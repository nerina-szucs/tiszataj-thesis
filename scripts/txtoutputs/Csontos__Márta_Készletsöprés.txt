
Készletsöprés
Zavar az emlékek szabálytalan
alakzata, zavar a változás, zavar,
hogy a vállamon csontkinövés van,
zavar, hogy kerülöm a szobában a tükröt,
zavar a kapu mögötti lépcsõsor; a hegymenet.
Zavarnak a bokámban a csavarok; irritáló,
hogy Rómeó sincs már soha vonalban,
s a titkos fedõnevem már nekem sem Júlia.
Már lehántottam magamról a legtöbb
réteget, padlássöprést rendeltek el a
felsõ régió rekvirátorai, s a maradvány már
nem éri el a tetszés-indexemet. Idegen
a bõröm, a hajlatokban megbújó ráncok,
idegen a pórusok gyógynövény-szaga,
idegenként már nem kényeztetem magam.

„

„

38

tiszatáj

