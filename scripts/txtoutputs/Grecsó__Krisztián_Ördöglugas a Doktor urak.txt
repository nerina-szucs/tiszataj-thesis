
Ördöglugas
A DOKTOR URAK
(regényrészlet)

Lajos bácsi felajánlotta, hogy menjenek el kerekezni egyet, már fel is pumpálta
a bicikliket. Laza volt, oldottan viselkedett, mintha minden rendben lenne köztük.
Jocó bólintott, hogy rendben, mire lement az emeletrõl, anyja a konyhában tüsténkedett, hagymát aprított, a kés éle kopogott a vágódeszkán. A villogó él alatt
táncoltak a meztelen vöröshagyma kockák. Jocó megörült, még mindig semmi
kedve sem lett volna társalogni az anyjával, fõzzön csak, és ne problémázzon
mindig, ne akarjon fontoskodni, szolgáljon, és dolgozzon, mint régen. Legyen
történeti anya. Az olaj sercegett a gázon. Jocó lejjebb vette a lángot, az anyjára
mosolygott, de Hanna néni úgy csinált, mintha nem vette volna észre. Visszafordult. A kés élével egyetlen mozdulattal szétlapított egy kövér fokhagymagerezdet.
Egymás mellett hajtottak, ahogy kisvárosban és falun szokás, ritkán jön autó,
Szalma Lajos csacsogott, pletykált út közben. Jocó nem értette, mi történhetett,
mi engedte fel benne a haragot, mi bírta szóra az egy hetes hallgatás után. Õ még
képtelen volt a diskurzusra. Szalma Lajos egy csángó népmesérõl magyarázott,
a csángó magyar ördögöcskérõl, aki persze kicsikét román is, legalábbis olyan
archaikusan és õsi ízzel beszél magyarul, és annyi román kifejezést kever a mondatba, hogy csak egy érzés jön át, értelem nem, mégis: van egy mese a csángó ördögöcskérõl, nemzetiségtõl függetlenül, talán nem meglepetés, de a csángó ördögöcske nem valódi személy, mégis benne lakik minden kívánatos asszonyállatban. A Kárpátokon túl, keletre úgy vélik, hogy az ördög föltétlenül nõnemû, a magyarnál persze vannak a nemiségre érzékenyebb nyelvek, ahol léteznek, ugye,
a nemek, a német, az angol, ott ez a nyelvben is megjelenhet. Ha akar. De nálunk
csak a tényt lehet rögzíteni, hogy az ördögöcske a nõkben lakik, ám a kötelezõ
bûnt mégis a férfiak követik el. Merthogy asszonynépnek nemet mondani a keleti
hagyomány szerint szigorúan tilos, nõt elutasítani szentségtörés, lévén, hogy az
asszonyi lélek és test ragyogását a következõ élet lehetõsége adja, finomságát
a jövõ és a múlt közötti érzékeny hidacska. A nõi test Szûz Máriát, az Istennel való
szövetséget jelképezi, imádni kötelesség, mert Isten egy nõn keresztül adta nekünk vissza azt, amit egy nõ miatt vett el, az örök élet letéteményesét egy földi nõ

42

tiszatáj

szülte a világra, és hozta el az evangéliumot, hogy a paradicsommal együtt elvesztett örök élet reménye visszanyerhetõ, ezért aki úgy hiszi, asszonyt alázhat
meg, utasíthat el, az kevély ember, és büntetése nem marad el. Arról nem is
szólva, bontogatta tovább Szalma Lajos a gondolatmenetet, hogy bizonyos perzsa
költõk szerint Isten, mármint a miénk, Ábrahám Istene, mikor megalkotta eddig
legjelentõsebbnek tetszõ produktumát, az embert, arra kérte legfõbb támaszait,
az angyalokat, hogy imádják a teremtményét, és ezt a balga, borjú angyalok és
arkangyalok kivétel nélkül mind meg is tették, egyetlen különb lény akadt, aki
annyira imádta Istent, hogy képtelen volt rajta kívül más elõtt is meghajolni. Ezt
a késõbb számkivetettnek számító fõ bizalmast Sátánnak hívták, mint az közismert. De az azért fölöttébb érdekesnek tetszik, vélekedett Lajos bácsi, hogy az
ördög ekkora szerelemmel lett volna Ura iránt, ugyanis az is tudható, hogy a pokol legkegyetlenebb büntetése az, hogy örökre megfosztatsz Isten látványának
reményétõl, akkor az a kérdés, hogy egy hõsszerelmes, aki imádja urát, miként
bírja szerelme nélkül? Ergo: miféle erõ tartja életben a Sátánt a pokolban?
 Tudod, mi?  kérdezte Lajos bácsi, de meg sem várta, hogy Jocó feleljen. 
Az elutasítás! Isten hangjára emlékszik, amint azt mondja: „távozz!” Ez a rideg
elutasítás tartja életben.
Közben messzire elkerekeztek. Jocó igazából nem azt szerette volna megkérdezni, mi tartja életben a pokolban a Sátánt, és hogy nõnemû-e, hanem: hová
mennek? Ezt sem olyan rettentõen izgatottan, mert jól esett hallgatnia Lajos bácsi filozofálását, bár igyekezett úgy tenni, mintha nem, mert még nehéz volt beismernie, hiányzott neki nagybátyja misztikus okoskodása, és ez az intuitív érzék,
hogy mindig arról beszél, ami éppen õt is foglalkoztatja. Persze sokkal finomabban és árnyaltabban teszi ezt, mint Csicsely, aki inkább kérkedik vele, hogy kitalálta, mire gondol. Alsóvárosban jártak, Feketeváros kevéssé impozáns városrészében, ahol, ha a fõútról letér az utazó, hamar veszélyesebb utcákban találhatja magát, és ahol a kíváncsi tekinteteket nehezen tûrõ cigányputri is fölöttébb
közel esik. Lajos bácsi jégkrémet akart, drága és nagyon édes jégkrémet, ami csurig van mogyoróval, mazsolával, karamellával, és olyan vastag rajta a csoki réteg,
hogy alig lehet elharapni. Elégedetlen volt a Félegyházi úti közért kínálatával, de
végül egy jókora pálcás fagylalttal megalkudott. Jocó is olyat kért. Álltak a forgalmas út mellett, a bolt elõtti lelombozó betonplaccon, teherautók, kamionok
húztak el elõttük, és õk némán harapták a vastag keserû csokit, és nyalták alóla
a ragadós, tejszínes, sárga vaníliakrémet.
 Hagyd, hogy a két íz elkeveredjen  mondta Lajos bácsi.
Jocó várta, hogy a csoki és a vanília egy ízzé keveredjen el. Kicsit fázott, bár
sütött a nap, nem volt elég meleg a fagylalthoz. Szemben, egy keresztutcából zene
és óbégatás hallatszott, az élõ zene alkalmi, hamiskás hangjai, és néhány fölöttébb jókedvû ember részeg gajdolása. Lajos bácsi nem szólt semmit, csak állt to-

2007. október

43

vább behunyt szemmel, kezére olvadt a vaníliakrém. Kamionok sikítottak el az
úton. Egy büfé táblája elhasalt a huzattól, az volt ráírva, kávé 80 forint. A zene
egyre közelebbrõl jött, Lajos bácsi behunyt szemmel harapott egy nagyot a jégkrémbõl, mit sem törõdve vele, hogy a pálcáról az ingére csöpög a krém. Jocónak
nevethetnékje támadt, hirtelen kedve lett volna messzire elhajítani az õ kezében
is hamar megolvadó fagyit, és megölelni Lajos bácsit, de ekkor feltûnt a lakodalmi menet. Az út túloldalán várakoztak. Két férfi kiállt az útra, és megálljt parancsolt a forgalomnak. Amint sikerült, megindult a színes forgatag. Csak a menyasszony volt egyszínû, fehér ruhában, és jószerével a võlegény öltönye volt fekete,
a násznép valamennyi tagja rikító színekben pompázott, sárga, piros és rózsaszín
blúzos asszonyok vonultak, csillogó, vastag aranylánccal, fehér öltönyös férfiak
kísérték õket, aranyozott búvárkarórával és valódi arany fogakkal. Az ifjú pár
mögött három zenész ballagott. Három idõs roma férfi, egy prímás, egy brácsás
és egy bõgõs. Utóbbinak csak egy cselló volt a nyakába kötve, de így is görbe volt
a háta az erõlködéstõl. Mögöttük két fiatalember, ütött-kopott gitárokkal. A hangszerek telis-tele voltak ragasztva mindenféle matricával. A férfiak kezében kanta
vagy kanál. A fõútnál a zenekar és a kórus ráerõsített, zengett az utca, Lajos bácsi
mosolygott, és behunyt szemmel harapta a fagylaltot. Jocóból ki-kibuggyant
a nevetés, és számára is meglepõ módon ismét megrohanta egy szeretethullám,
mosolyogva figyelte bolond nagybátyját, aki minden apróságban képes átélni
a földöntúli boldogságot. Most fagylaltozik, élõ romazenét hallgat, és közben
bizonyára megemelkedik a lelke, meg még ki tudja, mi nem történik. A szemközti
óvodaudvarból kirontott néhány rémült macska. Jocó is boldognak érezte magát,
önfeledt volt és elégedett. Már nem akarta követni, utánozni, majmolni Lajos
bácsit. Élvezte a gyönge õszi napfényt, az édes ízeket, de zavarta volna, ha foltos
lesz az inge, és különben is, belátta, hogy õ képtelen úgy felfogni, látni, értelmezni a világot, ahogy a nagybátyja. Õ nem tud ilyen intenzíven kiszipolyozni
semmit. De ez  talán életében elõször  nem feszélyezte. Szalma Lajostól függetlenül pompásan szórakozott, a maga módján, amely mód még nem volt olyan
kidolgozott és rutinos, mint a nagybátyjáé, nem volt olyan artisztikus, de alakult.
Egy pillanatra bizonyos lett benne, képes lesz megtalálni a saját útját, valahol
a régi énje, és a Lajos bácsi által kiprovokált helyzetekben, kényszerûen létrejövõ
új között. Egy vékonyka csapáson meg fogja lelni a saját erejéhez, habitusához,
kedvéhez illõ lehetõségeket, kalandokat.
Mosolygott, ahogy nézte a lakodalmas menetet, ahogy a pár átért az úton, és
feléjük kanyarodtak. Örült, hogy örvendezõ embereket láthat. Neki is lefolyt a kezére a fagylalt, csöpögött az édes massza a kezérõl. Alaposabban megnézte magának a közelebb érõ mátkapárt.
A menyasszonyban biztosan, minden kétséget kizáróan felismerte a lányt.

44

tiszatáj

A lányt, akinek egy lopott hétvégi ház tövében, a derékig érõ gaz védelmezõ
erdejében a szüzességét ajándékozta.
A lányt, aki megismertette a bûnnel.
A lányt, akit megismertetett a bûnnel.
A menyasszony megtorpant, és vele együtt a menet is, a részegebb rokonok
összeütköztek, néhány kanta, kanál a földön végezte, a nótába méltatlankodó
hangok vegyültek, és harsány biztatás, akárha egy csökönyös szamárfogatot kellene ismét elindítani: „gyíí-te”, „haj-rá”, Lajos bácsi továbbra is behunyt szemmel
állt a biciklije mellett, harapott a jégkrémbõl, csoki darabok hullottak az ingére,
és a menyasszonyruhába öltöztetett gyereklány halálra vált tekintettel nézte Jocót, a võlegény meg hol õt, hol jövendõbeli párját, félelem, valódi rettegés volt
a menyasszony szemében, mintha gyilkost, halálos ellenséget látna, de az arca,
a szája környéke mosolygott, súgott valamit, kipótolt fogai aranylottak, a võlegény
rántott egyet a párján, a menet elindult, a menyasszony változatlanul Jocó szemébe nézett, most már inkább kétségbeesetten, összetörten belenyugvó volt, Jocónak megint a vágóhíd barmai jutottak volna az eszébe, ha nem lát a menyaszszony tekintetében átható gyûlöletet is, elhaladtak mellettük, a lány nem nézett
vissza, de a násznépbõl így is ingerülten és gyanakvóan méregették a két jégkrémes alakot, Lajos bácsinak folyt a kezén az olvadt lé, Jocó cipõje is tocsogott az
ázott vaníliától, összefagytak az ujjai, ráadásul a cukortól egy tömbé ragadtak
össze, ahogy az utolsó ünneplõ ember is elvonult, Jocóra legyõzhetetlen vizelési
inger tört, eldobta a fagylaltot, valamennyire megtisztogatta a kezét, és ott, ahol
volt, a forgalmas fõút mentén hugyozni kezdett.
Nem tudta, hogy rugdosni kezd-e mindjárt, vagy bõgni, de érezte, hogy valami hamarosan kitör. Nagybátyja hangját hallotta maga mögül.
 Na, mit szólsz? Milyen programot szerveztem neked?
Egy kis csönd után:
 Már megint.
Jocóban ismeretlen, sohasem tapasztalt üresség nyílt ki. Hallotta ezt a mondatot. De mire fölfoghatta volna az értelmét, minden elillant. A düh, a tébolyodott tehetetlenség, a bõ egy hete tomboló megalázottság. Vele együtt õ maga is.
Eltûnt dr. Voith József énje. Akárha kívülrõl látta volna, ahogy áll valaki a betonplaccon. Távolodva még azt is, hogy az út túloldaláról néhány biciklista felháborodva figyeli, hogy egy alak az út mentén végzi a dolgát. Jocó semmilyen ingernek nem volt sem befogadója, sem gazdája, belõle nem indultak impulzusok, úgy
távolodott, mint aki végleg hagyja el a testét. Bármilyen összeegyeztethetetlen is
volt, eközben a szeme is mûködött, mint egy szellemkép, rávetítõdött a távolról
érkezõ jelekre, a két adás el-elcsúszott egymáson, zavarták egymást, mint két
tévé csatorna. A szem képében Lajos bácsi arca csúszkált fel-le, már nyitva volt
a szeme, gonosz, kaján vigyor volt az arcán. A távoli adás hullámozni kezdett, és

2007. október

45

vele együtt Szalma Lajos arca is. Jocó rosszul volt, szédült, mikor odalépett nagybátyjához.
Minden testi erejét beleadva behúzott neki egyet.
A szúrós fájdalomtól elmúlt az adáshiba, ez a rövid, öntudatlan állapot.
Az ujjait átjáró hasogatás volt az egyetlen jel. Különben abban sem lett volna
biztos, hogy az ütés megtörtént. Teljesen szándéktalanul sújtott le. A legmélyebben gyökeredzõ ösztönök táplálta haraggal ütött. Ütötte meg szeretett nagybátyját. De nem gondolt közben semmire. Lajos bácsit meglepte az erõs és hirtelen
ütés, akár egy deszkapalánk, elterült a betonon. Jocó egy darabig a kezét tornáztatta, de pillanatok alatt annyira bedagadtak az ujjai, hogy már nem volt értelme
foglakozni velük. Annál inkább Szalma Lajossal, aki továbbra is mozdulatlanul
hevert a járdán. Jocó vételezett a boltban ásványvizet, és rálocsolta Lajos bácsi
arcára. Megszokásból szénsavasat vett, a víz habzott nagybátyja pofaszakállán.
Az idõ ciklikusan ismétli magát, tûnõdött Jocó, mikor éledezni kezdett a nagybátyja. A kocsma elõtt fetrengõ önmagára gondolt. Kár, hogy nem tudott szerezni
vödröt, mert az elegánsabb, abból meg lehet küldeni a lét, mintha valami koszt
akarnánk eltûntetni. A habzó ásványvíz túl urbánus fellocsolási mód volt, óvatos
és mûmájer. Szalma Lajos a koponyáját tapogatta, nem is az ütés helyét fájlalta,
hanem hátul, a kisagya fölött, ahol beverte a betonba. Szédült, és még kért vizet,
ezért Jocó újabb liter ásványvizet vásárolt. Most már kicsit megijedt, mert Lajos
bácsi az ülõ helyzetnél tovább képtelen volt fölemelkedni. Közben kisebb csõdület vette körül, három idõs asszony ápolta, mire Jocó a második üveg vízzel kilépett az üzletbõl, vászonzsebkendõkkel törölgették az arcát, az öreg fekete retikülökbõl gyógyszerek kerültek elõ, fájdalomcsillapítót tömtek belé, és közben
szinte jajveszékeltek, hogy milyen szörnyû, kegyetlen világ ez. Jocó átadta a vizet,
és egy korlátnak támaszkodott. Próbálta a hûvös vason valamelyest hûteni lüktetõ kezét. Röstellte visszakérni a vizes palackot, ezért bement egy harmadikért,
és abból locsolgatta az ujjait, majd átázott papírzsebkendõket tett rá. Közben
Lajos bácsi feltápászkodott, a nénik a ruházatát igyekeztek rendbe tenni. Szalma
Lajos mosolyogva tûrte, hogy az asszonyok rajongva gondozzák. Búcsúzóul meg
is kapta ajándékba a monogramos, vasalt, öregszagú ruhazsebkendõket.
 Három asszony, három keszkenõ  közölte vigyorogva.
 Keszkenõt férfi ad a nõnek, nem?  kérdezett vissza Jocó.
 Leánykérés. Na meg. A három királyok is férfiak voltak. Itt minden negatívban van.
 Te sem vagy egy kisjézus  helyeselt Jocó.  Az igaz.
A szemben lévõ kocsma kerthelyiségében ültek már, igazából egy magánház
szobájában volt a kimérés, és a házhoz tartozó portán akadt néhány pad. Itt próbálták meg rendezni a sorokat. Poszméhek döngték körbe az udvart, akárha razziát tartanának. Unicumot és sör rendeltek. A sörpadon kávéfoltok, csészealjkari-

46

tiszatáj

kák. Egy bontatlan tejszínes gyûszû. Hosszú, kínos percek múltak el, egyikük
sem szólt semmit. Kuglik dõltek el valahol, és néhányan tapsoltak. Fütyültek.
Egy férfi azt kiabálta a Malom felõl, az út túloldaláról, hogy te egy büdös ringyó
vagy, Mari. Ezt közölte vele. Kamion kürtölt az úton, Budapest vagy Bukarest felé
tartott, a kertbõl nézve mindegy. Mari, ha ott volt egyáltalán, nem felelt semmit.
Budapest vagy Bukarest, édesmindegy, mindenhonnan nézve az.
Lajos bácsi törte meg a csöndet:
 Nem csak negatív minden, de anti- is.
 Anti?  kérdezte Jocó.  Mármint, hogy antiélet, antihõsök, antiutópia?
 Nagyon vázlatosan.
 És bõvebben?  faggatózott Jocó.
Hirtelen minden sérelme feltódult.
 Elmondod? Elárulod például, hogy van képed haragudni rám? Miután folyton megalázol, lehetetlen helyzetekbe keversz! Tudtad, hogy lakodalma lesz a roma
lánynak, ugye?
Lajos bácsi bólintott.
 Persze, arra nem számíthattam, hogy ilyen klafa lesz az idõzítés.
Jocó haragosan kapta föl a fejét.
 Klafa?
 Miért, nem? Nem akartad volna látni elsõ szerelmed, amikor elkel?
 Nem volt a szerelmem.
 Nofene. Megfarkalsz egy roma gyereklányt, és letagadod? Hiába, hogy miattad férjhez kell adni hamar?
Jocó felpattant dühében.
 Ezt azonnal hagyd abba! Hogyhogy miattam?
 Tán én mártogattam bele a farkam?
Jocó kétségbeesve nézett körbe.
 Ne kiabálj, légy szíves!
Te szopós hülye kurva, üvöltötte most a férfihang a Malom felõl. Kiegészítésképpen. Lajos bácsi somolygott, és kinézett a Malom felé, de nem látszott ott
senki. Újra Jocóra pillantott.
 Szerinted miért kell ilyen kapkodósan, októberben férjhez adni egy kamaszt?
Jocó zavarba jött.
 Nem tudom. Tényleg nem. És egyáltalán: nem is lehetne még, hogy
 hogy férjhez menjen?
Jocó bólogatott, és nagyot húzott a sörébõl.
 Igen.
 Papíron nem is ment, ne aggódj. A te ostoba hivatalaid szerint ez csak egy
cirkusz volt.

2007. október

47

A fiú motyogva ismételte meg.
 Cirkusz.
 És mi voltunk benne a díszlet. Az antidíszlet.
 Még ez is.
Lajos bácsi kinézett az utcára. A drótkerítés mellett egy biciklis haladt el,
öreg, fekete mûbõrtokos Sokol rádió volt a kormányára erõsítve. A hátán, akár
egy puttony, kocka alakú kilencvoltos elem. A délutáni krónika szólt belõle.
Szalma Lajos megsimogatta a pofaszakállát.
 Zavar? Pedig ki vagyunk fordítva. A visszáján vagyunk, a fonákján, a másik
oldalon van a minta, mi meg itt rohadunk. Nagy baj ez? Észre sem veszed, csak
vágtatsz bele bolond fejjel, dugod a nõket sorra, de egyiküket sem becsülöd.
 Te beszélsz, Lajos bácsi, aki
 Aki mi? Panaszkodott már neked egyetlen asszony is, hogy nem kapta meg
tõlem a megbecsülést, a szeretetet? Hogy utánam rossz bõrben érezte magát?
Kérdezz meg bármelyiket, kis vakond!
Jocó felhajtott az Unciumot.
 Kérdezi a halál.
 Igen, õ majd megkérdezi. A halál. És az asszonyok szépeket fognak mondani. Hogy segítettem nekik: nõnek, szépnek, boldognak érezték magukat, és
alázatosan szolgáltam õket. Nem csak a testüket, de a lelküket, az önbecsülésüket
is. Szín voltam nekik az egész fonákján, mert érezték, hogy nekem meg õk azok.
Soha olyat senkitõl nem kaptam, mint tõlük. Mert én minden egyes asszonyi öltõl ezt kapom. És nem felejtem el meghálálni! Nem állok odébb, ha elszórtam
a magjaim, vagy ha kudarcot vallok egy mozgássérült, fiatal lánnyal. Reggel meg
elkotródom, mintha mi sem történt volna.
Jocó fejébe feltódult a vér.
 Ezt meg honnan tudod?
 Az a fontos, ki pofázta el, vagy hogy milyen ostoba és kegyetlen vagy?
A fiú megint azt hitte, nem jól hall.
 Én vagyok kegyetlen? Tán én viselkedtem rabszolgatartóként egy fóliatelepen? Én vittelek téged oda?
 Segítettél rajtuk, kisfaszom? Ott lihegtél az ajtóban. Kinyitottad a pinceajtót, hogy ne fulladjon meg az a szegény fehér ördög?
 Te, te kevertél bele! Nekem ott nem volt helyem!
 Helyed? Pompás! Akár a szüleiddel. Ha valami nem kedvedre való, úgy csinálsz, mintha nem lennél ott. Mint aki a színén van, nem a fonákján.
Jocó felrúgta a padot. Néhány lépést hátrált. Mint aki fegyvert látott, vagy
valami ijesztõ csúszómászót.
 Elegem van ebbõl a sima-fordított maszlagból. Mi van akkor a színén?
Mondjad, nagyokos!

48

tiszatáj

Lajos bácsi nézte a hátráló unokaöccsét, és teátrális hatásszünetet tartott.
 Az ördög van a színén. Csak úgy csinálsz, mintha nem látnád.
Jocó megállt. Visszament, felállította a padot, és leült. Mintha mostanra tartogatta volna, elnevette magát.
 Ez már tényleg beteges! De én akkor sem fogok olvasmányélményektõl, és
drogos vízióktól függni.
Lajos bácsi a fejét rázta.
 Egy fagyos leheletû, román albínó ördög, mint drogos vízió? Aki olyan hideget áraszt magából, hogy a pince belsejében is érezni? Nem tûnt fel? Vagy
a gatyádba durrantás elvonta a figyelmed?
Jocó lassan, de érezhetõen feladta. A nadrágba élvezés emlegetésével Lajos
bácsi megadta a kegyelemdöfést. A fiú alig bírta legyûrni a sírást.
 Miattad volt az egész!
 Miattam hát. Csak nem gondoltam, hogy ennyire haszontalan lesz. Akkor
nem áldoztam volna fel szegény párát.
Jocó tüdejébõl kiszökött a levegõ.
 Te te hívtad ki az idegen rendészetet?
 A sátánnak nem lehet nemet mondani.
 Márpedig én megteszem!  kiabálta Jocó.  Akkor tényleg én vagyok a te
kibaszott antid, egy anti-megkísértett.
 Nem lehet  ismételte Lajos bácsi.  Nem lehet. Már igent mondtál. És az
ördög felkínálta neked a lehetõséget, hogy kitakarodj innét. A negatívból, a viszszájából, az antiból. Te meg itt rohadsz. Pedig az üzlet már megkötetett. A lelked
az övé.
Jocó arcán megindultak a könnyek, halkan és visszafojtva sírt, akár az elsõ
szerelmét féltõ kamasz.
 Téged meg mit bánt, Lajos bácsi, ha így van? Te biztos örömmel eladtad
magad, és most élvezed a színét. Mit foglalkozol mivelünk, árnyékvilágban senyvedõ férgekkel?
Szalma Lajos megragadta Jocó tarkóját és magához rántotta.
 Engem is meg akarsz alázni?!
 Mit?  szuszogta Jocó , hogy még én?
 Csak mert én mindennek a negatívja vagyok?
 Én ezt nem mondtam.
 Nagyon is.
Jocó semmit sem értett.
 Hogy? Mit?
 Nagyon jól tudod, hogy értem nem jött el! És élvezed! Lenézel miatta! Lenézed az erõlködésem, hogy a színére jussak. Amivel kárpótolni igyekszem ma-

2007. október

49

gam. A tornászszakköröm, a jósaim, az alkímiám. Kiröhögsz, amiért engem nem
akar megkísérteni!
Most Lajos bácsi állt fel, rúgta félre a padot, és úgy szónokolt, mint a feltámadás misztériumát mélyen átélõ pap a püspöke elõtt. Jocó szégyellte magát, de
Szalma Lajost nem lehetett lecsillapítani.
 És ha megfeszülök  szavalta olyan vehemensen, hogy már az egész kocsma
õket nézte , akkor sem lát rá érdemesnek!

50

tiszatáj

