
Balázsolás
„Te ismered a penge élét, vér ízét,
a megfeszített perceket,
a szakadt légcsõ görcseit, s a fulladás
csatáját és rémületét.”
Babits Mihály

Rekedten rimánkodom, csak vegyél észre.
Kisgyerekként rajongva féltem az Istent,
Márton nagyapám és Juszti mamám
Házában a hit hatalmas volt,
Tágas és sérthetetlen,
Mint a sistergõ láthatár.
Velünk lakott másfél szûk szobán,
Ahogy Pisti bátyám, Zsuzsa néném,
Velem várta a buktát hajnalban a Teremtõ 
És errõl neked tudnod kellett.
Hiszen naiv révülettel néztem
Jézus és Mária délceg agyagszobra közül
A tartózkodó semmibe,
Mint két ág között pislákoló õzike.
És bár sosem ejtettük ki a neved,
Anyám hittel járt velem
A nõvérek sajnálatába haza,
„Milyen beteges kisfiú”,
A te öntudatlan hiteddel,
És lehet-e méltóbban dicsõíteni valakit,
Mint nem tudni róla, hogy van,
Mégis érezni a hiányát,
Remélni, hogy abba a sûrû ûrbe,
Végleges vákuumba,
Hegesztetett hiátusba
Teremtetett szent.
Van ott valaki.
Hát ott vagy-e tényleg, Szent Balázs?
Ne a hatvanöt kevély férfit nézd,

2019. március

39
Kik magukat mérték hozzád,
Megfúltak, hiba lenne törõdni õket,
Méltatlanok maradék idõmre.
Ne hallgasd a fenevadak sírását,
A karmok nyöszörgését,
Nekik majd ad az élet,
Még övék a paradicsom.
De az én édesanyám, hallgasd,
Úgy sír, ahogy akkor,
Ahogy majd negyven éve
A szentesi kórház gyerekosztályán
A bárányhimlõtõl lázas fia
Mellett tanult sírni.
És mióta megvágták a nyakam,
Mérget töltöttek belém,
Megégtem és elfelejtettem nyelni,
Hozzád zokog szakadatlan,
Hogy tél közepén, Balázs-napon
Amikor megjön az elsõ emer-lelet,
Amikor kiderül, ima volt-e mégis
Ez a tengernyi szenvedés,
Mi ugyan a te kínjaidhoz nem mérhetõ,
De már megbocsáss,
A te erõdet és hitedet sem adták hozzá,
Hogy kímélj meg neki,
Óvj meg az anyámnak,
Hadd lehessek egykor volt szép,
Ödémás, égett arcú szeretõ fia.

„

„

40

tiszatáj

