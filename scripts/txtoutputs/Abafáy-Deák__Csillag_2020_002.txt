

Haszonnövény
Géza szeret mosogatni. Ismerek ilyen nõt, de az ritka fajta. És ma már itt a mosogatógép. Így nem teheted be a gépbe, itt a maradék az edényen, dohog Géza, és már
veszi is ki a kezembõl a tányért. Te csak ülj le, én majd elmosogatom, nem kell nekem ehhez gép, és én áramot se fogyasztok, néz rám kajánul. De vizet igen, és ha
csorgatod a meleg vizet, több áramot használ, mint a takarékos gép. Géza legyint.
Csillog az edény, néha felemel egy-egy tányért, és úgy csodálja, meg is szagolja, friss,
mondja. Nem mostad le rendesen az öblítõt, az csillog ennyire és illatozik, erõsebb
méreg, mint a kokain, lassan ölõ, most olvastam az interneten. Akkor együtt, vagyis
egyszerre halunk meg, Mucikám, néz rám vizenyõs szemével Géza, és további öblítés nélkül az edényszárítóba helyezi a csillogó tányért. Ha velem maradsz, teszi még
hozzá, miközben tovább mosogat. Én meg tovább gondolom a történetet. Már ha
Géza hagyja, mert folyton dumál, miközben tüsténkedik.
Az ebédfõzés is nagyrészt Géza feladata, vagyis nem feladat, nem én róttam ki rá.
Mikor megkóstolta az elsõ húslevesemet, csak annyit mondott kedvesen, na, majd
én, de azért szedett még egyszer a tányérjába. Szegény anyámnak igaza volt, ilyen
férjet, kislányom, nem találsz még egyszer, ha lámpással keresed, akkor se. Nem kerestem, hozzámentem. Azóta eszem, amit fõz. Megint készülõdik a fõzéshez, engem
nem kérdez, neki megvan a maga terve, és meg kell adni, nem fõz rosszul. Már vizslatja a hûtõt. Mucikám, hozz, légy szíves, egy kis friss fûszernövényt, a májhoz kellene, kifagyott a rozmaring és a majoránna is a teraszon, legalább levegõzöl egyet. Én
addig kitakarítok.
Géza nem jár el hazulról, munkáját otthonról végzi, gobelin mintákat tervez a
számítógépen, és azokat egy kézimunkaüzletnek adja el. Fogalmam sincs, ki vesz
ma ilyesmit, és fõleg ki hímez gobelint? A férjem imádja a munkáját, ez megnyugtatja, hajtogatja. Én egy gombot se tudok fölvarrni, nem is próbáltam, de nincs is rá
szükség, ebben Géza verhetetlen, még a bõrkabátomra is került végre akasztó. Inkább neki kellene levegõzni, de õ az én egészségemre gondol, mindig. Mindig itthon
van, azon nem kell aggódnom, merre, esetleg kivel csavarog.
Múltkoriban hazatérés közben úgy láttam, nem ég villany a lakásban. Megdobbant a szívem. Nincs otthon. Ahogy mentem fel a lépcsõn, elterveztem, hogyan dobom le az elõszobában a cipõmet, nem rohan senki oda, hogy elhelyezze egymás
mellett a fogas alá, és én elnyúlok a kanapén, nem válaszolok hülye kérdésekre. Az,
hogy Gézát valami baj érhette, vagy mentõk vitték el, ilyesmi meg se fordult a fejemben, annyira el voltam foglalva az egyedül eltölthetõ este gondolatával. A kulcs

„

38

tiszatáj

nem volt a zárban, tehát nincs itthon. Terveztem tovább az estét. Nagy robajjal nyitottam az ajtót, nem gyújtottam villanyt az elõszobában, hanem cipõstõl masíroztam be a szobába, ahol kis fény derengett. A zsúrasztalon hatalmas hidegtál, gyönyörû dekorációval, lazac és minden egyéb, amit szeretek. Mécsesek égtek a tál körül, Géza mosolyogva ült a kanapé szélén. Lehuppantam mellé. Nincs évfordulónk,
se névnap, születésnap, hebegtem. Veled minden nap az, Mucikám, és nagyon sajnálom, nem volt itthon kapor, ami kellene a lazachoz. Hogy jön ide a kapor, járt a fejemben, és váratlanul eszembe ötlött, hogy a múlt héten láttam egy izgalmas kiállítást, Biodíszletvolt a címe, persze ide is hiába hívtam Gézát. Már elõttem térdelt, lehúzta a cipõmet. Minden a helyére került. Úgy tûnt. Csak a lazacot ettem le a szendvicsekrõl. Géza megette, ami a tálcán maradt, és elmagyarázta, miért fontos néha
egy kis meglepetés az ember életében.
Jól esett kilépni a levegõre, nem a közeli, hanem a Nagycsarnokba mentem a
megrendelt fûszernövényekért. Egyébként is szeretek kószálni piacon. Az egyik
standnál hatalmas választék, majoránna, kakukkfû, kapor, bazsalikom. Ezt nézze,
asszonyom, mutatott egy ágas-bogas rozmaringágra az árus, virágzik, és illatos is.
Na, meg haszonnövény, mondtam, abból van nekem is. Továbbléptem és vettem egy
hatalmas csokor fehér liliomot. Beszívtam az illatát, ami itt a szabadban is nagyon
erõs és bódító volt.

Látlelet

Az idõs férfi a bejárati ajtó elõtt ül a körfolyosón, egy háromlábú sámlin. Mariska, az
új szomszédasszony szerint fejõszéken. A szék két lába a küszöbön áll, a harmadik a
folyosó kövezetén és mégse inog, a háromlábú székek stabilak. A férfi árnyékban
van, nem lehet kivenni az arcvonásait. Mintha attól tartana, valami titkot árul el.
Mindenki tudja a házban, Gábor majdnem vak, csak a kontúrokat észleli, a fal
mellett tapogatózva le tud menni a ház alatti kocsmába és a közértbe, ha nincs, ki
bevásároljon. De most van. Mióta ide költözött Mariska, segít az idõs férfinek. Kezdetben csak apróságokat vásárolt be, intézett el több mindent, de Gábor jó ideig
nem engedte be az asszonyt a lakásba, hogy megfõzze az ebédet, inkább hozatott a
szomszédos kifõzdébõl meleg ételt.
A férfi magas, szikár, õsz haja nem ritkás, mindig jól öltözött, amikor kiül a küszöbre, cipõje fényes. Hát még ha látna is, jegyezte meg Zsófi, az elsõ emeleti fiatal
szomszédasszony, ez nem hagyna ki egy nõt se, mindig érzem a tekintetét a hátamban, amikor elhaladok elõtte. Még csak az kéne, hogy lásson, kiáltott fel Mariska,
meg is halnék. Zsófi értetlenül nézett az özvegyre, de Mariska csak elpirult és hallgatott, majd kis idõ után beszélni kezdett. Minket másként neveltek, Zsófikám, az én
uram a másfél évi házasság alatt, mert szegénykém csak ennyit élt, engem egyszer

2020. február

39

„

se látott meztelenül. Igaz, akkor lett volna, mit mutassak. Ennek van már negyven
éve. Aztán jött az özvegység, és minden úgy maradt, és így is marad. Gábor kedves
hozzám, és jó az, hogy veszélytelen. Mikor kitakarítom a szobáját, gyakran leveszem
a ruhámat, mert mindig nagyon befût, fázós szegény. Szívesen megmelegíteném, de
egy öregasszony ne álmodozzon ilyesmirõl. Pedig fess férfi ez a Gábor. Kezdetben
féltem, hogy mivel nem lát, majd tapogatni fog, de sose tett ilyet. Eddig. Képzeld el,
ha utánam nyúlna, és észrevenné, hogy egy szál bugyiban állok ott tollseprûvel a
kezemben. Rögtön meghalnék a szégyentõl. Most aggódom érte, a múltkoriban eltûnt két napra, errõl semmit se szólt, de nem faggattam, hol járt, majd elmondja.
Tudja, hogy bennem megbízhat, a postáját is én bontom fel, a leveleket felolvasom
neki, de semmi személyes nem jön, csak a sok számla.
Este a mentõket az egyik földszinti lakó hívta ki. Gábor hason, mozdulatlanul feküdt a hóban az udvaron, arca nem látszott. Zsófi a zajokat hallva kiszaladt a folyosóra, és meglátta a földön fekvõ férfit, a szomszéd mellette térdelt, próbálta élesztgetni. A körfolyosó rozoga fa korlátja sérülten lógott, Gábor lakásának ajtaja tárvanyitva. Zsófi beszalad a szobába, hogy hozzon egy takarót. Mariska az ebédlõben a
fejõszéken ült, merev derékkal, bugyiban, a tollseprû, szemétlapát a földön. Mariska
kezében egy levél. Tekintete a papírra meredt, mintha ezredszerre olvasná. Zsófi
elkapott egy mondatot: zárójelentésaszemészetrõl,szürkehályog-mûtétrõl. A padlón
egy recept hevert. Mariska nem szólt, nem ellenkezett, mint egy álmos kisgyerek
tûrte, hogy Zsófi ráadja a levetett ruhát.

K.O.

Gyuri negyvenedik születésnapjára Kázmér késve érkezett. Egy egész láda francia
pezsgõt hozott. Megérdemled, öreg, mondta mosolyogva, öt éve nem találkoztunk,
van mit bepótolni, és van is, aki megigya, ennyi jó csaj. És te egyedül? Kázmér csak
titokzatosan mosolygott, minden sarkon találok egyet, de úgy hallom, te még mindig egyedül nyomod. Inkább azt mondanám, keresek, de mindig rosszul sül el.
Kázmér átölelte Gyuri vállát, na, gyere, vegyük szemügyre a felhozatalt. Az a kis
vörös ott a fal mellett miért nem jó? Jónak jó, de sajnos rám se hederít, már próbálkoztam.
A mellette álló magas, barna se rossz. Inkább túl jó, már majdnem mindenkinek
megvolt a társaságból, én nem állok be a sorba. Én beállnék. Persze, te könnyen beszélsz, ragadnak rád a csajok. De látod, mégis egyedül jöttem ide, na, lássuk tovább,
az a kis szõke nagyon fiatal, a végén még kiderül, kiskorú, kivel jött? Túl sok embert
hívtam meg, nem tudom követni, ki kivel, ki kit hozott. Hú, nézd azt a hosszú hajút,
mintha unatkozna, nem néz senkire se. Ez nem unatkozós fajta, már beszélgettünk,
nem tudom, kivel jött, flörtölt is velem, de éreztem, nem kispályás, félek az ilyenek-

„

40

tiszatáj

tõl. Én is találkoztam már vele, sokan szeretnének egy ilyen nõt, még beszélgetni is
lehet vele, nem csak bombázó. Nagyon néz minket. Téged, Gyuri, téged! Szerintem
téged, Kázmér. Rajtam nincs mit nézzen, tudja, hogy van barátnõm, és õ nem lesz
harmadik, ezt kifejtette nekem a múltkoriban, de te bevágódhatsz nála, például ha
elmondod, tervezel a lakásodba egy hatalmas akváriumot, él-hal a halakért, másik
tipp, szidni a techno zenét, amit most itt nyomtok, nem csoda, hogy senki se táncol,
harmadik tipp, Paul Simontól szerezz lemezeket, dalszöveget, ettõl kifekszik, és le
is, garantálom. Kapcsolj rá, ne halogasd, vigyél neki egy pohár hideg pezsgõt, szereti, fõleg, ha francia.
Kázmér felemelt egy üveg pezsgõt, és odament a kis szõkéhez. Közelrõl látta,
nem is olyan fiatal a lány. Ez francia pezsgõ, sikított fel a kicsi, ilyet még sose ittam.
Az egész üveg a miénk. Kázmér összerezzent, erõs pukkanást és a morajlást is elnyomó, ismerõs nevetést hallott. Nem nézett oda. Halk pukkanással nyitotta ki a
pezsgõsüveget, és töltött a lánynak, aki egyfolytában beszélt. Nem hallotta, mit. De a
Paul Simon-dalt igen, 50WaystoLeaveYourLover. Magához szorította a lányt, és a
válla fölött látta Gyurit, összefonódva táncolt. A cédé még nem járt le, amikor szem
elõl tévesztette a párt. Közben a szõke lány benyakalta az egész pezsgõt, és Kázmért
kezénél fogva maga után húzta a hálószoba felé. Még mindig ment a cédé, Theboxer.
Kázmér mást nem hallott. A sötét hálószobában az ágyra dobta a lányt. Visítást hallott. Két nõi sikolyt. Gyuri ugrott ki az ágyból, rádobta a takarót a két nõre, és felkapcsolta a lámpát. Kázmér most is mosolygott, az ágyra mutatva mondta, bocs, elfelejtettem bemutatni a feleségemet, vagyis a volt feleségemet. Holnap megkapjátok
az ügyvédemtõl a válási papírokat.
Amikor kilépett a házból, még mindig nagyon sajgott az állkapcsa.

2020. február

41

„

