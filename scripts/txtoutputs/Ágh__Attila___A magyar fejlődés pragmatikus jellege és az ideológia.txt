
A magyar fejlõdés pragmatikus jellege
és az ideológia
Hozzászólásomban abból a hiányérzetbõl szeretnék kiindulni, hogy szekcióülésünk vitája eddig meglehetõsen esetleges, nem a napjaink ideológiai vitáinak lényegéhez tartozó kérdéseket érintett. Mindez annál is inkább sajnálatos, mert a szekcióülés vitáját az aktuális ideológiai kérdésekrõl négy jól és
érdekesen megírt elõadás készítette elõ, de az eddigi hozzászólók alig reagáltak ezekre az írásos anyagokra, amelyek jól egymásba illeszkedõ gondolati
ívet alkotnak. Nem nehéz megállapítani tehát, hogy alapvetõen a reagálási
készségünkkel van baj. Általános értelmiségi magatartássá vált, hogy elmegyünk szótlanul egymás véleménye mellett, hiszen elszoktunk attól, hogy
nyíltan megbeszéljük dolgainkat, végigvigyük vitáinkat, s ez visszatér és megbosszulja magát az ilyen elméleti konferencián is. Mindenesetre szerintem az
ideológiai életünk meglehetõsen általános jelenségérõl van szó, ezért az erre
vonatkozó hiányérzet ugyancsak ide tartozik a szekcióülés megbeszéléseire,
mivel ez maga is ideológiai életünk fejletlenségérõl, zsibbadtságáról és a reagálási készség általános hiányáról árulkodik.
Pedig az értelmiség reagálási készsége az aktuális folyamatokra az értelmiségi tevékenység lényegéhez tartozik. A reagálási készség kapcsán természetesen mi is juthat eszébe manapság az embernek: szükségképpen az a kérdés, hogy reagáltunk-e kellõképpen, kellõ mélységgel és alapossággal arra,
amely manapság a Szovjetunióban az ideológia szférájában, az „új gondolkodásmód" és a „nyitás" jelszavában megfogalmazva történik. Szerintem ez a
reagálás érdemben még nem történt meg, s ennek kapcsán szeretném másodszor is megfogalmazni hiányérzetemet. A magyar közvéleményben jogosan
mélyen élnek azok a védekezõreflexek, amelyek elutasítanak minden utánzást,
mint a külsõ minta vagy modell mechanikus átvételét, ahogy a korábbiakban
ez gyakran megtörtént a szovjet modell esetében is. Kétségtelenül nem lenne
szerencsés például az alkoholizmus elleni kampány átvétele, mert ellenérzéseket váltana ki még azokból is, akik maguk is az alkoholizmus elleni harc
pártján vannak, mivel a külsõ minta mechanikus átvétele a belsõ, önálló fejlõdés és annak sajátosságai megsértését jelenti. A Gorbacsov által kezdeményezett ideológiai nyitásban azonban egészen másról, sokkal mélyebbrõl és
alapvetõbbrõl van szó, s ezért a kérdést úgy kell feltenni, hogy ha egyszer
valami érdemi és mozgósító történik a Szovjetunióban, akkor miért nem
reagálunk arra egyértelmûen, miért vesztettük el mozgékonyságunkat, reagálási készségünket? A választ kétségtelenül abban az irányban keH keresni,
A szocializmus fejlõdésének idõszerû kérdései hazánkban c. országos elméleti
konferencia (Szeged, 1987. február 1921.) anyagából.
61

hogy amikor Bovin a Novoe Vremjában a szocialista bürokratikus konzervativizmusról ír, akkor rólunk is szól a mese, a mi országunkban is ellenállással
találja szemben magát ez a nyitás.
Ûgy hiszem, aligha lenne szerencsés, ha a közgazdászok kisajátíthatnák
az országunkban az innovatív gondolkodást, ha nekik és csak nekik lenne szabad izgalmas és nyílt vitákat folytatni. A gazdasági reformról folytatott viták
igen érdekesek, sõt, szenvedélyesek, de gyakorlatilag megtorpannak ott, ahol
elhagyják a gazdaság igen szûken értelmezett szféráját. Nekünk, akik a társadalomtudomány és az ideológiai élet más területein tevékenykedünk, miért
ne kellene követni a közgazdászokat, úgymond, megtörni a „monopóliumukat" az izgalmas és innovatív vitákban? És itt elérkezünk az elõadásom címéül
s egyben természetesen fõ tartalmául választott kérdéshez, a magyar fejlõdés
pragmatikus jellege és annak az ideológiai fejlõdéshez való viszonya kérdéséhez. A magyar fejlõdés pragmatikus jellegével kapcsolatban viszont elérkeztem legfõbb hiányérzetemhez is, nevezetesen a konferencia tegnapi, f õ elõadásai minden erényük ellenére nem érintették ezt a kérdést, pedig szerintem
számos problémánk megoldása ebben rejlik, sõt, nem is tudunk továbblépni a
jelenlegi súlyos helyzetben, amíg ezzel a kérdéssel szembe nem nézünk.
A magyar fejlõdés pragmatikus jellegének kérdését sokan tárgyalták, és
még többen érintették már a hazai szakirodalomban. Történelmi dimenzióban
is feldolgozták, mint a gazdasági szabályozó rendszer reformját 1968-ban, ami
nem vonta magával a gazdasági (-társadalmi) intézményrendszer és  sok
egyéb között  a külkereskedelmi stratégia reformját, hanem a gazdasági intézményrendszer átalakítása csak 1984 körül kezdõdött meg érdemben, s további íve, a politikai intézményrendszer reformja vagy modernizációja még
nagyobb késéssel követi a gazdaság átalakítását. Manapság a politikai intézményrendszer reformjának még csak távoli körvonalait látjuk, s még csak
viták folynak arról, hogy van-e egyáltalán általános, rendszeres elképzelés
errõl a politikai reformról vagy megújulásról. Hazánk valóban igen kezdeményezõ volt ezen a területen a szocialista országok között, s tettünk jelentõs
lépéseket is, de manapság inkább az a hangulat uralkodik el, hogy míg a
Szovjetunióban csak megkezdõdik a nyitás az elvek megfogalmazásával, addig
mi már a gyakorlatban is elõrehaladtunk, vagyis  úgymond  lehetséges,
hogy a nagy szomszéd elvekben-szavakban már „elõttünk" van, de a tettekben-gyakorlatban még „mögöttünk".
Nagyon helytelen lenne magunkat ilyen illúziókban ringatnunk, hogy
mi már túlságosan is sokat, vagy legalábbis eleget tettünk a magunk házatáján az „átalakításhoz". Ez az egész védekezési reakció, avagy immunreakció
egyáltalán azért merülhet fel, mert az egész fejlõdésünk pragmatikus jellegû
volt, és ezért soha nem fogalmaztuk meg teljességgel a magunk reform-ideológiáját és reformstratégiáját. A mi szekcióülésünk feladata végül is az aktuális ideológiai kérdések megvitatása,, és ezért itt kell leszögezni, hogy az ideológia területén még nagyobb a lemaradás az átalakulásban a gazdaságtól, mint a
politika területén, egyszóval: a magyar fejlõdés pragmatikus jellege igen
egyszerûen megfogalmazva azt jelenti, hogy megpróbáltuk megreformálni gazdaságunkat több lépcsõben és nekirugaszkodásban, de nem számoltunk ezek
távolibb, össztársadalmi összefüggéseivel, sõt igyekeztünk elkerülni azok feltárását és elméleti összegezését. Magyarán  „dezideologizáltuk" a reformot.
Az ideológiában természetesen nincs vákuum. Ha az ideológiát nem változtatják meg és fejlesztik tovább, akkor a régi ideológia, a régi helyzethez hoz62

zámért gondolkodásmód marad érvényben. Márpedig a gazdasági reformfolyamat és a régi ideológia avagy szocializmuskép összekapcsolásából nagyon erõs
feszültség keletkezik: ha ideológiai vákuum nincs is, de legitimációs vákuum
nemcsak lehetséges, hanem létezik is nálunk. A régi szocializmuskép már nem
legitimál, nehéz és hosszú lenne most körbejárni, mennyiben elavult ez a
szocializmuskép, s hol vannak a folytonosság mozzanatai, annyi azonban bizonyos, hogy a jelenlegi gyakorlatunk és a múltból öröklött szocializmusképünk
ellentmondása erõsen delegitimáló hatású. így abban a sajátos helyzetben vagyunk, hogy a korábbi legitimációs modell a szocializmusban már jórészt elvesztette érvényét és hatását, de az ideológia lemaradása, súlyos megkésése
miatt még nincs olyan szocializmusképünk, amely az új helyzetben legitimációs funkciót tölthetne be.
Megint csak a magyar fejlõdés pragmatikus jellegérõl, s az ebbõl fakadó
problémákról van szó. De most már azt is ki kell mondanunk, hogy ez a pragmatikus fejlõdés manapság, a nyolcvanas években elért egy határpontot, amikor már sokkal inkább a negatív, mintsem a pozitív vonásai dominálnak.
Korábban ugyanis kétségtelenül a pozitív vonásai álltak elõtérben, s a hetvenes évek elején még a szovjetektõl is lehetett hallani olyan dicséretet a
magyarokról, hogy jól teszik a dolgukat, mert „nem fecsegnek, hanem csinálják" (nye boltájut, no gyélajut). Magyarországon a reform közismerten igen
nehéz nemzetközi körülmények között kezdõdött 1968-ban, s a Mozgó Világ
1986 novemberi számában közölt interjúból, Péter János akkori külügyminiszterünk szavaiból is tudjuk, hogy a reform nem dicsérõ szavakat kapott akkortájt a többi szocialista országtól. A magyar fejlõdés pragmatikus jellege
nyilván válasz, védekezõreflex volt ezekre a külsõ körülményekre, de megvoltak az ugyanilyen markánsan jelentkezõ belsõ okai is , ahogy ugyanebben
a beszélgetésben Bihari Mihály kifejti , amelyek a kontinuitás túlhangsúlyozására, azaz arra vezettek, hogy mindig csak annyi került kimondásra,
ami minimálisan szükséges volt. A magyar fejlõdés pragmatikus jellege tehát
hosszasan védte a reformot, védte a belsõ félelmektõl is, amelyeket egy hoszszú távú stratégia esetleges felvázolása és elõlegezése kiválthatott volna, és
amelyek politikai visszahatásaikban a reform leblokkolására vezettek volna.
A reformfolyamat megtorpanásaiból és ellentmondásaiból azt is tudjuk, hogy
az ilyen pragmatikus óvatosság korántsem volt alaptalan.
Most azonban úgy kell felvetnünk a kérdést: meddig vihetõ egyáltalán a
reform pragmatikus jellege, és mi az az ár, amelyet fizetünk érte? Ha büszkék
is vagyunk az eredményeinkre, mint korábban említettem, szovjet összehasonlításban is, akkor a másik oldalt is ki kell hangsúlyoznunk, vagyis tõlünk
azt is átvehették, nálunk azt is tapasztalhatták, hogy így nem megy, ahogy a
magyarok csinálják. Ebbõl is tanulhatott Gorbacsov, hogy kell egy átgondolt
reformstratégiának lennie, amely világosan meghatározza a célokat és a „menetrendet", míg nálunk az ismert, fentebb említett okok miatt minden az ellenkezõképpen történt. A magyar fejlõdés pragmatikus jellege értékelésénél
azonban azt is számításba kell venni, hogyha nincs átgondolt reformstratégia
a maga világos ideológiai nyitásával és átalakításával, akkor nem tudjuk megmondani az embereknek, hogy voltaképp mit is akarunk hosszabb távon csinálni, és milyen ütemben. A pragmatikus jelleg „ára", hogy a reformfolyamat
így felülrõl nem irányítható, és alulról nem támogatható. Tömegeket csak világosan meghatározott célokra lehet mozgósítani, amelyek távlatai éppoly világosak, mint a társadalmi-politikai folyamat következõ lépése. Ez a fajta
63

programszerûség persze a stratégia felvázolásával a társadalmi konfliktusok
tudatos felvállalását is jelenti, szemben a pragmatikus jelleggel, amely elfedi
és megpróbálja elkerülni a várható konfliktusokat. Az ideológusoknak és tudósoknak bármilyen furcsának is tûnik, de az egyszerû ember sokkal világosabban érti, hogy a fejlõdés elkerülhetetlenül konfliktusokat hoz magával,
csak azt nem érti, ha ezt nem mondják meg neki, vagyis, a mindennapi életben ez a reflex benne van, de a negatív visszahatás is, ha a meglevõ konfliktusokat nem mondják ki, és ezzel teljességében nem oldják fel. Pedig a kis
konfliktusok elkerülése és megoldásának hiánya azért is veszélyes, mert ezek
idõvel nagyobb konfliktusokká összegezõdnek, és mind kevésbé elkerülhetõkké
válnak.
A magyar fejlõdés pragmatikus jellegének tehát kezdetben nagyon jelentõs elõnyei, de mindinkább dominánsan jelentkezõ hátrányai is vannak, s
úgy vélem, hogy a nyolcvanas évek folyamán mindinkább a hátrányos vonások
kerültek elõtérbe. A nyolcvanas évek közepétõl ez a pragmatikus jelleg kezd
szûk keresztmetszetté, a fejlõdés akadályává válni, vagyis az „ár" kezd elviselhetetlen lenni. A reformfolyamat céljai, terjedelme és idõbeli lefutása éppúgy kevéssé világosak, mint lépéseinek és a különbözõ társadalmi hatásainak
összefüggései. Nagyon egyszerûen szólva a reform mint kifejezés és jelszó
annyira inflálódott, hogy alig használható mozgósításra és orientálásra. Manapság már mindenki a reform „híve", de mivel megtorpanásban vagyunk és
vitáink is vannak, mégis csak látnunk kell, hogy vannak nekünk is „konzervatív jaink", akik maguk is többnyire a reform frazeológiájában mondják el
érveiket. Ha a magyar modellrõl vagy a magyar útról beszélünk, ahogy ezen
a szekcióülésen is történt, egyébként helyesen, akkor ezeket az ellentmondásokat is hozzá kell számolnunk, s rá kell kérdeznünk a válságszakaszok okaira
és az elõrelépés esélyeire is. Ezen az elméleti tanácskozáson szerintem éppen
azt kellett volna világosan megfogalmaznunk, hogy határponton vagyunk, hogy
valamiféle válaszúthoz érkeztünk. Ez egyértelmûen még azokban a plenáris
ülésen elhangzott elõadásokban sem történt meg, amelyek igen kritikai és
innovatív szellemûek voltak, ezért legalább nekünk, itt az ideológiai szekcióban
kell ezt manifeszt módon megfogalmaznunk, hiszen az eddigi pragmatikus
fejlõdés legsúlyosabb következményeinek egyike az ideológiai-társadalomtudományos fejlõdés elmaradása és gyermekbetegségei.
Ha ezeket a gyermekbetegségeket vagy hiánybetegségeket akár csak tézisszerûen is fel akarjuk sorolni, azzal kell kezdenünk, hogy az elméletnek a
társadalomtudományban egyszerûen nincs nyugalmi tömege. Ha nem fejlõdik, akkor visszafejlõdik, mivel a valóság körülötte viharosan átalakul, s az
elmélet maga sem tûri az ismétlést, a belsõ rutin eluralkodását, mert belerokkan. Az elsõ nagy hiánybetegség tehát magának az ideológiának a kifejletlensége, vagy teljes leértékelõdése, inflációja a társadalomban. Az elmélet
 s mindenekelõtt a marxista elmélet  fennmaradásának normális formája
annak állandó továbbfejlesztése. Ha ez nem történik meg, akkor az egész társadalom gyanakodva néz az elméletre, hiszen az lemaradva a valóságtól nem
teljesíti funkcióját, és ezzel teherré és nem húzóerõvé válik. Ebben a vonatkozásban nyugodtan elõvehetjük Engels példáját a hegeli elmélet és módszer viszonyáról, a rögzített elmélet eluralkodása, tehetetlenségi nyomatéka a stabilitás uralmát jelenti a módszer által megtestesített dinamika felett. Amikor
azonban a társadalomtudományokban a statikus mozzanat dominál a megújulás és mozgás felett, akkor az ideológia nemcsak hatékonyságát veszti, hanem
64

egyben szavahihetõségét, legitimációs funkciót is, vagyis, nagyon csökken a
súlya az emberek értékrendjében, sõt, egyenesen negatív konnotációt kap. Ez
történik meg magán a társadalomtudományokon belül is, vagyis a pragmatikus jelleg azzal is járt, hogy a közgazdászok kimondták a vágyaikat, már
amennyit lehetett, mert az ideológia elmaradása miatt teljes gondolatmenetük
kibontását lehetetlennek érezték, hiszen, ahol az már az egész szocializmusképet érintette, ott egy tabueffektus jelentkezett. Az ideológiai tényezõ így a
közgazdászok szóhasználatában általában a korábbi szocializmuskép negatív
hatását, azaz gátló tényezõt jelentett, s ennek az empirikusan is észlelhetõ viszonynak a megfogalmazásáért a közgazdászok korántsem hibáztathatóak.
A jelenlevõk azonban, akik a társadalomtudományok és az ideológiai
kérdések szakemberei, nem állhatnak meg ennek az empirikus ténynek a leszögezésénél, hogy az ideológia mint egy korábbi szocializmuskép hordozója
diszfunkcionális lett, hanem rá kell kérdezniük az okokon túlmenõen az egész
jelenségcsoport felszámolásának, az ideológia megkésettsége túlhaladásának
lehetõségeire is. Ehhez az út azonban a másik nagy hiánybetegség megfogalmazásán keresztül vezet, amelyet a marxizmus nemzetközi jellege csökkenéseként, azaz a hazai marxizmus provincializálódásaként jelölhetünk meg. Tíz
esztendõ távlatából egyre jobban látjuk, milyen alapvetõ fordulópont is volt
a világtörténelemben a hetvenes évék közepének globális válsága. Ez a válság alapvetõen új elméleti megoldásokat kívánt a marxistáktól, s jelentkeztek
is nemzetközi szinten ilyen modellek. Nálunk azonban hosszú ideig ennek az
átalakulásnak az elbagatellizálása dominált, illetve a tõkés világra való korlátozása, ahogy az egészen világos a gazdasági átalakulás, a világpiac tekintetében. A globális válság tehát innovatív láncolatot, heves viták sokaságát váltotta ki a világban, amelyek letisztulva bizonyos pontokon a válasz, a strukturális alkalmazkodás alternatíváit is magukban hordozták. A magyar fejlõdés pragmatikus jellege azonban nemcsak azt jelentette, hogy a hazai társadalmi-ideológiai gondolkodás innovatív-kreatív jellege csökkent, hanem a külsõ elméleti-ideológiai fejlõdés követésének, kritikai átvételének gyöngülését is.
A nemzetközi marxizmusban igen élesen jelentkezett az a kérdés, amelyet a
marxizmus válságának, sokan általános válságának, néhányan a korábbi nagy
történelmi fordulópontokat követve, „harmadik válságának" neveznek. Ez a
jelenség felfokozta a hazai ideológiai élet védekezõ mechanizmusait, elutasító
reflexeit a nyugat-európai marxisták érdekes és új elméleteivel szemben, az
elõadás elején említett reagálási készségünk talán itt a legerõtlenebb.
Az elmúlt évtizedben még inkább jelentkezett az a magatartásforma, hogy
a „ki a marxista" kérdését helyeztük szigorúan elõtérbe és mind merevebben válaszoltuk meg. A „nyugati" marxisták elé két követelményt állítottunk,
amelyek betartása számukra egyre nehezebb lett: elõször is csak az lehet
marxista, aki bennünket, a szocialista országokat az összes jelenlegi hibáinkkal és ellentmondásainkkal együtt elfogad, s másodjára csak az, aki elfogadja,
hogy a marxizmus egyetlen és egységes, tehát általános elvei vannak, mégpedig úgy, ahogy mi itt és most véljük és képzeljük. Magyarán, azt a társadalmi gyakorlatot, amelyet magunk is meghaladunk és amelynek ellentmondásait
fokozódó mértékben magunk is látjuk és feltárjuk, kritikátlan módon tekintjük követelményként a nem szocialista országban alkotó szerzõk marxista jellegének megállapításánál, s ez azért is kellemetlen, mert olyan eseteket is találunk, amelyben az elutasítás okául szolgáló kritikai megállapításaikat késõbb magunk is megismételjük és valljuk. A marxizmus egysége és általános
65

jellege valóban érvényes elv, de azt is be kell látnunk, hogy ez számos tekintetben általunk is leszûkítve értelmezett, „kiüresített általános" volt, s ráadásul a marxizmusban egyetlen regionális fejlõdés sem vélheti azt, hogy annak történelmi tapasztalatai közvetlenül az általános modell bázisául szolgálhatnak.
A második nagy hiánybetegség, a hazai marxizmus provincializálódása tehát végsõ soron azzal a veszéllyel fenyeget, hogy a marxizmusból való kiutasítás eluralkodik és ezzel elindulunk azon az úton, amely már többször is tragikusnak bizonyult, hogy a legközelebbi szövetséges a legnagyobb ellenség.
A nyugat-európai marxizmustól igen sok tanulnivalónk van, de persze igen sok
vitatkoznivalónk is, de a magyar fejlõdés pragmatikus jellege következtében
mindkettõre egyre kevesebb lehetõségünk nyílott, hiszen a „ki a marxista"
kérdésnek egészen világos kiadás- és oktatáspolitikai következményei vannak,
ezért félõ, hogy elmegy mellettünk ez az egész igen érdekes fejlõdési vonal,
amely eddig élesebben válaszolt a globális válság következményeire, mint a
hazai marxizmusunk. A nemzetközi marxizmus vagy a marxizmus nemzetközi
dimenziója elveszítésének folyamatát látjuk manapság hazánkban, mivel mi
nagyon keveset hasznosítunk abból, amit a nemzetközi marxizmus gondolati
gazdagságban és szellemi innovációban kitermel. Korántsem mechanikus átvételrõl, hanem az elméleti anyag szervesítésérõl, hazai végiggondolásáról és
újravitatásáról van szó, ami rendkívüli módon hiányzik.
Itt érkeztem el rövid problémafelvetésemben a harmadik nagy hiánybetegséghez, az innovatív szellem hiányához. Már a külsõ eredmények átvétele
is felveti azt a kérdést, hogy egyetlen társadalomtudós vagy ideológus sem
mûködhet a tévedhetetlenség jegyében, azaz az átvétel folyamatának is lehetnek félreolvasásai, s míg valamilyen válasz megszületik az elméleti mûhelyekben, addig több téves gondolat-kísérlet lehetõségével is számolni kell.
A szekcióülés eddigi vitájában Augusztinovics Mária igen helyesen és érdekesen említette, hogy a szocialista vállalkozónak vagy igazgatónak meg kell fizetni, a munkabérébe be kell csatornáznia a vállalkozásért járó rizikót. De
újra kérdezem: miért csak mindig a gazdaság, miért csak a közgazdászok fogalmazhatnak meg ilyen kérdéseket? Természetesen nem a munkabérre gondolok, hanem arra a tényre, hogy az ideológiai és tudományos szférában is
nagyon erõs esélye van a tévedésnek, nagyon nagy rizikója van az eredeti, új
dolgok kimondásának és megfogalmazásának, s ezért valahogy „fizetni" kell.
Ha nem számolunk ezzel a kockázattal úgy, hogy megteremtjük a feltételeit
az innovatív tevékenységnek, hanem „megfizettetjük" az egyénnel a kísérletezõ kedvét, akkor a társadalomtudósok igencsak el fognak tekinteni az új
dolgok kimondásától és megfogalmazásától, amelynek az árát végsõ soron viszont a társadalom fizeti meg az ideológiai-társadalomtudományos fejlõdés
megtorpanásával. Több párthatározat is megfogalmazza, hogy a társadalomtudományok nem elég aktívak, nem tárják fel kellõ mélységben és szélességben a valóságot, s ez így igaz. De vajon megteremtõdtek-e össztársadalmi méretekben annak lehetõségei, hogy a társadalomtudomány tegye a dolgát? Az
én válaszom erre márcsak azért is nemleges, mert a magyar fejlõdés egész
pragmatikus jellege maga is abban az irányba mutatott, hogy az érdek éppen ellenkezõleg a dolgok kimondása helyett azok elhallgatása vagy letranszformálása volt, vagyis az ideológiai szféra és a társadalomtudományos fejlõdés lemaradása volt az eredmény, amelynek tényeit eléggé kézzelfoghatóan
érzékelhetjük a nyolcvanas évek második felében.
66

Ha egy nagyon kiélezett képpel szeretném zárni az elõadásomat, azt
mondhatnám, az a veszély fenyeget lassacskán bennünket, hogyha nem
tudjuk társadalomtudományunkat innovatívvá-kreatívvá tenni viszonylag rövid idõn belül  az „árgödör" példájával szólva, ha nem tudunk ebbõl a
jelenlegi „innovációs gödörbõl" kijutni , akkor bekövetkezhet egy olyan
állapot, amikor az elméleti-ideológiai innováció folyamatához hozzátapad majd
az „ellenzéki" címke és megfordítva, maga az „ellenzéki" automatikusan
innovatívat is jelenthet majd, vagyis amit egy ellenzéki fórumon fogalmaznak meg, azt bátornak, szépnek és okosnak fogja tekinteni a közvélemény.
A szocialista modernizáció folyamatában kétségtelenül nemcsak gazdasági és
politikai, hanem elméleti-ideológiai diszfunkciókat, kontra-produktív szituációkat is teremthetünk, s ez a veszély a társadalomtudományi életben egészen
közeli. Az alapkérdést úgy kell megfogalmaznunk, hogy hol van és mekkora
az a mozgástér, amelyet szocialista társadalmunk teremt a politikailag elkötelezett, reformgondolkodású és a társadalomtudományok-ideológia szférájában aktívan alkotni kívánó értelmiség számára? Azért jöttünk itt össze, ezen
a szekcióülésen, hogy ennek a mozgástérnek a leszûkülésérõl, s jelentõs kitágításának szükségességérõl vitázzunk, ami az adott vonatkozásban egyben a
magyar fejlõdés pragmatikus jellegének meghaladását jelenti vagy legalábbis
az új kihívással és ú j mozgástérrel  ha úgy tetszik, az „átalakítással" 
annak lehetõségét ígéri.

67

Magyar színház Bukarestben
Ma már jóformán senki sem ismeri a bukaresti magyar színházalapítás
rövid, de annál tanulságosabb történetét. Hogy születhetett meg a magyar
színház létrehozásának gondolata Bukarestben?
A városban már a múlt század közepén jelentõs számú magyar élt. Létszámuk jelentõsen megszaporodott Trianon után, amikor Erdély minden részébõl, de különösen a Székelyföldrõl sokan indultak munkát, megélhetést keresni a román fõvárosba.
A Janovics Jenõ vezette kolozsvári Magyar Színház elsõ ízben 1925 januárjában látogatott Bukarestbe. A színház drámai tagozata négy darabot mutatott be a közönség és a fõvárosi sajtó egyöntetû elismerése mellett. A sikernek nemzetközi visszhangja is támadt. Nicolae Iorga, az ismert tudós, történész, politikus Párizsban mintegy ezerfõnyi közönség elõtt tartott elõadást
a romániai kisebbségekrõl. „Mindig elismertem a magyarság kultúrértékét.
Csak nemrégiben történt, hogy a kolozsvári magyar színház tagjait lehívtam
Bukarestbe, hogy a román fõvárosban magyar darabokat adjanak elõ. Nos,
kijelenthetem, hogy a magyar színháztársulatnak Bukarestben olyan gyõzelmes
fogadtatásban volt része, amilyenben még ott színháztársulatnak soha. S hozzátehetem, megérdemelt fogadtatásban. E siker és ez a példa a két nép közötti közeledés biztató jele."
A következõ évadban már a bukaresti kiruccanás két hétig tartott  az
elõzõ évi bemutatkozásnál nagyobb sikerrel. A fõvárosi Teatrul Popular (Népszínház) színpadán 16 darabot mutatott be a kolozsvári társulat  osztatlan
elismerés mellett. A Rampa címû lap külön ünnepi számot adott ki a magyar
színészek tiszteletére. A terjedelmes méltatások mellett a közönség felfokozott
érdeklõdése lehetett az, ami sokakat megtévesztett. A növekvõ anyagi gondok
miatt a bukaresti vendégjáték folytatása elmarad, de a korábbi nagy sikerû
bemutatkozás dédelgetett emlék. A Bukaresti Magyar Ûjság 1930. május 26-i
számában jelszavas címû cikk jelzi az óhajt: „Magyar színházat
Bukarestnek!"
A népszámlálás évében vagyunk, s a statisztikai adatok szerint a román fõvárosnak ekkor több mint 600 000 lakosa volt, s az Ellenõr címû kolozsvári
politikai, kritikai, közgazdasági lap úgy tudja, hogy a bukaresti magyarok
száma 110 000 (1930. december 31. sz.). Úgy ítélik meg, hogy egy ilyen nagyságrendû város el tud tartani egy magyar színházat. De ebben a kérdésben a
kolozsváriak már említett nagy sikere aligha lehetett irányadó, mert más rövid
ideig vendégszerepelni és egészen más egész évadot végigjátszani, folyamatosan mûködni. A bukaresti magyar sajtó mindent megtesz, hogy az álom valóra
váljon  de a megválasztott pillanat nem volt szerencsés. A világválság
éveiben vagyunk, a lapok tele vannak csõdbe jutott vállalatok, üzemek lesújtó
híreivel, s e jelenség alól a színházak jelentõs része sem kivétel. Londonban
sorra zárják be kapuikat a színházak (olvassuk a lapok hasábjain), de a kolozsvári színházról is lehangoló értesülések szállingóznak: a rafinált  s ekkor már elsõsorban a kisebbségi színházat nyomorgató adóprés  kritikus
68

helyzetet teremt Kolozsváron is. (Nemsokára Janovics Jenõtõl részvénytársaság veszi át a színházat, és a válság ekkor sem oldódik meg rögtön!)
„Megcsinálják a bukaresti állandó Magyar Színházat!"  adja tudtul a
már idézett bukaresti újság (1930. július 14.), s bár a tudósítás lelkes, a cikk
sejteti, hogy a „színházcsinálás" nem megy fájdalom nélkül. Az elsõ hetekben
nem volt visszhangja a kiadott jelszónak. Kovács Imre, az Erdély-szerte ismert
színigazgató és színész  beadja színháznyitási kérelmét a hatóságokhoz.
Liviu Rebreanut, a kitûnõ írót minisztériumi vezérigazgató minõségben szólaltatja meg a magyar újság: „Igen, nálunk volt Kovács Imre volt színigazgató,
s kérelmezte a bukaresti magyar színház megnyitásának engedélyezését. Jól
tudják, sohasem voltam a jó ellenzõje. Miért ne legyen a bukaresti magyarságnak magyar színháza? Miért ne jusson kenyérhez egy csomó magyar színmûvész? Miért ne engedélyeznõk azt, amit a bukaresti magyarság részére
Kovács Imre tõlünk kérelmez? Csak hát egy kis aggodalom szûrõdött át ezen
a jóindulaton: milyen mûvészi, milyen erkölcsi, s milyen anyagi garanciát
nyújthat Kovács Imre a közönségnek, a tagoknak, a hatóságoknak. Erre nézve
még nem kaptunk felvilágosítást, s ha erre vonatkozó értesülések kedvezõek,
mi sem állhatja útját a bukaresti magyar színház megalapításának..." (Bukaresti Magyar Újság, 1930. július 14.). Kovács Imre siet eloszlatni az aggodalmakat és kijelenti, hogy rendelkezésére áll az az összeg, amibõl fedezni
tudja a kauciót és a színészek egyhavi gázsiját. A minõségi kívánalmakra
felsorolta a bemutatkozásra váró színészek terjedelmes névsorát. Karácsonyi
Ili, Ferenczi Marianne, Tihanyi Jutka  a pesti Király Színház volt tagjai
mellett Sárvár Rózsi Szegedrõl, Márkus Lajos a pesti Városi Színháztól, Hetényi Ferenc és Halmay Vilmos Pozsonyból jöttek, a karnagy Oschanitzky
Richárd a hamburgi operettszínháztól érkezett, és számosan az erdélyi vándor
színtársulatoktól.
Ez azonban mind nem elegendõ. Bár már javában folynak az elõkészületek, a kibérelt Alhambra színház helyiségét átalakították, a plakátok a Szökik
az asszony, Az utolsó Verebély-lány, az Olimpia közeli bemutatóját hirdetik, s
ígérnek román darabot is. A november 15-re beígért bemutatkozás mégis elmarad. Az idézett újság november 17-i számából megtudhatjuk, hogy megindult az intrika a színházi kezdeményezés körül, „egyes gáncsoskodók" az
épület tûzveszélyességének ürügyén le akarják állítani az elõkészületeket. Némi
huzavona után a „tûzvizsgáló bizottság" megadta a játszási engedélyt, s végre
a munkaügyi miniszter (akihez furcsa módon ez idõben a színházügyek is
tartoztak) Emil Hateganu is kedvezõen nyilatkozott: „Ezeknek az embereknek
joguk van ahhoz, hogy Bukarestben magyar színházat állítsanak. Nem akarom
ezzel azt mondani, hogy Budapesten megengedték volna valamikor egy román
színház felállítását. Mi betartjuk törvényeinket. Kiadjuk az engedélyt." Szóban
az igazgatóhoz fordulva hozzáfûzte: „ön pedig igazgató úr, csak olyan darabokat adasson elõ, amelyek nem sértik a román nemzeti érzést. Egyelõre azt
óhajtom, hogy csak román állampolgárokat alkalmaztasson színházában. Ha
pedig szüksége lesz egy-két idegen mûvészre, idõvel ezt is meg lehet csinálni.
A fõ az, hogy színháza kultúrát szolgáljon, s ne politikát (...)  Itt van a
mûsor: Csókról csókra... Ez mehet. Csattanó c s ó k . . . ez is mehet. Szerelem . . . ez is mehet. Huszár . .. huszár  ez nem mehet. Ne hozzanak engem
abba a helyzetbe, hogy az ilyen címek miatt engem pellengérre állítson a sajtó
és Budapestre küldjön, mint ahogyan Maniuval tették, amikor megadta az
esküt le nem tett tisztviselõk nyugdíját..." (Bukaresti Magyar Újság, 1930.
december 8.).
69

Jószándékban látszólag nincs hiány, persze más kérdés, ha klauza szempontjából nézzük. A csak román állampolgárságú színészek engedélyezése
ugyancsak akadályozta a kijelölt idõpont betartását. További tárgyalások során
ezt a korlátozást feloldották, de újabb akadályok meredeztek a bemutatkozásra várakozó színtársulat elé. Mivel a korábban rögzített idõpontok módosultak, egyre inkább halasztást szenvedtek  az általuk „modernizált" Alhambrát már nem kapták meg, hanem helyette egy lényegesen rosszabb helyiséghez jutottak. Még a szervezés hevében  a nyár folyamán  felmerült a
sajtóban egy ötlet: „Bánffy Miklós a romániai magyar kultúra õre vegye kezébe a bukaresti Magyar Színház megalapítását!" mert amint az már köztudott volt  a válságba jutott kolozsvári színházat is nagyrészt az õ erkölcsi
és anyagi támogatása mentette meg a bukástól. Ez az óhaj sajnos nem teljesült, Bukarest mégis messze volt Kolozsvártól. Bánffy tekintélye, befolyása
talán sok akadályt elháríthatott volna, de ekkoriban a bukaresti színházat alapítani akarók mögött nem állt ilyen tekintély. A hetek teltek, bevétel nem
volt, a fõvárosba csõdített színészek türelmetlenkedtek. Végül is a hivatalos
akadályok elhárultak a társulat a vállalkozás kockázatával  1930. december
24-én elkezdte mûködését. Ûjabb színészek is érkeztek (bár voltak már éppen
elegen!) köztük is a korszak híres-hírhedt primadonnája, a szeszélyes Zöldhelyi
Anna.
;
Az elsõ elõadás zsúfolt elõadást eredményezett. A napi bevétel 29 000 lej
volt (egy bukaresti újság ára 2 lej, a terjedelmesebb Brassói Lapok-é ekkoriban 5 lej). De a bevétel gyorsan apadt: második este csak 7000 lej, harmadik
elõadáson már csak 5000 lej volt, holott ez idáig az igazgató és a tagok is
alaposan eladósodtak. „Hogyan áll tulajdonképpen a bukaresti magyar színház
ügye?"  teszi fel a kérdést az Ellenõr december 31-i számában a folyóirat
cikkírója, nem minden megfontolás nélkül: „Ennek elbírálása annyiban tartozik ránk, hogy Bukarestben egy magyar színház megnyitása nem szabad
csupán rideg üzleti vállalkozás legyen, hanem reprezentáló ja irodalmi és színpadi kultúránknak, amely nemcsak a fõvárosban élõ és ott megforduló magyarok támogatására kell számítson, hanem a román intellektuelek megértésére
és méltánylására is. Hogy így fejezzük ki magunkat: Bukarestben egy magyar
színház számunkra presztízskérdés. Ha elbukik, különösképpen a hozzá nem
értés, rossz vezetés, vagy akár tõkehiány miatt, a magyarság szégyene, de ezen
felül jogos és indokolt cím lesz arra, hogy a közeljövõben egy hasonló vállalkozástól a teret és lehetõséget megtagadják. Mi õszintén szólva, nem néztünk
nagy bizalommal Kovács Imre vállalkozása elé, viszont egyetlen sorunkkal
sem akartunk gáncsoskodni, vagy a vállalkozás akadályául szolgálni..." A tények lehangolóak, noha nem a társaság minõségében van a hiba, mert:
„anyagi képességeihez viszonyítva megfelelõ elõadásokat nyújt"  de a színpad kicsiny, hiányoznak a kellékek és az ö l t ö z õ k . . . Az Ellenõr követeli: „azt
akarjuk, hogy a magyar társadalmi élet illetékes tényezõi lépjenek közbe, s ha
egyáltalán lehet, mentsék meg ezt a most megindult magyar vállalkozást...
amelynek megfelelõ vezetés és irányítás mellett megvan a maga jogosultsága".
A lehetetlen körülmények próbára teszik a színészeket és a nézõket egyaránt. Csodálkozni lehet-e, hogy a látogatottság ingadozó? Hétközben kevesen, hétvégén többen jönnek az elõadásokra. Szökik az asszony, az Utolsó Verebély-lány, a Rang és mód nem hozta meg a várt sikert, és rosszul indult a
Tatárjárás is, de késõbb mégis megtelt a színház, pedig: „úgy nézett ki a
70

színpad, mint egy ósdi kápolna, ahol csupa püspökök tartanak díszes szertartást  közönség nélkül". Azt mindenki belátta, hogy az egykori Szent István
Társulat szûk helyiségében  a totális bukás kockázata nélkül  nem maradhatnak tovább. Mégis itt kerül „színre" az Árvácska Zerkovitz zenéjével, és
a Piros bugyelláris is. „Vergõdés, kínlódás az egész bukaresti Magyar Színház
élete  írta bukaresti lap 1931. január 19-i száma.
A csüggedés, a zûrzavar láttán mégis történik valami. A Népkisebbségi
Ûjságírószervezet csoportja megalakítja a színpártoló egyesületet. Persze az
igazgató szakértelmét ez sem pótolhatja. De a kifizetetlen gázsik és terembér
csökkenéséhez hozzájárulhat. Az igazgató januárban két hétre magára, pontosabban a feleségére hagyta a társulatot. A színpártoló egyesület  amelynek Kányádi Béla és Nagy Sándor helyi lelkészek is tagjai voltak  idõközben költségvetést készít. A munka folytatására 120 000 lej tõkére lenne szükség és természetesen új játszóhelyre. Ez utóbbit meg is találják központi helyen, a fõposta hátamegett, a Bulevard Elisabetán levõ Transilvania helyiségében. Két heti szünet után 1931. február 18-án itt folytatódnak az elõadások.
„A krízis órái már elmúlóban v a n n a k . . . "  véli a sajtó egy része reménykedve. De a tervezett költségvetési összeg sehogy sem akar összegyûlni. Mintha
a régi magyar átok ismétlõdne itt is. Ellentétek vannak a régi bukaresti magyarok és az újak között. Az adakozás és a támogatás esélyeit ez is befolyásolja. Pedig a kezdet itt is biztató. Izsó Miklós rendezésében elsõnek a Mit
susog a fehér akác? címû táncos operettet mutatják be. Ez az elõadás újra
megcsillantja a reményt, amely tiszavirág életûnek bizonyult, mindössze 3 napig, szerdáig tartott. Ekkor ugyanis az összegyûlt közönség elképedésére egy
színész jelent meg a függöny elõtt, és bejelentette, hogy az elõadás elmarad.
A botrány elõidézõje Zöldhelyi Anna volt, a fõszereplõ, aki addig nem volt
hajlandó játszani, amíg az igazgató nem adja meg neki az esténkénti 2000 lejes
fellépti díjat. A Pestrõl érkezett dívának nem sok fogalma lehetett a kisebbségi színész küldetésérõl. A zsarolási trükk máskor eredményes manipuláció
volt a sarokba szorított igazgatóval szemben, itt azonban nem vált be. De
Zöldhelyi felelõtlenségének ódiuma elsõsorban a társulatot érintette érzékenyen. A 120 000 helyett mindössze 34 000 lej gyûlt össze; az igazgató ha akart
volna sem tudott volna fizetni ennyit a mûvésznõnek. A közönség egy része
visszakérte a pénzt; mindenkit megdöbbentett a botrány. Korábban a nézõtérre tévedt részeg akarta felbolygatni a kedélyeket, most ugyanez Zöldhelyi
Annának sikerült. A tehetséges, szép, de szeszélyes színésznõ késõbbi megbánásakor arra hivatkozott, hogy így akart tiltakozni az újabb színésznõ (a
felszabadulás után a marosvásárhelyi Székely Színháznál híressé vált) Kõszegi
Margit szerzõdtetése ellen. A botrány kegyelemdöfés volt a mindössze három
hónapot megélt színház életében. Hiába békült meg a szõke díva az igazgatóval, hiába tûzték mûsorra az õ címszereplésével a János vitézt, a bukás elkerülhetetlen volt. Pedig a bukaresti magyar munkások Réti Gyula irányításával
a színpártoló bizottság segítségére siettek, mozgalmat indítottak a színház támogatására, noha már február derekán nekrológot írt róluk a bukaresti
magyar lap: „Ha már nem tudtunk kenyeret adni a magyar színi kultúra hõseinek, temessük el legalább tisztességesen a volt bukaresti Magyar Színházat!" Az agónia még tartott. Március 15-én volt az utolsó elõadás. „Azóta a
színház elé érkezõk sötétséget találnak. Anyagi eszközök híján beszüntették az
elõadásokat. Az igazgató nem tudta kifizetni a villanyszámlát, pedig 3 teljes
házas elõadása volt."
71

A bukaresti magyar közönséget nem lehet közönnyel vádolni. Igaz, a bukaresti magyarság túlnyomó többsége munkásokból, mesteremberekbõl, cselédekbõl állt, egy részük valószínûleg azt sem tudta, hogy magyar nyelvû
színház mûködik Bukarestben. De akik jöttek  azokból idõvel jó közönség
válhatott volna, ha a folyamatos munkának megteremtõdtek volna a feltételei.
Kétségtelen, hogy már az induláskor hiányzott a megfelelõ anyagi fedezet, a
kiadásokhoz viszonyítva a bevételek  egyes telt házas elõadások ellenére
is  kevésnek bizonyultak. Az igazgató gazdasági szaktudása csõdöt mondott
már akkor, amikor egy kezdõ, elsõ napjait élõ színházhoz harminc tagot szerzõdtetett. Igaz a színészek mûvészi teljesítményére nemigen volt panasz, de
némelyikük erkölcsi magatartására annál inkább. A közönség türelmét leginkább próbára tevõ színészek nem a kolozsvári színház megszentelt deszkáiról
jöttek Bukarestbe  és ez sajnos hamar kiderült. Mindezek hozzájárultak ahhoz, hogy az 1931. március 22-re meghirdetett elõadásra  jóllehet 8000 lej
értékû jegyet elõvételben eladtak  nem került sor. A Brassói Lapok-ból tudjuk meg (március 26.) az utolsó felvonás történetét. A hitelezõk inváziója
árasztotta el a színház környékét, jelenlétük nemcsak a délutáni, hanem az
esti elõadást is lehetetlenné tette. A következõ napok gondját már csak az képezte, hogy az eladósodott, zálogcédulás színészek hogyan tudnak elutazni
Bukarestbõl. Március 29-én azt jelenti a Brassói Lapok tudósítója, hogy a bukaresti Magyar Párt II. osztályú vasúti jegyet biztosított minden színésznek.
Így ért véget egy jobb sorsra érdemesült és mégis elvetélt vállalkozás Bukarestben, 1931 tavaszán . . .
