
Lila csík, fehér csík
(RÉSZLET)
Sparwasser lövi az egyetlen gólt az 1974-es NDK-NSZK-n, viszonylag tisztán emlékszem rá, pedig hétévesen még biztosan nem érdekel egy világpolitikai labdarúgószenzáció, egy forró, hidegháborús sportesemény, vajon miért pont ez marad meg,
miért nem a hollandok gyönyörû góljai, talán apám miatt, õ lehet izgatottabb a szokottnál a meccs délutánján, holott nem igazi futballõrült, viszont a német-német
mégiscsak érdekes neki, így aztán nekem is.
Mi nem vagyunk ott ezen a vb-n sem, a mindent eldöntõ utolsó selejtezõn egy
svéd fejes kigolyóz bennünket, abszurd történet kering arról, a legfontosabb mecscsen miért nem játszik az újpesti Juhász balhátvéd  akinek szintén Tichy volt a
gyerekkori kedvence , az ulti miatt, kártyáznak az edzõtáborban, mint mindig, Illovszky kapitány körbejár, ahogy máskor, körbekérdez, hogy vannak, fiúk, Juhász
kezében piros 40/100 redurtmarch, rosszkor zavarja az edzõ, a faszom tudja, Rudi
bá, hogy vagyok, a legenda szerint e mondat miatt kerül ki a kezdõbõl, a kapitány
megsértõdik, a szívére veszi, egyszerûen ennyi, emiatt kapjuk a svédektõl a harmadik gólt, talán valóban a gyávaság a legnagyobb bûn, a hiúság ártalmatlanabb valaminek tûnik, és lám, mégsem az feltétlenül, ideje, hogy Törõcsik felnõjön, akkor
majd lesz valaki, aki mindig lõ még egy gólt, mindegy, mennyit kapunk hátul.
A keresztúri telken vagyunk az NDK-NSZK napján, ezek szerint hétvége lehet,
kugli, hinta és kerti zuhany van a kertben, de tévé nincs a faházban, csak konyhai
eszközök és pókok, sietünk haza valamelyik Wartburggal, vélhetõen ugyanezen a
világbajnokságon könyököl hátra aljasul Schwarzenbeck, övé a labda, és mégis, gonoszságból, apám felháborodik, az õ tiszta lelke ezt nem bírja, érzi, hogy jön mögötte, és direkt hátrakönyököl, direkt, majdnem sír, káromkodik, pedig nem szurkol kifejezetten az ellenfélnek, de képtelen elviselni bármiféle becstelenséget, kicsi az
ember hétévesen, a lényeget azonban észreveszi, nagyon szeretem apámat ezért a
dühéért.
Még bõven gitározni járok, mondjuk csak õsztõl tavaszig, most nyár van, nyilván
nem gyakorlom az arpeggio-pengetést, a gombfocis doboz mellett egy-két régi füzetet is épen hagy az idõ, itt a nagyalakú gitáros például, a gondosan lekottázott leckéimmel, Kis kece lányom, Ettem szõlõt, Széles a Duna, A bundának nincs gallérja, ami
a Dunát illeti, a szovjet zászló már berepült, egy kocka elvettetett, ami pedig a bundát, arról fociügyben még semmit nem tudok, el sem tudom képzelni a létezését 

„

18

tiszatáj

késõbb az NDK-NSZK tisztaságát is megkérdõjelezik , mi van még, ja, igen,Törõcsik
napokon belül kopogtat az Újpest öltözõjének ajtaján.
Tehetségesnek tartanak, a gitározást mégis abbahagyom nemsokára, zavartan
próbálom magyarázni Mária néninek az okot, mosolyog, de kétkedik kicsit, pedig
igazat beszélek, nem bírom, amikor a hangszer a szívemhez ér, márpedig oda kell
támasztani, hallgatni is utálom a szívverésemet, hát még, ha nyom valami azon a tájékon, késõbb is ez van, felmegy a vérnyomásom egy sima EKG-vizsgálattól, és senki
ne feküdjön a mellem bal oldalára, nekem az elviselhetetlen, a szívem az enyém, de
én se bírom a dobogását, Mária néni ilyesmirõl még nem hallott, ennyit azért mond
óvatosan, megértem, tényleg nonszensz, mint a piros 40/100, vagy mint hogy bunda volt a német-német, késõbb majd dobolni kezdek, az hangos, elnyomja a szívverésemet. Mellesleg a gitárom ugyancsak megvan, a legrégebbi tárgyam, Cremona,
csehszlovák gyártmány, az olyan ma már, mint az NDK, nincs is, mégis van, néha
elõveszem a szekrény tetejérõl, még a húrok is eredetiek rajta, vigyázok rá, kísérjen
el most már.
Már nyergelik két lovát, a fiatal Bûnt és a fekete Álmot, hogy áttörjön vad paripáin
a szürke életen és a barna halálon, írja Dutka Ákos imádott barátjáról, a színre lépni
készülõdõ Adyról, Törõcsik tizenkilenc éves az NDK-NSZK idején, nemrég volt a
születésnapja, biztos nézi a meccset, senki még tulajdonképpen, de aki ismeri, tudja,
hogy valaki lesz, nyergelik már a lovait. Adyt megmenteni vitték Debrecenbõl Váradra, nem írt még igazán jó verseket, csak az látszott világosan, hogy más, mint a
többiek, jókor ragadták ki rossz közegébõl, Törõcsiket ekkor kéne kiszedni, ha viszsza lehetne tekerni az idõt, talán sikerülne, mostanság kezd iszogatni, nehezen szokik hozzá, nyüstöli magát, hogy menjen, viszik bele az éjszakába, próbálgatja az alkoholt, de hát ki menthetné meg, békétlen, szomjas és várakozó.
Nemrég még a futballcipõjével aludt, azt tette a párnája alá, nem létezett semmi
más neki, csak a foci, egyáltalán nem gyenge jellem, erre nem fogható semmi, az õ
döntése lesz minden, amit meghoz, nincs más felelõs, és mégis, mégis, ha vissza lehetne forgatni azt az idõkereket, nem lehet persze, ha lehetne, tudnám én is, mekkora üzenet például egy gyere a Balcsira csókolózni, egy ilyenre menni kell, miközben mindig oka van a nem-menésnek, másfelõl az Ördögökben az olvasható, a világon semminek sincs semmilyen vége, bármi lehet, bármikor, míg a Földön ténfergünk, legyen ez némi nyugtatás minden további percemhez.
Én Törõcsikhez fogható tehetséggel pályafutásom egyetlen szakaszában sem találkoztam, mondja Mezey György párás tekintettel, legkedvesebb tanítványáról nyilatkozik, a BVSC-ben edzi a kis ifistát, jóban van a szülõkkel, egy vasárnapi délelõttön látogatást tesz az Uzsoki utcai lakásban, Törõt keresi, meccsnap van, a srác
nincs otthon, kibiciklizett a pályára, esett az esõ, megnézi a talajt, ennyire fontos
neki. Élmény volt vele dolgozni, mondja az edzõ, jó felfogású volt, érzékeny, szeretettel közel lehetett férkõzni hozzá, azzal igen, mással biztosan nem, õ maga is beszél
valahol errõl az idõszakról, hogy mit szerettem akkoriban? Játszani, magamban min-

2015. április

19

„

dig mosolyogtam, ha felém szaladtak és nem tudták elvenni tõlem a labdát, itt a lényeg, a legfontosabb, játék, meg hogy szerette, milyen egyszerû szavak, csak meg
kéne érteni, meg kellett volna érteni.
1973 tavaszán kerül be a BVSC felnõtt csapatába, egyik volt játékostársa azt meséli, korábban hónapokon át lesték az ifiben, ilyet nem láttak korábban, õ meg
mintha nem fogta volna fel, mekkora tehetség, ezt látatlanban vitatom, hogy ne tudta volna, hogy ne venné észre valaki, hogy több másoknál, a kérdés nem ez, hanem
hogy mit kezd vele, igen, eleinte tényleg csak a foci érdekelte õt, megerõsíti a játékostárs, meg a lány, akivel gyerekkora óta járt, és igen, õk vitték el az E-klubba, nem
igazi magyar focista, aki nem iszik, hívják, és megy, õ kezdi utánozni a közepeseket,
nem fordítva, mégiscsak a lármás együgyûség országa ez.
A koppenhágai barát is fradista, ismeri a történetet, miként kerül Törõcsik Újpestre, a Fradiba akar menni, persze, hova máshova akarna, de minthogy túl tehetséges, felfigyelnek rá, többek között a Honvéd, le akarják igazolni, ez sem tûnik
rossz ötletnek, mégiscsak Tichy csapata, de makacs már akkor, neki ne mondják
meg, hova igen, hova ne, õ a Fradit szeretné, a Honvéd bekeményít, behívással fenyegeti, megy a huzavona, nem enged, az erõszakot nem viseli jól, mi lesz a megoldás, vajon melyik csapat bírálhatja felül a honvédségét, egy ilyen van, a belügyé, így
merül fel az Újpest, a Honvéd erõszakoskodása miatt, meg mert olyan csatárok játszanak ott, akik mellett fejlõdhet, ez ekkor még fontos neki, ráadásul öregednek a
nagy sztárok, kifele mennek, az idõ neki dolgozik, ha minden jól megy, hamar bekerül majd a kezdõbe.
Az Újpest évek óta gyakorlatilag ellenfél nélkül, simán nyeri a bajnokságokat,
szórakoztató, ötletes támadófocit játszik, a siker is borítékolható, elõbb-utóbb a beépülés is, a stílus fekszik, csak hát az edzésmorál, azzal akadnak gondok, nem ártana valami hajtósabb közeg, leírtak egyszer egy szép, pontos mondatot a hetvenes
évek Újpestjérõl, az a csapat már nem vetett, csak aratott, morális szempontból kerülhetne tehát jobb helyre, szakmailag viszont aligha, az élet úgyis megmutatja
majd, jó döntés születik-e makacsságból, öntudatból, egyszersmind bátorságból,
mert azt azért nem tudni, hogy fogadják a titánt a nagy emberek, a legjobbak, mit
akar itt a nagy hajával, ez sem az az idõszak Magyarországon, amikor örülnek új vetélytársnak, tehetséges feltörekvõnek.
Hetekig gondolkodik, kopogjon az ajtón vagy csak belépjen, mi lesz, ha nem fogadják be, ha parasztok lesznek vele, azt se tudja, hogy köszönjön, remeg az idegességtõl, õ, a késõbbi laza Törõ, nagy a tét, ekkor még érdekli, aztán minden simán
megy, nem adódik probléma, a legtöbbet Noskó segít a beilleszkedésben, gyorsan
megszeretik, mert udvarias, csendes, és persze zseniális, ez kiderül az elsõ edzéseken, vannak ugyanakkor bérelt helyek a csapatban, Zámbónak kell bedumálnia õt a
kezdõbe, az elsõ meccsrõl volt már szó, a következõ egy Diósgyõr elleni hazai 2-0, a
legmozgékonyabb csatár ezúttal Törõcsik volt, írja a Népsport, ügyes cseleit, váratlan
lövéseit többször jutalmazta tapssal a közönség, utána csereként jön be Tatabányán

„

20

tiszatáj

a szünetben Tóth András helyett, rossz emlékû pálya, 1989-ben, már MTKjátékosként itt végzi ki egy Udvardi nevû védõ, õ vet véget a pályafutásának, tizenöt
eklektikus évnek, de ez még messze van, minden csak most kezdõdik.
1974 utolsó õszi meccsén, a Salgótarján elleni 5-3-on megint kezdõ, 7-es osztályzatot kap, vállal szerez gólt, megy minden szépen a maga útján, lassan, finoman,
a szurkolók kezdik megismerni, azt gondolná az ember, a tavasz meghozza az igazi
berobbanást, nem, még nem, általában csak csere, Pécsen például, egy híres mecscsen, amelyiken az öreg Dárdai 10-est kap, ugyancsak csereként áll be Szombathelyen, azonnal gólt fejel, mégis a tartalékcsapatban találja magát a következõ héten,
Zámbó keményen dolgozik az érdekében, nagyon azért nem kell, Várhidi mesternek
is van szeme, de hát kit hagyjon ki, a Fradi ellen a Népstadionban kezdõ, mindössze
huszonötezren vannak, nem komoly nézõszám ez akkoriban, a Honvéd ellen aztán,
szintén a Stadionban gólpasszt ad, bár megint nem kezdõ, ez az utolsó bajnoki
meccs az idényben, három góllal zárja, nem rossz, nem is szenzációs, az Újpest bajnok, hetedszer egymás után.
A bemutatkozás mindent összevetve több mint reményteli, elsõsorban a stílusa
miatt, ilyen eddig nem volt, bár egyelõre még Bene és Fazekas a két legnagyobb
sztár. Elõbbi már nem sokáig, utóbbi késõbb a legkedvesebb játszótárs lesz, más felfogásban fociznak, Fazekas praktikusabb, eredményesebb, több gólt lõ, õ viszont
gyors, cselez, a szó szoros értelmében játszik, csodásan egészítik majd ki egymást,
mindkettõ érti a másik gondolatát. 1975-ben stablizálódik a helye, ezzel párhuzamosan szereti meg az alkoholt, már nem okoz gondot a sörök ledöntése, egyre többen ismerik fel az utcán, ettõl egyre nagyobb zavarba jön, gipszelt lábú rokonom és
Onedin kapitány magyar hangja a Liesingerben iszogat egy este, amikor belép a haverokkal, a rokonom bámulja, hosszabban a kelleténél, de hát hatalmas rajongó,
persze hogy nézi, odabök a színésznek, nézd, a Törõcsik, õ ezt meghallja, nyûgös, ki
tudja, hanyadik felismerés ez azon a napon, mi a faszt bámulsz, kérdezi, szimpatizánst nem veszít vele, de fájdalmat okoz a mondattal, ahogy annak a barátomnak is,
aki ugyanitt autogramot kér tõle, nem akar adni, hülyéskedni kezd Ebedlivel, aztán
ráírja a kissrác papírjára, hogy Pityipalkó, ezeket nehezen bocsátom meg, a gyorsan
jött siker számlájára írom, de ez nem felmentés, miközben értem valahol, a sörözõ
nem futballpálya, õ ott inni szeretne, meg hogy békén hagyják, nem érti, miért nem
jár ez neki, egy gyereket ettõl még nem szabad megbántani, a rokonom más ügy, õ
felnõtt, túléli, minek bámul, alkat kérdése minden, meg készenlété, Törõcsik késõbb
sem szokja meg, hogy nézik, soha nem fogja bírni, legfeljebb a gyepen.
Sparwasser a nemzet hõse lesz az NSZK elleni góljával, ünneplik, ajnározzák, késõbb átszökik a berlini falon, tornatanárként éli le az életét, azt nyilatkozza, bárcsak
ne lõtte volna azt a gólt, törvényszerûségek nincsenek, de következmények igen, a
lelkierõk nem azonosak, ki tudja, min múlik, ki mit hogy dolgoz fel, a kilencvenes
évek végén írok egy futballöltözõben játszódó színdarabot, évek múltán elmeséli
valaki, hogy a színház Újpestrõl szerezte be a padokat, egy Juhász nevû ismerõse in-

2015. április

21

„

tézte, a Megyeri úti stadion igazgatóhelyettese, nem tudja, ismerem-e a nevét, valaha válogatott focista volt.

A szarvasagancsos lány elkéri a születési adatokat, rosszat sejtek, igen, ismét
számmisztika-tanfolyamra megy este, nem lesz ezoterikus fejezet, mondom neki, felesleges bármiféle energiabefektetés ez ügyben, készségesen egyetért, csak érdekességképpen kérdezne rá, ha már ott van, mit lép a számtudomány erre a képletre,
kicsit kíváncsi vagyok én is, de csak amennyire akármire, tartani fogom magam,
nem leszek hajlandó komolyan venni.
Akkor viszont mégis jobb volna, ha eleve megkímélne a hülyeségektõl, egyébként sem jön be minden, ami felõle érkezik, nemrég vallottam kudarcot a datolyával, néhány hete adományozta, igyekeztem, de nem sikerült megszeretnem, szégyenszemre elszállította a minap. A számmisztikával még rosszabb a helyzet, azzal
korábbi tapasztalataim miatt még gyanakvó is vagyok, furcsa birodalom, amelynek
nem ismerem a törvényeit, nem tudom mire vélni, idegesítõ, amikor valami nem
tûnik teljes ostobaságnak, miközben a józan észnek ellentmond, tökéletesen alkalmas tehát az ítélõképesség összezavarására. Védekezem ezúttal is, eltartom, nem
kérek belõle, sehova nem vezet, még ha egyezéseket fedezek fel, még ha ráébredések történnek, akkor se, minek ködös, átláthatatlan utakra tévelyegni; három órával
az adatkérés után az egykori csepeli futballista kocsmájában sörözünk a szarvasagancsossal, az elsõ korty elfogyasztása után veszi elõ a jegyzeteit, indításként azt
mondja, nincs kétség, kibillentséget okoz nála a három darab 5-ös.
A pult mellõl a legjobbkor int felém egy kedves ismerõsöm, kérdezi, meghívhat-e
valamire, ma van a születésnapja, miért sértsem meg, Isten éltesse, Jagert fizet, kap
a lány is egy kupicával, köszönt és felhajt, nem zökken ki, nem terelõdik el a figyelme, homlokát ráncolva tanulmányozza a füzetet, eleve nagy problémája, hogy az érzelmeit nem tudja megélni, mondja, kedvezõtlen esetben drog vagy alkohol felé fordulhat az ilyen számokkal megáldott vagy megvert ember, beszüntetem a kiselõadását, ez nevetséges, pontosan tudja, kirõl van szó, nem nagy kunszt beúsztatni
Törõcsiknél az alkoholt, egyébként se miszticizálunk, mondtam már, mosolyog, õ
csak továbbadja, amit hallott, a tanfolyam vezetõje állapította meg ezeket, akinek
fogalma sincs, ki született 1955. május 1-jén.
Magánhangzói alapján a belsõ, illetõleg a teljes név alapján az egész száma is 5ös, folytatja, ez a motiváció jele, de egyfajta ürességet, alapvetõ hiányérzetet is jelez,
mi, bazdmeg, egy szám, kérdezem, igen, az 5-ös emberek szoktak bizonyos élethelyzetekben nagyon sok édességet enni, pótlandó a belsõ hiányt, ellensúlyozandó az
ebbõl fakadó feszültséget, az édesség-dolog érdekes, zabálja az otthonban, ahol
ápolják, de lehet véletlen egybeesés, én is kérhetnék négy-öt kakaós palacsintát,
még kívánom is, pedig 6-os vagyok a születési adatok és a nevem alapján, a lány
csupa szabadkozás, nem gondolja õ se komolyan, ne idegeskedjek, ez csak játék,

„

22

tiszatáj

annak meg jó, nem több szerinte se, ebbõl tudom, hogy dehogynem, nem annak
tartja.
A Köszönet mindenért volt a gyerekkori kedvence, meg a dalt éneklõ Domján
Edit, az akart lenni, Domján Edit, nevetõs, de mély érzésû, boldog és tragikus, józan
és bonyolult, ilyen is lett, tud mindent róla, például hogy 25-én született, épp a mai
ülésen hallotta, hogy az aznap világra jövõk között feltûnõen sok az öngyilkos, lám,
a színésznõ is az lett. Meglepõ mennyiségû nagy tanító és bölcs született akkor, Jézus ugye, meg Buddha állítólag, felmerül, õk vajon miért nem lettek öngyilkosok,
nem lettek, biztos, kérdezzük egymástól, elbizonytalanodunk, ahogy jobban belegondolunk, mi az, hogy öngyilkosság, elhallgatunk és hagyjuk a témát, amúgy is
vissza akar térni az elemzetthez, dominánsan jelen van az érzelmi elfojtás, olvassa a
füzetbõl, egy idõ után jó eséllyel elkezdi magát rosszul érezni attól, hogy tudja, éreznie kéne valamit, de nem érez semmit, errõl vajon miféle fogalmai lehetnek egy kívül-állónak, ez esetben kettõnek, komoly hübrisz lenne azt gondolni, megfejthetõ
valaki ilyen egyszerûen, azt se tudjuk, a másik ember fejében mi van, nem hogy a
lelkében, Metellus egyik problémája ez Füst Milán Catullusában, szerelmi téren, fejjel kapcsolatban.
Közben megérkezik a költõ barátom, boldog, mert nemsokára kötete lesz, de
csak annyira, olyan finoman, amennyire, amilyen boldogtalan alapállapotában, kicsik a kilengései, akkor mozdul nagyobbat az inga, ha megver snóbliban, gyõzelmet
fröccsel ünnepel, vereséget ugyanazzal sirat, szokatlan jelenség szemtanúja vagyok,
néhány percre mindkét szomszédja nõ a pultnál, nagy kérdés, mi lehet a fejükben, a
barátommal kapcsolatban, félõ, alighanem semmi, a szarvasagancsos lányéban számok, jelek, jelentések kuszulódnak.
Nem szólalok meg néhány percig, figyelmesen hallgatom, miket bök ki, nyomja
az információkat, arra jutottak az elemzés során, talán a lepkegyûjtögetés is jobb elfoglaltság lett volna Törõcsiknek, mint a focizás, nem szólok, fegyelmezem magam,
jön a magyarázat akadékoskodás nélkül is, valami olyasmirõl van szó, hogy kiteljesedésre lett volna szüksége, másokért kellett volna tennie, igen, lány, a lepkegyûjtögetéssel inkább, mint a focival, kérdezem, van válasz természetesen, a futballpálya
alkalmas terep, de csak ha nem száll el, ha az egója nem viszi negatív irányba, ha
nem gondolja, hogy bármit szabad neki, ha alázattal közelít a feladatához, közbe kell
vetnem, hogy ez mindenkire igaz, igen, de rá különösen, a születési számkonstelláció ezt mutatja, esetleg gyerekeket kéne tanítania, az segítene, csak mintha hiányozna a felelõsségvállalás, plusz ezekkel a számokkal nem nagyon bírja az ember,
ha bármi kontrollálja, jó eséllyel az a típus, aki folyton keresi a szenvedélyt, de ez állandó ütközésben van a belsõ ürességgel, nemigen érez semmit. A baleset erõs figyelmeztetés volt, az mindig jelzõbója, mint a betegségek, olyankor változtatni kell,
lett volna lehetõsége rá, még akkor, 79-ben, de az ajnározásra figyelt továbbra is,
ebben lubickolt, az van még, hogy sok szám hiányzik a képletébõl, a racionalitásra
és a kitartásra vonatkozók például.

2015. április

23

„

Muszáj rendelnem valamit, míg hozzák, szelíden ellentmondok, a számfejtõ
honnan tudhat a balesetrõl, ha nem is ismeri az alanyt, mosoly a válasz, ezt nem
szeretem, viszont megcsillan a remény, hátha másik témára evezünk, a mikro kerül
szóba, tudomása szerint borzasztóan egészségtelen, viszont van megoldás, ha
megmelegszik az étel, hangosan azt kell mondani rá, 991, ez valami maja kód, kis híján lefordulok a székrõl, sok lesz mára nekem, délután egy angyal típusú lány arról
beszélt, ha fáj a torkom, kék sálat kössek magamra, mert az jó torokcsakrára, most a
mikrós hülyeség, egyáltalán, a számok, ez egyetlenegyszer tetszett, a Lostban, de ott
is rosszat jelentett minden a megfejtésükkel kapcsolatban, mi van ma, kikkel kuglizok, enni kezdem a melegszendvicsemet, ezalatt folytatódik a sokkolásom.
Van olyan, hogy külsõ én, ez azt mutatja, mások milyennek látnak, esetében ez a
9-es, kedves, szerethetõ embernek tûnik, de igazából nem az, képtelen másokkal
azonosulni, csak magával foglalkozik, gyerekkorában valószínûleg azt élte meg,
hogy túl sokat vagy túl keveset törõdtek vele, soha nem úgy, ahogy jólesett volna
neki, ez a májusban születettekre igaz, kényelmesen nyelem le a falatot, mielõtt
megkérdezném, minden májusban születettre, nem jön zavarba, bólint, igen, nekik a
rendszer szerint így kell megélniük a felnövésükkel kapcsolatos idõszakot, aha, a
rendszer szerint, persze, de a gyerekkori traumából születhet egy bizonyos erõ, ha
nagy leszek, minden úgy lesz majd, ahogy én akarom, Törõcsiknél valami 8-as ezt
még fel is erõsíti, azt gondolja, felnõttként szabadon megtehet mindent, senki nem
pofázhat bele az életébe, legkésõbb negyvenhét éves korára el kellett volna jutnia
igazi életfeladatának a felismeréséhez, a 7-es szám felé kellett volna tendálnia, most
megint telítõdöm, magamban elviccelem a dolgot, aha, szóval ki kellett volna húzódnia jobb szélre az öregfiúk között, ha nem így történik, folytatja a lány, jöhet
börtön, kórház, kiszolgáltatottság, törés, sorvadás, agyvérzés, elfekvõ.
Börtön nem volt, sorvadásról sem tudok, a többi stimmel, a számosok szerint
tehát a baleset volt a felkiáltójel, elágazásban volt akkor, és rosszul döntött, elõfordul ilyesmi, a nép a 9-est látta benne, mit láttak volna, ez volt a hátán, a 9-es olyan,
hogy mindenki ujjong, ha nézi, imádják, õ az ember, aki elhozza az égi akármiket, de
neki igazából az 5-ös a száma, talán játszania is abban kellett volna, esetleg 4-esben,
az is földel, muszáj megszólalnom, mindennek van határa, hogy lehetett volna õ öszszekötõ vagy balhátvéd?
Még tart a melegszendvicsem, amikor az elõzõ életek jönnek szóba, ez is rizikós
téma, nem bírom jól, van egy 61-ese, mondja a lány nagy komolyan, ami azt jelenti,
a lelke számtalanszor megélte már ugyanezt, nagy tehetséggel végigcsinált valamit,
viszont mindig elbukott, a tömegekre életek óta hatalmas hatással van, ezt a képességet cipeli magával, de elbassza újra és újra, nem oldja meg a feladatát, tetszik ez
az életek óta kifejezés, rutinból tud hatni, az könnyen megy neki, de nem ezzel kéne
foglalkoznia, alázattal kellene tanítania, megint az alázat, már másodszor kerül elõ,
megállapíttatik az is, hogy a közeg sem kedvezett, ami nem mellékes körülmény, a
szocializmus nem volt jó terep, nem akadt, aki rászólt volna, ne csináld, nem volt

„

24

tiszatáj

akkor tere ilyen típusú gondolkodásmódnak, ellentmondást érzékelek, hogy szólhatna bárki olyasvalakire, aki nem tûri a belepofázást?
Valamint nem gondolkodásmód kérdése ez, hókuszpókusz az egész, megnyugszom, mert kikötöttünk a közegnél, végre nem õ tehet valamirõl, azon valóban érdemes volna elgondolkodni, mi elrendelt elõre az életben, és mi nem, csak hát nem
feltétlenül számok kapcsán, a szakember szerint egyébként ezek mindössze alapképletek, kijelölnek valami utat, amelytõl el lehet térni, megnyugtató szívsimogatás,
van tehát némi kis szabad akarat szerintük is, bár belõhetetlen, mekkora. Megint
meg kell állapítanom, amit meg szoktam: nem hiszek ezekben a kombinálásokban,
de nem is kérem ki magamnak, mindig ugyanaz, elutasítom, de végighallgatom, különösen, ha okos lány nyomatja, aki két lábbal áll a földön, nem akármilyen teremtmény a szarvasagancsos elõadó, nyelvészeti proszemináriumon annak idején a csiga szó életrajzát kutatta, most éppen számokban utazik, és mennyi titkot rejthet
még a jövõje, néhány éve egy másik, gyönyörû lány Iustinianus háborúi Prokopios
mûveinek tükrében címmel írt szakdolgozatot, õ nem számozott, õ férjhez menni
imádott újra és újra, esetében hasonlóan nehezen volt összerakható a külsõ és a
belsõ, ezek nem könnyû feladatok.
És mégsem lesz ezoterikus fejezet, nem írom meg, amit összehord, vagy legfeljebb csak valahogy ironizálva, az olyan, mintha nem venném komolyan, bevillan az
elõzõ számrajongó lány, neki is volt mestere a területen, beszélt Törõcsikrõl is,
tényleg, jön fel valami az emlékbugyrokból, van még jó pár leszületése, ilyesmit
mondott, beszélt a hiányról a család és a kommunikáció szintjén, valamint hogy
csak a saját haszna érdekli, képes teljesen leépíteni magában a kitartást, ha nem látja értelmét, vagy ha kritizálják, onnantól vége, így döntött, így akar élni, a legnagyobb veszélyek egyike, hogy hiányzik az igazi család megteremtésére való képesség, a külsõ kör, a barátok is furcsán vannak kezelve, sokan elmehetnek tõle adott
élethelyzetben, és õ nem érti, miért.
Én meg úgy látom, ez mind mindegy, csoda, hogy volt, jön egy hosszú hajú ember, és mást csinál, mint a többiek, a pályára gondolok, nem az életre, olyan, mintha
én lennék, lennék õ szívesen, a pályán persze, nem az életben, engem játszik, én vagyok ott, amikor vezeti a labdát, én viaskodom a védõkkel, ha bántják, engem bántanak, de ha engem játszik, ne hibázzon, ne rontsa el, ne bassza el azzal, hogy szarik
rá, iszik, mert azt akkor velem mûveli.
Nem hiszek semmiféle elrendeltetettségben, szerintem a körülmények szerencsétlen összejátszása áll a háttérben, nem a számok, ezt tudatosítom most már
mindörökre, nevetek magamon másnap délben, amikor megmelegítem az ebédemet a mikróban, kiveszem, és mondok egy halk 991-est, de azért eszembe jut, milyen kár, hogy nincs kék sálam, kapar a torkom egy ideje.

2015. április

25

