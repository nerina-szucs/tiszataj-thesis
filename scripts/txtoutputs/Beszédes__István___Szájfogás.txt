
Szájfogás
Odalett a szegény öreg közlekedésirányító. Ezentúl senki nem áll a trieszti útkeresztezõdésen, hiszen meghalt a legény, nem világít fehér derékszíja, nem villan karmesterpálcája, s ezzel meghalt az az esztendõ is, ezerkilencszáznegyvenhat, amelyrõl hosszadalmas elbeszélése szólt, ott, a falusi alsókonyhában, a viaszosvászon abrosz fölött, legyek felhõiben és ólálkodó, légyre vadászó fekete, kopasz nyakú tyúkok között. Elszabadult a népmozgalom, a dzsipek, teherautók végeláthatatlan sora, a bácskai legényt olaszul, szlovénül, angolul hiába szólogató
népek kettõezer telének egy pillanata alatt végérvényesen belevesztek az örvénylõ
éjszakába, miután az idõ tengelyének éke, az egykori forgalomirányító, immár
megboldogult nagybácsi belõle kiesett. Amikor utoljára láttam, már csaknem
teljesen vak volt. Különben is sötétség borult az egyhangú tájra, áramszünet volt,
a vasút sem látszott a kapuból, amelyet egész életében nézett, s amikor a ház
elõtt leparkoltam, a selymes, fojtó por, mint ereszrõl a porhó, halk lavinával utolérte és beborította a kocsit. Özvegy volt már húsz éve, már nem is igen fõzött
magára, néha levágott ugyan egy-egy tyúkot, de a félvakon megkopasztott baromfi fekete tokokkal teli került a paprikásba  mesélte, miközben a mindent
beborító por elfogott minden hangvisszaverõdést, hiába volt a városokban nagy
a transzparenseket hordozó gyalogos menetek forgalma.
Régen bizonyos helyekre érve szentül hittem, örvényben állok, zuhatag alatt,
benne a forrásban, s majd egyszer annyi dolgom lesz csak, e vízerõre kötöm írógépemet. Kétszer ugyanarra sosem. Történetek az életben nem jutottak eszembe,
ez esetben talán csak a mûfaj, a minden bizonnyal prózai, és a hangulat volt még
 a vízbenállásé  megadva. Egy olyan állapoté, ami történet elõtti, ezért aztán
a tények sem nyertek jelentõséget, most sejtem csak, az emlékezet sem, benne
a nyelvvel, amit közben valamelyest elsajátítottam, s végül a betûk, a szintagmák,
a tipográfia hagyománya szintúgy. Sejthetik, nem erõsségem a logika, s így soha
még meg sem rökönyödtem azon, hogy miféle könyv lehetett volna, lehetne ez.
Igaz, egyszer egy versben már összehajtogattam egy ívet préselt levélerezetekbõl,
egy áttetszõ könyvet, amelyet a nap látott el üzenetekkel, s amelyek között õszi
fejfájás keringett. Innen, ha helytálló a megérzésem, tudni vélem, hogy egy-egy
ilyen elõkönyv egyvalamirõl bizonyosan szólhat: a fájdalomról, mint a hajózó érzetek fekete éjszakájáról, amelyben arra várakozunk, felvillanjon az öröm, a magára találás, a bizonyosság pillanata, vagy legalábbis a kellemetlen érzést felváltó

2005. január

35

tünetmentesség gyorsan feledésbe merülõ élménye. Egy másik történetem a világûrrõl szól. Azt a fogfájás vezeti elõ a kosárszékbõl, amelyben ülök tátott szájjal
egy tetõteraszon, hogy hûtse a folyóról érkezõ friss fuvallat a begyúlt gyökért,
s arra gondolok, mirõl szólna az a filozófia, amelyet egy plomba hiánya sugall
a koronában a végtelen fekete égbolt alatt. Más szóval: milyennek látszik a fekete
lyuk világos nappal? Lehet még segíteni azon, hogy a fejünket telerakták nehezékkel, hogy fémes tömések között hagyták el szánkat szavaink (ezért volt többnyire más az, amit leírtunk), s hogy a gyökértömések hatására lassan teljesen kiidegelt fogsorokhoz lapul a nyelv, ezeket tapogatja az összezárt szájban. Holt
védmûve mögött a holt nyelv, s mindez azután, hogy annyi olcsó édességgel
bombázta meg ínyünket a gyerekkor.
A száj az, amely a kopasz ember levágott fejét megragadhatóvá teszi. Suetonius Galba császár levágott fejének utolsó útját így rajzolta meg. Mintha nem is
a kiejtett szó, a közölt gondolat  a száj, mint nyílás, tenné megragadhatóvá életünket, amelybe a hüvelykujj, akárha harcsa szája volna, még bepréselhetõ. Általa válunk végérvényesen zsákmánnyá. Amerre nézek, tátogó áldozatok. Lehet,
hogy mondanak is valamit, például, hogy le vele? Kivel? Mindegy, azzal, aki odafönn van. Nagybátyám szája is nyitva maradt. Hallgatózom, de nem értem már
egy szavát sem, illetve nem értem a szavát sem, mert olyan a mozdulatlan száj,
mintha egy szó szorult volna belé. A ravatalon látom most is, én tettem rá a zsebkendõt, odanyúlt még egy kéz és kissé benyomta, ki ne essen. Te ne fogd meg,
figyelmeztetett, kisgyerek van otthon! Pedig be is csukhatta volna, nem volt kopasz, sõt, olyan ember volt, aki fésût tart a farzsebében, s hátrafésüli hosszú tincseit, hullámokban tapadjanak meg a fején.
Sokszor irigyeltem a biztos memóriával dicsekvõket, majd kitaláltam azt,
hogy nekem meg kiváló az amnéziám. Már magam is hinni kezdtem benne, hogy
feledékenységemben törvényszerûség van, hogy csupa felszentelt helyen vezetnek furcsa emlékeim. Most azonban, amint visszatekintek a bizonytalansággal
telve múlt bõ évtizedre, rá kell döbbennem, nem kizárólag egy életemnél teljesebb mûemlék cserepei ropognak lábaim alatt, s akartam, avagy sem, világos
emlékeim is vannak. Például, hogy autóbuszon utazom a senki földje felé  istenem, mennyit kellett sokadmagammal méltó és fõleg méltatlan körülmények között helyt változtatnom, s szûkre zárt kapukon áthaladnom , és egy elõttem lévõ
ülés mellé valaki áttetszõ mûanyagtáskát tart ki, amely már félig megtelt nyállal,
miután rosszullétét ellensúlyozva, idõnként kis levegõvel apró köpetekben adagolt belé. A nyál órája, ketyegés helyett nyelésekkel, az ütések helyén kiköpésekkel.
Nem jó foggal álmodni, és a fogfájás miatti álmatlan éjszaka sem jobb. Másnap aztán a fogorvosi székben ülök, a nyálelszívóval a számban, amikor a tüntetõk tömege elhalad tõlem mindössze pár méterre, az ablak elõtt, amelyre nézek,
magam is szinte a kirakatban. Megszakad egy pillanatra a gyökérkezelés. A me-

36

tiszatáj

netet néhány felnõtt vezeti, mögöttük a lakótelep összes kölyke. Tampon az ínyemen, tátom a számat, de abból csak monoton szörcsögés hallatszik, és látszatra
az egészhez semmi közöm. Késõbb, amikor a jó ötven éve kivégzett fogorvos kerül szóba, a várócsarnokban ülõ idõs úriember benyúl a szivarzsebébe és kiemel
egy fogat: most esett csak ki, de a néhai fogász munkája, a plomba továbbra is
szilárdan áll.

2005. január

37

