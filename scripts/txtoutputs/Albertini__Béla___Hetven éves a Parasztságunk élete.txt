
Hetven éves a Parasztságunk élete
1989. szeptember hatodikán Müller Miklós fotómûvésszel (19132000) üldögéltem egy
budai kocsmában. Nem írom körül a mûintézet közelebbi adatait, mint az mostanság kevéssé burkolt reklámként szokásos. Csak azt mondhatom el, hogy jó hely volt: nem dübörgött benne beszédértést akadályozó zene, és érezni lehetett, hogy itt nem szokás a hangoskodást kiváltó részegségig eljutni.
Aznap többek között arról cikkezett Népszabadság, hogy George Bush (a fiatalabb olvasók
kedvéért: az USA 41. elnöke [19891993]) bízik Gorbacsovban, s reméli, hogy a szovjet vezetõ a helyén marad. Az elnök egyúttal hangoztatta, hogy véleménye szerint még megéri
a berlini fal eltûnését.  Az NDK büntetlenséget ígért azon polgárainak, akik lemondva
eredeti szándékukról, nem akarnak Magyarországon át az NSZK-ba távozni  A Magyar
Hírlap közölte a hazai húsipari termékek új árait: a lecsókolbász kilója 80, a véres hurkáé
42, a szegedi füstölt disznósajté pedig 88 forint volt.
Budai társalgásunkra egy jóval régebben kezdõdött levelezõ „beszélgetés” nyomán került
sor. Ugyanis szociofotó-forrásokat gyûjtve 1983 elején levélben kerestem meg a Spanyolországban élõ, itthon már eléggé elfelejtett alkotót. A Fotómûvészet számára készítettem
elõ egy levélinterjút.  1972-ben volt egy Müller-tárlat a Kulturális Kapcsolatok Intézete
kiállítótermében, de az újrafelfedezés akkor mindössze addig terjedt.
Személyes találkozásra nem volt esély. Jobb emberek ugyan már járogattak Spanyolbaaa (meg Görögbeee), de nekem  éppen albérlõ lévén egy panelház hatodik emeletén 
nem voltak nyugati útlevél- és fõként valutaszerzési gondjaim.
Jobb híján mûködött a levélkapcsolat is. Madrid, 1983. március 21.: „Tény az, hogy
apám, dr. Müller Jenõ ügyvéd, kormányfõtanácsos, az orosházi zsidó hitközség díszelnöke
stb., rendezett körülmények között élt, ami természetesen teljesen független volt attól
a másik ténytõl, hogy hazai fotó-tevékenységem a paraszti sors problémáinak feltárására
irányult”  írta Müller Miklós, aki  mint az bizonyára sokak számára ismeretes  ugyancsak jogot végzett Szegeden („egy évig drága barátommal, Radnóti Miklóssal laktam
együtt Szegeden Wolf városi orvos házában”).
Az 1937 karácsonyára megjelent, a legnagyobb kortárs-sajtóvisszhangot kiváltó szociofotó
album, a Tiborc fotográfusának, Kálmán Katának (19091978) az apja, dr. Kálmán Gyula
lánya születése idején városi tiszti fõügyész volt az akkor Magyarországhoz tartozó Korponán. A Szegedi Fiatalok Mûvészeti Kollégiumának szociofotós tagja, Kárász Judit
(19121977) apja kincstári vállalkozóként mûködött. A nagylány érettségije után Párizs-

30

tiszatáj

ban (École de la Photographie), majd a dessaui Bauhausban folytatta tanulmányait. 
Ugyanakkor téved, aki a fentiek alapján úgy véli, hogy a szociofotósok akkortájt általában
a társadalmi hierarchia magasabb polcairól „ereszkedtek le” a peremhelyzetben élõk közé.
Kassák Munka-körének egyik szociofotósa, Frühof  késõbb Gönci  Sándor (19071994)
apja órásmester volt, a szintén Kassák-körös Haár Ferencé (19081997) zsinór- és paszománykészítõ mester, az ugyancsak Kassák mellõl indult, de hamarosan a maga útját járó
Szélpál Árpádé (18971987) szabó. S hogy a népi szociográfiát mûvelõk közé tartozó alkotókat ebbõl a szempontból is szemügyre vegyük: az ugyancsak alföldi író-újságíró-fotográfus-filmrendezõ Lakatos Vince (19071978) egy vasúti pályaõr  kevésbé elegánsan:
bakter  gyermekeként nõtt fel.
A kor- és pályatársak közül néhányat megidézve szembetûnhet, hogy a szociofotósok a két
világháború közötti Magyarországon mûködési területüket tekintve különbözõ szférákhoz
tartoztak. A legpregnánsabb különbség a mai közelítésben urbánusnak nevezhetõ szociofotósok  akik elsõsorban a szegény városlakók elesettségét, gondjait jelenítették meg , és
a népi írók szociográfiai munkásságához kapcsolódók között volt  az utóbbiak fõként
a 20. századi „tiborcok”-at és életkörülményeiket fotografálták. Ezek a skatulyák természetesen ismeretesek az irodalmi életbõl. A szociofotó területén azonban volt egy igen lényeges sajátosság: faji/vallási alapú elkülönülés és ehhez tapadó feszültségek itt nem zavarták
a közös munkát és a személyes kapcsolatokat. Talán a legékesebb példa erre az, hogy a Viharsarok miatt a kurzus bírósága 1937 õszén egy füst alatt marasztalta el a szociográfiát
író Féja Gézát, és a kötet borítójának fotográfiáját, amelynek szerzõje Müller Miklós volt.
Müller tehát a népi vonulat szociofotósa lett. „Családunkban teljes gondolatszabadság
volt  írta az elõzményekre visszaemlékezve 1983-ban  és nem élhetek elég sokáig ahhoz,
hogy meghálálhassam a szüleimnek azt a boldog gyermek- és ifjúkort, amiben részesítettek.”
Az egyetemi évek alatt barátságba került Ortutay Gyulával (19101978) is, aki tizenöt
társával együttmûködésben részese volt a Szegedi Fiatalok Mûvészeti Kollégiuma alapításának. „Egyesülésünk szabad munkaközösség  vallotta Ortutay 1933-ban egy cserkészorgánum, a Fiatal Magyarság lapjain , amelynek vezetõsége éppen csak az elkerülhetetlen adminisztratív ügyeket intézi. Nem korlátozzuk egymást merev, dogmatikus megszorításokkal, vallási, politikai kikötésekkel. Egyetemi hallgatók vagyunk valamennyien,
akik objektív kutató és alkotó munkával igyekszünk elsõsorban itt Szegeden tiszta és becsületes kulturális közvéleményt, életet teremteni. Mibõl áll e kutató és alkotó munka?
Kutatásaink korántsem szorítkoznak elzárkózott elõkelõ esztétizálásra: a szociográfia,
etnográfia, szociofotó objektív kutató módján, a szellemtörténeti vizsgálódás módszerével
igyekszünk a magyar kultúra, a magyar lélek mélyére hatolni.” (Müller Miklós és a Szegedi
Fiatalok kapcsolatáról Lengyel András irodalomtörténész írt részletes, alapos elemzést 
Forrás, 1985/11.)
Ilyen elõzményei voltak a Parasztságunk élete 1937-es megjelenésének. A 170120 milliméteres, 36 számozott oldalt és 32 képet tartalmazó kis könyvvel véletlen szerencsém
volt: a nyolcvanas évek második felében, egy antikváriumban leltem rá egyik példányára.
A hátsó kötéstáblára jellegzetesen lendületes antikvárius írással jegyezte rá valaki: 100.
Vagyis  egy fentebb idézett adatból kiindulva , akkor alig került többe, mint egy kiló

2007. július

31

szegedi füstölt disznósajt. A címoldalon (fejjel lefelé ugyan, de jól olvashatóan) szerepel
egy tintával beírt név. Feltehetõen az elsõ tulajdonosé.  Azt persze nem tudhatom, hogy
közvetlenül elõttem ki birtokolta, mert a bejegyzett tulajdonos körülbelül egy évtizeddel
az én vásárlásom elõtt elhunyt. Pálóczi Horváth Lajos, az író, publicista, mûfordító a kis
könyv megjelenésekor a Magyar Távirati Iroda munkatársa volt, késõbb mintegy fél évtizedet ült Rákosi börtönében, 1976-ban halt meg. A címoldal másik értéke, hogy azon
bélyegméretben, és ezért kevésbé kivehetõen ugyan, de egy Buday György (19071990)
-fametszet is található (mostanában mintha az õ reneszánsza is elkezdõdött volna).
Nos, boldog, új tulajdonosként 1989-ben újabb öröm ért. Szeptember hetedikétõl
a Mûcsarnokban volt kiállítása Müller Miklósnak, hazalátogatása folytán találkozhattam
vele a bevezetõben írt helyszínen, s kaptam tõle dedikációt „jobb késõn, mint soha!” bejegyzéssel.

A találkozás a Fotómûvészetben végül is közreadott interjú (1983/4.) hosszabb távú következménye volt.  1989-ben Orosházán megjelent Lengyel András kitûnõ monográfiája
 Egy nagy magyar fotográfus: Müller Miklós. A fotókat válogatta: Gonda Géza és Lengyel András. A Müller-életmû iránt alaposabban érdeklõdõknek ma is szívesen ajánlom
ezt a kötetet. 1994-ben egy igen izgalmas, regényes hangvételû Müller-memoár más,
a fotográfusra vonatkozó írásokkal együtt is napvilágot látott Anderle Ádám szegedi egyetemi spanyol-mûhelyében  Müller Miklós: A megszelídített fény. Szerk. Anderle Ádám.
Talán nem tévedek nagyot, ha a Parasztságunk életét a néprajz, a szociológia/szociográfia, a néprajzi- és a szociofotó szintézisének nevezem. Ortutay Gyula harminchat oldalas
tanulmányának megítéléséhez, minõsítéséhez nem vagyok szakember. (Lehetséges, hogy
a néprajztudós késõbbi politikai útja egy mai, elfogulatlan etnográfus elemzõ, értékelõ

32

tiszatáj

munkáját is komplikálttá tenné,  de ez legyen a néprajztudomány és a politikatörténet
gondja.)
A könyv átfogó megismeréséhez elõször a korabeli recenzenseket idézem. A[lexander]
Tóth Sándor (19041980) festõ, a bábkészítés mûvésze, a Parasztságunk élete megjelenése idején a Pápai Református Kollégium tanára a Protestáns Szemlében méltatta a kötetet (1938/1.). „Abban az elméleti viharban, ami parasztságunk élete körül dúl, ez a kis
könyv árbockosár, ahonnan a sokak által egyedül üdvözítõnek hitt földbirtokproblémán
túl egy alapjaiban változó, csodálatos társadalmi osztály szellemi tájai felé vethetünk néhány pillantást”  mondta a festõ szemleíró, akirõl egyébként kevesen tudják, hogy a Kálmán Kata-fotografálta Tiborc vászonborítójának tervezõje is volt. „Az idegenforgalom ihlette vasárnapi parasztképek után most egy kiváló tehetségû fotómûvészünk [itt kéretik
egy kis kiemelt figyelem: egy kortárs festõ írta ezt a minõsítést  A. B.] megmutatja a vasárnap mellett a hétköznapokat, a gazdagság mellett a nyomort is. Legszebb lapja talán
a két éneklõ parasztleánykát ábrázoló. Az áthevült arcok egyszeriben Robbia halhatatlan
énekes fiúinak képét juttatják eszünkbe. Szemben velük két fiúcska gondterhelt pillantása
a parasztproletárság sorsáról beszél. A kaszájára támaszkodó orosházi aratómunkás szimbóluma lehetne ennek a népnek, amelyik ott áll az életadó búzatenger közepében, rongyokba foszló ingben.”
A kötet korabeli jelentõségét valószínûleg nehéz jobban jellemezni,
mint azzal, hogy a Nyugatban Bálint
György mutatta be a könyvet  Ortutay másik kötetével, a Bátorligeti
mesékkel együtt (1938/2.). A magyar
publicisztika klasszikusa egyetértését
fejezte ki Ortutay paraszttársadalomképét illetõen, de hiányolta a legmélyebben levõk fényképi bemutatását.
„A Parasztságunk életé-hez Müller
Miklós készített néhány szép fényképet. Kár, hogy a sorozatba nem vett
olyanokat is, melyek szuggesztíven
dokumentálják a legszegényebb parasztság nyomasztó és sivár életét.”
Fogjuk látni, hogy ez a kritika túl szigorú, az arányokat vitatni talán igazságosabb lett volna.
ARATÓMUNKÁS (OROSHÁZA)
A Futóhomok szerzõje, Erdei Ferenc (19101971), a gyakorló falukutató illetékességével vette szemügyre a könyvet a Válasz hasábjain (1938/1.). Õ még Bálint Györgynél is erõteljesebben bírálta a fotográfiák
nyújtotta társadalomképet. „Müller Miklós képei jók. Nem tud ugyan megszabadulni egészen a Balogh Rudolf-féle idillikus látástól, és ha jó keményen és élesen indul is egy-egy
kép összefogása, nem állja meg, hogy valami hangulatot ne vigyen bele. Pedig legjobb képei a lencse objektivitásával is úgy érzékeltetnek, hogy a jelentés és az érzés bõségesen

2007. július

33

támad szemlélésük nyomán. A nagygazdák és a kulákasszonyok oly jók képeknek is, hogy
fölösleges ezen túl keresnie a hangulati hatást. Utána legjobbak munkaképei, amelyekben
szintén objektív és világos. Néprajzi képei már túlretusáltak és elidealizáltak.” Ez az értékelés csak akkor állna meg igazán, ha a könyv képanyaga egyértelmûen szociofotós vállalkozásként keletkezett volna. Mint tudjuk, a történet nem errõl szólt, ennek részletezésére
lentebb kerül majd sor.
Balogh Rudolf „tsikós-gulyás-fokos” stílusa jogosan képezte/képezi bírálat tárgyát.
Ugyanakkor: az idevágó kommunista indíttatású kritikától elvárható lenne egy kis óvatosság. Ugyanis Erdei eszmetársai pár évvel késõbb a Szovjetunióban a magyar hadifoglyok
számára kiadtak egy Igaz Szó címû lapot [tartalmát ismerve már maga az újság címe is
egy „mûremek”]. Ebben az orgánumban a magyarországi szovjet bevonulás után egy új
rovatot hoztak létre „A szabad Magyarország élete” címmel. A rovatban többek között az
1930-as években készült Balogh Rudolf-féle paraszti örömfotókkal kábították a lágerekben lévõ magyar hadifoglyokat.  Sugalmazván: lám-lám, milyen boldogok a falusiak
a már felszabadult Magyarországon (Balogh 1944. október 9-én halt meg; utolsó napjaiban a Rudas fürdõ szállodájában lakott, így elég nehezen készíthetett  volna  képeket az
új Magyarország népének boldogságáról,  bár az Igaz Szóban publikált képek némelyikének minden kétséget kizáróan õ a szerzõje.)  Ez a történet is megérne egy részletes, dokumentált kifejtést.
A Pozsonyban 1938-ban fiatal tanárként dolgozó történész, író, publicista Kovács Endre
(19111985) figyelmét is felkeltette a Parasztságunk élete. A Nemzeti Kultúrában (1938. 1.
köt.) arról írt, hogy „a szociográfiai munkák növekvõ áradatában kiemelkedõ helyet foglal
el ez munka”, s „felfedezésszámba megy”. Egy bekezdést szánt a képek értékelésére is.
„A könyvhöz csatolt fényképek (Müller Miklós felvételei) hathatósan támasztják alá a szövegben mondottakat. A sokarcú magyar falu szomorúsága és bizodalma csillan fel a képek
hû egymásutánjában, a magyar paraszti jelennek ezekben az ellesett realisztikus mozzanataiban.”  Kovács egyetemistaként kapcsolatban volt a szlovenszkói Sarló-mozgalommal, amelynek szociofotós tevékenysége 193132-ben járt csúcsra, a recenzens szociográfiai tájékozottsága, érzékenysége innen (is) eredeztethetõ.
Mit lehet a felidézett gondolatokhoz az utókor részeseként hozzátenni? Elsõként talán érdemes megállni a néprajzi fotográfia és a szociofotó összefüggéseinek kérdéskörénél.
A Parasztságunk élete képeit lapozgatva ugyanis egyértelmû, hogy ezek  esetleg nem csak
a tudálékosság okán  osztályozási szempont érvényesítését is igénylik. Megkockáztatom,
hogy a néprajzi- és a szociofotó logikai értelemben részleges egybeesési viszonyban (brrr,
micsoda komolykodás!) vannak egymással. Ha ugyanis kiindulási pontként elfogadjuk,
hogy a szociofotó az anyagi/társadalmi elesettség, a peremhelyzet fényképi dokumentuma
(nézzük csak, megvan a legközelebbi nem és a megkülönböztetõ jegy ebben a meghatározásban? Talán, igen), akkor a fenti megállapítás értelmezhetõnek látszik. Hiszen egyértelmûen fényképi dokumentum a tisztán néprajzi vonatkozásokat rögzítõ fotográfia, amelynek alkalmasint semmi köze az anyagi/társadalmi elesettséghez, peremhelyzethez. Van
olyan szociofotó, amely kívül esik a néprajz illetékességi körén? Minden bizonnyal van,

34

tiszatáj

bár abban, hogy pontosan mi sorolandó a néprajz fogalma alá, nem szeretnék vitába keveredni a szakemberekkel, lehet, hogy megvernének (remélhetõleg csak szóban vagy írásban). Végül, létezik olyan fotográfia, amely néprajzi és szociális közelítésben egyaránt dokumentumot képez? Kétségtelenül létezik, s ezek után már az emlegetett részleges egybeesési viszony sem tûnhet nagyon elvontnak.
Talán ennyi elméletieskedés megengedhetõ a Parasztságunk élete képei kapcsán, és az
eredmény alkalmasint más fényképanyagok elemzése során is hasznosítható.
Ezek után bizonyos kritikai passzusoktól meg lehet védeni mind a Müller-fotográfiákat, mind az alkotót (miközben kétlem, hogy különösebb védelemre szorulnának). Hiszen
Ortutay Gyula tanulmánya nem csak a jobbágy- és a lázadó, hanem a polgárosodó parasztról is szól. Ez utóbbira vonatkozólag miért kellene fényképi nyomorúság-dokumentumokat elvárni? Az arányokat illetõen persze már lehetne meditálni. Hiszen mindenki
tudja, hogy az 1930-as években nem a szociálisan megnyugtató helyzetû parasztok voltak
többségben Magyarországon. E tekintetben úgy tûnik, hogy a könyv képei és a valóság
nem voltak, nincsenek szinkronban. A reprezentáció viszont esztétikai erõvel is felruházva, érvényesült. Gondoljunk akár A másik Mezõkövesd, az Aratómunkás (Orosháza), akár a Kubikosok (Öcsöd, Békés m.) címû képekre. (A képcímek a könyv végén lévõ
felsorolásban szerepelnek, itt az eredetihez híven idézem õket.)
Fotográfiai formai szempontból
kézenfekvõ, hogy Müller Miklós képei vagy a négyzet-formátumot képviselik, vagy attól csak kisebb mértékben térnek el. Õ ugyanis Rolleiflex márkájú géppel dolgozott, amely
ún. rollfilmet fogyasztott; a negatívon 66 cm méretû képek keletkeztek. A korszak egyik legjobb gépe
volt ez, csak jellemzésül említem,
hogy Kálmán Kata is fõként ezt a kamerát használta. Amikor Müller
Miklós az Anschluss hírének végiggondolását követõen 1938. április
30-án elhagyta Magyarországot, csomagjainak legfontosabb részét két
Rolleiflex-gép képezte.
E pillanatban nem tudom, kinek
a
munkája
volt a fényképek sorba
KUBIKOSOK (ÖCSÖD)
állítása a könyvben; annak megtervezése, hogy egy-egy oldalpáron milyen felvételek jelenjenek meg. (Sajnos ennek megkérdezése azon a bizonyos találkozáson elmaradt; bevallom, hogy az elsõ személyes beszélgetés fölött érzett öröm nem engedte érvényesülni a módszeres kutatói magatartást)
Úgy tûnik, hogy a könyvtervezésben a klasszikus „szabályok” érvényesültek: az egymás
mellé kerülõ képek vagy tematikai (esetenként kompozíciós) hasonlóságot hordoznak,
vagy épp ellenkezõleg: témabeli kontrasztra, egy ellentétpárra épülnek.

2007. július

35

Érdekes megfigyelni, hogy a kötet elsõ és utolsó képei, amelyek az elrendezés következtében egyedi fotográfiaként jelentek meg, mirõl szóltak. Az indító kép egy idõs, õsz
hajú, ám derûs mosolyú férfi fotográfiája, a legutolsó, ugyancsak „szólóban álló” felvétel
fölszántott földet ábrázol (ez utóbbi még megérdemel majd egy rövid elemzést).

FIGYELÕ

RÉTKÖZI PARASZTHÁZ

Az elsõ oldalpáron lévõ két kép fõ alkotóelemei együttesen képeznek egy nagy „háromszög-kompozíciót”, olyan formai megoldással, hogy (apró „töréssel”) a háromszög két
„befogóját” a két képen látható házak egy-egy homlokzatzáró vonala jelenti.  Figyelõ
(Pest megye); Rétközi parasztház. Szerkezetileg elég fondorlatos, ugyanakkor formailag
látszólag nagyon egyszerû megoldás; végül is „csak” két ház homlokzata szerepel egymás
mellett  a kettõ együtt azonban teljesen kiegyensúlyozott formarendet testesít meg.
A képi elemekbõl épített rend összességében nyugalmat, mintegy örökérvényûséget sejtet.
Ki lehetett a rendet teremtõ tettes? Volt külön mûvészeti tervezõje a könyvnek? Vagy
a fotográfus helyezte egymás mellé a képeket?

VASÁRNAP DÉLELÕTT (AJAK)

SZOKOLYA

36

tiszatáj

A Vasárnap délelõtt (Ajak, Szabolcs m.) és a Szokolya címû képek egymás mellettisége az ellentétekre építés tipikus példája: három gyermeklány látványa mellett három
idõs asszonyé; ráadásul a kislányok (vélhetõen üde) arcai nagyobb részben takarásban
vannak, az idõseké pedig szemtõl szemben. Nem lehet nem észrevenni a sorrend tudatosságát: a nézõ figyelme az olvasás irányának megfelelõen az ifjúság képe felõl halad az
öregségé felé

„KULÁK” ASSZONYOK (NÓGRÁD MEGYE)

NAGYGAZDA (NÓGRÁD MEGYE)

„Kulák” asszonyok (Nógrád m.); Nagygazda (Nógrád m.)  mondják szó szerint
a következõ képpár címek. A mai nézõ-olvasó gondolkodóba esik. Ki adhatta a címeket?
Az etimológiai szótárból tudjuk, hogy az orosz eredetû „kulák” fogalom 1926-ban bukkant
fel elsõ ízben a magyar nyelvû publicisztikában (Új Március, 2. sz.). Müller alkalmazta itt
ezt, vagy Ortutay? Nagy valószínûséggel inkább az utóbbi, mert ez a fogalom felbukkan
a tanulmányban is (7. p.). Használata a jelenbõl visszapillantva, a közelmúlt történelmének
ismeretében némileg hátborzongató.

MEZÕKÖVESD

A MÁSIK MEZÕKÖVESD

2007. július

37

Többszörös ellentétpárt testesítenek meg a
Mezõkövesd és a fentebb már érintett, A másik
Mezõkövesd címû képek. Az elsõ fotográfián
a bal oldalon a kép elõterében drasztikus felkiáltójelként egy „modern” öltözetû nõi alakot
látunk, a háttérben népviseleti szoknyák lebegnek. Pusztán fényképi szempontból a nagy méretû, modern ruhájú nõi figura szinte zavaró
látvány, ha azonban a néprajzi szempontot is
érvényesítjük a képelemzésben, azt lehet mondani, hogy az összhatás telitalálat. A másik felvételen a csizma melletti mezítelen láb önmagáért beszél (mai szemmel nézve kissé szájbarágós ellentétet jelenít meg, de maga idejében
a hatás szempontjából ez másképp, célszerûen
mûködhetett). Egy-egy ellentét mindkét egymás melletti képen, miközben tartalmi szempontból maga a két kép is ellentétet képez 
Megemlítendõ, hogy a mezítlábasság a szociális
CSÉPLÕMUNKÁS (OROSHÁZA)
fényképezésben gyakori motívum; elegendõ
itt a Szlovenszkóban dolgozó Zsigmondi Boris (Barbora Zsigmondiová, 19081978) Mezítláb a hóban, Rúžbachý-fürdõ, 193536, vagy Bojár Sándor (19142000) Kisbíró (1938)
címû képére gondolni, amelyen a jeles közember mezítláb viszi a dobot.
Fotográfiai szempontból érdemes hosszabban elidõzni az orosházi Cséplõmunkásnál;
a nézõpontválasztás a Bauhausban polgárjogot nyert gyakorlatra emlékeztet (MoholyNagy László egykor különös hangsúllyal harcolt a fényképezés nézõpontjának felszabadításáért  Malerei Fotografie Film, 1925, 1927.).
Végül, ígéretem szerint pár szó a kötet
utolsó képérõl. A Szántóföld azáltal nyújt
képi feltûnést, hogy a rajta a horizontvonal
igen magasan látható, a fölött az üres égboltnak csak jelzésszerûen maradt hely. A barázdált föld uralja a fotográfiát, a perspektíva
a végtelenbe fut. Az egész könyv továbbgondolására motiváló felvétel.
A Parasztságunk élete, amely, ha nagyon
pontosak akarunk lenni, idén csak lesz hetven
éves, mára néprajzi és fotótörténeti emlékké
vált. Meglehetõsen kevesen ismerik eredetiben  legalább is fotográfiai szakmai körökben. Könyvtárakban sem gyakori dokumentum, de megéri eredetiben is kézbe venni.
Történelmünk és fotómûvészetünk egyik emlékezetes darabja.
SZÁNTÓFÖLD

38

tiszatáj

