

Szertartás

van kapcsolat. szagos, nehéz. füledbe súg, szemedbe néz,
bõrödre fúj, a szádban ül. van kapcsolat kívül-belül.
belülrõl írom ezt a dalt, kit annyi múlt, csend, jel zavart,
üvegre támad a kavics, magamra törtem magam is,
és feltápászkodtam, minek? hasamban szelíd delfinek.
fejemben sárkányok, puhák, és nyíltam-nyíltam még tovább.
szívembõl minden kõ kihullt, nyakamba bükk-gyökérke nyúlt,
gerincemen végigzuhant, és átfordult, ágyékba mart,
köldökben ült, vizet csiholt, jaj, most is itt ül és sikolt,
örömzivatarban szalad, és elszakad és megmarad,
és széttörik, és egybe áll, se fény, se föld, se gáz, se árny,
valami új, valami szép, jázminok óvják péniszét,
és szemet nyitott mákgubók között nevetve guggolok,
házak táncolnak, háztetõt cserélnek, mint kereskedõk,
macska simítja dús hajam, az angyalomnak dolga van,
és oroszlánként engedem, hiány-hiénák semmiben,
csak mordulok, csak bõgök, ím! ugyan levessé fõz a kín,
és rossz királynõ bár a láz.

érvénytelenek a mondataim.



Mosogatás közbenre

Ma is lezárom. Kinyitni újra.
Talán utolsó. Elég, ha volna.
Ma is megérint. Tapintom én is.
Kutyám, ha volna, ma is csaholna.
Feladtam éjjel. Aludtam álmot.
A reggel eljött, megint felállok.
Szerelmet izzad, lehût, megéget.

2012. szeptember

49

„

Ha minden elhagy, maradjon ének.
Felejtek ezt-azt, megõrzök azt-ezt.
A testem illan, a lelkem azbeszt.



Lassú robbanás

Ebben a hajnalban már van egy robbanószerkezet.
Nem dühös, nem visít. Lassú, mint a hó hullása.
Illedelmesen pusztít: idõt ad, hogyha elrohannál.
Ráér, mivel te nem érsz rá. És már úgysem menekülsz.
Óvatosan nyit a testeden sebeket, repeszei bekúsznak bõröd alá.
Ez a kifinomult robbanószerkezet nem tudja, hogy ki vagy.
Melegedet érzi, mozdulataid, el-elcsuklásaidat.
Tárgy. Tévedés lenne azt hinni, hogy szeret.
Nem csupán elõkészíti pusztulásodat, õ a pusztulás.
Ha valaki látná, mire készül, és miket tesz veled,
hagyná, hogy bárhogyan, bármikor megmentsen.
Nincsenek céljai. Semlegesíthetné bárki.
Talán egyetlen kimódoltsága, hogy most robban,
ezekben a társtalan, kiszolgáltatott percekben.


„

50

tiszatáj

