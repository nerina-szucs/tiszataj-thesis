

Oláh Gábor: Napló

a napló szép, tehát problematikus
pontja nem olyan kínos, nagy baja,
mint túlkapásai, hiúságpontjai.
az óriás, csapatnyi nemzedék

bajnoka nem te voltál, Gábor.
egy mûélet szakadt be, életmûve
a napló, akár a tested is,lírai
megfeledkezés. a cukorbetegség

nem oldható, mint egy poháralátét,
megtartott, nem tartották el a sorsod,
a verseidtõl, téged, a vanitatum
vanitastól orrvérzést kaptál. hol van

a költészet, a nemzedéki pályaszélt
megette a fene, hát te se,
én se, senki se él örökké. Gábor,
a nyelv ilyen közhelyekre is ráun.



Széchenyi

a legnagyobb jégtörõ, az idõs Széchenyi.

a jég 80-ban megkötötte

a vízfelszínt, a tavaszi árvizeket megelõzze

zúzza szét a légtérnyi, tömör jeget. a Duna jegén

sirályok hangját veri vissza

„

„

44

tiszatáj
a köd, szembõl toronyház, negyedik emeletén
az elnyelt hang nyomása kiszakította

az ablakot. síkos üveg a hidegtõl metszett levegõ legfelsõ rétegein.



Inkubátor-dal


az élet elején egy inkubátor
szolgálja tér-lakásod, míg máshol
csecsemõhalál, szemétkosár,
korai, fürdõszobai, adja rád
a pusztulás ruháját, rád talál
egy rendõr, egy fiatal halált
soha nem látott takarítónõ.
az inkubátor élet- és csomagmegõrzõ.

a babatest csak egy óvatos próba,
az inkubátor magába oldja,
„nem a szeretetemé vagyok.”
sokszor elmondja a tudatalatti,
„talán szorongató daganatok
vad fattya kis életem.” vagy mi.
néma beszéd egy apró csecsemõ.
az inkubátor élet- és csomagmegõrzõ.



Requiem


meggyilkolt csecsemõk elsõ éneke:
ITT VAGYUNK a föld alatt
a szemünkben sosem volt
abból semmi, mi élet,
édesanyánk leejtett,

nem is állt velünk szóba,
a bõrünk csak átszúrta,
vérünk földre folyatta,
beszédre nem tanított.

2013. május

45
gyilkos anyák éneke:
A házasság, sokáig hittük
nem az erõszak tartománya,
nem a szorongás melegágya.

Mi, akik a bûn nevével
fémjelezzük életünket,
kulcscsomókként lógunk benne

hangosan zörögve süllyedünk,
mint az a férfi Németországban
elrabolta más gyerekét

és a szülõktõl egymillió
eurót követelt váltságdíjul,
meg sem várta, hogy a pénzét

átutalják, a kis testet
megölte és elrejtette
egy kertben és ott talált rá

a rendõrség, a szülõknek
féltették a kis termetû
gyerek összevagdosott testét

megmutatni,vagy mint az a
másik ember Ausztriában,
a lányát levitte és be is zárta

a ház alatt épített pincében,
nem egyszer ejtette teherbe
a sok halva született csecsemõt

pedig elásta, honnan ez
az ösztön, és most mi sem
teszünk mást, a gyerekünket
ütjük agyon, egy lapáttal
verjük amíg abbahagyja
a lélegzést, belapul a


„

„

46

tiszatáj
kis tüdeje, bennünk sincs sok
irgalom, a félelem sem
találhatna bennünk helyet.


meggyilkolt csecsemõk középsõ éneke:
letéptél a köldökzsinórodról, véres
testtel tettél a földbe,
megmoshattad volna az arcunk kevésbé
legyen torz, lehettél
volna ránk ennyire tekintettel,
nem voltál,
magunkra hagyva, hagyhatatlanul
zuhanunk lejjebb,
hiszen anya, te a szavak
szintjén sem
akartál bennünket megtartani,
az elsõ szót sem
vártad meg, azonnal végeztél velünk, miért?


meggyilkolt csecsemõk utolsó éneke:
töredék-beszéd,
ezek vagyunk mi,
szánkban föld,
elásott anyánk,
nem árulta el
az okát, csak minket
árult el keményen,
egy kertben elásva
fekszünk puha bõrünk
mint a gumilabda
könnyen kilyukadt,
horzsolás és vér
életünk jegyei,
nem tudunk fogalmakat,
mi vagyunk a fogalmak,
nevet nem kaptunk,
nemünk van csak,
a halott csecsemõk
énekét énekeljük.

2013. május

47

„

