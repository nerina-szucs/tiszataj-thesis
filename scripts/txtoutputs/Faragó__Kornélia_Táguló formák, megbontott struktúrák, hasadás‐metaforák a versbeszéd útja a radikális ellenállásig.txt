

Táguló formák, megbontott struktúrák,
hasadás-metaforák
A VERSBESZÉD ÚTJA A RADIKÁLIS ELLENÁLLÁSIG
Danyi Magdolna emlékének

(Szétnyíló szeletek, hézag-jelentések)
Újraolvasva a köteteket kérdésként adódhat, hogy milyen tériességeket létesít az a markáns
elképzelés,  amelyet  Sziveri  János  már  indulásakor  körvonalaz?  Hogyan,  milyen  formai  je-
gyekben mutatkoznak a „létezés (az ittlét) mindennapi, tehát folyamatos, alig értelmezhe-
tõ,  közvetlenül  alig  megnevezhetõ  minõségváltozásai”1?  És  valóban  hiányzik-e  a  Szabad
gyakorlatokból  az  „élményiség  személyessége  és  szemléletessége.”?2 Vagy  csupán  az  törté-
nik,  hogy  az  alakító  körülményekhez,  a  fennállóhoz  való  hozzátartozás  alapvetõ  struktúrái
helyett a hozzá nem tartozást demonstrálja a beszéd („  Én már más világból vagyok. / Már
más világba való vagyok.”   Emberi hang) és  a leendés hihetetlen változatossága ezeknek  a
más  világoknak  a  lehetséges  alakzatait  formázza.  Amely  alakzatokat  az  „e  világi”  olvasatok
nem  tudják  személyes  jelentésekként  felismerni.  A  fennállóhoz  viszonyuló,  diszkrét  én  ki-
mondása,  az  elkülönülõ  világú  beszélõ  ebbe  az  irányba  tereli  az  értelmezést.  A  személyes
közvetetten, ebben a másság-elõállításban válik meglehetõsen elbizonytalanító hatású költé-
szeti  tapasztalattá,  osztódásokat,  dichotóm  felosztásokat,  szétválasztottságokat,  kettémet-
szettségeket generáló gondolkodássá.
Sziveri János valóban „módszeresen tudja átáramoltatni magán és szövegein a gondolati
disszonanciákat,  egymás  mellé  helyezni,  egymáshoz  ütköztetni,  egymással  szembesíteni  a
léttapasztalatok  rész-értelmeit,  viszonylatokat  létesíteni  közöttük,  a  viszonylagosság  (a  bi-
zonytalanság)  tartalmi  dialektikáját  idézve  meg”.3 Miközben  ezek  a  versek  ütköznek  és
szembesülnek,  ütköztetnek  és  szembesítenek,  kiiktatják  a  személyesnek  azt  a  formáját,
amelynek  létmódja  a  közvetlen  önmegmutatás.  Az Emberi hang  címû  vers  én-je  „az  ittlét-
tagadás tetõfokán” a rajta kívülinek a tapasztalatát nyitja meg, azt a tapasztalatot, amelybõl
majd a kötet további szövegei felépítik a lehetségesbe törekvõ formák valószínûtlenül válto-
zékony világát. És ennek a világnak a kiépítésében együttmûködnek a kötet leggyengébb da-
rabjai is. Bár helyenként úgy tûnhet, hogy meg-nem-tervezetten kerülnek be ezek a „riadás-
ra” váró hajlatok, burjánzások, rétegzõdések és torlódások a versekbe.



1



2



3

Danyi Magdolna: A módszeresség dicsérete  kérdõjelekkel. Sziveri János Szabadgyakorlatok.  D. M.
Értelmezések. ÚjvidékSzabadka, 2010. 73.
I. m. 73.
I. m. 74

2014. január

97

„

A  korai  versbeszéd  e  lehetséges  világok  mozgásainak  a  végbemenése,  olyan  alakulások
sokasága, amelyeknek nincs befejezõdésük, nincsenek megállapodásaik, amelyek állandó is-
métlõdésekben megújulva törekszenek az „ittlét-tagadás” szerkezeteibe. Sok a kialakultságo-
kat, bevégzõdéseket nem tûrõ gondolkodási vonal, az alakzatok létidejük egy bizonyos pont-
ján  apró  darabokra  törnek  vagy  kifordulnak  önmagukból  („Ha  lép,  /  növekszik  és  kifordul
önmagából”    A narancs és a gyengeelméjû gyerekek rajzai).  Ha  mégis  lenne  befejezõdés,  az
egybeesik a kiindulással, és megint csak a lehetõségek szemantikáját erõsíti.
Az alakulásoknak teret nyitó verseknek nincs céljuk, ahol befejezõdhetnének. A lezárulás
üres helyén új perspektívák, illetve végtelenség-jelentések állnak. Ha visszatekintünk a kez-
deti korszakra, a narancs változatos metaforikus azonosíthatóságai közül már a „szó végte-
lensége”  felmutat  valamit  abból  a  korláttalan  felé  orientálódó  attitûdbõl,  amelyet  késõbb
majd az értelmek lezárhatatlanságát hordozó bevégzõdések gondolata erõsít fel: „Minden az
/ újramagyarázás lehetõségeivel fejezõdik be” (A narancs sorsa). Az eredeti formától elkülö-
nülõ, önálló logika szerint funkcióba lépõ „új darab” determinatív mivoltáról is beszélnek a
sorok: „Az új, / teljes darab / mintha mindent meghatározna” (A narancs rendszerezése). Má-
sutt az is érzékelhetõ, hogy a teljes akkor a legteljesebb, ha hiányos, hiszen a hiányt is magá-
ban foglalja.
E költészet kezdetein éppen a másban való gyökerezés, a fennállóhoz való hozzá nem tar-
tozás szerkezetei és a leendés mozgásai teszik lehetõvé az irónia horizontjában való lebegé-
sét  a  beszédnek.  A  törések  és  szóródások,  a  robbanások,  a  szilánkosodások  meglehetõsen
kreatív  történései  újra  és  újra  felbontják  a  jelentés  már  majdnem  átláthatónak  tûnõ  viszo-
nyait, s közben különös hasonlatokkal meg szinesztétikus hatású társításokkal dinamizálják
a  versbeszédet.  Az  értelmezhetõség  szintjein  megjelenõ  születések,  újat  hozó  keletkezések,
és  bizonyítható  átváltozások  meglehetõsen  sokfélék.  Feltétlenül  ebben  a  kontextusban  ér-
telmezném  a  narancs  metaforikus  megközelítésében  mutatkozó  „várandós  pontok”-at  is  A
narancs és a verstelenség címû versben. A várandósság a lehetségesség sajátosan emberi vo-
natkozásai elõtt nyitja meg a tárgyi formák világát. Ide, ebbe az értelmezésrendbe kapcsol-
nék minden kiforduló alakzatot és minden felhasadó, élesen megnyíló felületet is. Mert az kü-
lön kérdés, hogy milyen jelentéskonstrukciókkal vesz részt a kifordítottság hermeneutikája,
a felületi megnyílások változatossága, a felhasítottságok képzetköre a versgondolkodás feltá-
rási és transzformációs aspektusainak a kiépítésében. A hézag-jelentések, a „nyers rések” és
a  repedés-történések  befogadó  jellegû  formákat  is  elõállítanak:  a  Szabad gyakorlatok  a  lét-
lengések érzékelhetõségét is egy ilyen nyílásban helyezi el:„A lét ingája feszül így a repedés-
ben.”

(„És egyéb tájdarabok”)
Az olvasásnak mindenekelõtt ahhoz kell közel kerülnie, hogy a megnyílások, a felhasadások,
a  különféle  betüremkedések,  az  „ijesztõen  mély”  horpadások,  a  „sötétség-dudor”-ok  milyen
kiindulópontból köthetõk össze a megértéssel, s hogy milyen feladatuk, milyen közös céljuk
van a másság-képzés folyamatában. Egy ideig bizonyosnak tûnik, hogy a horpadások, a vája-
tok, az átfúródások és beszakítódások a mélyítõ, a behatoló, a kintrõl befelé ható képzelet le-
hetõségeit kutatják, és hogy a szét- és feltördeltségek, az egyenetlen törések és felezési gesz-
tusok élményi-tárgyi meghatározója nem az emberi jel. De amikor már éppen megszilárdul-
na  az  az  olvasási  benyomás,  hogy  itt  az  emberin  kívüli  jelek  uralják  az  értelemképzõdést,

„

98

tiszatáj

„lassan átragadnak a rezgések és rándulások” az emberi testre, és felvillan a többes alannyal
kifejezett személyesség a „magunkbahorpadunk” szemantikájában, vagy az antropomorf tar-
talmakat hordozó„fájó horpadás” észleleti „bemélyülésében”.A hasadék ebben a versbeszéd-
ben mindenképpen egy lehetséges, egy új jelentésteliség tériessége, és a különbözõ mélységû
üregek, a beláthatatlan vájatok is ebben a vonatkozási körben mûködnek. A hasadó felületek
mögötti torlódási pontok valamiféle várakozásnak adnak értelmet. Kérdésként legfeljebb az
merül fel, hogy ugyan milyen érzelmi állapotra mutathatnak a durvább szétnyílások, a szét-
zúzódások,  az  erõteljes  szakadozás-látványok  és  hasadás-élmények,  miközben  a  közvetlen
érzésmegjelölések szinte teljesen hiányoznak a versekbõl. A nyílások birtokba vétele („Vésõ-
ként megperdülni vonásain, vagy / elfoglalni nyílásait, mint az ék”  Szabad gyakorlatok), a
nyílásokba való belehelyezõdés („Elhelyezkedni a vájatokban”  Szabad gyakorlatok), a rések
kitöltõdése a kontextualizálás izgalmait, a forma- és anyagtársítások képzetkörének lírai le-
hetõségeit kísérlik meg kibontani. A nyílások kitöltõdésének, kitömésének problémája a to-
vábbi  kötetekben  is  felmerül,  több  vonatkozásában  is  módosulva,  és  az  új  perspektívák  ki-
bomlásának akadályoztatását, a lehetõségek elfojtását lesz majd hivatott színre vinni.
A  változó  tárgyiasságok  világában  fontos  jelentés-viszonylatokat  kreálnak  a  személyes
idõben lejátszódó, a beszélõ énjébe integrálódó hasadás-élmények. A hasadásnak az explicit
módon  kifejezett  énre  való  kiterjedése  már  a  Szabad gyakorlatokban  lejátszódik,  („tekinte-
tem széthasad”), miközben a szubjektum itt a környezeti alakzati formák egyikeként aposzt-
rofálja önmagát.
Az új mintázati minõségek elõállításának lehetõségeként merülnek fel a különbözõ társí-
tási megoldások, az egybelátások, a fölhígítások, a megsértett felületek forradásai, a különféle
hegek, megközelítõen olyan értelemhorizontokat állítva elõ, amilyeneket a felületi érintkezé-
sek, az anyagi kölcsönhatások, az egymásbafûzõdések, a súrlódások, az összetapadások, és a
nagy hevületû összeizzások is.
Külön  kell  szólni  az  alakváltásokról,  illetve  az  elalaktalanodásokról,  a  felolvadásokról,  a
kiömlésekrõl  és  szétfolyásokról,  de  a  csomósodásokról  és  a felduzzadásokról  is.  Az  abszor-
beáló  képességû  tárgyiasságok,  a  felszívással/felszívódással  kialakuló  formák  is  ide  tartoz-
nak. Az anyagfelvétel („Ha teleszívja magát, testének felére / növekszik majd egyesül  A na-
rancs megvilágítása)  és  anyagleadás,  a  kiszikkadás  minõségei.  Az  idegen  anyag  felvételével
történõ változások, a duzzanatos formák, a síkból kibuggyanó felületek, a nyúlványok, a kife-
lé türemkedõ, és az eleve kiálló részek növekményei. Némely szöveghelyek ezekbõl soroza-
tosságokat és áttevõdéseket generálnak: „Megduzzad és szétrepeszti a pohár / üvegbõrét” (A
narancs aszkézise). S vajon milyen létérzetet transzponál versorrá a többes alanyra kiterjesz-
tett dagadás a Szerelvények címû versben: „Csak dagadunk a fémszürke televényben”?
Példaként  feltétlenül  szeretném  még  megemlíteni  az  én-be  felszívódó  talaj  meggátolha-
tatlanul növekvõ jelentéseit (Valami fölszívódott belém a talajból, és mind, mind magasabbra
/  duzzad.  Hiába  a  gátak,  a  gondolatok.  Tovább  dagad,  /gyarapodik,  mintha  tudnám,  ismer-
ném eredetét, / mintha látnám.”  Szabó Lõrinc számbavétele), amelyek elvileg nagyon mesz-
szire  vezethetnék  az  értelmezést  a  geokulturális  meghatározottság  és  a  reflexív  szféra  fe-
szültségeinek  irányában,  egészen  az  ellenállási  törekvések  hiábavalóságának  belátásáig.  A
tudati térformákon, a lucidum intervallum terein túl („Formálódik a tér.”  Lucidum interval-
lum) méretesebb térkoncepciókra utaló jelentések is mûködnek, és a „térbeszórva” összeté-
telébe a térbevetettség külsõdlegessége is beleolvasható. A tér-képzet és a test-képzet össze-

2014. január

99

„

kapcsolása egy eldöntetlen mentális állapot vonatkozásában jön  létre, figyelemreméltó az a
költészeti pillanat, amikor a „Boldog vagy boldogtalan kezek formálta tér”-rõl beszél a vers.
Sziveri  János  úgy  munkálja  ki  az  elsõ  kötetek  alapgondolatát,  hogy  eközben  az  említett
formálási módozatok együttesen fordulnak elõ, kombinálódnak egymással, és az egymás vi-
szonyában való mozgások egészen sajátos jelentéseket állítanak elõ az eltérések megragadá-
sát illetõen. Akármilyen különös is, ezek azok az alakváltozások, amelyek majd elvezetnek az
ellenvetés, az ellenállás gondolatköréig. A Szabad gyakorlatok idején az ellenállás mozzanata
az  én  számára  csupán  egy  tárgyias  látványiság:  „Érzékeny,  varangyerezetû,  /  áttetszõ,  de
kemény edény. / Minden rejtett rajta. // Kétrét görnyeszt / hosszas tûnõdés után. / Nézem,
ahogyan ellenáll.” Ha arra gondolunk, hogy innen kell majd eljutnia a versbeszédnek a radi-
kális  ellenállás  kiformálásáig,  az  erõszakos  cselekvésre  való  felszólításig,  beláthatatlanul
hosszúnak tetszik az út, amelyet majd mégis olyan gyorsan bejár ez a költészet.
A személyes elementum eleinte csupán egy közösségi beszédprojektum elemeként sejlik
fel.  A  Szabad gyakorlatokban  a  versbeszéd  az  általános  alanyon  keresztül  közelít  az  énhez:
„nehezen találunk egymásra, / fáradságos és verítékes munka árán” (Itt találkozunk), „Vala-
mennyien  egyazon  útvesztõben.  Valahányan  /  ugyanabból  a  közösségbõl  és  ugyanabban  a
közösségben / Szerte a lehetõ legtisztább tájban, / a lehetõ legtisztábban” (És végül, már ide-
jutottunk). Ebbõl az eleve adott közösségiségbõl akkor válik ki a szubjektum, amikor a múlt-
ba fordulás révén az idõ beépül az személyes létbe („Megfordulok: elmélkedem, emlékezem.”
 Hasan Mercan után). Az emlékezés-dimenziók feltûnésével az eddig teljesen kizáruló múlt
tesz szert lírai jelentõségre, és a „jelenbe rejtett, bár idõben mind távolabbi” jelentések is fel-
tûnnek  a  beszédben.  Az  új  értelemtartomány  megnyitása  egyidejû  az  érzelemfogalmak  be-
épülésével,  a  félelem  feltûnésével,  a  szorongás-jelentés  megjelenésével.  Innentõl  már  nem-
csak a formák kikezdését kell figyelemmel követni, hanem azt is,ahogyan formák kikezdése,
feltépése, felhasítása nyomán megjelenik, a kivérzéssel jelzett szervesség gondolata.

(„Meghatározott irányba készülõdünk”)
Sziveri János az üregesség, a hasadékosság és töredékesség átmentésével alakítja ki az elsõ
két verseskönyv közötti érintkezési pontokat is, de a Dia-dalok sem mentes a semmivel töl-
tött  üregesség  vonatkozásaitól.  A  kötetek  egymás  ellendarabjai  és  egyszersmind  egymás
szerves folytatásai. A Hidegpróba címû kötetben a megnyílásra való várakozás és a kitöltõdés
már kifejtett módon ötvözõdik: „Várok hajszálnyi réseket, lesben állva, / mint az ék a szétnyí-
ló  kerékagy  fölött.”  A  beszéd  alanya  itt  a  résbe  illeszkedõ  ékkel  mutat  hasonlóságot,  de  lé-
nyeges szempont az összevetésben a réseknek és nyílásoknak az énbe-helyzõdése is („Mihez
kezdjek most már. Mivel töltsem ki / táguló üregeim”  Végtelen torzó), és a mind nyíltabb és
erõteljesebb  törekvés  az  idõbeli,  térbeli  tágulás-képzetek  kiformálására,  a  mindenség-
barlangok, a mindent elnyelõ ürességek megnyitására, a lélek feneketlenségeinek regisztrá-
lására. Az önmaga metaforájaként értett én naggyá növesztésével („Naggyá nõttem, az égites-
tekig„ Fagypont alatt) az idõben is évszázados jövõt magáénak tudó én létrehozásával, a „Ki-
teljesedek” (Töredék) kimondásában megmutatkozó énnel már egy akcióképesebb alany lé-
tesül. És a nyílások kitöltõdése itt már önkitöltéssé változik. Az én felé való erõteljes elmoz-
dulással („Az én kertem az én virágom”  In continuo), a Reményselejtekben az én akár hibás,
fölösleges vagy szükségtelen explikálásával („Én ülök. / (Én) körül zöld kék barna szürke. /
(Én) bennem szürke.”) a másért, a másokért, a másikért való vétkezéssel, a más bûneiért való

„

100

tiszatáj

vezekléssel, új ismeretlenek, új formaképzõ lehetõségek merülnek fel, de itt is a felfeslés je-
lentéseitõl övezve: „Felfeslik az ósdi felület, / fölsejlik a nyers. / Más tartalom duzzasztja im-
már a formát” (Új ismeretlenek). A Hidegpróba címû kötet már az önmagára lelõ, a groteszk
módon  önmagává  alakuló  én verseit  gyûjti  egybe.  A  korábban  többszörös  közvetítettséggel
mûködõ jelenlét-fogalom átértelmezésével. Az anyag és az én metaforikus azonosságát elfo-
gadó küzdelem ez a formával, a vers alanyi centrumára való nyílt rákérdezéssel:„  Magam-e,
vagy mások, / esetleg a nagy általános-e a hõse a versnek?” (Miféle anyagok).
A  keletkezés  ritmusával  szemben  azonban  több  szöveghelyen  is  a  megszûnés  ritmusa
uralja  a  gondolkodást.  És  a  befelé  irányuló  mozgások  helyett  a  kifelé-terjeszkedés  a  külsõ
erõk önkényéhez való viszonyulás kérdése is: „Külsõ önkénynek hódoljunk-e be?” A histori-
kus  tudatú  én helykeresése  (”találjunk helyet,  ami  megfelel, /  hogy  ráöltögessük  a  történe-
lemre a magunk / történés-foltjait.”), a „történelem-prés” fogalmának beíródása, és annak a
megfogalmazódása, hogy a belterjes öntudat-hasadások helyett „A kül-ben kell immár foly-
tatódnunk”  (A  történelem  bizonyos pontjai. A”kezdetek”)  elválaszthatatlanul  összetartozik  a
szûkülõ abroncsok, és a kényszerû zárak élményével. A félelem ismétléssel való hangsúlyo-
zódása az új kifejezési effektusok szintjén is jelen van, de nõ a döbbenet és a reménytelenség
befolyása is. „Készenlétben a félelem”, és mintha a konok idõket vetítené elõ a beszéd, „mikor
a szólás is nehéz”. Egyre jellemzõbb a létviszonyokat a Másikra is kiterjesztõ szemlélet, az én
és a te egybevonása: ”Én is. Te is.” (Zárójelben: a Hidegpróba és a Dia-dalok verseiben a Te
nõi  alakzatai  is  jelentõs  teret  foglalnak  el  a  beszédben).  A  másikra  kiterjedõ  szemléletiség
birtokában  pedig  már  könnyebben  eljuthat  a  versbeszéd  az  akaratközösség  feltételeinek  a
felismeréséig,  a  terek  tervszerû  kitöltéséig,  az  ellenállás  kidolgozásáig:  „Én,  te  és  ami  ben-
nünk  szolgamód  lerakódott  /  elférjünk  önmagunk  terv  /  szerinti  terében,  /  ettõl  függ:  le-
szünk-e  akarat-szövedékek,”.  A  Hidegpróba  címû  kötetben  már  vannak  olyan  sorok  (Salto
mortale), amelyek úgy tudják magukról, hogy „idõnek, térnek ellenében íródnak”.
A kötet záróversének (Hidegpróba) nyíl-képzete az ellenvetés életlogikájával azonosul és
a  létrejövõ  alakzat  egyértelmûen  a  feltáró  metaforák  körébe  sorolható.  A  másság-termelõ
formajátékok helyett itt már a „való” játékai teszik fel a kérdést: hogyan lehetne az ellenállás
metaforájává avatni a költészetet? Az ellenvetést életlogikaként beállító gondolkodást a test
bemért ellenállása erõsíti, amelyet a mindennapi kényszer meg a másként akarás egymásnak
feszülése vált ki. A (szívszorító) rések ekkorra már nem a valamire való rányílás ígéretessé-
gét, hanem a kilátások szûkösségét jelzik. A kinyílásokban való változások helyett az állandó-
ság és a bezáródás jellemzi a gondolkodást, az elmélyülések pedig a (be)nyalás vonatkozásá-
ban  ironizálnak  a  korábbi  mélységi,  behatolási  jelentésekkel.  A  „(be)tört  én-elem”  a  törés
minden  változatát  megéli  („összetörtek  szememben  a  képek”    Was ist das. Tömegdal),  míg
aztán  a  szociális  helyzet  („ameddig  a  szemem  ellát  /  sorakoznak  a  kifizetetlen  számlák”  
Rímlátomás)  tükrében  megjelenõ  ököl  fenyeget  az  arc  darabokra  törésével.  Ezek  a  törés-
jelenségek a többes alanyra is átterjednek: „És miért, hogy törnek egyre bennünk a világ hit-
vány dolgai” (Pannon fateknõ). Az Álompolgárok már egyértelmûen a „mi” többesének erejé-
vel hat: „amit mi tapasztalunk az az igazi tapasztalat.”E tapasztalat részeként mûködnek az
elrejtés és elfojtás kategóriáival megragadható aspektusok, az aláásás, a kiszorítás, a vissza-
utasítás  jelentései,  de  a  hallgatási  kényszer  („jogosan  élhetek  alhatok  /  ha  hallgatok”)  és  a
hallgatás megelégelése („hallgattunk már épp eleget”) is. A hasadás-képzetek pályafutása ak-
kor teljesedik be, amikor a többes alany nem csak teret ad a hasadásnak, hanem maga válik

2014. január

101

„

azzá, és a tényleges közösséggé válás egy metaforikus intenciójú hasadásban demonstrálódik
„mert mi mi vagyunk / mert mi vagyunk a hasadás  a tudaton”. A lét közösségi szintû hasa-
dás-jellegét  érzékeltetõ,  groteszk  identifikáció  nélkülözhetetlen  ahhoz,  hogy  A  limesek  felé
címû versben hitelesen hasson a radikális ellenállás retorikája: „Legyünk romlottak. Kiállha-
tatlanok, dolgozzunk / mindenki ellen. Nyírjuk ki ellenségeinket, / vagy legalábbis rugdossuk
jól seggbe õket”.


„

102

tiszatáj

