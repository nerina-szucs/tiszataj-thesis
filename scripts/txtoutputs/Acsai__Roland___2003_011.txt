
Azóta sem tudod
A szorongás megmérgez magad
Körül mindent, akár lehullott diófaLevelek retardáns-anyaga a földet.
Érzékeltethetnéd még vadabb
Képekkel is, egyre többet
Mutatva magadból, ha volna
Értelme, ha ettõl könnyebb
Lenne bármi  nem a lelked;
Csak trolira szállni, vagy monitorra
Tapadt szemmel kibírni az esti futásig.
A Rákos-patak vize vészesen apad,
Mint a kedved tenni bármit,
Hogy szûnjenek a szomatikus tünetek.
Zsákmányával macska játszik,
Tudja: az adrenalintól lesz édesebb.
Egyik ismerõsöd idegszanatóriumba
Került. Hányt, gyenge volt: semmi nyom
Nem utalt szervi bajra. Nem tudta
Senki, hogy mindez idegi alapon
Van. Azt mondja, nagyon
Szeret ott lenni  ezt fel nem foghatod.
Hogy bírnád ki te, aki nem bírtad
A tüdõszanatóriumot sem, hová pszichéd
Miatt kerültél szintén  egy alapot
Ásattak meg ott veled: személyiségedét;
Amire azóta sem tudod, mi épül, és miért.

32

tiszatáj

Karvaly-árnyék
A kampós csõr, a szemek, a pofa:
Véresen komoly. A fák közt hosszan
Néztem. Fél délutánt fürdõzött át
A karvaly a madáritatóban.
Magabiztosan  mint ember soha.
Most felszáll, és egy egész kört vág
Ki az égbõl. (Hol van
A sok veréb, az aprónép koraNyári zsibongása? LélegZet visszafojtva kivárták,
Amíg a karvaly végez:
Még nem velük.) De árnyát
A ragadozó a víztükrön hagyta
 akárha vékony jéghártyát ,
S képe itt maradt: szemeinkbe fagyva.

Füstöl
Vajon hány féle füstszagot
Tudsz megkülönböztetni?
A mûanyagét, amit hajléktalanok
Égetnek le a rézrõl; az esti
Avarégetését; a kolbász
Füstölésének szagát  újrateremti
Orrod a szalonnával teli kamrát;
Rókaként kifüstölt gyerekkorod.

2003. november

33
Nézed hátad mögött a koromcsíkot,
Olyan, mint a határban a tiltott
Tarlóégetések után. Füstoszlopok
Tartják a rád szakadni készülõ eget 
Mire visszanézel, már nincs ott
Semmi. Mai napod egy elmúltra visszaüt,
Miként te nagyanyádra. Az idõ természetes
Abszorpcióját érzed bõrödön, amíg fogy
Levegõd. Mint a ruhádba, húsodba ivódik a füst.

