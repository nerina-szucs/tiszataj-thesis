

Taposómalom

teremtõnek képzelem magam
ha írásra görnyedek

de már sokkal kisebb vagyok
mikor felállok

emlékek roppannak alattam

mintha egy zacskó csipszen taposnék
vagy az élet mellkasán

rohadt nagy a csend



Marcangoló

végül mindig kilábalok
az örömbõl

tíz köröm emléke

mire kikaparom a homályból
jövõmet

emberek járják a várost

mintha futószalagról
szökkentek volna le
vagy egy
Bosch-vászonról

ha kinyitom a szemem

„

„

40

tiszatáj
szétmarcangolt fûzfakosárnak
érzem magam
vagy bezúzott csúszdának

és hirtelen elsápadok

mintha meszet öntöttek volna
egy gyermek-arcra



Szétesett a tél

szétesett a tél
akár egy ócska takaró

fecske-szárnyak
szabdalják
a felhõket

tavasz van
tavasz van

nejlon-zacskókat
virágzanak a fák

és gép-madarak
énekelnek az égen

tavasz van

nézem
a szilánkosra tört
jövõt

cserepein megcsillan
a tekintetem

és semmit se látok
a ragyogástól

2013. június

41

Õszülés

hideg felkiáltójelek
a tagjaimban
már lázasabb
sietséggel
vakargatom
a bõrömet
az õsz
berendezkedett
a nyár
hûlt helyén
züllenek a parkok
a fák
sztriptíztáncosnõk
egy intés
és vetkõznek
elfordítom a fejem
ez egy
szabad ország



„

„

42

tiszatáj

