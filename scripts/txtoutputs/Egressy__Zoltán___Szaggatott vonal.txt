
Szaggatott vonal
( RÉSZLET)


Az elfogott rapsicok a földön fekszenek, még mindig remegnek, fölöttük beszél
Misi halõr, végtelenül nyugodt, mesél, mint egy kedves nagypapa, pár perce még
lázas indulat fûtötte, sunyin, hátulról közelítettük meg a gonosztevõket, fiatalabbik társa minden figyelmeztetés nélkül, közelrõl, gondolkodás nélkül fújta szemen õket spray-vel, míg õ a kutyát eresztette rájuk, rapsic, fogd meg, rapsic,
uszította az állatot, a két betolakodó azonnal megadta magát, húsz év körüli srácok, én kötöztem meg a kezüket, szinte rám parancsolt a két társam, odadobtak
valami kötelet, sajnálom már, nem kellett volna engedelmeskednem nekik.
Már feküdtek a földön, nem csináltak semmit, legfeljebb káromkodtak, amikor mindkét õr beléjük rúgott néhányszor, Misi csak tessék-lássék módon, mintha megszokásból tenné, Zolika súlyosabb eset, õ alaposan megnézte, mely testrészekre irányítsa a rúgásokat, én lökdöstem arrébb õket, nekem mostanában ez
a szerepem, ezúttal megúsztam, nem vertek pofán, mint Molekula, sõt, az idõsebbik még meg is köszönte, hogy közbeléptem. Leereszkedik a köd, eldurran az
agyam ilyenkor mindig, mondta, legalább ismeri magát, bár tetszelegnie nem
kéne azért, lihegtek intézkedés közben, bivalyfejû kidobóemberek buzgalmával
dolgoztak mindketten, borzalmas volt, rémületes, fõként, hogy az is látszott, rutinból teszik. Ezt nem érdemeltem, ilyen közelrõl végignézni, mi lakozik szívélyes, kedves emberekben, lám, még abban is, aki azzal dicsekszik, mennyire bírják a stílusát a horgászok, bár az igazi gáz, mondom, Zoli, ez az agresszív barom,
sápítoznom felesleges, amit a világ tegnap és ma mutatni akar magából, azt nagyon mutatja, annyi csak a dolgom, hogy nézzem. A kutyát Zoli idõközben elvitte
a kocsihoz, nincs már szükség rá, most jön vissza, rövid tanakodás után úgy döntenek, nem adjuk át a rapsicokat a rendõrségnek.
Fenyegetik õket még egy kicsit, aztán felállhatnak végre, kiüríttetik velük az
autójukat, nem is autó az, mikrobusz, igaz, ami igaz, tényleg van benne jó néhány
hal, kiszedegetik, mennének már, kis kurvaanyázást el kell még viselniük halõr
részrõl, aztán indulhatnak, nem hiszem, hogy valaha visszatérnek ide, ha igen,
akkor többen lesznek és baltával jönnek, de ez már legyen a két hõs õr gondja.
Beszállnak, indítanának, de lefullad a motor, idegességében hibázott a sofõr, alig
lát még szerintem, emlékszem a könnygázas élményemre, a koncertes lefújásomat követte még egy, nem sokkal késõbb belekerültem egy meccsrõl távozó csür-

26

tiszatáj

he-tömegbe, közöm nem volt hozzájuk, mégis kaptam a gázból, hozzá lehet szokni, de szar, szerintem ezeknek a fiúknak ez volt az elsõ, majd sztoriznak róla a
haverjaiknak, csak innen elmeneküljenek már. A volánnál ülõ újra indít, a halõrök nívótlan, gúnyos megjegyzéseket tesznek, be kéne fejezni már, végre sikerül
sebességbe tenni a mikrobuszt, mikor már kettesben vannak, nagy bátran visszakiabálnak még valami ocsmányságot.
Gyakorlatilag hányingerem lett, nem is próbálom a kimerültséggel magyarázni, alapvetõen magamat nem értem elsõsorban, saját kezûleg kötöztem meg õket,
hogy lehet ez, a két csávó mellettem dagad a büszkeségtõl, megoldották a helyzetet, ez teljesítmény volt, lesz mit mesélni a társaknak. Pálinkára invitálnak, kizárt, ezekkel én nem iszom, a földet nézem, a szemem Zoli lábára téved, ormótlan orrú a cipõje, ezzel rúgta többször arcba két embertársát, ezt a fajta lábbelit
nevezte a szerelmem butának, nem akármi a tapsicipõ se, de ez buta, tényleg az,
pontos szó, találó, mint minden, amit a szerelmem mondott.
A csukáról meg a vörös jutott eszembe, ha tudná, hogy a létezõ legförtelmesebb ragadozóhalat nevezte meg kedvenc állatának  ha viccbõl is , biztos mondana egy egészséges baszkit, máris hiányzik kicsit, jó lenne, ha itt volna, mindent
elkövettem, hogy ne maradjon velem, most meg már bánom, ezt is, azt is, sok
mindent, még mindig az iménti viselkedésemen próbálok túllépni, egyelõre nem
tudom, hogy mentem majd fel magam, általában sikerülni szokott elõbb-utóbb.
Arra spendírozok, hogy az idõ majd segít  ez is a szerelmem kifejezése, én spekulálást mondanék, az se jobb , az idõ tényleg társ az enyhülésben, meglátjuk.
A halõrök megértik, hogy nem akarok tovább maradni, nincsenek megsértõdve,
megint jófejek, kedvesen köszönik a segítséget. Zoli azt ígérte, elvisz a robogómhoz, azaz gyakorlatilag haza, tartja a szavát, azt mondja, ha gondolom, indulhatunk, gondolom. Néznek rám, mint két igazi barát, talán még potya-napijegyet is
kaphatnék, ha akarnék, gyors kézfogással elbúcsúzom Misi õrtõl, Zolitól még
nem tudok, számító módon azt várom, hogy beszálljon az autójába és vigyen,
hívhatnék taxit, de hát hova, a picsában lehetünk, valahol a város határában,
majd letekerem az ablakot, akkor nem kell egy levegõt szívnom a kis gyökérrel.
Nem keveset gondolkodtam korábban azon, hogy látszólag kiegyensúlyozott,
normális emberekbõl miként lesz szadista kiképzõtiszt vagy munkafelügyelõ,
semmi az egész, semmi más nem kell hozzá, csak helyzet, esetleg némi belsõ
igény az ilyen típusú helyzetek megkereséséhez, nem nagy dolog.
Az Eddának én mind tudom a dallamát, mondja Zoli a kocsiban, mert az szól
a rádióban, idefelé nem kapcsolta be, az ökológus feleségem jut eszembe megint,
õ is bírta, de csak a korai dalokat, a miskolci korszakot, akkoriban született, azt
hiszem, az apja kedvencei voltak azok a számok, õ ismertette meg vele. Szépen
kezdõdött a szerelmünk, folydogált, alakult, a fejünket soha nem vesztettük el
egymástól, a józan ítélõképességünk végig megmaradt, aztán lassacskán el is
múlt minden, antibiózisba ment át a szimbiózisunk, õ fogalmazott így, ez az az

2011. március

27

állapot, amikor az egyik félnek közömbös, a másiknak meg rossz az együttélés,
nem emberekre szokták használni a kifejezést, de ráhúzható férfi-nõ viszonyra is.
Amikor két élõlény zavarja egymást, ez az antibiózis lényege, az egyiknek káros a
másik jelenléte, a diófa közömbös például a többi növénnyel szemben, de olyan
anyagokat termel, amelyek gátolják mások magjainak kicsírázását, lehet, hogy
csak a levélhullatás a gond, nem emlékszem már, mindegy is, ezzel a szép példával szemléltette, mi a baja velem, én voltam a diófa. Szebb lett volna egy huzamos szimbiózis, abban végtelenek a távlatok, a mohák és a fonalas zöldmoszatok
együttélésébõl alakul ki például a zuzmó, ez a helyes kis élõlény, abbahagyom, újra hülyeségekrõl gondolkodom, a házasságomnak rég vége, most az Eddának is,
új szám indul, csendben utazunk a Belváros felé.
Rázza a vállamat, ébresztget, úgy látszik, annyira megrogytam magamtól,
hogy szégyenemben ismét elaludtam, milyen rendes, nem keltett fel út közben,
csak most, finoman szólongat, halló, megjöttünk, halló, itt vagyunk a bezárt
kocsmánál, látom árválkodó robogómat, megköszönöm a fuvart, de nem nyújtok
kezet, van már közös múltunk, õ örül neki, én nem, meglepõen frissen lépek ki
a terepjáróból. Tök világos van már, indulna az élet, ha nem szombat reggel lenne. Szia, Vespa. Érdekes lesz majd találkozni ezzel a halõrrel a jövõben, sokszor
akartam beszélgetni vele, most már nem akarok, bár rengeteg jócselekedetérõl
tudok, õ vitte orvoshoz Pault, a színészt, engem visszaszállított a motoromhoz, és
részt vett a halállomány megõrzésében is, rengeteg szép tett pár óra leforgása
alatt. Megfájdul kicsit a szétütött fülem, el is felejtettem már, milyen, amikor belenyilall, ilyen. Megint álmodtam, megint érdekeset.
Vonaton utaztam, annyit tudtam magamról, hogy vendéglelkész vagyok Rákosfalváról, és nagyon várnak valahol valakik, talán esküvõt megyek celebrálni,
ebben nem vagyok biztos, csak annyi tuti, hogy vendéglelkész vagyok Rákosfalváról. Elhelyezkedtem a túlzsúfolt fülkében, MP3-lejátszót tettem a fülembe
 álmomban nem fájt , a Love is in the air címû régi számot hallgattam, ez az
ökológus feleségem kedvenc dala volt, nemcsak az Eddát szerette, nem kizárt
egyébként, hogy az autóban szólt a dal rádióból, és én beleálmodtam az álmomba. A vonat nehézkesen, döcögve indult el, becsuktam a szemem, a zenére koncentráltam, nem láttam, csak érzékeltem, hogy egyre kevesebben vagyunk, sorban mentek ki az emberek a büfékocsiba vagy csak a folyosóra, egy idõ után nyilvánvalóvá vált, hogy egyedül utazom. Egyszer csak motozást hallottam, résnyire
kinyitottam a szemem, magas férfi állt elõttem háttal, tett-vett, nem foglalkoztam vele különösebben, míg fel nem tûnt, hogy a csomagomban turkál. Felnéztem, õ megriadt, ekkor már szembõl láttam, nagyon ismerõs volt, aztán következõ pillanatban megtelt a fülke, bejött a kalauz is, egyenesen hozzám lépett, kérte
a jegyet, vizsgálgatta, nem tetszett neki, elégedetlenkedett, mintha nem lenne érvényes, gyanakodva néztem, mert õt is láttam már valahol, és akkor rájöttem,
hogy én vagyok az, és a tolvaj is én vagyok, aki az elõbb kirabolt, magamat rabol-

28

tiszatáj

tam ki, aztán magamtól követeltem a jegyet, ekkor a vonat lassított, megérkeztünk a pályaudvarra, ugyanarra, ahonnan elindultunk, ebben a pillanatban ébresztett fel a halõr, meglepõen frissen léptem ki a terepjáróból, tök világos volt
már, szia, Vespa, visszatértem.

Szeretnék nemsokára majd álom nélkül aludni, ájultan feküdni a sötétben, kifeküdni ezt a különös délutánt, estét, éjszakát és hajnalt, de most annyira jól vagyok, hogy semmi kedvem hazamenni, az esõ sem esik, csak a szél fúj kicsit, üde,
kora reggeli fények üdvözölnek, ugyanolyan hirtelen jut eszembe az ötlet, mint
amennyire gyorsan döntöttem a temetõ felkeresésérõl: átmegyek a Tabánba, közel vagyok hozzá, itt vár a híd túloldalán, megnézem a helyedet, ahová éjszakánként jártál, hátha rájövök valamire, ha nem, az se baj. Vetek még egy búcsúpillantást a kocsma ajtajára, áthúzott kutyát ábrázol az egyik rajz, ezek szerint tilos
ide állatot bevinni, ezt soha nem vettem észre, szerintem más se nagyon, a pincéreknek fogalmuk nem lehet errõl vagy elfelejtették, máshogy alakultak volna az
események, ha Paul, a színész nem Ördöggel érkezik.
Ördögnek azonban jönnie kellett ahhoz, hogy szakíthassak a vörössel, találkozzak a zavarba ejtõ tudású szemszakértõvel, megfigyelhessek intézkedés közben felelõs, önmagukat bizonyára jó szellemûnek tartó halõröket, és még sok
minden máshoz is, hogy halljam a taxiban a Csillag vagy fecskét, megálmodjam a
saját kirablásomat vagy hogy eljussak nemsokára a Tabánba. Apropó, léleklátó
asszisztens, az én szememrõl vajon mit mondana kis fehér köpenyében az a lány,
fejét a rendõr vállára ejtve, elõször nyilván a kishitûséget emelné ki, másodszor
mindenképpen a jóságot, ehhez ragaszkodom, a harmadik mondata remélem, az
lenne, hogy egyem meg a szívét, a rendõr ezt nem értené, éppen a kishitûségem
az oka, hogy mindezt feltételes módban gondolom el, miért ne történne meg ez
ebben a pillanatban a valóságban, most mondja a jóságot, most, hogy egyem
meg a szívét, most pislog a rendõr egy ostobát.
Szép harmincadik születésnapom volt, elégedett lehetek, sõt, úgy érzem, amíg
be nem fekszem az ágyamba, még tart; egyre-másra, sorban kapom az ajándékokat az élettõl, a legkomolyabb mind közül mindenképpen a veled folytatott beszélgetés, ezért nem akarok én hazamenni, hogy tartson még a kommunikációnk,
hátha van valami fontos, amit még nem mondtam el neked vagy te nekem. A Tabán majd megoldja ezt a problémát is, behatolok a birodalmadba, a levegõben
ott repkednek az érzéseid meg a gondolataid, száguldoznak keresztül-kasul a
dombok között, elkapom õket, megszelídítem az ott kavargó indulataidat, addig
szaladgálok, míg be nem fogom õket, csak jó helyre kell mennem, meg kell találnom a legjobb pozíciót, mert inkább pozíció lesz ez a részemrõl, mint mozgás, tulajdonképpen ezt csinálom tegnap délután óta, pozíciókat foglalok el a figyelésekhez, a vizsgálatokhoz, értelmezni próbálok olyan jeleket és jelenségeket, amelyeket mindenki más természetesnek fogad el, általában én is, de nem most,

2011. március

29

most nem, más kérdés, hogy amikor elcsípek valamit, ha végre megvan valami,
ugyanaz történik, ami más esetekben, gyorsan el is vesztem, elkutyulom, elberhelem, ahogy a szerelmem mondaná, elberhelek mindent, amit megszerzek.
Finoman nõ a fény, amilyen finoman este csökkent, felfelé megyek most már,
kifelé, világosan érzem, beleébredek lassan a normális életbe, a nappalba, a Vespa
szinte örömmel indul el alattam, unatkozhatott nélkülem, most új feladatot kap,
rákanyarodunk az üres Erzsébet-hídra. Egyetlen autó sincs az úton, micsoda
szombat hajnal ez, végre látok valamit, piros Nissan jön szembe, itt volt az ideje,
megnyugszom kicsit, ezek szerint mégse érte atomtámadás a fõvárost, van még
élet benne, csak takaréklángon ég. Gyorsítok, meghúzom a hídon, ezt szeretem,
közben idõnként mintha ki-kihagyna a memóriám, elkezdem a mondatokat magamban, és nem fejezem be õket, nem maradok majd sokáig, a kimerültség olyan
fokán lehetek, amivel nem jó viccelni, a kellemes közérzet becsapós, a szervezet
a vésztartalékait mozgósítja. Te ilyenkor éltél igazán.
Mint egy igazi éjszakai állat, hajnaltájt indultál el otthonról, kimentél a Rákóczi
útra, ott jobbra fordultál, és mentél, ha esett, ha fújt, egyenesen, a híd felé, mindig ugyanarra, nem örököltem ebbõl az éjjeli mehetnékbõl semmit, ez most egy
kivételes nap, csak azért eredek a nyomodba, ilyesmit egyébként sem lehet örökölni, és ezzel nem Liszenkót, a teljesen hülye szovjet biológust akarom igazolni,
aki õrjöngve tagadta a genetika, a kromoszómák, a gének, az öröklõdés létét vagy
legalábbis jelentõségét, veszélyes fasz lehetett, mert közben a rendszer kegyeltje
volt egy másféle korban, amelyrõl például mesélhettél volna nekem, lett volna alkalmad rá, amit én olvastam azokról az évekrõl, abból nem derül ki, hogyan lehetett élni benne, az utolsó idõszakban talán egyszerûbben, mint ahogy mostanában
magyarázzák, talán most se egyszerû, ez majd pár évtized múlva derül ki.
Nézem a záróvonalat, ezen sétáltál oda és vissza nap mint nap, ez vezetett téged, itt a hídon végig ilyen van, én jobban szeretem a szaggatottat, az lehetõséget
ad elõzésre, általában nagyobb szabadságot engedélyez, nincs benne végérvényesség, nem érzem úgy, mintha korlátok közé lennék szorítva, szaggatott ez
a diskurzus is, amit veled folytatok, ezért jó, ha akarlak, kikapcsollak, ha akarlak,
be, a vonal végén vagy, várod, hogy visszatérjenek hozzád a gondolataim, amint
kipipáltam a közbejövõ aktuális teendõket, ilyen türelmes sose voltál, ezt már
másodszor állapítom meg, ami történik velem tegnap óta, ez a sok minden, az
egész furcsa sûrûség mind neked szól, téged parádéztatnak vele, nem tudom, kik,
neked kell tudnod onnan, ahol vagy, ezeket a dolgokat valamiért látnod kell, engem meg hallanod, muszáj szembesülnünk egymással, ennyivel tartoznak még
neked, én vagyok a te elintézetlenséged, te meg az enyém.
Átértem, ez már a Tabán, amit úgy szerettél, vagy ami úgy vonzott, a kettõ
nem ugyanaz, melyik lehet az igaz állítás, nem beszéltünk errõl se, megfoghatatlan, átláthatatlan ez a terület nekem, nem értem a határait, meddig Tabán és
honnan nem az, a robogón maradok, nincs kedvem leszállni, gurulgatok ide-oda,

30

tiszatáj

jó lenne tudni, mi volt a koreográfiád, pontosan melyik részen bolyongtál, míg
kelt fel a nap, meddig sétáltál el, hol fordultál meg, mit csináltál itt tulajdonképpen, miféle érzések eljövetelét vártad, esni kezd az esõ, egyelõre még csak csöpög, de határozottabban, mint ahogy eddig tette, úgy tûnik, elered nemsokára
rendesebben, semmi bajom vele, ha bedurvul a helyzet, három-négy perc alatt
otthon leszek, nekem könnyû, jármûvel közlekedem, ebben sem hasonlítok rád,
te gyalogoltál, félóra lehetett, míg eljutottál innen a lakásodig, beugorhattál volna egyszer-egyszer hazafelé menet, bár hát azt se tudtad, melyik utcában lakom,
úgy nehéz lett volna, belátom, nézd, itt szánkóztunk, ez volt az a domb.
Itt csúsztunk le, itt fogtam a kezed, nem sokkal ezelõtt még csúnyán felkavart
ez a hógolyós emlék, szidtalak, aztán eltelt egy kis idõ, és már csak mosolygok
rajta, béke van bennem, annyi kellett hozzá, hogy felidézzem és újra átéljem, néha elég, ha az ember végigpörgeti magában azt, ami rossz volt, a legfájdalmasabb
történések is semmiségekké simulódnak tõle, ilyenek a gyötrõ szerelmek például,
azok is megszépülnek, egyetlen kivételtõl eltekintve azokkal is így vagyok, lehet
persze, hogy igazából az az egy volt gyötrõ, fõleg a hülye vége, a többirõl ma már
azt gondoltam, átlagügy, csak hát én átlagon felüli erõvel vagyok képes sajnálni
magam, ezt észrevehetted már.
A nagy szerelmemet egyszer csak elkezdte érdekelni a kártyavetés, ezt nem
mondtam még. Ártalmatlan hülyeségnek indult, megtanulta valakitõl kirakni
a jövõt, nem a magáét vagy az enyémet, kizárólag másokét, akik fogékonyak erre.
Csináld csak, mondtam neki, aki hisz ebben, az biztos horoszkópokat is olvasgat,
ezekkel én úgy vagyok, mint a szõke lakásában a csí-vel, szórakozzon ilyesmivel,
akinek sok felesleges ideje van, ilyen még a feng shui, mindegy, látnivaló volt,
hogy a szerelmem kezdte komolyan venni magát, táplálta az önbizalmát, hogy
egyre többen jártak hozzá, pénzt nemigen fogadott el, csak az fizetett, aki ragaszkodott hozzá. Egyszer jött egy srác, kötekedni kezdett vele, lecsepülte a tudását,
de nem zavarta, láttam a fején, hogy nem topos, ezeket így egy mondatban
mondta, a fiú a szerelmi életérõl rakatott magának, a szerelmem alig hitt a szemének, aztán kénytelen volt, rájött, hogy ideális társként saját magát rakta ki neki, azonnal véget vetett a kártyavetésnek, de mire az ember, aki nem volt topos,
a liftig ért, az agyába már befészkelte magát a gondolat, nem is tagadta, megtetszett neki a fiú, akkor szétmentünk kicsit, aztán nem lett nagy baj mégse, azt
mondta, az egy lehetõség lett volna, több út van mindenki elõtt, ha nem is százféle, meg azt is mondta, hogy az embernek joga van felülbírálni a kártyákat, elhittem neki, kis szerelemhullám volt, elmúlt, túléltük. Viszont nem kártyázott többé,
én maradtam a szerelme, én vagyok ma is, az enyém meg õ, miért nem azzal vagyok, akit szeretek, te miért nem azzal voltál? Végig tudtam, miért fogok szakítani vele végleg, hogy ne romoljon el, ami jó, azért, most meg nem tudom, miért szakítottam, melegem van, pedig hûvös az idõ, egyre nagyobb cseppekben esik az esõ.

2011. március

31

