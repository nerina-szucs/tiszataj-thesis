
Gondolatok Juhász Ferenc költészetérõl
Az utóbbi másfél évtizedben számos tanulmány látott napvilágot Juhász Ferenc költészetérõl.
Noha voltak, vannak és lesznek is feltétel nélkül elismerõ, a befogadást elõsegítõ észrevételek, túlsúlyba mégis a fanyar, fanyalgó, részben vagy egészben elutasító hangütés került. A juhász-i corpust bíráló esztéták a versek hosszát és mennyiségét, továbbá azok „olvashatóságát” és „bonyolultságát” kifogásolják írásaikban. Ezek a viták mindig is felszínen voltak Juhász kapcsán, csupán az arányok változtak meg a korábbi évtizedekhez képest: mintha lelassult volna a Juhász Ferenc-recepció, mintha a fiatalabb generáció íróiban, költõiben és esztétáiban kevesebb belsõ késztetés lenne a Juhász mûvekbõl áradó „mindenségérzés” befogadására. Néhány tipikus példa: Szalai Zsolt1 a megállapodás és önismétlés veszélyeitõl félti a költõt; Borbély András2 szerint Juhász mûveiben kevés az esztétikai érték, versei túlírtak, nehezen élvezhetõk; s olykor mintha a fiatal Borsik Miklósnak is megremegne az iránytûje. Pedig
e titáni életmû csak látszólag „kaotikus”, a juhászi poétika jellegzetes motívumok és tematikus-egységek atomjaiból építkezik; így, ha az életmûvet kiterítjük a Térben s háromdimenzióssá tesszük, máris egy biztos kezekkel megépített költõi Utópiát látunk; egy olyan Világvárost, ahol a versekrõl elnevezett utcákat hasonlat-hidak és szonett-traverzek keresztezik,
éposz-terek, éposz-dómok, éposz-katedrálisok koszorúzzák, etc. Végsõ soron azonban minden út a Költõ Szívébe vezet, nem fogunk eltévedni.
Juhász költészetének két alapvetõ és korábban gyakran hangoztatott sajátossága az ép
ésszel már-már felfoghatatlanul bravúros nyelvi készség illetõleg a mindent elsöprõ erejû vizualitás a költõi képzetekben. „Hagyományos” költõi erények ezek, a nagy költészet idõtlen
eszköztárából valók, ám Juhásznál eddig soha nem látott bõségben jelentkeznek. A Juhász- i
metrikát utóbb Szabó Szilárd3 elemezte több szempontból is kiemelkedõ dolgozatában,
hangsúlyozva a hosszú verssorok másokéhoz nem mérhetõ gördülékenységét és tisztaságát,
míg a költõi képalkotás terén Pomogáts Béla és Bodnár György részletes monográfiáit érdemes említeni. A metrika terén elért eredményeket nem lehet eléggé hangsúlyozni: Juhász sohasem kísérletezett avantgárd- technikákkal, nem rombolta és nem bomlasztotta a nyelvet, a
nyelvi értelemben vett „modernség”, „játékosság” idegen ettõl a költészettõl. Jómagam Juhászt par excellence tehetségnek látom, aki képtelen „hibás” verssorokat írni, a verssorokat
Ariadne- fonalként gombolyítja, „disszonáns” megoldásokkal kizárólag a sorvégi rímekben
kísérletezik. Szabó Szilárd szerint: „A korai kisebb versek zöme, A halhatatlanságra vágyó királyfi és A tékozló ország a szabad és a kötött verselés egyéni kombinációja. Ezeknek többé-

1

2
3

Szalai Zsolt: „Nem lett más” (Szépirodalmi Figyelõ 2012/12-3-015); www.szepirodalmifigyelo.hu/
pdf/2012/12-3-015-szalai-juhasz.pdf
Borbély András: „Felejtés és metafora”; http://www.napkut.hu/naput_2008/2008_07/014.htm
Szabó Szilárd: „Juhász Ferenc metrikája és költészete a nyolcvanas-kilencvenes években”; (Új Forrás
2000/8); http://www.jamk.hu/ujforras/000813.htm

2015. augusztus

85

„

kevésbé kötetlen szótagszámú, megrímelt és gyakran strófákba rendezett sorai ellenállnak az
állandó ritmust keresõ szándéknak. A tízmilliárd éves szív azonban olyan sorképzési módszert vezet be, amelyre korábban nem csak Juhásznál, de az egész magyar irodalomban sem
akadt példa. Kettõtõl huszonnégyig szinte minden lehetõséget kimerítõ, szigorúan kötött szótagszámú, rímelõ sorokból épít hatalmas versfolyamokat és strófaalakzatokat.”4
Ezzel a titokzatos nyelvi teremtõerõvel és plaszticitással tökéletesen egyenrangú Juhász
vizuális virtuózitása. Juhász époszait sokan „biológiai-époszoknak” mondják, noha a „materialista-éposz” talán találóbb elnevezés lenne, hiszen a Juhász- i „mindenségérzésben” a szerves és szervetlen világ a létezés azonos fokára kerül, ugyanakkor ez az elnevezés is félrevezetõ, hiszen Juhász sohasem tagadta meg önmagától a „transzcendens” valóságot. Az életmû
egyik csúcspontjának tartott Gyermekdalok (1969) egy groteszk „Genezisnek” tûnik, míg a
Fekete Saskirály (1988)  (egy másik csúcspont)  az Isteni színjáték XX. századi változata.
Juhász költészetében „tudós” és „naiv” elemek elegyednek. Mûvei rétegzettek. A szerves és
szervetlen világ narratívája mellett mûvészettörténeti és tudománytörténeti motívumok jelentkeznek a verseiben, a költõ a mûvészet és a tudomány szinte minden területén otthonosan mozog. A tudomány jelenlegi állása szerint a végsõ határok elmosódnak: a racionálisvilágkép az „isteni” szférával érintkezik, hiszen az univerzumot egyetemes képletbe tömörítõ
elméletek  gondoljunk csak az õsrobbanás-elméletekre  már semmivel sem felfoghatóbbak
a misztikumnál. A Juhász- i „mindenségérzés” alapvetõen ebbõl a felismerésbõl fakad: a valóság nála összhangba kerül egyfajta modern „vallásossággal”.
Harmadik markáns és radikális sajátossága Juhász Ferenc költészetének, a vándormotívumok idõszakos felbukkanása az életmû egyes állomásain trópusok, témák, és toposzok
formájában. A Juhász- i vándormotívumok sokrétûek, s állandó jelleggel újraszervezõdnek az
egyes alkotásokban; csupán néhányat említenék: Varangykirály, Sáskaharcos, Légyszemkristály, Agamemnon-maszk, Csikóhal-csõdõr, Moha-kürt, Lepke-csáptollas Végzet-angyal,
stb.
Ezek a motívumok és metaforák  akárcsak József Attila dübörgõ tehervagonjai  mindig
meglelik helyüket a Juhász által kreált költõi evolúcióban; Agamemnon király aranyból készült halotti maszkja állandó kellék a halottsirató énekekben, míg a Légyszem-motívum a Látás és Észlelés témaköréhez kapcsolódik. A változatos formában jelentkezõ metaforák idõvel
motívumrendszerekké szervezõdnek, Juhász gyakorta rendeli õket egymás mellé, így a hasonlat tárgyai és alanyai egyaránt lehetnek jellegzetes Juhász Ferenci vándormotívumok. Egy
motívum jelentõségét Juhász általában nem egyetlen metaforával érzékelteti, hanem számtalan adekvát, mellérendelõ hasonlattal; e Kalevalát idézõ módszer végletekig fokozza a metonímia lehetõségeit, feldúsítja a szóképeket és komplex képhalmazokat alkot. Ereje a Látásban
fókuszálódik: a halmozódó hasonlatháló (ahelyett, hogy pusztán plasztikusabbá tenné a látványképet) valósággal behálózza és csapdába ejti áldozatát, a Juhász vers így számtalan esetben, kivált a halottsirató énekekben, egy hieroglifekkel díszített verskoporsó, egy szemfedõszarkofág képzetét kelti5. A juhászi képalkotás rövid áttekintése után lássunk két konkrét
példát a vándormotívumok alkalmazására és egymáshoz való viszonyára két eltérõ idõben
keletkezett költeménybõl! Látni fogjuk, hogy mindkét költemény hátterében ugyanazon ka4
5

ua.
Részletesebben: Tóth Ákos: „Minden megtörtént már”; esszé (Tiszatáj 2007/11); http://www.
matarka.hu/cikk_list.php?fusz51153

„

86

tiszatáj

maszkori emlék húzódik meg  egy tömegsír kiásása a háború után , és mindkét költemény
hasonló biológiai-metaforákat használ; a Látáshoz tapadó Légyszem-motívum alakulása fokozott figyelmet igényel az idézett verssorokban. Az alábbi, terjedelmesebb leírás a költõ
leghosszabb époszából, a Halott Feketerigóból való (1985).
mint a halott katonák a földben, akiket kiástunk 1945-ben, ott feküdtek
egymás mellett sorban bajszos fehér tajtékkatonák, szempillás sárga
habfiúk a földben, tíz egymás mellett, rajtuk deszka, disznóól-ajtó,
lécrács-kiskapu, azon a sírba-terített deszka-asztalon, lécrács-asztalon megint
tíz habkatona, sárga tajték-vitéz, arcuk, kezük, ruhájuk, fejük
csomós és pezsgõ és erjedõ sárga kövér hullapenész és döglött sárga
lárvabogarak, fehér sírférgek tíz centi vastagon a hullatesteken, mint
vastag, hideg, fagyott disznózsír, fagyott ikrás libazsír, csizmájuk, cipõjük,
zoknijuk nem volt, se kapcájuk, se harisnyájuk, meztelen volt a
lábuk, fehér hab-cipõben, sárga tajték-csizmában, ikrás zsír-zokniban,
zöld, dagadt penészharisnyában, a nadrágszár, a katonakabát fehér
csontvázukra száradt, és fogak villogtak habrózsákban, mint tajtéksárga
felhõrózsában a villámok, a zengõ aranyszúrások, és szétrohadtak
a szájak és leolvadtak a fülek, s az arccsontokon némi rózsasárga
bõrmaradék és rózsakék bõrmaradék a homlokcsontokon itt-ott és
zöldpiros bõrmaradék a horpadt szõrtelen halántékokon. Három
méter mélyben álltam a fagymeleg bûztelen sírgödörben és néha fölkiabáltam a zokogó fekete katonarokonoknak, akik élõ gyászkoszorúként
a sír-óriás körül feketén tolongtak, mint zsibongva tányér lépesméz fehér
porcelánperemén a fekete legyek, szemikrás facettagombóc-szõrös légyfejük
becsüngesztve a sírcsönd halálenyves, hullahabos, tajtékhalottas üregébe
és zúgtak jajgatás-légyszárnyaik és kezeiket tördelve szagoltak mohón,
feketén visitva sírtak, mint éhezõ fekete csecsemõk Afrikában, és kezüket
tördelve tenyerüket összedörzsölték, mint két mellsõ lábukat, a fekete
tapadó lencsepárnás, izelt fekete pálcikákat, fekete vánkoslencsés fekete
mellsõ lábukat a legyek. Fölkiabáltam a zokogó gyászrózsakoszorúnak,
akik, mint Hölderlin rózsái a tó tükre fölé, gyászrózsa fejükkel
a sírcsönd haláltükrébe lógtak, mint Hölderlin rózsái, fölkiabáltam
a három-méteres mélységû sír közönyébõl: „A gatyája milyen volt?”
„Kékcsíkos” mondta egy asszony sikítva, „kékcsíkos volt a hosszú gatyája!” ()
A klasszikus magyar költészet viszonylag kevés hasonló verset ismer, az elmúlás és az
entrópia folyamatának ilyen zsigerbe vágó leírásával másnál aligha találkozunk. Modellként
érdemes megemlíteni Kosztolányi versét, az „Együgyû dalt”. De amíg Kosztolányi inkább
„szakmai” és emberi kíváncsiságból látogatta a halottasházat, Juhász lírájában mindez alapvetõ élmény, az elmúlás és a „rothadás” az anyag létezésének jelentõs állomása. Juhásznak
bevett szokása újraírni korábbi költeményeit. A parafrázis-technika  mint arra Pomogáts

2015. augusztus

87

„

Béla is rámutatott6  mindig is jellegzetes eszközét képezte Juhász Ferenc költõi módszertanának, így az ismétlõdõ képek és szövegváltozatok idõszakos felbukkanását korántsem a költõi energiák elapadásaként kellene értelmezni; állandó „gravitációs-erõterek” ezek a kozmoszként táguló életmûben. A témák „újraéneklése” klasszikus költõi eszköz. Ady például
szigorú tematikus-egységbe rendezte költeményeit. Jelentõs különbség, hogy Ady lírájában
általában a tematikus egységek ismétlõdnek, a költõi szimbólumok nem. Ady látomásai  az
Õs Kaján, a Disznófejû Nagyúr, a Magyar Ugar, az Idõ Rostája, stb.  olyan kivételes jelenségek, melyek a pályakép egy-egy meghatározó szakaszán bukkannak fel, s többé nem találkozni velük. Adynál rendszerint olyan fogalmi elemek térnek vissza, amelyek még nem tekinthetõk önálló motívumoknak  pl. „Csók”, „Vér”, „Holnap” , s ahogy életképes motívumokká alakulnak  pl. „Csók Csataér”, „Vér Lakodalom”, „Holnap Hõse”, máris beteljesítik
küldetésüket és megsemmisülnek. Juhász versfelfogása sokban különbözik az Adyétól, õ nem
„áldozza fel” korábbi motívumait, s nem csupán a korábbi témákat teremti ujjá, de egész
komplex-motívumrendszerét is folyamatosan érleli, formálja, alakítja. A következõ idézet segítségével nyomon követhetjük Juhász parafrázis-technikáját és a vándormotívumok evolúciós fejlõdését az életmûben. Az alábbi sorok  Az Éj Gyöngyház-szemöldöke címû hosszúversbõl  húsz évvel A halott feketerigó után keletkeztek:
A háború utáni gyászban,
a rom-ország élet-lázban
tömegsírt is kiástam
a temetõ-némaságban,
az õs-négyszög föld-dobozban,
a napfényes halál-koszban
deszkatutajon feküdtek
a testükkel elévültek,
arccal az eget nézve,
szemek nélkül a kékre,
rothadás-habbal takarva,
tajték-paplanba csavarva,
ingben, kékcsíkos gatyában
a föld-doboz buja házban ()
S egymáson deszka-táblák,
rácsok, kerítés-létrák
a halottakra rakva,
emeletekké hadarva,
deszkatutajuk habja
egymásra habarva.
Mint hadihajó váza,
ókori evezõs bárka.
S fönt a tömegsír szélén,
6

Pomogáts Béla: Költõi univerzum. Tanulmányok Juhász Ferenc költészetérõl (Littera Nova Kiadó,
2003)

„

88

tiszatáj

a föld-doboz perem élén,
mint zokogó rózsakertek,
méhrajzás zengés-keresztek:
asszonyok feketében
hevertek hason a fényben, ()
Ezer szemû pók-gigász volt
a magasság a mély sírból,
sikoly gyémánt-koszorú gaz,
dülledt gyászlégy négyzet-halmaz ()7
Naturalisztikus ábrázolás tekintetében mindkét vers meglehetõsen erõteljes, a legapróbb
részletekig  pl. „kékcsíkos-gatya”  megegyezõ. Az „újdonság” nem a versforma változásában s nem is a minõségi és mennyiségi arányok alakulásában rejlik. Érdemesebb inkább egyegy továbbfejlesztett motívumot és metaforát emelni ki az idézett sorok közül. A korábban
keletkezett költeményben a kiásott tömegsírt egy asztallaphoz hasonlítja a költõ  a sírbaterített deszka-asztalon, lécrács-asztalon megint / tíz habkatona, sárga tajték-vitéz , míg a
késõbbi költemény ugyanezen a helyen egy még plasztikusabb allegóriát használ, egy elsülylyedt hadihajó roncsához hasonlítja a sírban heverõ katonákat: „Mint hadihajó váza, / ókori
evezõs bárka.” Juhász nem áll meg itt, továbbszövi a metaforát. A korábbi versben gyászoló
„katonarokonokat” említ, míg az új költeményben, a gyászoló asszonyok csoportja ógörög
asszonykórusnak látszik, ami újszerû koherenciát eredményez a „hadihajós” képpel.
Ezek a feketeruhás asszonyok a tömegsír peremén várakoznak. A mozgás, az érzelmek és
az észlelés ábrázolására Juhász mindkét versben a „Gyászlégy” metaforáját alkalmazza, ami
jellegzetes Juhász Ferenci vándormotívum, ám a Halott feketerigóban az asszonyok ideges
sürgésére helyezõdik a hangsúly  akik élõ gyászkoszorúként / a sír-óriás körül feketén tolongtak, mint zsibongva tányér lépesméz fehér / porcelánperemén a fekete legyek , míg Az Éj
Gyöngyház-szemöldökében szereplõ gyászkar statikusabb: „asszonyok feketében / hevertek
hason a fényben”. A Gyászlégy-hasonlat itt minden idegszálával a Látás és Észlelés témaköréhez kapcsolódik: „Ezer szemû pók-gigász volt / a magasság a mély sírból, / sikoly gyémántkoszorú gaz, / dülledt gyászlégy négyzet-halmaz” A gyászoló családok csoportja ebben a
versben egyetlen hatalmas szoborrá dermed, ideges-fürkészõ tekintetük Egyetlen gigászi
Légyszemmé merevedik A Légyszem összetettsége és bonyolultsága  a mikroszkopikus látópontokból kikristályosodó „facettakockás-szempogácsák” , évtizedek óta foglalkoztatják
Juhász képzeletét: mindent látni és mindent megfigyelni, jelen lenni a Létezés minden pontján, a Téridõ minden szegmensében, mint Isten Mindent Látó Szeme. E kristálylapokból csiszolt eleven ikertornyok állandó szereplõi az életmûnek. Lapozzunk fel egy Bosch-albumot és
keressük ki a leghíresebb képet, a „Gyönyörök kertjét”! Az album rácshálós térmezõkre osztva mutatja be az egyes jeleneteket, így sejtkaptár-szerû elrendezésben érzékeljük a látottakat, mintha két összetett légyszemmel néznénk a festményt:
S mint Hieronymus Bosch
szappanbuborék-kelyhe,
7

„Az Éj Gyöngyház-szemöldöke” (A gyermekkor csontváza, 20062010)

2015. augusztus

89

„

szivárványgömb-szerelme
amit látással megfogsz.
S mint légyszem ásvány-zöldben
osztott tér mozaikból:
vágyad ikra-cellákból
pontszem-háló félgömbben.
A külön-egész részek
sejtrács-púppá rakódva,
törten egésszé oldva.
S nevetsz, mint aki részeg.8
A Légyszimbolika a költõ egyik legösszetettebb motívuma és metaforája. Prototípusaként
talán a Magánhangzók szonettjének fekete Légy-betûjét (A), és Emily Dickinson ontológiai
mélységû komplementerét említhetjük: „I heard a Fly buzz when I died”„Hagyatkoztam, átadtam a Részt, mi belõlem még átadható, és azután közénk repült a Légy.”9
Ahhoz hogy megkíséreljük értelmezni e páratlan gazdagságú költészet igen összetett világképét elengedhetetlen, hogy olvasóként mi magunk is azonosulni tudjunk ezzel a központi
 (Juhász szinte valamennyi mûvébe újra és újra beleszõtt)  szimbólummal;  lényegében
Léggyé kell legyünk az olvasás során, és ebbõl az újfajta perspektívából szükséges szemlélnitanulmányozni világunkat. Az elsõ pillantásra kusza és terjedelmes életmû így hirtelen rendezetté és átláthatóvá válik, hiszen a mûvészi részletek valamennyi szépsége egyszerre jelenik meg a szemünk elõtt; ott lehetünk a legváltozatosabb képek és víziók születésénél, s láthatjuk azok fejlõdését a Juhász alkotta Genezisben. A költõ képes egyetlen hasonlat  (pontosabban egy kozmikussá növesztett „megametafora”-„szuperszimbólum”)10  segítségével kifejezni a komplett költõi univerzumot! A Látványelemek és az ahhoz kapcsolódó Információk
szisztematikus feldolgozása során egy ismerõs világba érkezünk meg: a saját világunkba. Az
Emberiség története: az Információáramlás története; mindannyian egy érzõ idegsejt-hálózat
neuronjai vagyunk: hozzuk-visszük az Információkat. Nagy Sándor korában a különféle népek és gének (tehát: az „Információk”) még véget nem érõ vándorlások és vagdalkozások
árán cserélõdtek; manapság  (a virtuális valóság hõskorszakában)  elég egyetlen gombnyomás, és a világháló segítségével máris beléphetünk egy imaginárius Térbe; és: az ezer
Légyszemû Valóság visszanéz ránk

8
9
10

„A virágban cimbalmozó asszony” (Világtûz; 1993)
Károlyi Ami fordítása
„Mert míg a romantikus kép alapja a metaforában tökéletes megfelelést ajánló stílusteljesítmény volt,
ahol a névpárok homológiája, kölcsönössége a befogadás értelmi-érzelmi szimmetriát felállító értelmezéseiben közelített a kimondhatatlan õskifejezés, a költõi nyelv értelmezésének kulcsait magánáltartó
befogadói konszenzus felé, addig Juhász a romantika stílusiskolájának, ismert vonatkoztatási körének
hívószavait a metonimikus egymásra következés fokozatosságába sorolja, genealógiai hierarchiák szerint rendezi el, s ezzel  a világképének háttér-nehézségeire való utalásként  egy kiterjedt és kontúrtalan szupermetafora felé való menetelésben látja mûve felfogásának zálogát”. Tóth Ákos: „Minden megtörtént már”; esszé (Tiszatáj 2007/11)

„

90

tiszatáj

Néhány gondolattal korábban Juhász Légyszimbólumát Isten Mindent Látó Szeméhez hasonlítottam. Ám Juhász kreációja eleve ambivalens, általában az elmúlás és a „rothadás” témaköréhez kapcsolódik; így sokszor a „Szemek-kívánságának”, és Belzebubnak, a Legyek
Urának szimbóluma. A Fekete Sas-királyban (1987) is ebben a sátáni-formában látjuk viszont; a földalatti Kastély utolsó titok-szobájában a keresztfán mintha egy antianyagból gyúrt
légyfejû, sasszárnyú, mutáns Antikrisztus sírna:
Kétméteres döglégy a fára szögezve
Akár Jézus Krisztus akkor a keresztre,11
és:
Kétméteres ember-alakú vad Légydög,
szõrös, hártyaszárnyú, nagyfaszú õs-ördög,
Isten ellen árnya, árny-szövedék Isten,
kér, hogy csókommal a kínról lesegítsem!
Krisztus levétele a Keresztrõl: Ez a motívum Juhásznál általában a hatottak elsiratásához
kapcsolódik, ám ebben a dantei mélységû versben a hagyományos fogalmi elemek megváltoznak, a költõ Adyt idézõ „létharcot” vív a keresztfán vonagló Antikrisztussal. Juhász a rá
jellemzõ asszociatív technikával idõzik el a részleteken; a Légyfejû- Sas-király- Antikrisztus
bemutatásakor mindenekelõtt a Teremtmény szemeit hangsúlyozza:
Két szeme két kristályhólyag fénypontokból,
két óriás fénycsöcs szemcsepázsitokból,
óriásbuborék, s azon buborékok
törpe tolongása az õslátás-homlok,
egymáshoz ragasztott apró látáshólyag
ötezer csöpp cella, látókehely-ablak
Elsõ olvasásra talán elkerüli a figyelmünket, de valójában a Pokol Kapujában vagyunk, és
a Légyfejû lényrõl készült költõi leírás  (amely hosszú oldalakon át a juhászi epika legmagasabb színvonalán mozog)  lényegében a közismert dantei tercinák adekvát változata. Ha
megkockáztathatunk egy aprócska szójátékot, a költõ itt „két legyet ütött egy csapásra”, hiszen a verses-meséket idézõ magyaros versforma tökéletes mûvészi összhangba és termékeny feszültségbe kerül a feketemisékre emlékeztetõ posztmodern dantei tartalommal. Érdekes megfigyelni, a költõ milyen szisztematikus szempontok alapján alakítja a verset. A
Légyszem-motívumhoz kapcsolódó metaforák ezúttal maguk is önálló látomásokká lesznek,
mint a Látás bonyolult biológiai folyamatának részletes látványelemei. Ám Juhász nem áll
meg itt, a „szemek kívánságának” középkori kínját (tehát a sötét, sátáni erõket) a legvadabb
szexuális asszociációk felidézésével érzékelteti:

11

Forrás: http://dia.jadox.pim.hu/jetspeed/displayXhtml?docId0000000764secId0000070321
mainContenttruemodehtml

2015. augusztus

91

„

két gömbcsillár között tátog szõrös szája,
mintha férfiherék közt lenne pinája,
s kék ajakpárnák közt kilógó szívója,
mint szûz asszony-fallosz, cimpák közt csiklója.
Légyszem Légyszemet néz! A Látványelemek analitikus leírása látens módon a Valóságot
ötezer szemen keresztül szemlélõ költõ legszebb mûvészi hitvallása. A tudatos alkotói szándékot jelzi, hogy e légyszemek mennyiségi bemutatása kapcsán ismét felszínre kerül a tömegsír kiásása, mint meghatározó kamaszkori emlék: „Háromezer szeme könnytelen, száraz
zsír, / mint kivégzés után kibontott tömegsír”. Juhász Ferenc filozófiája a Légyszem többsíkú
látásmódjához hasonlatos  a világ bonyolult , ugyanakkor sohasem tagadja meg hitét az
emberi értelemben és haladásban; a Halál Fájának kínoktól-gubancos ágai között mindig ott
ragyog nála a megváltás arany-ágdarabja, mint egy Aranykard; mint Paul Gauguin híres
festményének  „Honnan jövünk? Kik vagyunk? Hová megyünk?”  aranyága.
(20142015)

„

92

tiszatáj

