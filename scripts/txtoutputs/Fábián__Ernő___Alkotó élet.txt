
Alkotó élet
A 17. századi alkotó értelmiség magatartását a kételkedés, vizsgálódás, kísérletezés, a megcsontosodott tekintély egyeduralmának elutasítása jellemezte. Csak az
elfogadható, ami világosan és szabatosan megérthetõ. Ne a tudás kedvéért tanuljunk,
írta Bacon, hanem azért, hogy értelmesen cselekedhessünk. Az arisztotelészi szemlélõdõ magatartás hitelét vesztette. Ebbõl a kételkedõ, cselekvõ magatartásból érthetõ
meg Apáczai élete és elméleti munkássága.
Apáczai „ideaember" volt, akinek egész életét átvilágította a valóságot részeire
szedõ kartéziánus gondolkodás és a puritán etika eszmeisége. Megpróbáltatásaiban is
kartéziánus gondolkodó és etikus puritán maradt, kétségbe vonta az egyház, a fejedelem kizárólagos ítélkezési jogát eszmék és mozgalmak felett. A tekintély ideológiájával az egyéniség önálló gondolkodását, véleményalkotási szabadságát állította
szembe.
A nyugati cselekvõ magatartás, racionális gondolkodás és társadalmi változások
Apáczait a hazai társadalmi állapotok kritikájára és a fejlõdés trendvonalával
egybeesõ reformok kidolgozására késztették. E sorok író jónak meggyõzõdése szerint
Apáczai életmûvének legértékesebb részét kritikája és reformeszméi képezik. Nem
egyszerû terjesztõje vagy szubjektív befogadója volt a nyugati modellnek, a hazai
valóságot, életet akarta megváltoztatni.
Apáczainak az ismeretelméleti kételkedés módszeres útmutatást adott a látszatigazságokon túl a „clare et distincte" igazságok felismerésére. Amíg a kortárs természetfilozófusok  közöttük is elsõsorban Descartes  a valóságban való kételkedést a természetre alkalmazták, Apáczai a társadalmi jelenségek és folyamatok megismerésére is kiterjesztette. A tartalmas társadalomkritika kételkedéssel kezdõdik:
elõbb kétségbe kell vonni a meglevõt, hogy módszeresen meg lehessen kérdõjelezni
létezésének ésszerûségét. Apáczai tudatosan közeledett a társadalmi valóság jelenségvilágának megértése és kétségbevonása felé. Tudatossága Descartes filozófiájától
nyerte fényét.
Bacon és Descartes elõtt Montaigne „se égen, se földön jobb anyagot nem lelve"
önmagát kutatta, a filozófiák szembeállításával érvelt az ismeretek viszonylagossága
mellett. Descartes-nál a tudás nem annyira csalhatatlan, hogy ne kételkednék magában a tudásban is. A kételyek azokhoz a látomásokhoz hasonlóak, „amelyek éjnek
56

NI

r T t f C Y C L O P
w

piz

X

D

I

x

az,

 -

TSJE
alul.
m tW-T" !? 

SE N k e .

G

Y A

R

YCLOP/tDIA.
A V A G Y

í i f l N D E N  G A Z ES H A S Z N O S
Jökfcfcgnck fzcp rendbe foglaláf fa és Magyar nyelven világra botfátáfa.
4 P A T Z A /

NC

A

J Á N O S

Minden

I

tfefegnek fzcprendbe



E P 1 ST.

JLtj, omnu a veterikus
inventt
ejfént:
hoc
t„men femp.tr noyum érit, ufvs Õ?
íorMí aó alnsfcientia
5 difpojiúd.

A ES-

eddig feltalált,igaz

Js hafznos

foglaíáfa,ei

Bol-

Magyar

nyelven vilégra botfáti f i .

E L S O R E S Z.
A tudománynak
kezdetirõl.
ível gyermeki állapatban fzulettett ú n k . éi a meg erezhetõ dolgokxol
fokféle íteleteket tottunk , minek
elte a mu okoflagankal egéüfzen
élnénk a fok eleve való íteletekkel
félen fordíttatunk az igaznak meg
ásméréfétol; 2. Mellyekttfl meg nem fzabadulhatunk
:mmikeppen, hanemha egyfzer életünkbe minden t u
ománybéH dojgokrol jígyekezuhk. kételkedni, valamelcknek bizonytalanftgok fel1, cfak. kevelTé gyanakodatunk-is. 3. Kételkedhettínkazéírt,havagyonévolaképpen azok kozúiyalami, gmtlyeket mu éreztínk
agv képzünk, 1. Mivel tapafzcalváh megh capfztaluk hogy az erzekenfegek gyakorta megh tfalttak , okaiig penitfoha annak fi cítc new i n n i . akimunkótaagy tfak egyfiir megtrefölt, 1. Mert naponként ízátaalant lattatunk almunkba erzeni vagy kcpzrar a welrlefemmifintíi nintfenisat illyen formán kétélkedtiiek femmi bzonyos jele , mellyel almát intetté?! bizo -lyollbn niegkultfmbdztethetné,
II. r. így ketclkedven azért, egy clofifior kontsyén
el tehettyuk, hogy fe Iíten , fe ég , fe ftfid, is fcipffli
eft e legyen, és hogy magunknakis fe kezünk íe láunk,fe femminemu tagunk ne legyen : mind azon $1p l hogy mtí magunk,a kik így gondolkodunk és kétéíkfidüak,íémmik ne volnánk azt k mmiképpert mí-fjpetp"igedhenytík, mivel mágá v)U ellenkeznék,; ha azt vél.

D I S P t f A T I O

PHILOSO

PHICA

MENTE HUMAN
-

i t -

AUXILIANTE

Viri Rcvcrcodi  Clariffimi
D . J O H . Cbicri A P A C II, S.S. T H E O L . D o :
toris, cjufdcmquc  p.t. Philofophiae naturalis in
illuftn Collcgio Claudiopolicano Rcfotmacorum Profcfforis ordinarit,
Publieé d r f e n d e n d a m füfcipit
A T T H I AS

F  O A R A S I ,

TKcoL. Phü. Sc Ling. Studiofus.

ABud Ä ä ä a h a mum K e r t e s z

PHILOSOPHICA

Dc_5

NUMINE

SMbPrtfufo

M

PISPUTATIO

ghurnLa

Siikciirism.

 Asm Domini M. DC, LVUI.

M E N T E

H U M A N A .

T H E S I S

I.

Um nihil homine divinius, venuftius,mirabilius,fub
Lunx concavo Deus iapientiflimus naturx artifrx,
inter opera hexaemerireliquerit; hxc autem divinitat, pulchritudo 5c elegancia máxime in mirabilibus
natura: in iplo altioris operationibus ( qua nerape
prxtcrita recordatur, cernit przfentia, futura prxvidet) confiftat: non inutilemoperam noi ponere viG fumu, ft de Mente humana "fobrib  paueis philofophari in prxíenóarum íiimeremui:
LflJjo materiam de anima racionali fuperioribui hilce diebui per ordinarias prscleiones propofitam difcipulis clariorem  faciiiorem redderetUUi.
T H E S I S
II.
Quamvis mentis humana: appellation tarn apud Latinos,quam GráteosfieHebrxós,promilcub fxpiusufurpentur; G tamen differentiam requiramus.ea vix alia eflepoteft,quam quod anima que Grxcé /vx 1
Heb. i.ephes dicitur, Ggnificet principium, quo vivimus: ipiritus Gvt
animus, quiGtx. irvivftd, Heb. ruacb,Verb fit id, quo lapimus: Mens
dcniqueGrxc- "if Heb. danyat dicatur illud.quod divina concemplatur- L.  
T H E S I S
III.
Mens i taque hominis eft ipiritus corpori ejus regendo deftinatui.
Quod vtro per ipiritum, quem aliquid abud indigitare ftatira diximus,
dennire cogamur, caula eft, quia ufus ioquenrium clariorem cum jam
fjwbiifecir, Adco quidemutalo nomine6c DeusficAngelipaflim veni-



A

at.

idején, a gyönge és homályos világosság következtében mutatkoznak; ha menekültök
elõlük, a félelem továbbra is üldözni fog, de ha közeledtek hozzájuk, hogy mintegy
megérintsétek õket, egyszeriben rájöttök, hogy az egész csak levegõ és árnyék, s így
elmétek ezentúl nem fog ilyen körülmények között megijedni". Descartes a természet
jelenségvilágában akarta a látszatigazságokat szétfoszlatni, a társadalmi kérdésekben
óvatosan tartózkodott az újítástól. A francia bölcselõ elítélte azokat a „nyugtalan
lelkületû embereket", akik mindig „valami újításon törik a fejüket". Apáczai az
„ésszerû kritikát" a társadalomra és az államügyekre is alkalmazta. A kartéziánus
gondolkodó tevékeny társadalomkritikussá fejlõdött hazájának elmaradott körülményei között. A megriasztó kételyek nem voltak hasonlatosak azokhoz a látomásokhoz, amelyek éjnek idején gyönge világosságnál mutatkoznak  az élet elevenjébe
vágtak.
A descartes-i filozófia Apáczai kritikájának tudatosságában játszott meghatározó
szerepet. A 17. század egyetlen hazai gondolkodója sem volt annyira meggyõzõdve a
kételkedés módszertani fontosságáról, mint az erdélyi valóságot részeire bontó kolozsvári professzor. Descartes mellett és vele egyenlõ mértékben járultak hozzá Apáczai
társadalomszemléletének kialakulásához a puritanizmus, az angol forradalom eseményei és a holland társadalom ismerete.
A Magyar Encyclopaedia, azaz minden igaz és hasznos bölcsességnek szép rendbe
foglalása és magyar nyelven világra bocsátása, Apáczai Csere János legjelentõsebb
alkotása, amelynek elsõ nyolc fejezetét Hollandiában írta, az utolsó hármat Erdélyben vetette papírra. A tizenkettedik rész, amely nyelvészettel foglalkozott volna, nem
készült el.
Mi késztette Apáczait a tudományoknak magyar nyelven történõ megszólaltatására?
Az Encyclopaedia bevezetõjében kartéziánus gondolkodónk világosan megfogalmazta szándékát. „A fõ indítóokom ez vala: hogy a magyar nyelven írt tudományos
könyvek nélkül szûkölködõ nemzetemen tõlem kitelhetõképpen segítenék, s oly
könyvet adnék a magyar ifjúságnak kezébe, melyben az anyai nyelvén többire minden szép és hasznos tudományokat olvashatna. A hiába való vetélkedéseket egyáltaljában elkerültem. Oly dolgokat, amelyeket tudni szükséges és hasznos, a legjobb
könyvekbõl kiírtam, illõ rendbe szedtem s a szabad igazságnak zászlója alatt közlöttem a hazám fiaival." A tudományokban járatlan nép nem emelkedhet tökéletességre. A jó tájékozódáshoz, a valóság megértéséhez, az értelmes cselekvéshez egyetlen út vezet: a tudományoknak anyanyelven történõ elsajátítása. Apáczai felismerte,
hogy az újkori társadalom alapvetõ követelménye az anyanyelvû tudományosság és
közmûvelõdés megteremtése. Ebbõl a felismerésbõl származik a Magyar Encyclopaedia pedagógiai jellege. A magyar nyelven írt ismerettárat a középfokú iskola második
osztályában kellett volna tanítani, az anyanyelvû iskola elvégzése után.
A gyakorlatias célkitûzés távolról sem jelenti azt, hogy az Encyclopaedia kizárólag tankönyvnek készült, sokkal inkább nevezhetõ olyan összefoglaló munkának,
amellyel szerzõje az anyanyelvû közmûvelõdést akarta megteremteni, hogy mindenki
számára hozzáférhetõvé tegye a 17. század tudományát.
Az Encyclopaedia lényeges tartalmi eleme, hogy a mû terjedelmében a természettudományok elõtérbe kerültek, kétszázötvenhét lap foglalkozik matematikával
és természettudományokkal, hetvennégy társadalomtudományokkal és negyvenhét
teológiával. A 17. század természetfilozófiája az összes tudományokat magába foglalta, Descartes szép hasonlata találóan jellemzi a kor gondolkodóinak felfogását.
„Ekként az egész bölcselettudomány olyan, mint egy fa, amelynek gyökere a metafizika, törzse a fizika, és a törzsébõl kinövõ ágai az összes többi tudományok, amelyeket azonban három fõágra kell visszavezetni, ezek: az orvostudomány, a mechanika és az erkölcstan, mégpedig az erkölcs legfelsõ és legtökéletesebb foka, amely
egyben a bölcsesség legmagasabb foka is, mert a többi tudományok teljes ismeretét
tételezi fel." Apáczai Csere János a gyökértõl a bölcsesség legtökéletesebb fokáig,
az erkölcsig írta Encyclopaediáját.
57

A modern polgári nemzetté alakulás korában az anyanyelvû kultúra megteremtése, amely eszmeileg és érzelmileg egységbe tudja foglalni a középkori „nemzetiség"
laza kötelékeit, alapvetõ követelmény. Apáczai a kartéziánus filozófia, puritán etika
és az enciklopédikus mûveltség elterjesztésével és befogadtatásával egységes gondolkodású és egyakaratú közösséggé akarta formálni elmaradott társadalmi viszonyok
között élõ népét. Ezt azért fontos hangsúlyozni, mert az Apáczai-irodalomban meghonosodott tényközlõ felsorolás elmulasztotta Apáczai reformtörekvéseit kapcsolatba
hozni a nemzetté alakulás folyamatával. Az egyetemek és fõiskolák, tudományos
társaságok, természetfilozófiai világkép, elmélyült vallásosság és puritán erkölcsiség
szerves részét képezik a polgári nemzet genezisének. Az Encyclopaedia ismeretanyaga
mellett észre kell vennünk Apáczai elgondolásának mélyebb indítékait. Apáczai
nemcsak ismereteket, eszméket szándékozott terjeszteni; a sokoldalúan képzett, enciklopédikus tudású, erkölcsös, gyakorlatias polgár eszményképét szerette volna valóra váltani, az anyanyelvû közmûvelõdés megvalósításán keresztül.
Apáczai legérettebb társadalomkritikai alkotását, De summa scholarum
necessitate (Az iskolák fölötte szükséges voltáról) 1656. november 20-án mondotta el az
egybegyûltek elõtt. Apáczai kolozsvári beköszöntõ beszédét logikai fegyelem, áttekinthetõség, rendezettség jellemzi, a retorikai díszítés is azt a célt szolgálja, amiért
íródott: a barbár állapotok okainak megmutatását. Ebben a mûvében Apáczai vádlóbb, türelmetlenebb, távolabbra tekint mint a De studio sapientiaeben.
Minden
sorában izzik az elkeseredés hazájának elmaradottsága miatt. Kíméletlenül ostorozza
a tudatlanságot, maradiságot, felfuvalkodottságot, kényelmességet, henyeséget, álmosságot. Senkit sem kímél, a felelõsség mindenkire tartozik, nemesre, papra, jobbágyra,
tanítóra, elöljáróra, mert az õ tehetetlenségük okozta az ország anyagi és erkölcsi
romlását. Beszédében nyomát sem találjuk a megalkuvó lojalitásnak, taktikázó
ügyeskedésnek, elõjogok, kiváltságok tiszteletének. Az iskolák fölöttébb szükséges
voltáról az antik retorika szabályai szerint írt vádirat a társadalmi elmaradottság
ellen. Apáczait a fejedelem megfedhette, Basirius és skolasztikus társai rágalmazhatták, a gyulafehérvári kollégiumból eltávolították, de nem tudták megtörni. Éleselméjûségben, következetességben, erkölcsi tisztaságban nyilatkozott meg Apáczai
személyiségének és jellemének nemessége, emberi szépsége. Kortársai közül csak
Zrínyi Miklós állítható Apáczai Csere János mellé. Kettõjük társadalomkritikai és
elméleti munkásságában kristályosodott országmentõ tervvé az újkor eszmei fejlõdése.
A De summa scholarum necessitate ben Apáczai pontosan kidolgozta a közoktatás szervezési és tanrendi átalakításának reformtervét. Az anyanyelvû népiskola
képezi az alapegységet, erre épül a triviális iskola, a szervezési alakzat tetején helyezkedik el az akadémia. A felsõbb fokú tanintézetekben kell nevelõdjön az ország
vezetésére alkalmas értelmiség, mert „egyedül ezek az iskolák állíthatják az állam
kormány rúd jához a legkiválóbb állami vezetõembereket, legigazságosabb bírákat és
legbölcsebb tisztviselõket, akik alkalmasak az állam igazgatására és kormányzására".
Teljesen elveszünk, írja Apáczai Zrínyire, Berzsenyire, Kölcseyre, Adyra emlékeztetõ nemzethalál látomását, ha idejében észre nem vesszük a pusztító bajokat.
Elvész a nép, amelyet nem bölcsességgel, tudással vezetnek. A megújhodás a szellemben és az erkölcsben kell jelentkezzen. Ehhez vezetõ elsõ lépcsõk az anyanyelvû
iskolák és az akadémia létesítése.
Közben elkészült az akadémia létesítésének módjáról és formájáról írt tervezetével. A Barcsai Ákos elé terjesztett tervezete, A nagyar nemzetben immár
elvégtére
egy Académia felállításának módgya és formája (1658), egyetem alapításának gondolatát tartalmazza. A tizenegy professzorral mûködõ egyetem Európa legnevezetesebb egyetemeivel lett volna egyenrangú. A jogi és orvosi fakultás tanulmányi idejét öt-öt évben, a teológiáét hét évben állapította meg. Apáczai elgondolásának
megalapozottságát bizonyítja, hogy az egyetem mellé nyomda, könyvtár, botanikus
kert létesítését is javasolta.
Bethlen Gábor is foglalkozott az akadémia alapításának gondolatával. Szenei
Molnár Albertet szerette volna megnyerni a gyulafehérvári iskola igazgatására.
Ezzel az lehetett a célja, hogy az akadémiát Szenei Molnár irányításával m á r akkor
58

létrehozza. Bethlen Gábornak az általa alapított fehérvári kollégiumhoz írott utasításaiból is kitûnik emelkedett, korszerû gondolkodása. Apáczai akadémiatervezete a
bethleni országépítõ politika szerves folytatása.
Nagy vesztesége mûvelõdéstörténetünknek, hogy Apáczai tervezete nem valósulhatott meg. Alkotója nem számolt a kedvezõtlen történelmi-társadalmi körülményekkel, a nemesi-rendi gondolkodás ellenállásával, Barcsai Ákos fejedelemtõl várta
a támogatást, aki azonban nem tudott úrrá lenni a hanyatló Erdély belsõ viszályain, pedig, ahogy Bethlen Miklós írja „nem hiszem, Barcsai Ákos, ha floreál vala,
hogy fel nem állítja vala, de Isten ezt máig Erdélynek nem engedte". Jeles önéletírónk a fejedelem szándékát atyjától, Erdély kancellárjától tudhatta.
Apáczai kritikája iskolaközpontú. Az iskoláztatás és a mûveltség elterjedésétõl
várta a társadalmi elmaradottság megszûnését. A kultúra társadalom- és emberformáló erejébe vetette reményét. Apáczai iskolaközpontú kritikája több irányú, nem
korlátozódik csupán a mûveletlenség és az iskolák elhanyagoltságának ostorozására.
Széchenyit és Adyt elõrevetítõ kegyetlen kritikájával az elmaradottságért a nemességet és az ország vezetõit tette felelõssé. Egyetlen prédikátornál sem találni olyan
mondatokat, amelyek olyan mélyre vágtak volna a hazai életbe, mint Apáczainál.
Az elmaradott közállapotok és az ebbõl származó tunyaság, mûveletlenség, álmosság,
felelõtlenség, rossz kiválasztódás, érdemtelenek és tehetségtelenek érvényesülése
népre szakadt betegség, téboly, amely a lélekbe is behatolt, szétroncsolja az ország
szervezetét. S erre nincs más orvosság, csak az, ha szervezetten, ésszel és erkölcsi
megújulással az egész társadalom törekedik a gyökeres változásokat hozó reformokra
és az emberi kapcsolatok humanizálására. A bajokat reformokkal gyógyítani lehet.
Apáczai kritikája nem céltalan mindent tagadás. Azért bírált, hogy megismerve a
bajok eredetét, ésszel és akarattal megtalálható legyen a megoldás. A „van" és a
„legyen" kategóriájában gondolkodott.
A 17. század nagy reformer gondolkodói a nemességben látták azt a társadalmi
erõt, amely képes a társadalom közállapotainak megváltoztatására. Apáczai mûveiben nemesellenséget nem találunk. Ezen nincs miért csodálkozni, volt annyira racionalista, hogy a társadalmi erõviszonyok tekintetében ne legyenek illúziói. Comenius,
Zrínyi és Apáczai kegyetlenül ostorozzák a nemesség tunyaságait, elmaradottságát,
közügyek iránti közönyét. Apáczai elégedetlen volt kora nemességének szellemével,
erkölcsével, gondolkodásmódjával, életvitelével, azért jutott az ország Európa „csúfjává", mert a vezetõréteg belsõ romlottsága képtelenné tette a tudomány és a kultúra vívmányainak befogadására. Erdélynek meg kell újulnia! Ha nem, elszakad a
fejlett nyugati országoktól, amely Apáczai felfogásában egyenlõ a pusztulással.
A megújulás hordozója a nemesség kell legyen. Nem az õsök címeres jelvénye,
külsõ díszjelek, elõdök hosszú sora teszi az embert nemessé, hanem az erény és a
kultúra, aki magaviseletével, tudásával önmagának és övéinek dicsõséget szerez. „Ne
tartsd azt sajátodnak, hogy régi, nemes, érdemes és dicsérettel magasztaltatott nemzetbõl eredtél. Jól nem lakik az, aki másnak szájával eszik. Vedd észre, hogy semmi
különbség nincs azok között, akik sohasem születtek s akik semmi emlékezetre méltó
dolgot nem mívelvén, ez életbõl kimúltak. Szeresd a munkát. Kerüld a kényes életet
és szófia [üres] beszédeket. Keresten-keresd az alkalmatosságot, amellyel élvén
magad tanulhass vagy másokat taníthass." Szerencsének ajándékai, testnek ékes termete elenyészik, városok, országok romlanak, de a lelki jóság és „tudományok
díszei" megmaradnak. „Ha nagy állhatatossággal nem iparkodunk, hogy az idõt hasznosan eltöltsük, dicsõség nélkül, barmok gyanánt fogunk az életbõl kimúlni." Csak
akkor remélhetõ gyógyulás, ha a nemesség mûveltté válik, iskolákat, akadémiákat
létesít. Az országnak és a nemességnek egyaránt jót tenne, ha a vezetõk iurius
doktorok, tudományokban jártas emberek lennének.
Apáczai eszménye a „nemestermészetû" ember volt, aki szerzett szellemi, erkölcsi javaival képes kiemelkedni korának látszatigazságai közül, ezzel alkalmassá
válik a társadalmi megújulás megvalósítására. „A nemesterihészetûség a mü szabadságunknak és tulajdon dolgainknak mindazoknak, amelyek mütölünk elvétethetnek,
megutálásával [vetésével] egybeköttetett szeretése. Ez minden rendetlen indulatoknak
59

megzabolázására igen hasznos orvosság." A „nemestermészetûség" a szabadság és a
tulajdon dolgok szeretete, amellyel a rendetlen indulatok megfékezhetõk. Apáczai
Csere János korának nemes eszményét fogadta el, az erényes nemességgel a k a r t a
reformjait megvalósítani.
Elõbb le kell számolni a bûnökkel, amelyek a nemességet és az országot sorvasztják. A bírálat kegyetlenségében, az önvizsgálat szükségességének hirdetésében
Apáczai legnagyobb kortársa Zrínyi Miklós volt.
Zrínyi Miklós eposzában a nemzet azokért a bûnökért lakol, melyeket a protestáns és katolikus prédikátorok, Bornemissza Péter, Károlyi Gáspár, Magyari István,
Veresmarti Mihály, Pázmány Péter, a nemesek és a parasztok fejére olvastak.
A Szigeti veszedelem írásakor. Zrínyi még hihetett a sors bonában, de jöttek a rettenetes évek, török, tatár pusztítása, Habsburg-árulás, Várad pogány kézre került, a
jó szerencse nem fordult az ország javára. Ekkor robbant Zrínyi Miklós tüzet szóró
röpirata, a Török áfium ellen való orvosság. Az ország vesztét a nemesség bûnei, a
tunyaság, tudatlanság, részegség, egymás nyomorgatása okozza. A nemesek nem tanulnak tudományokat, sem vitézlõ mesterséget, nem érdeklik õket az idegen országok,
hogy tapasztalataikat itthon a nemzet javára gyümölcsöztessék.
E vázlatos áttekintésbõl is kitûnnek a Zrínyi Miklós és Apáczai Csere J á n o s
nemeskritikája közötti érintkezési pontok. Zrínyinél a nemesség tunya, tudatlan,
rest, nem tanul tudományokat, semmit sem tesz a közügyért, személyes érdekeiért
perel, pattog. Apáczai írásaiban nyíltan kimondotta, hogy az ország vesztét a tudatlanság okozza, tunyaság, álmosság bénítja az akaratot, a közügyek elhanyagoltak,
ostoba papok, tanítók, nemesek, elöljárók törik kerékbe az építõ kezdeményezést.
A két jeles gondolkodó különbözõ úton jutott következtetéseire. A szellemi források is mások voltak. „Zrínyi Miklós politikai írásai szerves részét képezik az egykorú európai machiavellistatacitista irodalomnak" (Klaniczay Tibor). A kartéziánus
Apáczainak a descartes-i filozófia és a puritán etika szigorú normái adták az indítást a társadalmi valóságban való kételkedéshez és az erkölcsi megtisztulás követeléséhez. És ismerte a nyugati modellt: a holland polgári mintaállamot.
Az eltérõ szellemi források és a megtett út különbözõsége ellenére is ugyanarra
a következtetésre jutottak: az országot a vezetésre hivatott nemesség megújulása
válthatja meg. Célzatosan használom a megváltás szót, mert Zrínyi és Apáczai elképzelése az ország sorsának jobbra fordításáról messianisztikus elemeket is tartalmazott. Realisták voltak, amikor a nemességtõl várták az állandó hadsereg megteremtését vagy a mûveltség terjesztését. A 17. század derekán Közép-Európában a
nemességen kívül más társadalmi osztálytól reformok megvalósítását nem is lehetett
várni. Messianisztikus ábrándokat melengettek a nemesség erkölcsi újjászületésérõl,
nem ismerték fel, hogy a bûnök, amelyeket oly kegyetlenül ostoroztak, mélyen a
gazdasági és társadalmi viszonyokban gyökereznek. A reformtervek, állandó hadsereg, nemzeti monarchia, szomszédos országokkal való szövetség, anyanyelvû oktatás, akadémia létesítése, világi értelmiség nevelése  a történelmi lehetõségek felismerésébõl keletkeztek. Megvalósításuk elérhetõnek látszott.
Apáczai társadalomkritikája folytatódott. Elég, ha ennek bizonyságául tanítványának, Bethlen Miklósnak Önéletírásából idézünk egy rövid részletet. Az írás, olvasás, a nem keresztény latin nyelvek  tíz-tizenkét esztendõs skolasztikus tanulása
„ . . . csinálta Erdélyben a sok nyomorgató, istentelen fõurat, fõembert és ezekbõl
osztán a sok istentelen hamis bírót, igazgatót, a sok bolond, egymással ellenkezõ,
egymás házait elrontó, magoknak és mindnyájoknak a maradékjoknak is ezeket
vesztõ újabb-újabb articulusokat." A motiváció Bethlen Miklósnál is ugyanaz,
mint Apáczainál: a tudatlanság, mûveletlenség, korszerûtlen oktatás okozza a fõurak,
nemesek, bírák, igazgatók romlottságát és a törvényhozás ésszerûtlenségét. Az iskola
és a kultúra ember- és társadalomformáló erejébe vetett hit a 17. század társadalomkritikusainak gondolatvilágában tovább élt. Ezt a kritikai hagyományt Erdélyben
Apáczai Csere János teremtette.
Apáczai szerint a jobbágyság intézménye jogi viszonyból, a „cserélésbõl" keletkezett. „Ide tartozik a zsellérség, melyben az úrnak tiszti az, hogy a jószágnak annyi
60

hasznát engedje a zsellérnek (lakónak), amennyi az õ munkájához és a jószág jövedelméhez illendõ. A lakónak pedig tiszti az, hogy a jószágot hûséggel mívelje és
hogy amivel belõle tartozik, igazán bészolgáltassa. A zsellérséggel való gonoszul
élésbõl származott ez a mai napi nyomorúságos jobbágyság, mely az Egyiptom-béli
szolgálatot bizonyos feljül haladja hazánkban sok helyeken." Fennerus mûvében
nyomát sem lehet találni ilyen kifakadásoknak. Az egyiptomi szolgaságot felülmúló
nyomorúságról a mondatot Apáczai fogalmazta.
A szerzõdéses viszonyban a jobbágy kötelessége, hogy szorgalmasan, „jólélekkel"
dolgozzon, gazdája hasznát éppúgy kívánja, mint magának, a gazdának viszont a
szolgálat ellenértékét idejében meg kell fizesse, és fel ne fuvalkodjék a szegény
dolgos ellen. Apáczaiban a jobbágyság megszüntetésének gondolata fel sem merült,
a szerzõdéses kapcsolat humanizálásával, belátással kell könnyíteni az egyiptomi
szolgaságot felülmúló helyzeten. Az egyenlõséget csak a szellemi képességekben és a
mûvelõdésben ismerte el. Minden embert mûvelni kell, lehetõséget kell teremteni,
hogy a jobbágy származású fiatalok is csiszolják elméjüket, találják meg a kegyességben belsõ életük forrását. így foglalható össze Apáczai elvont egyenlõségeszméje.
Erdélyben Bethlen Gábor mûvelõdéspolitikája nyitott utat a jobbágy gyermekek
továbbtanulásának. Törvényben biztosította, hogy a földesurak a jobbágyszármazású
fiatalok iskolajárását ne akadályozzák, „kedvek ellen onnan ki ne vehessék", és
büntetéssel fenyegette, aki a tilalom ellenére mégis megkísérli. Ez a törvény lehetõvé
tette, hogy sok román jobbágyfiú a gyulafehérvári, enyedi, kolozsvári kollégiumokban tanuljon. Apáczai a Bethlen Gábor-i humanizmus szellemében akart gondoskodni a jobbágy gyermekek továbbtanulásáról. Az örökös jobbágyságból való kiemelkedés kérdésében csak a Bethlen Gábor által törvényileg biztosított lehetõséget
ismerte el.
Apáczai államtanát keresztül-kasul áthatja a puritán etika szigorú normarendszere. Eszménye a puritán erkölcsi alapelvek által kormányzott állam, ahol az uralkodó is a közjót szolgálja. A lelki, hitbéli és erkölcsi tisztaság kell irányítsa és formálja az emberek közötti kapcsolatokat és a hatalmi szervek igazgatását. A „polgári társaságnak mindenémû tag"-ját  gazdagot és szegényt, kicsinyt és nagyot 
hittel kell az Istennel és egymással kötött szövetség megtartására kötelezni. A szövetség, amelynek Apáczai nagy fontosságot tulajdonított, nem a rousseau-i „contrat
social" eszméjének korai jelentkezése. Apáczai az ótestamentumi patriarchális demokratizmust akarta puritán erkölccsel „korszerûsítve" meghonosítani. A polgári
társaság feje az Isten, a fejedelem, tisztviselõ, hivatalnok, jobbágy  mind kötelesek
betartani a puritán etika szabályait, mert csak így uralkodhat az államban az igazság és érdem, Apáczai szavaival a törvényeket „kegyességben és igazságban kell
szolgálniuk". A vezetõknek arra kell törekedniük, hogy az ország lakóira minél
kevesebb teher nehezedjen.
A zsarnok eltávolítása vagy megöletése a felsõ rendek akaratából vagy az „egész
nép megegyezésébõl" törvényes és jogos. A zsarnokölés elméletének elfogadásával
Apáczai azokhoz a radikális európai gondolkodókhoz csatlakozott, akiket a legitim
uralkodókat védõ közírók „monarchomach" jelzõvel illettek.
A BasiriusApáczai vitából ismerjük, hogy Csere János II. Rákóczi György fejedelem elõtt sem rettent meg, presbiteriánus meggyõzõdését a hatalmasságok elõtt is
fennen hirdette. A dolgok természetes rendjeként fogta fel a közrendûek és a jobbágyok bevonását az egyház vezetésébe. Ha a hitben a meggyõzõdés, kegyesség, lelkiismeretesség a döntõ, akkor az egyház vezetése sem történhet kívülrõl, az egyén
akarata ellenére. A jobbágyok részvétele a presbitériumok munkájában a földesurak
és nemesek befolyását csökkentette volna, az önmagukat igazgató  eklézsiák alsó
fokon demokratizálták volna az egyház ügyeinek intézését. A nemzeti zsinatban
pedig „minden ecclesiának legalább egy lelkipásztort és ecclesiai öreg embert [gondviselõt] kell küldeni", összehívásáról pedig a felsõbb magisztrátus kell gondoskodjon.
Apáczai felismerte, hogy Erdélyben az államhatalomtól és a felsõbb egyházi szervezettõl független egyházigazgatás megvalósíthatatlan, ezért a nemzeti zsinat összehívását a magisztrátus jogkörébe utalta. Még ez a módosított, erdélyi valóságot figye61

lembe vevõ elgondolás is merész újításként hatott. Az államegyház felépítését és
politikai gyakorlatát veszélyeztette.
A presbiterek kötelességei közé tartozik, olvashatjuk a Magyar Encyclopaediában, hogy ügyeljenek a hívekre „kinek-kinek életét felcirkálják", kisebb vétkeseket megintsék; ha ez elégtelen, akkor megbüntessék, átok alá vessék. A puritánusok
azt hitték, hogy a külsõségektõl mentes mély valláserkölcs a beteljesülõ tökéletesség,
amelyben az egyén meg kell találja élete értelmét.
Az encikopédikus mûveltség  a Magyar Encyclopaedia mûveltség modellje 
elsajátítása a lelki mûveltség megszerzéséért és a technikai civilizáció meghonosításáért szükséges, hogy az ország mûipar dolgában ne szoruljon idegenekre. „Ámde a
könny illik ide inkább, mint a beszéd, ha már, az egész magyar nép nagy és örök
szégyenére, elborult tekintettel ugyan, de mégis kénytelenek vagyunk szemlélni
országunknak, ínségünknek, szégyenletes tudatlanságunknak és közönyösségünknek
végtelen tengerét és azt a letörölhetetlen szégyenfoltot, hogy csaknem minden technikai kérdésben idegenekhez folyamodunk, de nem annyira fegyveres erõszak, és
nem is annyira rabság miatt, mint egykor a zsidók, akik ekevasukat és k a p á j u k a t a
filiszteusok táborába voltak kénytelenek vinni élesítésre, hanem a magunk h i b á j á ból, csupa álomkórságból, úgyszólván teljes meggondolatlanságból; szamár tunyaságunk és tudatlanságunk miatt, mely nemhogy egy országnak, de egy értelmes embernek is szégyenére válnék; elkábult és kiégett öntudatunk miatt, mely nem érzi a
nyomorúságot, és  hogy röviden kimondjam, ami a nyelvemen van  vakságunk
miatt, mellyel az Isten ver bennünket, hogy meg ne lássuk põreségünket, ínségünket, szegénységünket. Hazudnék, ha nem volna idegen nálunk az építõmester, idegen az ágyúöntõ és tûzszerész, idegen a fazekas, asztalos, posztókészítõ, kõfaragó,
órás és minden másfajta mesterember, idegen annyira, hogy csaknem minden szerszámunkat az õ mûszavaikkal jelöljük." A Hollandiát jól ismerõ Apáczai elõtt egy
pillanatig sem volt kétséges, hogy iskolákat, akadémiákat az ipar és a kereskedelem
fejlesztéséért, valamint a világi értelmiség neveléséért kell létesíteni. Ez a történelmi felismerés késztette arra, hogy államelméletének sarkalatos pontjaként fogalmazza meg, hogy a „polgári társaság" jobb elõmeneteléért a fejedelem kötelessége
az iskolákról való gondoskodás.
Említettük, hogy Apáczaira milyen nagy hatást gyakorolt Platón filozófiája.
A kérdésre azért kell visszatérnünk, mert államelmélete, amelyben bizonyos szempontból összefoglalta reformelgondolásainak lényegét, nem érthetõ meg csak a
puritán etikából és a presbiteriánus egyház és államigazgatás szervezési elveibõl.
A tudomány társadalmi jelentõségének felismerése olyan állameszmény elfogadása
felé irányította Apáczait, amelybe szervesen egyesíthetõ a hit és erkölcs r e f o r m j a a
tudomány és a tudósok megnövekedett szerepével.
Az államot akkor fogják jól kormányozni, h a a filozófusok fognak benne uralkodni. A platóni állameszményt Apáczai átvette, többször is követendõ modellként
emlegette. Mi több, fogadalomként írta a Magyar Logikácska i f j ú Rákóczi Ferencéhez
intézett ajánlatában, hogy munkáinak célja és értelme olyan õrállók nevelése az
ország részére, akik a tudományt és a tudósokat támogatni fogják, „hogy ne látassunk többé igen messze lenni attól a Plató Republicaja boldogságától, amelyben a
philosophusok uralkodnak, és az uralkodók philosophálnak." A szétszórt Platónhivatkozásából arra lehet következtetni, hogy Apáczai a legideálisabb államnak a
platóni respublicát tartotta. Apáczainál azonban az államot vezérlõ eszmevilág, amelyet a filozófusoknak követniük kell, nem elvont ideatan. A kartéziánus természetfilozófia, újkori tudomány és a puritán etika ismerete szükséges az állam ügyeinek
ésszerû intézéséhez.
Apáczai a megismerést állította a történelem és az emberi lét értelmének középpontjába. A De studio sapientiaeben a történelem értelmét azonosította a bölcsességnek, a legfelsõbb lény akaratából történõ haladásával. Apáczai mûveiben a bölcsesség (sapientia) az összes tudományokat és az ember értelmi tevékenységét jelenti.
Az elsõ emberé volt a „legigazibb bölcsesség", az egyetemes erkölcsi törvény mint
vele született képesség élt benne. Mivel a bûnbeeséssel az ember nem vesztett el
62

mindent, gondolkodással, nagy fáradsággal visszaszerzett belõle valamit. A „bölcsesség útja" Júdeába, majd Egyiptomba és Görögországba vezetett. A tudomány a görög
forrásokból ú j r a feltámadt, kiszabadulva „a skolasztikusok szennyébõl és tövises
bozótjából". A bölcsesség haladása Descartes filozófiájában éri el a befejezettségnek
és tökéletességnek azt a fokát, amely az embert alkalmassá teszi a természet és a
kinyilatkoztatás megismerésére.
A 17. századi történetfilozófia összehasonlíthatatlanul alacsonyabb színvonalú
volt, mint a természettudományok és az azokból levont filozófiai általánosítások.
„Amit a XVII. század történelemnek nevezett, abból hiányzott a történelmi világnézet legalapvetõbb fogalma  a fejlõdés" (Aszmusz: Marx és a polgári historizmus). A történelmi fogalmak azokban a tudományokban jöttek létre, amelyekbe az
okozati tények és törvényszerûségek magasabb módszertani szinten fogalmazódtak
meg. A polgári historizmus legelõször mint naturalista historizmus jött létre (Aszmusz). A „historiográfiái elmélet" megteremtõi nem a történészek vagy szociológusok voltak, hanem fizikusok, matematikusok és fiziológusok. Szembetûnõ Baconnál,
hogy milyen nagy különbség van a természettudományok jelentõségének méltatása
és a történelemre vonatkozó megállapításai között. A történetttudománynak csak
egyetlen olyan ágazata van, amelyet Bacon a gyakorlati következményekkel összefüggésben tanulmányozott, a tudománytörténet. A tudás feladata, hogy tanulmányozza azokat a történelmi korszakokat, amelyekben a tudományok és a mûvészetek
virágoztak, ugyancsak foglalkoznia kell a kultúra vándorlásával, hanyatlásával, újjászületésével. Apáczainak történelemre vonatkozó írásaiból  Magyar Encyclopaedia,
De studio sapientiae  a mûvelõdéstörténeti események képezik a történelem csomópontjait. Bacon és Apáczai historizmusa közötti hasonlóság esetleges. A naturalista
historizmus hasonló vagy éppen megegyezõ koncepciók kialakulását tette lehetõvé.
Történelemre vonatkozó idealista szemléletük természetszerûen következett naturalista historizmusukból. Apáczai társadalmi és mûvelõdési reformjainak szükségességét történelemfilozófiailag magyarázta. Erdély csak úgy tud kiemelkedni elmaradottságának vegetációjából, ha ésszel és akarattal megteremti a bölcsesség tûzhelyeit,
az iskolákat és az anyanyelvû közmûvelõdést. Ezzel mintegy csatlakozik a történelem
és a lét értelmét jelentõ tudományos haladáshoz. Kortársai sem jutottak tovább.
Erdélyben a 17. században a nemesi uralom megerõsödött, a paraszti árutermelés
és a városi fejlõdés a hanyatlás számos jelét mutatta. A polgárság nem tudta pozícióit megõrizni. A 17. század elején még virágzó mezõvárosok fokozatosan elvesztették jogaikat, a falvak színvonalára süllyedtek. A városi fejlõdés megakadt a kézmûves-céhes színvonalon. Az ipari fejlõdés hiányában a földesúri gazdálkodás nem
tudta az agrárfejlõdést megindítani. A „második jobbágyság" állandósította a feudális termelési viszonyokat. A kedvezõtlen gazdasági-társadalmi körülmények leszûkítették Apáczai reformterveinek megvalósítási lehetõségeit. Reformjaihoz erõteljes
polgári fejlõdésre, a rendi uralom korlátozására lett volna szükség. A század második felére Erdély nemzetközi helyzete is megingott, végnapjai felé közeledõ, belsõ
viszályoktól szaggatott országgá változott.
Bethlen Miklós rezignáltán írta mesterére emlékezve: „ . . . az Isten ebbõl az ostoba háládatlan magyar világból, mely õreá méltatlan volt, kivette, ultima die anni
1659." Az ostoba világ megakadályozta reformjainak megvalósulását. A hagyomány
azonban tovább élt Erdély földjén.

63

