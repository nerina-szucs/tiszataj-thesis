
Hetedhétországban
Míg elbeszélésemben évtizedeket töltöttem föld alatti börtönökben, a líceumhoz egyre kevesebb lett a türelmem. Reménytelen folyosókon baktattam,
kezdõdött a tornaóra, a szlovákóra, a matematika, felvettük a kabátunkat,
mentünk tovább, valahova megérkeztünk, letettük a táskánkat, letettük a kabátunkat. Túl voltunk a Petõfi Sándor szavalóversenyen, Zalán tanár úr engem
mint nemzeti kiközösítettet, a legutolsó sorba ültetett, remélem, Imre, itt már
nem hallasz olyasmit, ami felpiszkálja a humorérzékedet. Semmit sem találtam. Arra a madárhangos hajnalra gondoltam, amikor biztos voltam benne,
egy-két év, és Böbével leszek Párizsban. Az ellenséghez húzol, mondta gúnyosan Zalán tanár úr. De novemberben már nem volt hova húznom, nem volt
miért vágyakoznom, tudtam, nem érdemlem meg, hogy tanuljak, éreztem,
mindenben bûnös vagyok, mindent elrontottam. Hallottam, hogy Böbe meséli
a Bujdosó-ház konyhájában, esküszöm, Károly bácsi, ez a gyerek még a szoknyámat se emelhette fel.
Míg Zalán tanár úr búsult, és Petõfi maradék csapatai keringtek a szibériai
börtönökben, anyuska is minden idejét a tanulásnak szentelte. Nem akarom,
hogy Prágában kijátsszanak, mondta, csak azért tanulok csehül, mondta, hogy
értsem a legújabb földtörvényeket. Mert anyuska félt, hogy Masaryk egy parcellácskát elragad tõlünk, és félt, hogy a bátyámat elviszik Prága mellé katonának. A visszatért Jozef Hálekkal kérvényeket íratott, hogy ifj. Torma Bélával
(105 hold), akinek apja a paraszti önszervezõdés, a haladás mártírja, bátyja pedig az imperialisták háborújának áldozata, gyakoroljon a csehszlovák állam
méltányosságot. Anyuska Jozef válla fölé hajolt, mikor silabizálták a választ,
Jozef nem tudott jól magyarul, anyuska nem tudott eléggé csehül, de megjött
a felmentés, mondták boldogan. Az Elsõ Köztársaság anyuska köztársasága volt.
Galánta mellett kaptunk még egy darabka földet az Esterházy uradalomból,
a parasztkéz újra olcsó lett, volt kivel megmûvelni a földjeinket, és a köztársaság
 ez aztán megnyugtatta anyuskát  illõ gyanúval tekintett minden magyar paraszti önszervezõdésre. Nem kell a gépkölcsönzõ-állomás, mondta, és bármilyen rossz nyár volt 21-ben, 22-ben, a mi földünkbe az õsök mintha aranyat
rejtettek volna. A gondolatokból, az álmokból is mind búzaszemek lettek.
Untam már ezeket a leckéket, untam ezeket a búzaszemeket, és megbotránkoztattam a pozsonyi papot is, mikor megkérdeztem, miért nem fogadta el az


Részlet a 2004. márciusában megjelenõ Esõváros c. regénybõl.

2003. december

13

Úr Káin áldozatát, hiszen, ha egy kis szíve van, tudhatta volna, mi lesz belõle.
A pap megrökönyödött, ha van egy kis szíved, mondta, tudhatnád, ha ilyesmiket kérdezel, micsoda csalódást érez édesanyád. Volt szívem, ezért éreztem,
hogy õ már évekkel ezelõtt csalódott bennem, és tudtam, már csak makacsságból taníttat. A dac olyan, mint a bûn, mondta a pap, és én rugdostam a régi
gesztenyéket a pozsonyi parkokban, és éreztem, bárhova rúgom, mindig elém
pördül ugyanaz. Mindig ugyanaz, mindig ugyanaz, ledobtam a táskámat egy fa
mellé, benne a könyveket, a tolltartót, amibõl már elvesztettem a ceruzáimat.
Mindenbõl hiányzik valami, gondoltam, jó lenne, ha velem együtt elveszne
Bratislava. Rugdaltam a fasorban a gesztenyét, és mikor megfordultam, észrevettem, hogy egy bokor alól elõfut egy árnyék, és odaszalad a fához, ahova ledobtam az iskolatáskámat. Düh és kíváncsiság hajtott a cigánylány után, futottam utána, lendületemben lesodortam a sétányról, a lány köhögött, elbotlott,
én is elbotlottam a lábában. Hogy megüthette magát, gondoltam zavartan, de
a lány csak nevetett rám.
Na, hogy hívnak, kérdezte. Meghökkentem a magabiztosságán, de a lány
csak nevetett, felhorzsolta a térdét, sáros lett a szoknyája, csúnya kis cigánylány, gondoltam, ráncos az arca, pedig még gyerek. De csiklandozott a nevetése, hirtelen nem is értettem, mit akar tõlem, hogy elkapjam vagy hogy elszaladhasson a táskámmal. Hány éves vagy, kérdeztem. A lány úgy nevetett,
mintha azt kérdeztem volna, Wilson Mesto merre van, õt se a nevek, se a kora,
se Wilson Mesto nem érdekelték. Kérte, adjak valamit kenyérre, de ha nem
adok, legalább sétálgassak vele. A súlyommal még félig ránehezedtem, de csak
nevetett, mit loptál eddig, kérdeztem. Sétáljunk egyet, mondta a lány, mért
nem sétálunk egyet, kérdezte, pedig még nem húztam el a szoknyájáról a térdem. Most már én is nevettem, hisz ez lenne a Zalán tanár úr szívéhez illõ látomás, gondoltam, Párizsról álmodozva, egy ráncos cigánylánnyal sétálgatok Pozsony közparkjaiban. De most nincs sehol rendõr, mondta a lány, mintha a sétálgatástól csak a közrend tarthatna vissza.
Sokféle világ van, gondoltam, míg sétáltunk együtt, és a lány vidáman belekacagott az arcomba. Rajtam líceumi egyenruha, a cigánylányon rózsás, sáros
szoknya, cipõ nem is volt a lábán. Talán az elveszett Magyarországnál is jobban fájunk a sétálgató öreguraknak, gondoltam, ahogy séta közben vizsgáltam
a megrökönyödött pofaszakállakat, csak egyetlen egy öregúr volt, akinek nevetés csillant a szemében. Mit loptál eddig, kérdeztem jó hangosan, hogy a szakállasok is hallják, de a lány nevetett, és elmondta, ma igazából csak sétálgatni
szeretett volna, ahogy ránéztem, már tudtam is, hogy ez az igazság. De nini,
ott az a fiú, õt majd megnevettetem, gondolta. Most már én is vele nevettem,
a szentem napja novemberben van, mesélte, ilyenkor, ha bemegyek egy városba,
nem lát meg egyetlen rendõr sem. Kérdeztem, ki az õ szentje, de a lány, akit
magamban Manókának hívtam, nem emlékezett. Mikor hátramaradtam, lát-

14

tiszatáj

tam, mint a barázdált kõ, olyan a talpa, de a körme rózsaszín, mint a csecsemõknek.
És a szent jól õrködött, mert nem látott meg bennünket egyetlen rendõr
sem. Tilos egy szegény cigánynak bejönni ide, magyarázta a lány, manókásan
elfintorította az orrát, és megkért, hogy a városból kifelé menet vegyünk valami édességet. Vettünk is, az üzletben a segéd még csak nem is nézett a szemembe. Eltûnök a földrõl, gondoltam, anyuska majd misét mondat értem,
utána átíratja a bátyám nevére a földjeimet, Manóka úgy kuncogott, olyan éhes
és kortalan volt a nevenincs szent védelmében, mint aki erõsebb és szilárdabb,
mint a háború, a zászlók, a múlt, az ígéretek. Manóka nem ismert múltat vagy
jövõt, a cselekedetek az õ világában soha nem értek véget, most megyek, most
csinálom, mondta Manóka, beszédének varázsa erõsebb volt a füstszagnál is,
ami körüllengte a ruháit.
Baktattam Manókával a csehszlovák államot és Magyarországot elválasztó
határsávban, a Ligetfalu határában hozzánk csapódó többi cigánnyal hallgattam az örökös jelenrõl szóló történeteket, most végre elvesztettem mindent,
jutott eszembe. A Burg a régi uradalmi világban egy tisztiszállás volt, a tornyocskás ablakokból a régi gazdatiszt nézett végig a szántókon, de a határsávban nem volt szükség gazdatisztre és szántókra, a cselédszállások putrikká változtak, mögöttük húzódtak a Csehszlovákiát az új Magyarországtól elválasztó
drótakadályok. A csehek békések, mondták, nem zavarnak el senkit, csak nem
szabad ingerelni õket, éjszaka annyira félnek, hogy egymagukban lövöldöznek
a levegõbe. Így halt meg Manóka nagyapja, mesélték, körülnézett volna a magyarországi éjszakában, de az egyik cseh belelõtt a sötétségbe, a mocorgásba.
Én is féltem, hogy a sötétben beleszaladunk az ijedõs határõrökbe, de míg sajnálkoztunk szegény nagypapán, elértük a Burgot és a kunyhókat. Itt tüzet sem
lehet gyújtani, magyarázta, mint valami ápoló vagy állatszelídítõ, az egyik bátya, mert ha tüzet látnak, a határõrök attól is ijedeznek. Egy idõ múlva már
éreztem a talpamban a suttogásokat és az árnyakat, lépdeltem a kunyhók felé
Manóka kezét fogva. Büszkébb voltam, mint Huckleberry Finn, hisz én egy
lánnyal léptem át az ismeretlenbe.
A régi tisztiház földes padlóján aludtunk, de nem bántott a föld nedves közelsége, a sírgödör-szag, Manóka magyarul és cigányul mesélgetve belealudta
magát a karomba. Csak hajnalban láttam, hogy az igazi bátyók és nénék nem
is laknak a romossá lett tisztiházban. Láttam az ablakból, hogy a bágyadt fényben fiatalasszonyok suhognak, fiatal férfiak szöget kalapálnak, egy zsombék
mögül vidám lónyerítést hallottam, mit eszünk, mit eszünk, ugrált Manóka.
Engedelmesen pénzt kerestem a zsebemben, hogy egynapos feleségemrõl gondoskodhassam. De már nem volt pénzem, üres volt a zsebem, éjszaka valaki
még az irataimat is kilopta. Nem a cigányok lopnak, sivalkodott Manóka a karomban. Most láttam, hogy a kitört ablakú tisztiházban nincsenek cigányok,

2003. december

15

mellettem egy munkászubbonyos férfi ágaskodott, pesti vagyok, mondta,
mintha ez foglalkozás lenne itt. Kerestem a tolvajt a torzonborz arcok között,
de az emberek a rongyokon heverve kiköptek a földre, mindenki mondott valamit magáról, volt közöttük egy vöröskatona, egy szökött holdkóros a nyitrai
elmegyógyintézetbõl, egy cirkuszi tûznyelõ, aki irtózott a tûztõl, mindenki
története szórakoztatott, a sok történettõl egy kicsit jóllaktam. Vajon most milyen óra megy a líceumban, tudni akartam, de az órámat se találtam. Ahogy
forgolódtam térden állva, megláttam azt a holland matrózt, aki együtt ült
a fogdában a bátyámmal. Lehet, hogy a hollandnak emlékezetkiesése volt, nem
tudta, hogyan került a háború elején Magyarországra, de úgy látszik, meggyógyult, mert vigyorogva mutatta fel a kártyákat. Majd makaózunk, mondtam, de elõbb körbejárom a házat. A padláson egy öregasszony lakott, Tante
Marie, õ német-szláv keveréknyelven hadovázott, azt magyarázta, a gazdái rábízták a házat, itt kell maradnia a betörõk között is. De hol van ez a ház, néni,
kérdeztem németül. Hát, fiacskám, nem tudod, hogy Kõszegen, mondta, és felalá járkálva siratta a gazdáit.
Végül is Manóka apjánál ettünk valamit. A cselédszállás földjén ült, mellette
a felesége, mögöttük fázósan összehúzódva a gyerekek, az öreg belenyúlt az ujjával a fazékba, és belecsúsztatott a számba egy darab krumplit. Egy szelídített
gólya élt velük, a legtöbb helyet õ foglalta el a cselédházban, tavasszal a párja
nélkül jött a tisztiházhoz, mesélte az öreg, magyar gólya, addig búslakodott,
amíg kitört a lába. Nevettem én is szegény gólyát, aki most a cigányokkal éhezik, te hozhatnál neki valami búzát, mondta az öregasszony, mert ha éhes,
szemtelen lesz, és belecsíp a gyerekekbe. Szerettem volna tudni, hogy az öregek mibõl élnek, mibõl akarják etetni tavasszal a gólyákat és a gyerekeket, de
az öreg csak az örökös jelen idõvel felelt: tippant szedünk, gyógyítunk, kereskedünk, teknõt adunk el. De most nem adtak el teknõket, nem gyógyítottak,
nem szedtek tippant (bármi legyen az), a földön ültek és mind betegek voltak.
A tippan az tippan, mondogatták. Te mit csinálsz itt, kérdezte az öreg, Manóka átfogta a vállam, csak sétálgat velem, felelte, olyan könnyû volt, olyan soványka, hogy csak a teste melegébõl éreztem, hogy rám nehezedik.
Nem mehetek vissza, mondtam az öregnek, és ölembe véve Manókát, melengettem tenyérrel a talpacskáit. Manókának játékbaba-lábai voltak, mint a japán regényhõsnõknek, de Manóka nem olvasott regényeket, és nem hord cipõt sem, mesélte az apja, volt cipõje, de azt odaadták a nagyoknak, az egészségeseknek. Soha nem láttam meg azt a lányt, aki Manóka cipõjét hordta a lábán.
Mezítlábas, szép magas lányok suhogtak a ház körül, olyan büszkék voltak,
mintha csak kalapokat jöttek volna próbálgatni a Határsávban. Õk késõbb is
átnéztek rajtam, elfordították a fejüket, ha köszöntem nekik. Nekik nincs folyásuk, mondta Manóka, ezek a lányok nem laknak másokkal a Burgban, csak
késõbb tudtam meg, hogy a cigányok, mint az ószövetségi zsidók, a vérfolyá-

16

tiszatáj

sos nõktõl vallásosan irtóznak. Manókának gyakran vérzett az öle, az orra, és
nemcsak az arcocskája volt ráncos, hanem a hasa, a combja is. Te egy kismajom vagy, mondtam Manókának, a lány nevetett, hozzám simult boldogan,
védelmezõn, mintha Manóka csak a kutyánk, Hattyú lenne, akire rábukkantam a Határsávban. Felforgattam a kunyhókat, hogy egy bõrdarabot, vastagabb rongyot találjak, cipõt csinálok neked, mondtam Manókának, de Manóka elkomorodott, nem kell a papucs, kiabálta, én az öledben jövök-megyek
mindenhova, sikoltozta. Egy talált tûvel rongyokat, bõröket öltöttem egymásra, megcsókoltam Manóka lábait, mikor bebugyoláltam, most már futkoshatsz, mondtam. De elég volt átmennie a másik szobába, elég volt megmelegednie valahol, hogy ottfelejtse a nagy kínnal összeöltögetett bõrdarabot. Még
számon tartottam a napokat, miért nem ügyelsz rá, mondtam, mit fogsz csinálni, ha december lesz. Rongyokból új kapcát csináltam, Manóka az új kapcában bicegve futni kezdett, a kapca leoldódott, Manóka észre se vette, futkosott
a gólya elõl nevetve.
Ahogy a cigányok a tárgyakkal, úgy bánnak a mesehõsök a céljaikkal, gondoltam. Elbûvöltek a legkisebb cigányfiúk a mesékben, akik elindultak egy
hercegnõért, már túljutottak minden akadályon, túljutottak a mese nehezén,
már átkeltek az óceánon, de megdühödvén egy mellékszereplõre, belevágták
a bicskájukat, vagy elunták magukat, és az üveghegyrõl szépen hazatértek. De
a család se törõdött a szegény hercegnõkkel, mikor a fiú hazatért, hercegnõ nélkül is nagy mulatságot csaptak. Nevettem a mesélõkkel, miért lett János vitéz
öngyilkos, jutott eszembe az a mese, amelyikben nevelkedtem. A legkisebb
lány elindult, hogy megkeressen valami csodafüvet, amire az Erdõszéli Szûzanya megkérte, megy-megy a leány a rengeteg erdõben, meglát egy vitéz cigánylegényt, elkezdõdik a mese közepén egy másik mese, egyetlen hallgató,
maga a mesélõ se veszi észre, hogy a csodafû elveszett, a lány csak megy tovább
a vitéz cigánylegénnyel, mennek-mendegélnek kézenfogva, és ott találják magukat egy harmadik mesében. Talán így kell élni, gondoltam. Volt valaha Magyarország, és ma itt járnak a cseh határõrök ötszáz méterre. És mi történt
a háborúban, mi történt Magyarországgal, kérdeztem a mesélõket. Hát mi történt, mondták, az emberek jöttek-mentek, megismertük az idehurcolt szerbeket, erre jártak a németek, az olaszok és a franciák. És aztán idejöttek a csehek.
Aurél tábornok annyit lövöldözött, hogy azt hittük, megsüketülünk. És aztán
a cséplõgép felrobbant, gondoltam, és átsétáltunk egyik történetbõl a másikba,
ott találtuk magunkat egy másik világban. Mentek-mendegéltek a hõsök kézen
fogva.
Én Manókát a hátamon vittem, hiszen a havas földtõl kisebesedett a lába.
Sétáltunk, sétálgattunk, nekem fekély támadt a hónom alatt, aztán fekély támadt a térdhajlásaimban, már fekélyek borítanak, gondoltam, mint a lövészárkokban a katonákat. Csak a bátyám füzetét, az Angolkönyvet õriztem, azt

2003. december

17

se bántam, ha a holland, a volt vöröskatona vagy a volt tûznyelõ kilopja
a többi könyvet a táskámból. Talán már új neve lett Bratislavának, gondoltam,
talán pár nap alatt új tantárgyakat vezettek be a líceumban. Manóka fázott
a fûtetlen szobában a rongyokon, a testemen aludt, én meg az õ szívében alszom, és hallgattam, ahogy kalimpál a vállamon a szívdobogása. A fekélyek álmomban is fájtak. Sajnáltam Miklóst, akinek nem lehetett Manókája, sajnáltam
apuskát, aki egyedül hever a sírgödörben, a saját lövészárkában. Felébredtünk,
a bátyók után néha meglátogattuk Tante Marie-t, jöttem a kisasszonnyal,
mondtam németül, ilyenkor az öregasszony elkezdte Manóka selymes haját kifésülni, õ se bánja, hogy véget ért minden más történet, gondoltam. Tetvesek
és rühesek voltunk mind, Manóka, a bátyák és a nénék, a suhogós cigánylányok, a holland és persze Tante Marie is.
Eltelt a karácsony, a Burgban senki sem ünnepelt, nem ünnepeltem én sem,
csak hallgattam a mesérõl mesére járó, majd elégedetten hazatérõ mesehõsöket,
éjszaka a halottaimhoz húzódtam, de nem csapott le rám az istennyila mégsem. Már éjszaka se vettem le a cipõmet, féltem, hogy ellopják tõlem, már nem
számoltam a napokat, és nem szellõztettem a ruháimat. Néha változott a tõlünk nem messze járkáló határõrök arca, és egyszer megszállt a Burgban egy
budapesti kommunista. Mindannyiunkat üldöznek Magyarországon, mondta,
de én nem tudtam, ki az a mindannyiunk, nem tudtam, hol lenne a helyem
Magyarországon, hova sietsz, kérdeztem, itt a határsávban túl lehet élni mindent. Te történeteket írsz, kérdezte csodálkozva, mikor az Angolkönyvet felfedezte, hát ide süllyedt a reakció, a nép fia egy putriban ír regényeket, az õ fejében egy elõírt mese volt, egyszerûsített fordulatokkal, õ Prágába indult, onnan Bécsbe, onnan Berlinbe, és ha majd méltó leszek, mondta, akkor eljuthatok a Szovjetunióba. A forradalom árnyékában falusias sztoriknak tartotta
a cséplõgépeket, Wilson Mestót, Böbét, a névtelen levélírót, majd egyszer rájössz, mondta, hogy ennél vannak sokkal fontosabb dolgok, hajtogatta, és micsoda csinos, öntudatos lányok. Eleknek hívnak, mondta a végén barátságosan,
én vagyok, aki sétálni szokott Manókával, mondtam mosolyogva. Hogy milyen lehet öntudatos lányokkal sétálni a nagyvárosokban, nem tudtam, Manóka haldoklott, és olyan kicsi lett, mint a húgom hajasbabája. Fantasztikus ez
az éjjeli menedékhely, mondta Elek, mikor a legvégén körülnézett, majd errõl
is beszámolok az elvtársaknak, de gyere majd utánam.
De februárban Manóka egyre betegebb lett, és én egyre többet sétálgattam
Ligetfalu felé egymagam. Ahogy kiléptem a Burgból a friss levegõre, éreztem,
hogy bár egész télen földbõl kiásott tarlórépát, fagyott, rosszízû krumplit ettem, a vállam majd szétfeszíti a kabátomat, zsibong a frissesség az ereimben.
Mért panaszkodom, gondoltam, éhezik velünk a gólya is, a lábai nem gyógyulnak, úgy biceg, mint szegény Manóka. Márciusban árvíz lesz, gondoltam, hiszen mint a csallóközi öregek, én is éreztem a Dunát a szél illatából is. Jár-

18

tiszatáj

káltam egymagam a régi uradalmi földeken, a február már piszkálta a rügyeket,
és hirtelen tudni akartam szenvedélyesen, milyen nap van ma, szántanak-e már
Nagymegyeren, és tudni akartam, hogy a kancánk megellett-e. A mosolytalan
téli ég örökre magába zárta a mosolytalan Zalán tanár urat, de a magok és az
idõ, ez a titokzatos önjáró túlélte a telet, szinte hallottam a pulzusomon át
a hajszálgyökereket. A volt tûzimádó azt mondta, március van, gyere, mondtam, a karácsony óta vért hányó Manókának, megnézzük együtt, mennyit nõtt
a fû a határban.
Manóka lázas volt, de elrikkantotta magát, sétálni, sétálni, na, gondoltam,
itt már nemcsak az idõ veszett el, hanem a személyragok is. Csiklandozott
a fény, Manókát gyorsan rongyokba bugyoláltam, szeretni, szeretni, szeretni, mondta, ahogy rátekertem és madzaggal rákötöttem a rongyokat a lábára. Jól kell kapaszkodnod, Manó, mondtam, mikor kivágtattam vele a hátamon a határba. Manóka a fény érintésétõl elaludt, úgyhogy szorítanom kellett
a bokáit, és csak egyedül néztem, ahogy szántanak jó messzire. A távolból harangszó hallatszott, mámoros szabadság fogott el, levettem Manókát a vállamról az összes mesékben eltévedt cigánylegénnyel, a szamócázáshoz még korán
van, gondoltam, de találtam virágokat, a kökörcsint odaszórtam Manóka arcára. Most fájdalom nélkül gondoltam a csinos és öntudatos lányokra, akik
a nagyvárosokban sétálgatnak karonfogva. Megkerestük a régi uradalmi kerteket, a diót és a mandulát a cipõm sarkával törtem fel, és ahogy az olajos magokat odanyomtam Manóka szájához, belém villant, Manóka kislány is, öregasszony is. Talán õ az a királyi ruhás hölgy, akinek anyám álmában hallgatom
a történeteit. Manóka nem halhat meg, gondoltam, amióta megszülettem, azóta hallgatom tõle a mesérõl mesére vándorló hõsöket, mert van valami igazság, ami jóvátesz mindent. Ebben az igazságban akkor biztos voltam, és ma is
biztos vagyok, pedig nem találtam. Se akkor, se ma nem aggasztott ez különösebben, a puszta lehetõségét belevéste az a napfény a szívembe. Hattyút, a kutyát még nem meséltem neked, mondtam, amikor Manóka felnyitotta a szemét
és a pillantásával engem keresett. Sétálni, sétálni, ismételgette, ezért felálltam,
és elindultam vele körben-körben a fák alatt. Olyanok vagyunk, mint egy önjáró az örökösen körben forgó idõben, a nap melegítette a magokat a földben,
hallottam a déli harangszót a faluban, dél van, gondoltam, most váltják egymást a cseh határõrök a határsávban, talán mégse leszek elégedett, gondoltam,
ha mint egy újfajta mesehõs, csak csavargok egész életemben. A harangszó csak
folytatott valamit, amirõl azt hittem, örökre véget ért bennem. Indultunk
vissza a dióval, az uradalmi kertben talált ehetõ gombával, Manóka lázasan, de
hálásan reszketett a vállamon. Te vagy a legszebb lány, mondtam, mikor kezdett lecsúszni rólam, hiszen nem volt erõ a karjában, hogy megtartsa magát.
De mégsem mentem tavasszal tippant szedni a cigányokkal. Mikor visszaértünk a határsávhoz, a Burg elõtt egy lovas kocsit láttam. Éhes voltam, éhes

2003. december

19

már november óta, és már ez a kis mászkálás is kimerített a határban. Elõször
azt hittem, az éhség játszik velem, mikor látom, hogy a holland kezet fog a bátyámmal, kiemeli a kártyalapokat a zsebébõl és vigyorog boldogan. De a bátyám nem kártyázni akart. Hogy megnõttél, fiam, nem ismerek rád, és mosolyogva odajött hozzám. Én lesütöttem a szememet, és megengedtem, hogy
a bátyám levegye a hátamról a lázasan didergõ Manókát. Nézd csak, haldoklik
ez a gyerek, mondta Béla, miért nem hívtok orvost hozzá. Manóka úgy kapaszkodott a bátyám karjába, mintha csak én lettem volna, de én nem õt figyeltem, hanem a szép városi hölgyet, akit a cigányok körülálltak. Most döbbentem meg, ugyanolyan magas vagyok, mint Anci kalappal, hajkoronával.
A líceum nem minden, anyuska, meg az a sok szemrehányás, az se számít,
mondta a bátyám, és igyekezett nem észrevenni a ruháimat. Nem kell már gyászolni, Imre, tavasz van. A hajkoronás Anci leszállt a szekérrõl, és köszönt
a cigányoknak, és kicsit bátortalanul, de kezet nyújtott a hollandnak. Szervusz,
grófnõ, mondtam, mert Anci már nem koszorúban hordta a haját, hanem,
mint a szeánszozó hölgyek, kontyban.
Hogy találtatok meg, kérdeztem a bátyámtól suttogva. Ne is mondd, fiam,
a szellemezõk suttogták, hogy Ligetfalun vagy. De hogy-hogy együtt jöttetek,
kérdeztem a bátyámat, és kedvem lett volna azt mondani, úgy néztek ki, mint
Rómeó és Júlia. De még nem jött el az ideje a visszavágásnak. A bátyám hunyorgott, és arról hümmögött, hogy a szellemezés nõi dolog, neki Anci nélkül
eszébe se jutott volna befogni, és itt keresni a Határsávban. Rákezdte, hogy
a kislánynak orvosság kell, meleg ruha, és adott egy ötkoronást a szüleinek.
Remélem, nem itt akarsz meghalni, fiam, most, hogy olyan magas lettél, hogy
felvennének akármelyik gazdaságba béresnek. Megkérdeztem, ugye nem azért
jött, mert béreseket keres. Nem, mondta nevetve, hirdetett a Prager Presse
Prágában, hogy felvesznek pályakezdõ újságírókat, gyakornokot, kis irodai
munka árán beletanulhatsz az újságírásba. Hát én válaszoltam nekik a nevedben, mert biztos voltam, hogy megtalállak. A Prager Presse, kérdeztem döbbenten, de hát én nem vagyok német. Hát jobban tennéd, ha otthon megmosakodnál, és gyakorolnád könyvekbõl a nyelvet, április elején várnak Prágában.
Felkapaszkodtam utánuk a szekérre, a bátyám csettintett a lónak, Anci átnyújtott egy lekváros buktát, amit valami csipkézett, fehér szalvétába csomagolt, de
mielõtt beleharaptam volna, láttam, hogy a gyerekek a lábainál fogva egy fehér
tollcsomót húzogatnak. Mindenki nevetett, Manóka apja is, aki már zsebre
tette az ötkoronást. Úristen, gondoltam, meghalt a mi gólyánk, odadobják
a szögesdrót mellé az árokba, mondtam Ancinak. Beleharaptam a buktába, kibuggyant belõle a lekvár, de az édességét elviselhetetlennek tartottam. Ne sirasd azt a kislányt, fiam, mondta Béla, tüdõbeteg, halálos beteg, jobb lesz neki
az övéi között meghalni, mint a sok idegen között egy kórházban.

20

tiszatáj

Megmosakodtam otthon, a cselédek elégették a ruháimat, és míg anyuska
szó nélkül kerülgetett, a régi német könyveimbõl igyekeztem felkészülni a feladatra. Hogyan kell egy földrengésrõl tudósítást írni, hogyan számoljak be az
újságolvasóknak egy kolerajárványról Kínában. De a Prager Pressénél nem
ilyen feladatok vártak. Hordtam a szendvicseket a szerkesztõknek, szaladtam
a kefelevonatokkal a nyomdákból, igyekeztem fiákert szerezni az éjszakai Prágában. És én sem voltam ugyanaz a fiú, aki Manókával sétált a Határsávban.
A bátyám ügyetlenül megírt, Jozef Hálekkal összeütött német levele (Ich bin
Imre Torma von Dunaszerdahely) miatt még a prágai magyarok is Dunaszerdahelyi T. Imrének hívtak. Persze, a prágai magyarok nem gondolták, hogy
a Torma, vagyis a T. a nevemben egy különleges magyar keresztnév lenne, de
Grünbaum úr, a fõszerkesztõ mindenkinek így mutatott be. Nem javítottam
ki, Wilson Mesto után már nem is csodálkoztam ezen. Még Prágában sem,
ahol kezdetben olyan jól éreztem magam.

2003. december

21

