
Kisebbségi magyarok történelmi tudata
A statisztika szerint mintegy 15 millió magyar él a világon. Sorsunkat
a legújabb kori történelem tényezõi úgy alakították, hogy  miként egykor az egész finnugorság  szétszóródott népe lettünk a világnak. Minden
harmadik magyar határainkon kívül más, kisebb vagy nagyobb népek közé
ékelõdve, szórványokban vagy tömbökben, de mindenképpen kisebbségben
él. Egy részüket az európai történelem általánosan ható tendenciái (kivándorlás a századfordulón), illetõleg történelmünk sajátos hullámverései (emigrálások, disszidálások) szakították el hazájától és sodorták el Európa nyugati
térségein át távoli földrészekre. Az országhatárokon túlra került magyarság
döntõ többsége, becslések szerint mintegy 3,5 millió azonban történelmileg
kialakult helyét meg nem változtatva maradt és él a velünk közvetlenül
szomszédos országok területén. Az utóbbi igen fontos körülményt ez esetben
nem ok nélkül kellett kiemelni. Amíg ugyanis a világgá ment, de anyanyelvüket ma is beszélõ magyarokat  a halványuló emlékeket, foszló rokoni
kapcsokat, s a mind ritkábban sajgó nosztalgiát nem számítva  a közös
nyelv egyébként igen erõs szálai kötik csupán az „óhazához", addig az utóbbiak magyarságtudata sokkal összetettebb, a nyelven kívül még számos más
forrásból táplálkozik. Közülük a közös kultúrából, az azonos történelmi múltból eredõ szálak és gyökerek a legerõsebbek.
Ha lennének szociológiai felmérések, azoknak birtokában sem nyílna
lehetõség e cikk keretében arra, hogy lemérjük: miként formálta és deformálta az egyes nemzedékek történelmi tudatát az elmúlt 5060 év történelmi valósága. Általánosságban annyi mégis tényként szögezhetõ le: hatások és ellenhatások, hamis illúziók és meghamisított tények alakították ki és
kuszálták össze az egyes, ma is élõ nemzedékek történelmi tudatát. Határainkon belül és azon túl. Minthogy a felnövekvõ újabb nemzedékek történelmi ismereteik legjavát ma már az iskolarendszerek különbözõ fokozataiban sajátítják el, éppen ezért pusztán az újabb magyar kisebbségi tananyag futólagos áttekintése alapján is kiszûrhetõ a történelmi tudat néhány
fõbb komponense.
Mielõtt átadnánk a szót a tankönyveknek, a szemelvények kiválogatásával kapcsolatos eljáráshoz kell néhány megjegyzést fûznünk. A Kárpátmedence történelmének egységes és azonos folyamata ugyan egy évezredet
ível át, e cikk keretében mégis a XV. század közepétõl indulva azokra a
sorsdöntõ fordulókra kívánunk koncentrálni csak, amikortól bajaink forrása valóban közös, egymásrautaltságunk pedig szinte történelmi szükségszerûség lett  annak kellett volna lennie. Nem foglalkozunk tehát azokkal az egyébként is homályban derengõ, bár igen fontos ún. õstörténeti
kérdésekkel, amelyeknél az egyes történetírások ezen a tájon még ma is elsõsorban a legendák és a mondák világából merítenek, másfelõl bizonyos,
mindenképpen vitatható nyelvészeti és régészeti eredmények erõsen ingatag
talaján állva szövik meg az etnogenezisek romantikus szõttesét. Máig sem
kellõen tisztázott felületeket érintenénk a honfoglalás, az államalapítás, de
34

legfõképpen a magyarság Kárpát-medencei terjeszkedésének problémakörével,
nem is szólva a vele párhuzamosan zajló dinasztikus jellegû hódításokról.


A XV. században Közép- és Délkelet-Európa országait is népeit nagyméretû társadalmi és ideológiai (eretnek) mozgalmak rázzák meg. Csehországon és Magyarország nagy részén a huszita mozgalom, Erdélyben parasztháború szánt végig, a Balkánon pedig még mindig sok gondot okoznak az
eretnek bogumilok. A muzulmán török Nikápolynál összemérte erejét a kontinens keresztény seregével, a Habsburgok pedig már szemet vetettek a cseh
és magyar trónra. Közép- és Délkelet-Európa, Bizánc és. a Németrómai
Császárság helyett sokkal szívósabb és könyörtelenebb hatalmi erõk játékának s hódító szándékának került az ütközõpontjába. S éppen akkor, amikor a letûnt századok során magának helyet vert s az európai fejlõdés útján
már elindult e népek és államok csoportja. Ebben a helyzetben lobbant magasra  talán utoljára  annak az államnak, a Hunyadiak Magyarországának az ereje, amely erõsen központosított hatalmával, kitûnõen szervezett
hadseregével és hadvezetésével, a társadalmi feszültségek erejét a haladás
irányába terelve és okosan felhasználva, rendkívül nagyvonalú külpolitikával egyszerre tudott szembenézni a létét fenyegetõ külsõ és belsõ veszedelmekkel.
Mit tanítanak e korszakról a magyar nyelvû tankönyvek? „A törökök
egyformán veszélyeztették a szerbeket, magyarokat és a románokat, ezért
ezek a szomszédos népek egyesült erõvel küzdöttek ellenük"  írja az
1967-es kiadású jugoszláviai tankönyv, nohá a bolgárokról és az albánokról
õk is megfeledkeznek. A 10 évvel késõbb kiadott tankönyv viszont azt írja
már, hogy Hunyadi János korában ismét felmerült a törökök elleni harc
szükségessége, „a magyarok, szerbek, románok, albánok és más népek összefogásának gondolata". Elismerõ szavak következnek Hunyadi Jánosról, aki
felismerte a veszélyt, szervezte és vezette a harcot. „Hunyadi János  folytatja a könyv , akit mind a három nép magáénak tart (utalva a valóban
bizonytalan származásra), már kora ifjúságában zsoldosként, késõbb pedig
a zsoldosok parancsnokaként harcolt a törökök ellen Szerbiában..., hamarosan hatalmas birtokokat szerzett Bánátban és Erdélyben, és magas tisztségeket kapott Magyarországon." Hasonlóan mutatja be pályafutását az 1979-es
kiadású tankönyv is, azzal a nem elhanyagolható különbséggel, hogy a magas magyarországi tisztségei közül ezúttal a legmagasabbat nevén nevezve
megmondja: „Magyarország kormányzója lett". Felsorolja ugyan a könyv 
két bekezdéssel alább  valamennyi lényeges hadjáratát és ütközetét, köztük az annyira sorsdöntõ nándorfehérvárit is, minthogy azonban azoknak
jelentõs része ugyancsak a Balkán térségein folyt, így e bevezetõ után a
tanuló bajosan tud eligazodni azon, hogy ez a „késõbb" meddig tartott, s
hogy Hunyadi, ha már. róla, mint zsoldos vezérrõl esik szó, vajon harcolt-e
másutt is ebbeli minõségben (pl. Cseh- és Olaszországban is), s egyáltalán
volt-e más minõségben is vezetõje, vezére e harcoknak. A tankönyv sajnos
ezt mind homályban hagyja. Sokkal nyilvánvalóbb azonban a szándék a birtokszerzésre és tisztségviselésekre vonatkozó mondatban: mert birtokait a
Bánságban és Erdélyben szerezte, magas tisztségeit viszont Magyarországon
viselte. Mintha három, egymástól teljesen különbözõ országról lenne szó!
Birtokainak zömét ugyan ténylegesen a Bánságban és Erdélyben szerezte,
35

de ezek éppoly integráns részei voltak annak az országnak, mint azok
a magas tisztségek, amelyeket viselt. (Történelem az elemi iskolák VI. osztálya számára. Novi Sad, 1967. 185186. p. Történelem az általános iskolai
oktatás és nevelés 6. osztálya számára. Újvidék, 1979. 99100. p.)
Merõben mást tud meg azután Hunyadi Jánosról az erdélyi tanuló, anynyira mást, hogy a következõ, viszonylag bõséges idézeteket  úgy vélem 
magyarázni sem igen szükséges, nincs mit magyarázni rajtuk. „Azokban a
nehéz idõkben  szól a negyedik osztályosoknak készült romániai magyar
nyelvû tankönyv (1968)  tett szert hírnévre egy érdemekben gazdag
ember. Jánosnak (Jancu) hívták. Voicu Hunyad vidéki román kenéz fia volt
(a származás itt tehát vitathatatlan). A magyar király vitézi tetteiért sok
birtokot és a vajdahunyadi várat adományozta Voicunak. (Az önálló lecke
egyetlen magyar vonatkozású utalása!) A fiú . . . Itáliában tanulta meg a
fegyverforgatást (tehát nem Szerbiában...). Amikor visszatért Erdélybe,
megértette, milyen nagy veszedelmet jelent a török elnyomás a románok és
Európa e részén élõ minden nép számára". Miután rövid idõ alatt bebizonyította, hogy milyen „hozzáértõ harcos és igen tehetséges vezetõ..., megválasztották Erdély vajdájának". (Minden országos tisztséget az idõben királyi kinevezés útján töltöttek be.) Kitûnõ hadsereget szervezett, felvette azokba a
parasztokat és a városok lakóit is. Biztosította a jobbágyok szabad költözködését. „Hunyadi azonban még ennél is többet tett. Szoros baráti kapcsolatot
tartott fenn Havasalföld és Moldva uralkodóival, õ k e t is veszélyeztette a törökök pusztítása. S csak együttesen, a Duna egész hosszában... lehetett gátat
vetni a török hódításnak. Hunyadinak sikerült szétzúznia egy Erdélybe behatolt török hadsereget. S amikor a törökök, mint áradat elözönlötték Havasalföldet, segítségére sietett az ottani románoknak, s megnyert egy nagy csatát
a Jalomia f o l y ó n á l . . . A törökök megérezték akkor, milyen erõt jelent, ha a
román nép egyesül egy vitéz vezér parancsnoksága alatt." A következõ években á Dunától délre harcolt, s a törököknek „meghiúsította minden arra irányuló próbálkozásukat, hogy leigázzák a román népet". Abban az idõben Mohamed szultán „Belgrádnál akart átkelni a Dunán, hogy meghódítsa Európát.
Itt azonban Hunyadi János hadaival találta magát szembe." Gyõzött. „így a
Hunyadi János vezetésével egyesült erdélyi, havasalföldi és moldvai román
serégek megvédték népünk és az összes európai népek szabadságát." A gyõzelem után röviddel meghalt Hunyadit „az Alba-Júlia-i templomban temették
el, sírkövére vésve: Kialudt a világ fénye". Az 1980-as évek elején kiadott,
legfrissebb tankönyv egy-egy ponton tovább torzít, egy-két helyen pedig valamivel árnyaltabb a korábbi beállításoknál. Torzít a tekintetben, hogy elhallgatja: Hunyadi Itáliában tanulta meg a korszerû fegyverforgatást; nem
tesz említést a jobbágyok számára biztosított szabad költözködési jogról. Árnyaltabb azzal, hogy a törököket nem csupán a román nép, hanem Európa
leigázására törõ szándékukban akadályozta meg a belgrádi gyõzelemmel. Változatlanul azt hangsúlyozza ugyan a tankönyv, hogy Hunyadi vezetésével „az
erdélyi seregek együtt harcoltak a havasalföldi és moldvai seregekkel" (ti. a
nándorfehérvári csatában); hozzáteszi azonban, hogy „ezekhez a románokból,
magyarokból alakult seregekhez csatlakoztak késõbb más balkáni népek katonái is". (Hazánk története. Tankönyv a IV. osztály számára. Bucuresti, 1968.
110112. p.; Hazánk története. Tankönyv a IV. osztály számára. Bucuresti,
1982. 4547. p.)
A tananyagegység csak valamivél hosszabb ennél. Minden lényeges moz36

zanatát idéztük. Az itt vázolt Hunyadi-képhez annyit mégis hozzá kell tennünk: ugyanennek a tankönyvnek két évvel (1966) korábbi kiadása még a következõket említi meg: a vajdai tisztségen kívül Hunyadi a „Magyarország
kormányzója" címet is viselte; nagy örömmel fogadták csapatait Szerbia és
Bulgária népei, s õk is csatlakoztak seregéhez. 1456-ban Mohamed szultán nem
Európa, hanem Magyarország meghódítására indult; s végül Hunyadi „bátorsága fellelkesítette a románokat, magyarokat és a többi Duna menti népet is,
akik élõ falként álltak a törökök elõnyomulása útjába". Akkor tehát a románokon kívül még más népek is, két évvel késõbb azonban kizárólag csak a
„három Román Ország" népei, pontosabban: csak a románok védték meg
Európa összes népeinek szabadságát... Itt már  ugyebár  nemcsak a
nézõpont vitatható, de az elemi tények körül sincs minden rendjén. (Ua.,
Bucuresti, 6062. p.)
A Csehszlovákiában magyar nyelven tanuló diák, noha könyvében külön
fejezetek foglalják össze Magyarország történetét, vajmi keveset tud meg
Hunyadi Jánosról. Az I. Lajos után fellépõ belsõ anarchia „kitûnõ alkalmat
szolgáltatott az Európát fenyegetõ törököknek, hogy megkezdjék Magyarország területeinek támadását. A XV. század derekán Hunyadi János, a
nagy törökverõ ideiglenesen megakadályozta a törökök magyarországi hódítását"  eddig a félmondat, mert annak másik fele már fiát, Mátyás királyt intézi el ugyanilyen lakonikus tömörséggel. (Csehszlovákia története.
Bratislava, 1966. Tankönyv a középiskolások második és harmadik osztálya
számára. 80. p.)
János fia, Mátyás, aki  amint ez köztudott  nemcsak ennek a térségnek, de a reneszánsz korának is egyik legnagyobb formátumú uralkodója
volt, a jugoszláviai tankönyveken kívül szinte alig, vagy egyáltalán nem is
kap helyet a „történelemben". A jugoszláviai tankönyvek érthetõ okokból,
elsõsorban a törökellenes harcokat emelik ki: Mátyás alatt „ismét együtt
harcoltak a szlovákok, csehek, szerbek és románok a magyarokkal". Híres
fekete seregében „sok cseh és szlovák huszita, valamint szerbek és románok
is harcoltak". Felsorolja gyõztes ütközeteit, szól a halála után kiújuló belsõ anarchiáról. (I. m. 1968. 186187. p.) A különbözõ népek összefogását,
együttes katonai erõfeszítését az újabban kiadott tankönyvek nem említik.
Helyette, jogosan, külön foglalkozik a Mátyás korabeli román és albán törökellenes próbálkozásokkal. (I. m. 1979. 100101. p.) Más összefüggésben
ugyan, de méltó teret szentel a kor kimagasló szellémi alkotásainak is, „A
humanizmus és reneszánsz Magyarországon, Csehországban és Szlovákiában"
cím alatt. Bár a fõcímbe hiba csúszott: még a csehszlovákiai tankönyv is
mindig és következetesen, a történeti tényekhez közelebb állva a felföldi
eseményekrõl csak mint a „Szlovákia területén" zajlókról ad számot, minthogy külön Szlovákia akkor nem létezett. Mindenképpen pozitívuma az újabb
kiadású tankönyvnek, hogy mellõzi a mából visszavetített területi felosztást
s a korabeli tényeknek megfelelõen a humanizmus és reneszánsz nagy áramlatait kizárólag Magyarország, a korabeli egységes magyar királyság keretei
között vizsgálja. A fõcímben nem szerepel tehát „Csehország" és „Szlovákia".
(I. m. 119. pl)
A csehszlovákiai tankönyv a már említett félmondaton kívül Mátyás király korának csupán annyi figyelmet szentel, amennyit a Podjebrád Györgygyei, illetõleg a huszitákkal viselt háborúk megkívánnak. (I. m. 7174. p.)
Konzekvenciái mértéktartóak. A magyarországi huszita mozgalmat azonban
37

csak a mai Szlovákia területére szûkítve tárgyalja, és ezzel  akarva-akaratlanul  ezt az igen progresszív és egyik legjelentõsebb közép-kelet-európai
vallási és társadalmi mozgalmat mintegy kizárólagosan cseh és szlovák nemzeti mozgalomnak állítja be. Husz János tanai, mint a történelem során valamennyi igazán eretnek és forradalmi tan, ha csak rejtve és szivárogva is,
de áttörték a nyelvi és nemzeti határokat, s nálunk nemcsak a Felföldön, de
az ország déli és keleti részében is bõségesen akadt akkor dolga az inkvizítoroknak.
Mátyás korát  sajnos  a romániai tankönyv említetlenül hagyja, Mátyás királynak még a nevét sem említik.
Az összhang Dózsa György parasztháborúja kapcsán csendül fel elõször
 és majdnem utoljára. A szemléletben és a konklúziókban persze akadnak
vitatható pontok. A csehszlovákiai összefoglalás szabatos, logikus és részletezõ, noha szemlélete talán kissé sematikus, s leginkább árnyaltnak a jugoszláviai bemutatás látszik. Az elõbbi kifejezetten a magyar jobbágyság harcáról beszél, az utóbbi  egész koncepciójához híven  fõként a Dunavölgyi nemzetiségek , és nemzetek parasztságának (magyarok, szerbek és
románok) közös összefogását domborítja ki, azt sem hallgatva el, hogy a
felkelés hírére ugyanilyen egységbe tömörült a korábban egymással civakodó nemesség is. „Mindannyian egységesek voltak, ha a szegény nép ellen
kellett fellépni, legyen az magyar, szerb vagy román, egyre ment." (Történelem az elemi iskolák 7. osztálya számára. Subotica, 1966. 48. p.) A címadásban azonban itt is a „lázadás" nem éppen pontos fogalmának alkalmazásán kívül szemet szúrhat a szokásos területi különhatárolás: „Parasztlázadás Magyarországon, Erdélyben és Vajdaságban". (Az újabb kiadásban a
„Vajdaságban" már elmaradt, s a cím így hangzik: .„Parasztfelkelések Magyarországon, Erdélyben, Szlovákiában és Horvátországban".) Sokkal hamisabb ennél azonban  minthogy a szemlélet itt még erõsebben torzít és
az alapvetõ tények bemutatásával is b a j van  a romániai tankönyv fejezetcíme: „A Dózsa György vezette erdélyi parasztháború". Tegyük hozzá
gyorsan: a ma használatos tankönyvben a címadás már pontosabb: „A Dózsa
György vezette 1514-es parasztháború". A tanuló pontosan megtudja ugyan,
hogy Dózsa György származását illetõen székely volt, a Dózsát ábrázoló
egykorú metszet után készült képen  tehát nem alatta vagy mellette 
(mintha az is egyidõs lenne az eredetivel) olvasható: GHE. DÓJA. A felkelõ
szerb parasztokról nem esik szó, annál inkább hangsúlyozza a tankönyv a
szembenálló nemesség kizárólagosan magyar nációját. Valamelyest javult
a helyzet e tekintetben is. Az arckép mellett ugyanis Dózsa György neve
magyarul szerepel, s a szerb parasztok részvételét kétszer is megemlítik.
(I. m. 1982. 6263. p.) A továbbiakban azonban az újabb tankönyv szövege
szóról szóra egyezik a korábbival. Mindkét tankönyv helyesen hozza összefüggésbe a parasztfelkelés elfojtását a röviddel utána bekövetkezett mohácsi
tragédiával. A következõ mondat viszont megdöbbenti a tények ismerõjét:. „A törökök elfoglalták Magyarországot"  pont és nincs tovább. Ha
tudomásul vesszük is, hogy Erdélyt kezdettõl a Román Országok egyikének
tekinti a román történetírás, de a történelmi Magyarországból még akkor,
még azon kívül is maradt Mohács, pontosabban Buda elfoglalása után egy
igen jelentõs, Máramarostól Zaláig terjedõ hol öblösebb, hol keskenyebb félköríves országcsík, területét tekintve a réginek éppen egyharmada, még
38

pontosabban: ugyanannyi, mint a mai Magyarország. S ezt az országcsikot,
ezt az egyharmados töredéket hivatalosan és minden valamirevaló történelmi
könyvben „királyi Magyarországnak" nevezték és nevezik!
„Az erdélyi vajdaság önálló állam maradt, csak arra kötelezték, hogy
 akárcsak Moldva és Havasalföld  adót fizessen a töröknek. Elnevezése
Erdélyi Fejedelemség lett." Figyelni itt legfõképpen a „maradt"-ra kell.
Mert mit ír errõl az elfogultsággal ez esetben nehezen vádolható Petit-Larousse 1960-as kiadása a megfelelõ címszó alatt? „La Transylvanie, qui a
fait partié, de le XI e s., du rayaume de Hongrie, a été principanté independante de 1526 a 1686; a cette date, elle dut ne connautre la domination
des Habsbourg. En 1918 elle f u t rattachée a la Roumanie." (Erdély, amely
a XI. századtól a magyar királysághoz tartozott, független fejedelemséggé
vált 1526-tól 1686-ig; ez idõtõl elismerni kényszerült a Habsburgok uralmát. 1918-ban Romániához csatoltatott.) A „csak" is lényeget fed el: azt a
temérdek seregjárást, törökök, császári zsoldosok és mindenféle, magyar,
román, rácz rabló hajdúk vonulásait, akik a XVI. század második felében
 ki tudja, hányszor  végigdúlták, fosztogatták és perzselték Erdély
földjét, falvait. Egészen Bocskai Istvánig, amíg belsõ és külsõ egyensúlyát,
bár nem hosszú idõre, valahogy mégis megtalálva „tündérkertté" nem változott (és nemcsak az utókor szemében!) ez a kicsi országrész. „Elnevezése" . . . , „akárcsak" a Moldvai vagy Havasalföldi Fejedelemség? Látni fogjuk
rögvest, hogy a tankönyv valóban nem tekinti többnek, nem tekinti másnak
az Erdélyi Fejedelemséget sem. Elõbb azonban idézzük még e fejezet zárómondatát: „Az 1514-es parasztháború a román nép történetének nagy tettei
közé sorolható": A kizárólagosan románok érdemeként emlegetett parasztháború értékelése újabban a „nagy társadalmi harcok" síkjára tolódott át,
olyan harc volt ez  írja a tankönyv , amelyet „minden kizsákmányolt
egységben és önfeláldozóan vívott". (I. m. 1982. 64. p.)

1

A Kárpát-medence népeire Mohács  illetõleg Buda eleste  után igen
nehéz másfél század következett. Nehéz és zûrzavaros idõk voltak azok.
E táj utótörténete mintha mindazt örökölte, továbbvitte volna, amit akkor
ránk mért a történelem.
Egyszerû és radikális megoldást választ a romániai tankönyv: minthogy  láttuk  Magyarországot a törökök elfoglalták, :az oly hosszú
másfél századot is megduplázva, több mint háromszáz évnek kellett leperegnie a történelem „homokóráján", hogy (1848 kapcsán) az erdélyi diák
újra megtudjon valamit Magyarországról. Közben két alkalommal is 
önálló tanegységként  foglalkozik ugyan a könyv Erdéllyel, a három
román ország koncepciójához híven, mit sem szólva Magyarországról. Ellenkezõleg. A havasalföldi Vitéz Mihály fejedelem alig egyéves (1600) erdélyi
regnálását külön fejezetben himnikus szárnyalással méltatja annak okán,
hogy a három román ország elõször egyesül a történelem során egy közös
fejedelem jogara alatt. „Mihai tetteiben a román nép saját szabadság- s
egyesülési vágyainak megtestesítõjét látta." (I. m. 123126. p.) „Mihai halála
 így az újabb kiadású tankönyv  megrendítette a román szíveket. Hõsként áldozta fel magát a Román Országok egységéért és szabadságáért.
Kardja gyõztesen ragyogott a Duna és a Kárpátok felett." (I. m. 1982. 71
72. p.) Sajátos azonban, hogy  Erdélyrõl lévén szó  Bocskainak, Bethlennek, s Rákócziaknak még csak a nevét sem említi a, tankönyv, Erdély törté39

netébõl Vitéz Mihály regnálása után a HoriaClosca-féle parasztfelkelés körülményeit és lefolyását tartják csupán tanításra érdemesnek. (I. m. 145
148. p.)
A Csehszlovákiában kiadott  igaz, középiskolai  tankönyv összehasonlíthatatlanul részletesebb emennél. Tényszerûbben hangzik már maga az
indítás: „A törökök 150 évig uralkodtak Magyarország területének nagy
részén" (valójában jó egyharmadán). A törököktõl meg nem szállt terület,
„Csehország és Ausztria egy uralkodó vezetése alá került". Nem tudni
azonban, hogy a lassan formálódó erdélyi fejedelemséget hódoltsági, vagy
egyszerûen Magyarországtól függetlenült területnek tekinti-e a könyv. Pedig
fontos lenne tudni róla, ha másért nemi pusztán didaktikai-logikai szempontból is. Hiszen szerepérõl még Csehország területének korabeli történetében
is, s annak épp a legsorsdöntõbb pillanataiban (Fehér-hegy!) nem szólni lehetetlen lenne. Erdély, a Felföld (Felsõ-Magyarország) és a CsehMorva-medence történelme sohasem fonódott össze annyira, mint a XVII. század elsõ
felében. Mohácstól Bocskai és Bethlen koráig majd egy század telt el, s a
tankönyv lapjain egyszer csak váratlanul tûnnek fel a magyar függetlenségért Bécs ellen háborúzó erdélyi fejedelmek. Igaz, a mû Magyarország történetének egy nagyobb szakaszát összefoglaló fejezetében e mulasztást pótolják a szerzõk. A fogalmazás itt igen tömör és világos: Mohács „szomorú
következménye lett az ország három részre szakítása. A három r é s z . . . : 1.
A királyi Magyarország... 2. Erdély török hûbéres fejedelemség volt, politikai jelentõsége mégis igen nagy. Erdély volt ugyanis a Habsburg-politika
ellensúlyozója, fél évszázadon keresztül a függetlenségi harcok bázisa, a
magyar kulturális fejlõdés központja; 3. A hódoltsági t e r ü l e t . . . " (I. m. 104.
p.) De mennyivel világosabb kép rajzolódna a tanuló történelmi tudatában,
ha mindezt idejében s a maga helyén tudná meg. A könyv egyébként részletesen leírja Bocskai István szabadságharcának történeti körülményeit s elért
sikereit  jóllehet, küzdelmének színterét a „Habsburg-ellenes felkelések a
mai Szlovákia területén" alcím alá zsugorítja. Nevének és mûködésének
ható- és fénysugara pedig ennél jóval nagyobb országrészeket ölelt át, h a j d ú és jobbágykatonái, élükön Magyarország és Erdély választott fejedelmével
a Hódoltságon kívül esõ félkörívben, Zalától Brassóig hirdették és biztosították a kor egyik leghaladóbb gondolatát: a. vallás, modernebb fogalmat
használva: a lelkiismeret szabadságát.
A csehek Mohácsa a fehér-hegyi csatamezõ volt (1620); A protestáns
csehek küzdelme az ellenreformátor és idegen Habsburg-házzal Közép-Európa legpusztítóbb és leghosszabb  harminc évig tartó  háborúját hozta
(16181648). A detronizált Habsburg-király helyére a protestáns, bár ugyancsak német Pfalzi Frigyest ültették. Tették ezt abban a reményben, hogy
„az angolok belépnek a Habsburgok elleni háborúba. Azonban sem Anglia,
sem pedig Németalföld nem küldte el a várt segítséget." De cserbenhagyták
Pfalzi Frigyest a német választófejedelmek is. „A csehek egyetlen támogatója Bethlen Gábor erdélyi fejedelem (egy rövid idõre magyar király) volt."
Seregei már körülzárták Bécset, a császári csapatok egyik váratlan támadása azonban „visszavonulásra kényszerítette... ezzel is magyarázható, hogy
Bethlen csapatai késõn, csak a döntõ fehér-hegyi csata lezajlása után érkeztek a csehek segítségére". A cseh történelem sorsdöntõ óráiban tehát az
egyetlen baráti jobbot a szövetségi hûségét nemcsak deklaráló, de a saját
40

népe: sorsán annak szükségét megtanult Bethlen Gábor nyújtotta. Szándékának õszinteségéhez és tisztaságához a gyanú árnyéka sem férhet  ha eredménye sajnos el is maradt.
A jugoszláviai tankönyv külön alfejezetben szinte dramatizálja a Mohács körüli állapotokat s a tragikus csatavesztést. Ezzel „a magyarhorvát
királyság megszûnt l é t e z n i . . . Míg Európa népei szabadon fejlõdhettek, népeink (a délszláv népek csakúgy, mint a magyar nép) örökös véres harcot
voltak kénytelenek vívni puszta létük fenntartása érdekében". (I. m. 191. p.)
A következmények vázolása amennyire igaz, annyira ködös is. A tényleges
körülményekrõl azután többet tud majd meg a következõ évben a 7. osztályba lépett tanuló. Pontos leírást kap arról, hogy Mohács után „harc folyt
Zápolya és Ferdinánd között", míg végül is az utóbbi gyõzedelmeskedett.
„A Habsburgok tehát a XVI. század elsõ felében Magyarország és Horvátország királyaivá váltak s azok is maradtak egészen 1918-ig." És az erdélyi
fejedelemség? Az egyébként kitûnõ térképillusztrációk egyike jelzi csak,
hogy a satírozott Törökország csíkjai éppúgy elnyelték, mint az egész Balkánt és Észak-Afrikát. De a rajzoló ceruzája alá csapta még  mindenképpen tévesen  a Felföld nagyobbik hányadát is. (6. osztályos tankönyv,
199. p.) Ám ez a „térszemlélet" nagyot változott a rá következõ idõkben. A
ma is használatos tankönyvben a térkép pontosan ábrázolja a három részre
szakított történelmi Magyarországot: a Habsburg-fõség alatt álló úgynevezett királyi országrészt, a török hódoltságot és az erdélyi fejedelemséget.
(I. m. 1979. 103. p.)
A Habsburgok  önmagában nézve korszerû  XVII. századi abszolutista törekvései kapcsán, mintegy bevezetve a bõségesen részletezett kuruckort, a korabeli Erdélyrõl és szerepérõl szóról szóra ennyi áll a tankönyvben: „Volt rá eset, hogy a hatalmas fõurak hajdú csapatok segítségével harcoltak a Habsburg uralkodók abszolutista törekvései ellen (Bocskai István
és Bethlem [sic! ,,m"-mel!] Gábor erdélyi vajda, Zrínyi és Frankopán, Thököly és Rákóczi). A feudális urak hatalmaskodása akkor már nem volt haladó, mert az erõs központi hatalom jobban szolgálta a fejlõdést. Mégis Magyarországon az említett fõurak harca pozitív volt", mert többnyire a népre
támaszkodva harcoltak az idegen német elnyomók ellen. (7. osztályos tankönyv, 51. p.) Ennyi és nem több. A történész kénytelen arra gondolni, hogy
e „besorolás" helyett jobb lett volna talán még az elhallgatás is, kevesebb
indulatot kavarna. Eszerint mindaz, amit tettek õk, Bocskai és Bethlen, Zrínyi és Frankopán, Thököly és Rákóczi, nem lett volna egyéb, mint a feudális oligarchiák afféle hatalmaskodása? S csak annyiban ütöttek el a
néhány sorral feljebb emlegetett „Csák Máté felvidéki (Szlovákia) fõúr"-tól,
hogy a progresszív abszolutizmus, amellyel szembeszálltak, idegen volt, s
harcukat a nép is támogatta? Az igazságnak annyival mindenképpen tartozunk, hogy a könyv azután hosszan és szépen írja le „A Rákóczi-féle
felkelés" egész lefolyását, bukását és a vezérlõ fejedelem önként vállalt
szomorú számûzetését.
Egy másik alkalommal merõben más összefüggésben helyezõdnek el a
Zrínyiek. A Habsburgok hatalma elõtt Közép-Kelet-Európa népei  írja a
könyv  valójában azért hajtottak fejet, mert külön-külön nem bírván
megbirkózni a törökökkel, tõlük várták a janicsárhatalom visszaszorítását. S amikor a XVII. század közepén épp a szentgotthárdi gyõzelem, s a
41

gyõzelmet sietve követõ „szégyenteljes" vasvári béke után (1664) napnál
világosabbá vált, hogy reményeik nem válhattak valóra, „a horvát és m a gyar nemesség emiatt nagyon elégedetlen v o l t . . . , egy része úgy határozott,
hogy a Habsburg-házat megfosztja trónjától. A leghatalmasabb horvát nemesek, Zrínyi Miklós horvát bán és testvére, Péter, .továbbá Péter sógora,
Frankopán, valamint több magyar fõúr összeesküvést szõtt". Lehet, hogy a
szervezkedést Zrínyi Miklós, aki horvát bán is volt, indította el, fõ szervezõje és vezetõje azonban a „többi magyar fõurak" nem is akármelyike,
Wesselényi Miklós nádor volt. De azt sem tudja meg a jugoszláviai magyar tanuló, hogy az összeesküvõk között olyan hatalmas és neves fõurak is
voltak még, mint Nádasdy és I. Rákóczi Ferenc.
Szóvá tennünk mégis elsõsorban Zrínyi Miklóst kell. A család eredete
horvát, s törzshelye Horvátország volt ugyan, a szigetvári hõs dédunokája
azonban horvát származása és bánsága mellett korának legnagyobb magyarja is volt. (Ha a vér szerinti származást tekintenénk döntõ kritériumnak, szükségképpen a fajelmélet talajára csúsznánk át.) A költõ és hadvezér,
a hadtudomány elsõ honi mûvelõje, a magyar barokk írásmûvészet mestere,
akibõl ilyen mondatok szakadtak fel: „íme kiáltok, íme üvöltök, halld meg
óh élõ magyar, ihon az emésztõ tûz, ihon a nagy veszedelem" (Az török
áfium ellen való orvosság), s akinek eszményképe dédapja és Korvin Mátyás volt, nem lenne szabad, hogy egymás közti áldatlan vitáinknak gyújtópontja legyen. Zrínyi összefûzõ kapocs népeink között, személye és sorsa
századok távlatából is ragyogva példázza népeink egymásrautaltságát. ,
Ahogy az elõbb említett „térszemlélet" kérdésében, nagyot változott a
jugoszláviai tankönyvek felfogása mind a Habsburg központosítási törekvések és az ellenük fellépõ magyar politikusok, mind pedig a „horvátmagyar" fõnemesek, köztük is a Zrínyiek megítélésében. Az említett fõurak és
erdélyi fejedelmek küzdelme távolról sem minõsül valamiféle retrográd törekvésnek, nem foglaltatik a „feudális urak hatalmaskodása" címszó alá. Ebbõl eredõen a velük szemben álló bécsi abszolutista törekvések nem minõsülnek egyértelmûen pozitívnak. Az erdélyi fejedelmek és a királyi országrész fõurainak tevékenysége sokkal árnyaltabb és sokkal tárgyszerûbb elbírálásban részesül, mint a 70-es évekig használatos tankönyvekben. Üjabban
két tanegység foglalkozik a XVII. századi Habsburgmagyarhorvát viszonyokkal. Kifogásolni fõként azt lehetne, hogy az erdélyi fejedelemség történeti rajza rendkívül elnagyolt, a tananyag mindössze egyetlen bekezdésbe
zsúfolja össze, azaz éppen csak érinti a XVII. századi Erdély roppant fontos
szerepkörét. Nem csoda, ha nagy fejedelmeinek (Bethlen, I. és II. "Rákóczi
György) csupán név szerinti felsorolására jutott hely.
Feltétlenül ki kell emelnünk, hogy a korabeli magyarhorvát kapcsolatokról  szemben a megelõzõ kétes értékelésekkel  igen elismerõen
és példamutatóan írnak. Épp a Zrínyiek kapcsán ez olvasható „A magyar
és horvát neniesség sorsközössége" alcím alatt: „A magyar és horvát nemesek egymásra voltak utalva a törökök, majd a Habsburgok elleni harcban.
Birtokaik magyar és horvát területen voltak. Házasságkötés révén rokoni
szálak fûzték õket egymáshoz. A legjobb példa erre a Zrínyi család, amelynek Magyarországon és Horvátországban is hatalmas birtokai voltak, mindkét államban magas tisztségeket töltöttek be, mindkét területen harcoltak
a törökök ellen, mindkét nyelvet beszélték, rokoni kapcsolatban álltak
42

számos magyar fõnemesi családdal. A Wesselényi, Nádasdy és más magyar
fõnemesekkel szövetkezve szembefordultak a Habsburgok önzõ politikájával . . . Erõs Magyarországot akartak létrehozni, amely eredményesen harcolhat a törökök és a Habsburgok ellen." (I. m. 1979. 144150. p.)
A szóban forgó korszak megítélésében megmutatkozó jugoszláv, vajdasági
„minta" arra int bennünket: a sorsközösség visszamenõleges vállalása, a
tárgyszerûség és a tisztesség etikai-történelmi követelményének alkalmazása
távolról sem egymást kizáró, ellenkezõleg: egymást nagyon is feltételezõ,
egymással kölcsönösen kapcsolatban álló alapelvek. A „jugoszláv modell"
magyar vetülete akár példamutató is lehetne egész térségünkben.
A romániai tankönyv „tematikáját" követve idõben 1848-ig lépjünk elõre. Közös történelmünk fontos csomópontja volt az Európa tavaszán itt is
fellángoló polgári forradalmak és a szabadságharcok kora. Köztudott, hogy
1848/49-ben a magyarországi  tehát nem a szorosan vett erdélyi  románok, a ruszinok s a szigetekben élõ (nem szász) németek s a szlovákok nagyobb hányadának kivételével a Kárpát-medencében élõ nemzetiségek a
magyar forradalom és szabadságharc ellen fordultak, így akarva-akaratlanul
a bécsi reakció szolgálatába szegõdtek. Ez a történelmi körülmény volt az
egyik alapvetõ belsõ oka annak, hogy a másfél éves küzdelem és az erõfeszítések végül a világosi fegyverletételhez vezettek. Azok, akik nálunk az
elmúlt 25 év során szerezték meg  pusztán csak elemi fokon is  történelmi ismereteiket, s a történettudomány könyvtárnyira duzzadt idevágó
irodalmából egyetlen darabot sem vettek a kezükbe, a Duna-völgyi tragédia
kettõs okára könnyedén, szinte hadarva tudnának rámutatni. Tudják és tudjuk, hogy egyfelõl a polgári nemzetállam francia koncepciójától szabadulni
nehezen tudó 48-as magyar vezetés  a horvátok kivételével  a nemzetiségeknek mint kollektív etnikai egységeknek csak késõn volt hajlandó engedményeket adni. Eleinte elégségesnek vélték, ha a polgári egyenlõségbõl
fakadó egyéni szabadságjogokat a nemzet Valamennyi polgárára kiterjesztik.
Amikor viszont e polgári doktrína merevsége fellazulóban volt, a szabadságharc ügye már megpecsételõdött. Másfelõl viszont a nemzetiségek  nacionalista elvakultságukban  a szorult helyzetben levõ kamarilla ígérgetéseinek felülve, a forradalom ügye helyett a nemzetközi reakció magyarországi bázisai lettek. A valóságban persze mindez jóval bonyolultabb volt,
számtalan tényezõ színezte és árnyalta, esetenként egyenesen módosította
e fõvonalakat.
.
,
Hogyan tükröztetik mindezt a vizsgálat alá vett tankönyvek? A romániai külön fejezetben foglalkozik a „Rómán Országokban" lezajlott forradalommal. A forradalom érlelõdésérõl szólva írja: a „három román országban" a polgárság arra törekedett, hogy átvegye az ország vezetését „a román bojároktól és az erdélyi magyar nemesektõl. Az erdélyi románoknak,
annak ellenére, hogy õk voltak ezeknek a területeknek  ismétlik ezúttal
is, immáron sokadjára  a legrégibb és legszámosabb lakói, nem voltak
az Osztrák Birodalom többi lakóihoz hasonló jogaik és szabadságuk". Viszont
a román népben igen mélyen élt az egység utáni vágy. Mindezzel „magyarázható, hogy 1848-bán a polgárok, a tanult emberek, a kézmûvesek, a munkások és parasztok az egész román földrõl egy emberként emelték fel a
harci zászlót, hogy az ország élérõl elûzzék a bojárokat és a nemeseket". (I.
m. 1982. 9091. p.)
43

A bombasztikus és alaptalan szóhalmazt aligha szükséges kommentálni.
Lépjünk tovább. Az ottani románok  írja a régebbi és a ma is használatos
tankönyv  a magyar forradalom hírére „abban reménykedtek, felkel az
igazság napja a románok számára is. A magyar kormány azonban azt tervezte, hogy Erdélyt Magyarország részévé teszi." Az újabb tankönyv még
jobban ködösít, amikor ezt írja: „De a forradalmi magyar kormány (ebben
a tankönyvben mindössze ennyi utalás történik a magyar forradalomra!),
ahelyett, hogy hagyta volna, hogy a románok saját maguk döntsenek sorsukról, azt tervezte, hogy Erdélyt Magyarországhoz csatolják." (I. m. 1982. 95. p.)
Vagyis: elveszi, de kitõl? A Rákóczi-szabadságharc leverése után a Habsburgok  a rebellis ország erõit megosztandó  az akkor szervezett déli
határõrvidékkel együtt különálló tartományként közvetlenül Bécs alá rendelték Erdélyt is. A magyar kormány ily módon nem el-, csupán visszavenni akarta az átellenes oldalon álló császári háztól. De azt sem szabad
elfelednünk: Erdélyben szép számmal éltek-laktak magyarok is, akik viszont önként, és  a szó itt helyénvaló  lelkesen támogatták az anyaországgal való uniót. Mint ahogy a magyar kormány „tervezgetésén" kívül
egyenesen ezt „kívánták", követelték azok a márciusi ifjak is, akik Pesten
Párizs és Bécs után „csinálták" a forradalmat. S akiknek vezetõje az elvitathatatlanul plebejus és nem nemesi származású  idézem a tankönyvet
 „lángoló forradalmár Petõfi Sándor volt".
Magyarok és románok megbékélését tragikus haláláig õszinte szívvel
egyengetõ I. Tóth Zoltán, a kiváló történész így ír posztumusz kötetében
errõl: „Az unió követelése 1848-ban a haladás kérdése volt, arról volt szó:
Erdély a forradalmat vagy az ellenforradalmat erõsíti-e? Az unió tehát
akkor valóban annyit jelentett, hogy a haladás vagy a reakció kerül-e
felül Erdélyben?" (Magyarok és románok. Bp., 1966. Sajtó alá rendezte: Csatári Dániel. 208. p.) Révai József, akit nacionalizmussal aligha lehetne vádolni, fõ mûvében így ír: „Hogy a forradalmi Magyarország nem adott
autonómiát a szerbeknek, hogy nem mondott le az Erdéllyel való unióról,
azt 90 év távlatából sem lehet hibáztatni. A szláv népek és a román nép
nemzeti mozgalmainak kapcsolata a Habsburg-reakcióval és a cár izmussal
akkor eleven és fájdalmas tény v o l t . . . A forradalmi Magyarország nem
járulhatott hozzá, hogy a szláv és a román autonómia leple alatt berendezkedjék az ellenforradalom." (Marxizmus, népiesség, magyarság. 3. kiad.
Bp., 1949. 208. p.) De bármilyen egyetemes távlatokból nézzük is: az 1918/19es magyar forradalmak kivételével nem volt egyetlen olyan forradalma sem
az újkori emberiségnek, amelyben a radikális átalakulásért s a vívmányok
megtartásáért harcoló forradalmi erõk önszántukból pusztán egyetlenegy
esetben is utat engedtek volna bármilyen szeparatista törekvéseknek. Súlyos
mulasztás volt a nemzetiségek alapvetõ jogainak ki nem elégítése, de ugyanolyan bûn lett volna akkor  amíg a forradalom ügye kockán forgott 
szabad folyást engedni a szeparatista áramlatoknak.
A tankönyv következõ lapján a 48-as erdélyi „forradalom" nagyjainak
albuma tárul a tanuló elé. Közöttük látható Petõfi Sándor is. Arcképmásolata  egyenesen megdöbbentõ  egy sorba, egy tablóra került pl. Simion
Barnupu és Stefán Ludwig Róth arcképmásolatával. Az egyik az erdélyi románság, a másik az ottani szászságnak Béccsel összejátszó, tehát ellenforradalmi szárnyának ideológusa és fõalakja volt. De idézzük a képekhez a
44

szöveget is. „Amikor a románok tudomást szereztek a magyar kormány
szándékáról (ti. hogy Erdélyt Magyarország részévé akarja tenni), elhatározták, hogy kivívják maguknak a társadalmi egyenlõséget és nemzeti szabadságot. A harc élére számos tanult ember, lelkes fiatal és hazafi állt,
mint Avram Jancu, Georghe Baripu, Simion Barnupu és Eftimie Murgu."
Közvetlenül ezután ú j bekezdésben: „Az osztrák zsarnokság ellen fellázadtak a székelyek, akik közül Gábor Áron vált ki, valamint a szászok Stefán
Ludwig Róth-tal az élen." (I. m. 165167. p.) Változás az újabb tankönyvekben csupán annyi, hogy a szövegbeli névsor kiegészült Balcescu, Magheru,
Kogaliceanu, Alecsandri és Cuza nevével. Ám az arcképcsarnok változatlanul a régi. (I. m. 1982. 9193. p.) A felnövekvõ erdélyi magyar nemzedékek történelmi tudatában így kerülnek lassan egymás mellé azok, akik
hajdanában a barikádok ellentétes oldalain állva fordították egymásra fegyvereiket. Petõfi a legendás Bem oldalán a segesvári csatamezõn, Stefán Ludwig Róth pedig Puchner generális által kinevezett császári biztosként a magyar forradalmi bíróság elõtt végezte be pályafutását. Ha Avram Jancu
a magyar kormány, Gábor Áron és S. L. Róth pedig az osztrák zsarnokság
ellen keltek fel, akkor a haladásnak Erdélyben, az elbeszélés logikája
szerint, mindkettõ s láthatólag egyforma mértékben ellensége volt. Nyilvánvaló tehát, hogy pl. a román Simion Barnupu, a székely Gábor Áron és a
szász S. L. Róth egyaránt és egyformán kimagasló alakjai és hõsei voltak az
1848-as „erdélyi" forradalomnak. A történelmi valóság körül nagyobb káoszt kavarni, az egymást többszörösen keresztezõ, egymással homlokegyenest szembenálló frontokat jobban összezavarni és elködösíteni talán már
nem is lehetne. Ha S. L. Róth nem az osztrák zsarnokság ellen valóban „fellázadó", vagyis a forradalmi magyar seregekben hõsiesen harcoló Gábor
Áron partnereként szerepelne, hanem, mondjuk, Barnu;iu oldalán foglalná el helyét, akkor  de csak akkor  a könyv addig, hogy ki ki ellen
harcolt, az összefüggéseikbõl kiszakított, pusztán önmagukban szemlélt tényeknek minden tekintetben megfelelne. De nem az igazságnak.
184849-ben itt a Kárpát-medencében mindenki  nemzetiségre és
vallásra való tekintet nélkül , mint minden forradalomban, két út között választhatott: vagy a forradalmi magyar kormány oldalán harcolt az
osztrák, majd a vele szövetséges cári zsarnokság ellen, vagy  miként a
„hõs forradalmároknak" mondott erdélyi románok tették  Bécs szolgálatába szegõdve a forradalmi magyar kormány ellen. Avram Jancu tiszta
szándékú és tragikus alakját kiemelve szinte érthetetlen, miért kell a hõsiesség koszorúját fonni azoknak a feje köré, akik akkor  politikai vakságból vagy indulatból  lepaktálva és összefogva az ellenforradalmi erõkkel, az erdélyi románságnak és szászságnak is alapvetõ érdekei ellen fordultak?
Nincs olyan filológus vagy lélekbúvár, aki a tankönyv vonatkozó szövegébõl ki tudná deríteni, hogy kikkel is kerültek egy táborba éppen az
erdélyi románság „forradalmi" vezetõi. Ellenkezõleg! A beállítás igen egyértelmûen azt sugallja, azt erõsítgeti  esetenként képtelen bakugrásokkal
és nyaktörõ logikai mutatványokkal ugyan , hogy az erdélyi románság
is kitartóan és mindvégig a forradalom és a szabadság nagy ügye mellett
hadakozott. A frontvonalak képtelen összekuszáltságábói szükségképpen következik, hogy semmivel sem világosabb a forradalom és szabadságharc
)
45

elbukását ecsetelõ passzusa a könyvnek. Amikor a magyar kormány 1849
nyarán  a 48-as román forradalmi mozgalmak legnagyobb alakja, Balcescu
lankadatlan közvetítésének eredményeként  elismerte volna „a románok
jogait és szabadságát,... akkor már késõ volt. Ausztria császára megegyezett
közben Oroszország cárjával, s együtt erõs hadsereget indítottak Magyarország és Erdély ellen. A forradalmat leverték. Számos vezetõjét megölték."
Mind igaz, de egyetlenegyet sem azok közül  bármennyire is ezt sugallaná a könyv, s következne logikusan az elõadás vonalvezetésébõl , akik
addig a magyar kormány ellen harcoltak. „Mások idegenben kerestek menedéket és folytatták a harcot a románok szabadságáért és egységéért!" Kik
és kik közül kerestek annyian idegenben menedéket? És kiknek a „szabadságáért folytatták a harcot"? (Barnupu pl. a bécsi egyetem jogtudományi karára, Baripu pedig  némi kitérõ után  a zernyesti papírgyár igazgatói székébe került.)
Az elmondottak alapján azon sem lehet megütköznünk már, hogy a
tankönyv annyi mindenki mással együtt Kossuth Lajos nevét is említetlenül
hagyja.
Ezek után szinte üdítõen csap ránk a tárgyilagosságnak az a friss és tisztító légjárása, amely a csehszlovákiai tankönyv lapjairól árad. A felvilágosodástól a forradalom küszöbéig oldalakon át rendre-másra sorolja mindazokat, akik a magyar történelem és magyar kultúra kibontakozásáért oly sok
áldozatot hoztak. Az alkotók élvonala sorakozik elõ, mindazok, akiknek szellemi vagy politikai teljesítménye beépült az európai kultúra boltozatába is.
Korabeli szellemi életünk protokollja (hogy csak a csúcsokat említsem: Bessenyei, Csokonai, Kölcsey, Vörösmarty, másfelõl Széchenyi, Kossuth, Deák, Eötvös stb.) szinte hiánytalan. Ezzel az alapossággal hazai tankönyveink sem nagyon versenyezhetnek. Valamivel lehangolóbb viszont, hogy a polgári átalakulást érlelõ történelmi körülmények részletezése után a könyv igen szûkmarkúan fogja össze a betetõzést jelentõ 1848/49-es idõket. Mindazt, ami 1848 nyarától-õszétõl 1849 augusztusáig történt, három felszínes mondatban intézik el
a szerzõk. Jellasich horvát bán szeptember 11-én megindította támadását a
magyar kormány ellen. „Ezzel tulajdonképpen a magyar szabadságharc meg
is kezdõdött. Azonban majdnem egy évig tartó politikai és katonai küzdelmek
sorozata zajlott le, míg a reakciós osztrák s cári csapatok elõtt Görgey 1849.
augusztus 13-án a világosi síkon lerakta a fegyvert. Ezzél a magyar szabadságharc véget ért." Sajnálatos, hogy a tankönyv beszámolója is.
Sokkal részletesebbek és alaposabbak ennél a magyar forradalom és a
szlovákok között támadt konfliktusról szóló fejtegetések. A magyar kormánynak a politikai nemzet koncepciójával kapcsolatos álláspontjáról és a szlovák
„nemzeti" mozgalom forradalomellenes útjáról a könyv tisztán és félreérthetetlenül fogalmaz. Idézem: „A magyar kormány arra az álláspontra helyezkedett, hogy Magyarországon csak egy politikailag teljes jogú nemzet van, a magyar, s elutasította a jogos nemzetiségi törekvéseket." Igen reálisan hozzáteszi
azonban: „Egyébként is nehézzé tette a kölcsönös megértést sok korábbi sérelem, s a nemzetiségek többségének nyílt osztrák orientációja." A tankönyv határozottan és nyíltan szól „a magyar forradalom ellen támadó szlovák önkéntesekrõl", akikhez Bécsben „csehek is csatlakoztak", „A forradalomellenes szlovák csapatokat a cseh burzsoázia és a bécsi kormány is nagy elõszeretettel t á mogatta, az önkéntesek vezetését osztrák katonatisztekre bízta. Így a szlovák
46

katonaság az osztrák reakció eszköze lett a magyar forradalom elleni harcokban." (I. m. 146147. p.) Aki ennél többet vagy mást kívánna, a megcáfolhatatlan történelmi tényeket venné semmibe.
Az egyébként is szépen illusztrált jugoszláviai tankönyv 184849-es tablóján Petõfi került az elsõ helyre. Öt követi Táncsics, majd.Stur és Jancu arcképe után Kossuth, azután Jellasich, s a sort végül „a szerb származású hõs
honvédtábornok", Damjanich zárja le. Ne késlekedjünk leszögezni: Jellasich
 szól a kép alatti magyarázó szöveg  „a bécsi udvar hû embere volt", a
többiek viszont vagy a magyar forradalom, vagy mint Stur és Jancu, a szlovák „nemzeti", illetõleg a román „nemzetiségi" mozgalmak élén álltak. Szó
sincs tehát arról, hogy ne kapná meg ki-ki a szerepének megfelelõ titulust,
következésképpen a frontok sem zavarodnak össze.
Jóval szélesebb horizontú ennél az a Duna-völgyi körkép, amelyet a szöveges rész fest. A francia, német és olasz események futólagos áttekintése
után külön-külön kerülnek sorra a Habsburg-monarchia kötelékében élõ és
keretein kívül álló Duna-völgyi népek forradalmai  természetszerûleg a már
ismert területi különválasztásban. Önálló egységként tárgyalja a könyv az
ausztriai és magyarországi helyzetkép után a felföldi eseményeket: Forradalom Csehországban és Szlovákiában cím alatt. „A románok forradalmi megmozdulásai 1848-ban" c. fejezetben Moldvával és Havasalfölddel együtt az erdélyi, kizárólagosan csak román mozgalmakkal foglalkozik, és végül különválasztottan a szlavóniai és horvátországi eseményekhez kapcsolva tárgyalja a
vajdasági eseményeket. Az utólagos területi felosztás visszavetitésével az egymáshoz egykoron szorosan kapcsolódó, egységet alkotó történelmi valóság ily
módon csorbát szenved, és szétdarabolt csonkok laza halmazává válik. Ettõl
eltekintve azonban minden tény hiteles, a szereplõk és népcsoportok a történeti igazságnak megfelelõ méltatásban részesülnek. A forradalmi magyar
kormány álláspontját illetõ bírálat hangvétele még a magyar történetírásnál
is szelídebb és lágyabb, majdnem megbocsátó. Ízelítõül néhány kiragadott idézet: „Õszinte hévvel harcolt Kossuth a magyar nép szabadságáért és függetlenségéért Ausztriával szemben, viszont nem ismerte el ugyanezt a jogát az
akkori Magyarország területén élõ szerbeknek, románoknak és szlovákoknak.
Ezzel ezeket a népeket is elidegenítette a magyar forradalomtól és szabadságharctól, pedig márciusban és áprilisban még teljes volt az együttmûködés." A
szlovákok liptószentmiklósi követeléseit a magyar kormány visszautasította,
üldözött vezetõi Csehországba menekültek. „A csehek és szerbek segítségével,
valamint a császár és király tudtával és beleegyezésével Bécsben felkelésre
szervezkedtek a magyar kormány e l l e n . . . így a szlovákok is a császár oldalán h a r c o l t a k . . . Ellenforradalmi magatartásukat a bécsi udvar még az addiginál is durvább elnyomással hálálta meg." Erdélyben és a Bánságban is kiélezõdtek a magyarok és a románok ellentétei, s emiatt az együttmûködés meglazult, sõt megszûnt. Mire a forradalmi demokraták eszméi „diadalmaskodtak,
akkorra már minden veszve volt. Csak a bánáti románok maradtak továbbra
is a magyar forradalom oldalán". 1848 õszén, miután a bécsi udvar leverte az
olasz és cseh forradalmakat, támadást indított a magyar forradalom ellen.
„Ebben a válságos helyzetben, mikor a magyar , nép ellen fordult a monarchia
területén élõ többi nép is (kivéve a lengyeleket és a bánáti románokat), Kossuth állt a magyar forradalom élére. 1849 tavaszán a magyar forradalmi seregek több fényes gyõzelmet arattak a császáriak felett." Amikor a Habsburg-házat megfosztották a magyar tróntól és a forradalmi demokraták egyre na47

gyobb szerephez jutottak, „akkor hozták meg  Európában az elsõ  nemzetiségi törvényt is, amely azonban már nem elégítette ki sem a szerbeket, sem
pedig a románokat." A tankönyv nem hallgatva és kendõzve el a tragikus valóságot, láthatóan mégsem a konfliktusokra, az egyoldalú és ingerlõ szemrehányásokra helyezi a hangsúlyt. Éppen ellenkezõleg: a sajnálatosan elmaradt
együttmûködés fájlalása csendül ki minden egyes sorából.
Szellemükben hasonlóak a késõbbi kiadású vajdasági tankönyvek is. Néhány ponton pedig jóval árnyaltabban fogalmaznak, mint a korábbiak. A bennünket közvetlenül érintõ tájak forradalmait most két tanegységre bontják:
elõbb a „Forradalmak a Habsburg-birodalomban" címszó alatt az ausztriai,
aztán a magyarországi eseményeket, ezt követõen  az alcímekben is pontosan
fogalmazva  „A csehek és szlovákok a forradalomban", majd „A románok
a forradalomban" címszó alatt külön-külön és igen tárgyilagosan veszik vizsgálat alá az ott történteket. Ezt követõen külön tanegység foglalkozik a délszláv népekkel „A délszláv népek az 184849-es forradalmak idején" címmel. Szó sincs tehát arról, hogy a fehéret feketére vagy a feketét fehérre próbálnák átfestegetni. Szóvá tenni legfeljebb az egykoron szervesen összetartozó földrajzi-történelmi részegységek erõltetett, mesterséges és utólagos szétválasztását, az egységes keretek felbontását lehetne.
Azok a keretek, amelyek közt a Kárpát-medencében élõ népek mintegy
ezeréves pályájukat megfutották, 1918 õszén szétestek. A központi hatalmak
veresége maga alá temette az OsztrákMagyar Monarchiát. A darabjaira hullt
Monarchia romjain önálló és független államok egész sora keletkezett. Közülük 3 többé-kevésbé csakugyan nemzetállamnak (Ausztria, Magyarország és
Lengyelország), 3 pedig  a „kisantant"  továbbra is jelentékeny nemzetiségekkel rendelkezõ államnak tekinthetõ (Csehszlovákia, Románia és Jugoszlávia). Az 1849. évi nemzetiségi törvény megkésett, de nem fogadták el azok
sem, akiknek szólt, jobban hittek a bécsi ígérgetésekben. Késõbb Kossuth nehezen járható s igen rögös konföderációs ösvénye helyett a magyar uralkodó
körök a bizonyára kézenfekvõbb és tágasabb utat, a kiegyezést választották. A kossuthi gondolatot azonban nemcsak a magyar uralkodó körök vetették el, de nem talált kellõ visszhangra az elszakadni vágyó nemzetiségeknél
sem. Fennhéjázó és alattomos, vagy éppen naivan romantikus nacionalizmusok kereszttüze pásztázta a Duna völgyét. És bár ezeknek eredõjeként, de végsõ fokon mégiscsak az elsõ világháború közvetlen következményeként alakultak meg azután az ú j Duna-völgyi államok.
Valamennyi tankönyv, egybehangzóan a magyarországiakkal, szinte ünnepélyesen deklarálja, hogy az elsõ világháború a világ újrafelosztásáért folyt,
s az imperialista nagyhatalmak háborúja volt. „A háború  szögezi le a m a gyar nyelvû szovjet tankönyv  mindkét fél részérõl imperialista, hódító,
igazságtalan háború volt." (Az újkor története. II. rész. Középiskolai tankönyv.
KijevUzsgorod, 1966. 761. p.) Ugyanezt állítja  egyszerûbb fokon ugyan
 a romániai is: a nagyhatalmak „tõkései között fokozódott a harc a föld és
a föld kincseinek birtoklásáért", s ezért tört ki a háború. (I. m. 123. p.) Sajátos módon az újabb kiadású tankönyv a tõkés érdekekrõl már mit sem szól,
így készíti elõ a román nép elsõ világháborús nagy és igazságos küzdelmérõl zengedezõ tirádákat. (I. m. 1982. 122. p.) „Az elsõ világháború imperialista, igazságtalan jellege kétségtelen"  szövegez a leghatározottabban a csehszlovákiai. „A szembenálló két szövetségi rendszer a világ újrafelosztására törekedett és a háborúval elejét akarta venni a forradalmi mozgalmaknak." (I. m.
48

206. p.) Hasonló a summázata a jugoszláviai tankönyv hosszabb és leíróbb
jellegû fejtegetésének (Történelem az elemi iskolák 8. osztálya számára. Novi
Sad, 1966. 1214. p., ill. a 7. osztály számára, uo. 1977. 172. p.), noha itt s a
szovjet tankönyvben már találunk egy-egy feloldó megjegyzést. A jugoszláv
tankönyv  Szerbia és Crna-Gora háborús harcainak hõsies jellegét mintegy
jó elõre indokolva  arra utal, hogy a nagyhatalmak háborúja rabló és igazságtalan, a megtámadott, országukat védõ, fõként szláv kis népek háborúja
viszont igazságos volt. (I. m. 15. p.)
Ami a kis népek „védelmi" háborúját illeti, már ebben is van némi következetlenség, s a megállapítás túlságosan általánosnak tûnik. Ezen az alapon igazságosnak kellene ítélnünk a Nyugat- és Kelet-Európában élõ valamenynyi kis nép, a románok, belgák és bolgárok háborúját is, jóllehet, egymással
ellentétes szövetségi rendszerek oldalán léptek hadba. Hiszen Belgiumot éppúgy megtámadták a központi hatalmak, mint a szerb királyságot. Bulgária
több mint egy-, a királyi Románia pedig kétévi szemlélõdés után Németország, illetve Oroszország biztatására ugyan, de önként lépett a hadviselõ államok sorába.
Ezen az úton haladva tehát csak zsákutcába juthatunk, s a frontok ugyanolyan kuszáltak és ködösek maradnak, mint egy-egy véres roham után voltak
akkor, s mint amilyenné a két háború között az uralkodó körök szándékosan
torzították azokat. Az igazság , az  amit pl. Lenin annyi cikkében és beszédében megfogalmazott , hogy ez a háború minden tekintetben rabló és igazságtalan volt.
Keleten és nyugaton, a hadviselõ államok mindkét táborában a kis és
nagy országok népei végsõ fokon  és szükségszerûen  egyformán áldozatai
lettek a saját és idegen „burzsoázia profitéhségének", a különbözõ  kis és
nagy  imperializmusok területszerzõ mohóságának.
Az „egyetemes" felelõsség kimondása az egymás ellen uszított népek egyetemes legyilkolásáért önmagában véve is nagyon fontos ugyan, mégsem pusztán emiatt idõztünk a kérdés körül ennyit. 1917 nyarán  olvassuk a román
tankönyvben  a marosesti csatában „a román katonák ragyogó gyõzelmet
arattak. Az ellenség dühe katonáink elszántságába ütközött, akik  miután
töltényeik elfogytak  kirohantak a lövészárkokból és puskatussal harcoltak.
A történelem feljegyezte a 32-es ,Mircea ezred, Ignat kapitány, Musat tizedes és sok ezer hõs katona nevét, akik a bátorság és vitézség ragyogó példáit
mutatták." (I. m. 125. p.) Az újabb kiadású tankönyv, igen jellemzõen, tovább
fokozza a hõsies helytállásról szóló fejtegetéseket. Ezt írják: a román katonák
közül „sokan ingben harcoltak és mert golyóik elfogytak, a puskatussal ütötték agyon azokat, akik leigázni jöttek az õsi földet. Katonáink ilyen elképzelhetetlen áldozatokkal több mint két héten keresztül éjjel-nappal harcoltak.
Grigore Ignat kapitány, csakhogy megakadályozza a németek elõretörését,
egész géppuskás századával együtt feláldozta magát. Ignat kapitányt egy német szurony döfte át, úgy halt meg, hogy átölelve tartotta a géppuskáját... "
Tán nem ennyire dagályosan és  mondjuk ki  banálisan, de hasonló szellemben szól a szerbek háborújáról a jugoszláviai tankönyv is. (I. m. 1620. p.)
„Szülõföldjét védve  írja az újabb tankönyv is  a szerb katonaság hõsi ellenállást tanúsított." (I. m. 1977. 180. p.) Ne idézzük azonban tovább a hõsiességrõl zengedezõ sorokat. Ne idézzük, mert a 40 éven felüli nemzedékek
nálunk igen jól ismerik az Isonzónál, a Doberdón, a „muszka-fronton" és más
helyen õrt álló, vagy szuronyrohamban gázoló magyar baka vérébõl szûrt
49

népbódító pátoszt, s kedvünk sincs, de nem is szabad szomszédaink és a magunk rettenetes vérveszteségeit érvek és ellenérvek könnyed játékszerévé tenni. Tiltja a humánum, de tiltja az elemi igazság is. A halottak emlékét tisztelni kell, de a leplezetlen imperialista érdekek áldozatairól meg kellene mondanunk, hogy áldozatok. A hõsöknek díszpompás temetést, az áldozatoknak
szomorú gyászmisét celebrál az emberi morál immáron évszázadok óta, amikor
tudja, mit mûvel.
A „saját háború" apologetikája persze nem önmagáért szerepel az említett két tankönyvben. Tudatos „eszmei" elõkészítése ez a háború után bekövetkezett alapvetõ területi változásoknak. A megérdemelt gyõzelmet sugallják, s annak gyümölcseit a véráldozatokkal megpecsételt hõsies harcok jogos
eredményének akarják mindenáron feltüntetni. Annyira, hogy a romániai tankönyv a Párizs környéki békekötéseket, azoknak jellegét s a Duna völgyében
addig eltelt hónapok sorsdöntõ eseményeit még csak meg sem említi. Viszont
annál élénkebb színekkel ecseteli a Gyulafehérváron 1918 novemberében lezajlott nagygyûlést, értékeli határozatait és történelmi jelentõségét. (I. m.
208211. p., ill. 126129. p.) A jugoszláviai könyv már kimondottan békediktátumról beszél, általánosságban arra is célozva, hogy a meghúzott ú j határok
között továbbra is maradtak megoldatlan nemzetiségi kérdések. (I. m. 42. p.)
A velünk kötött békeszerzõdésrõl pedig az újabb kiadású tankönyv ezt í r j a :
„1920. június 4-én a Párizs melletti Trianon kastélyban a gyõztes hatalmak
megkötötték Magyarországgal a békeszerzõdést. A soknemzetiségû Magyarország felbomlott. A nemzetté érett szerbek és horvátok Jugoszláviához csatlakoztak, a szlovákok és kárpátukránok a csehekkel együtt megalkották Csehszlovákiát, az erdélyi románok Romániához kerültek. Szükségszerû történelmi
folyamat volt ez. Igaz, a békeszerzõdés értelmében magyar lakosság is került
a szomszédos államokba. Ezt a tényt használták ki az ellenforradalmi erõk,
és 25 éven keresztül féktelen nacionalista és soviniszta propagandát fejtettek
ki szomszédaikkal szemben." (Történelem és a Jugoszláv Szocialista Szövetségi Köztársaság társadalmi berendezése. Tankönyv az általános iskolai nevelés
és oktatás 8. osztályos tanulói számára. Üjvidék, 1978. 56. p.) Szinte löknék
egymást a kérdések: A felbomlasztást miért mondjuk „felbomlásnak"? És az
elcsatolt magyarok nem voltak „nemzetté érettek"? Miért nevezzük „szükségszerûnek" egy háborús aktus  ránk nézve negatív  következményét? Csak
a Horthy-rendszer uralkodó körei fejtettek volna ki „féktelen nacionalista és
soviniszta propagandát?" És így tovább, a kérdéssort hosszan lehetne folytatni, ám most nem ez a feladatunk. Visszatérve eredeti tárgykörünkhöz, a csehszlovákiai tankönyv ha lehet, még nagyobb általánosságban ugyan, de igen
határozott és kemény szavakkal bélyegzi meg az imperialista békediktátumokat. (I. m. 207. p.) Talán mondanunk sem kell, annyira „természetes": az elítélõ deklarációt senki sem magára, mindenki a másikra vagy másokra vonatkoztatja csak. Félreértés ne essék: a szentistváni Magyarország s benne a magyarság szupremációja fölött  alakuljon bárhogy is a Duna-völgyi népek jövõje  átlépett a történelem, s a dákrómairomán kontinuitás meghatóan
romantikus történelmi „csodáját" aligha ismétli meg még egyszer. Nem mindegy azonban, hogy a ténylegesen kialakult helyzet történeti eredõit honnan
származtatjuk, hogyan magyarázzuk, s adjuk tovább nemzedékrõl nemzedékre, hogy a szépen csengõ és igaz elvek hogyan ültetõdnek át a gyakorlat során
az annyira fontos történelmi tudatba. A magyarságnak, mint Európa legnagyobb kisebbséget adó népének ma egyenesen létkérdése, hogy közös dolga50

ink rendezése során múltunk megítélésében is egyenlõ felekként tudjuk kinyújtani egymás felé baráti jobbunkat.


V i z s g á l ó d á s a i n k során ötszáz e s z t e n d õ fontosabb, e s e t e n k é n t sorsdöntõ f o r d u l ó i t t e k i n t e t t ü k át. ö s s z e g e z é s ü l n é h á n y konklúzió szinte m a g á t ó l kínálkozik.

1. A Kárpát-medencében területi elhelyezkedését, abszolút és viszonylagos
lélekszámát tekintve ugyan változó módon és arányokban, de több mint ezer éve
él a megtelepedett magyarság, s éltek vele együtt ugyanitt  hosszabb vagy
rövidebb idõ óta  szlovákok, románok, szerbek, horvátok, ukránok (ruszinok),
németek s még néhány, számbelileg náluk jóval kisebb népcsoport. A több mint
ezeréves múlt az elsõ világháború végéig azonos és közös volt, még akkor is,
amikor az ország nem sokkal a végzetes mohácsi csata után közel 150 évre
három részre szakadt. Érthetõ tehát, hogy a történettudománynak, ha e letûnt évezred problémáit kívánja megközelíteni, szemhatára körébe az ún. történelmi Magyarország egészét kell bevonnia. Nem ezt tennie az elemi tények
és összefüggések semmibevételét jelentené. Ez az ezer esztendõ itt a Kárpátmedencében távolról sem csak a magyar nép, de mindenképpen Magyarország
történelme volt. Következésképp a közös és egységes múltról  a történettudomány eredményeire épülõ  történelmi tudatnak, a magyarság tudatának alapjaiban egyezõnek vagy hasonlónak kellene lennie. A magyar nyelvû
történelmi tankönyvekben s így a felnövekvõ nemzedékek történelmi tudatában is azonban  amint láttuk  történelmünk valójában többféle, de legalábbis ötféleképpen tükrözõdik. Vajon közelebb hozza-e egymáshoz a minden
tekintetben egymásra utalt Duna-völgyi népeket, ha az egynyelvû és egymúltú, de más-más országban élõ magyarok történelmi tudatában is ennyire divergens erõk munkálnak?
2. Természetes és magától értõdõ, hogy egy kisebbségben élõ nép anyanyelvû történelmi tankönyveiben a többségi nemzet történelme dominál, hiszen mai hazájának múltjában döntõ és meghatározó szerepe nem neki, „a
törpe minoritásnak", hanem az illetõ ország gerincét alkotó népcsoportnak
volt. Csakhogy, a kárpátaljai területet nem számítva most, az ún. utódállamok területeinek jelentõs hányada (egész Szlovákia, Erdély a partiumi részekkel, a Bácska és a Bánság, de részint Horvátország is) Magyarország keretei között futotta be közel ezeréves pályáját. A kapcsolat azonban ennél jóval tágabb és átfogóbb volt. A havasalföldi és moldvai román fejedelemségeket kivéve a Duna völgyében élõ, vagy ide települt népek nagyjából az elsõ
évezred táján jutottak el az önálló államalapítás, s a kor színvonalán álló gazdasági és társadalmi berendezkedés: a feudalizmus fejlõdési fokára. Túl a dinasztikus kapcsolatokon, a gazdasági, kereskedelmi és kulturális élet megannyi csatornája fûzte eleven áramába ezeket a népeket. Közös volt a két legfõbb ellenségük is: egyként és egyszerre fenyegette õket elõbb a Bizánci és
Német-Római Császárság, majd a Habsburg-ház és a török szultánság. Mint
ahogy  történelmi méretekkel mérve  együtt estek végül valamennyien
áldozatául e két utóbbi idegen nagyhatalomnak. Ahogy a két hatalom ereje láthatóan hanyatlani kezdett, nyomása és szorítása enyhült, s a vele egy idõben
elõtérbe nyomuló tõkés fejlõdés a polgári nacionalizmus zászlaját bontogatni
kezdte, a gyûlölködés emelt jogos vagy vélt sérelmek miatt egyre növekvõ
válaszfalakat közéjük.
De ez már a lefolyt évezred utolsó századának a történelme csupán. A
bajok és viszályok gyökere azonban itt is azonos és közös. Ha ennyire egy pá51

lyán haladtunk, ha a Duna-völgyi történelem, a megfelelõ távlatokból tekintve, a sokféleség egysége volt, vajon helyes-e, ha mindezt ma többféle, egymásnak egyenesen ellentmondó módon tükröztetjük. Vajon a magát tudománynak tekintõ történelem hitelrontásán túlmenõen az ellentmondó értékelések
nem okoznak-e szükségképpen igen súlyos károkat az eltorzuló és eltorzító
történelmi tudat síkjain is?
3. A történelmi tudat  tanítja a szóban forgó országokban eleddig kizárólagosan uralkodott marxista ideológia  felépítmény jellegû, szoros öszszefüggésben áll a mindenkori alappal, annak, ha nem is egyszerûen, hanem bonyolult áttételek útján bár, de mindenképpen szellemi vetülete. A nyugati országokban, ott, ahol nagyobb tömbben élnek magyarok, szintén tanítanak történelmet anyanyelvünkön, mint ahogy tanítottak 1945 elõtt a Duna-völgyi polgári államokban is. Számon kérni azonban ezektõl az értékítéletekben
bármiféle közös alapállást is, merõ botorság és történelmietlen igény lenne.
Az ún. munkásosztály hatalomra jutása ebben a térségben gyökeres változást
idézett elõ. Történelemszemlélete valamennyinek a dialektikus és történelmi
materializmus lett. A kutató történészek, a tankönyvírók, s azok is, akik a
könyvek alapján tanítják a történelmet, marxisták, értékrendszerük és módszerük azonos, vagy azonosnak kellene lennie a történelmi materializmuséval.
A történelmi tudatnak tehát mindnyájuknál, a nemzeti sajátosságok eltérõ
jegyei ellenére, lényegében azonos alapokra kellene felépülnie. Mindez persze nem zárhatja ki a viták és eltérõ álláspontok lehetõségét. A tankönyv
azonban nem tudományos vitafórum, hanem a leszûrhetõ legbizonyosabb eredmények foglalata. A történelem lényeges kérdéseiben tehát a tények és az ún.
sorsfordító tényezõk megítélésénél legfeljebb csak árnyalati vagy hangsúlybeli, de semmiképpen sem lehetnének alapvetõ különbségek. A proletariátus
ún. internacionalista programjából, de a marxizmusleninizmusból is fakad,
hogy az ún. burzsoá nacionalizmus elleni engesztelhetetlen harcot elsõsorban
épp az új történelmi tudat formálására hivatott tankönyvek lapjain kellett
volna megvívni. Nem ez történt, hanem ennek épp az ellenkezõje!
4. ötféle történelmi tudat kialakulásáról beszélünk, és mégis hárommal
foglalkoztunk csupán. A kárpátaljai magyarság vonatkozó problémáit sajnos azért nem tudtuk bemutatni, mert a történelmi tankönyvek magyar nyelvû változatainak csupán az egyetemes történelemmel foglalkozó darabjai álltak rendelkezésre (az egyikbõl idéztünk is). Mert ti. más magyar nyelvû történelemtankönyvek egészen napjainkig nem voltak, nincsenek. De nem szóltunk a magyarországi tankönyvekrõl sem. Okkal. Egyfelõl, mert azokat bárki
könnyûszerrel kezébe veheti, másfelõl pedig valamennyi vitatott kérdés kapcsán többnyire a bennük megfogalmazott tények és szemléleti módok zsinórmértékéhez tartottuk magunkat. De a tankönyveket lapozgatva, azt sem szabad elhallgatnunk: tennivalók akadnak a mi portánkon is szép számmal. A
jugoszláviai és részint a csehszlovákiai példákon okulva sokkal nagyobb teret
kellene szentelnünk tankönyveinkben a Duna-völgyi népek történetét annyira egybefûzõ közös szálak és kapcsok felrajzolására, a közösen ható tényezõk
bemutatására. Így tágulna igazán szélesebb horizontúvá Közép- vagy Délkelet-Európa népeinek csakugyan egymedrû történelme. Formálva és segítve ezzel is az oly szükséges és közös történelmi tudat kialakítását.
5. Az is kitûnt talán, hogy a vitatott részeknél az álláspontok között a
távolság nem egyforma. Az ún. márxista történetírás megállapításaival leginkább összecsengõ a jugoszláviai tankönyvek tartalma, nagyobb a távolság
52

Csehszlovákiában tanított tananyag és a hazai között, s azokkal számos ponton gyökeresen ellentétesek a Romániában kiadott tankönyveké. A sorrend kialakulásának több oka is lehet, közülük itt mégis kettõt emelnénk ki. A szóban
forgó szomszédos államok közül kétségkívül Jugoszlávia  számra és számarányra egyaránt  a legnagyobb nemzetiségû ország. Sorrendben utána viszont Csehszlovákia következik, s a legkevésbé tekinthetõ annak Románia.
De ugyanez a sorrend alakul ki akkor  s a kérdésnek ez a másik igen döntõ oldala , ha a magyarság lélekszámát nézzük: Jugoszláviában él a legkevesebb (mintegy 500 ezer), valamivel többen Csehszlovákiában (700 ezer), a
legtöbben  és jelentõs hányaduk egy tömbben  viszont Románia területén lakik. A többi között alighanem ezzel magyarázható az is, hogy a tárgyilagos szemlélet tekintetében az eltelt évek során épp a jugoszláv tankönyvek
vizsgálata mutathat fel több ponton is javulást, míg a Romániában használatos tankönyvek szemléletére, igen lehangoló módon, az egyoldalú elfogultság
fokozódása, a sovén uszítás fölerõsödése a jellemzõ.
Sokszor elhangzott már, hogy a kisebbségbe került magyarok hidat alkotnak a Duna-völgyi népek, nemzetek és államok között. Annyiszor, hogy lassan elhasználódnak ezek a szép és kifejezõ metaforák. Ha tejtestvérek nem is
lettünk, de a hidakat, melyeket századokon át a történelem rakott, és közös
sorsunk nehéz megpróbáltatásai alatt építgettünk fel, ne aknázzuk alá. A pillérek
úgyis gyakran meginognak a nehezebb terhelések alatt. Megszilárdulásuknak
a friss kapcsolatok és a múlt józan, hiteles értelmezése egyenértékû feltételei.
 A tanulmány elsõ változata 1970-ben íródott. Az elmúlt évben egészítettem
ki az újabb kiadású tankönyvek anyagával. Szomorú és egyben intõ figyelmeztetés
is, hogy húsz évnek kellett eltelnie, hogy az írás Magyarországon is megjelenjen.

