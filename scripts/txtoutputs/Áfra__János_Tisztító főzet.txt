
Tisztító fõzet
A levágott szarvasfejek,
a kitépett madárszárnyak,
a begyûjtött kígyószemek,
az összevarrt majomszájak
nem tûnnek el nyomtalanul,
miután lopott, éles szerveidként haszontalanná váltak.
A merev arc nem lelkesül át újra,
a törött tollak nem simulnak el,
az üres gödör nem telik meg élettel,
és egy hang se fér át a rácsokon.
Vissza szeretnéd játszani õket
a természetnek, de tapadnak
hozzád az elfoglalt testek.
Tízezrek szarvtengere támad
százezernyi szárnycsapással,
leereszkedõ, éles tekintetekkel,
vádaskodón zsongnak ellened.
Minden ösztönük rajtad üt ki,
és zsigereidig hatol. Egyszerre
akadsz az összes remegõ torkon.
Nyakad életlen fogak nyiszálják,
karjaidat húzva szétszakítanak,
szemeid kikanalazza egy csáp,
ám nem hallja más az ordításokat.
Aztán összehúzódó pupillákkal,
kiszáradt szájjal térsz magadhoz,
és leereszted olvadt szárnyadat.

2017. április

41

