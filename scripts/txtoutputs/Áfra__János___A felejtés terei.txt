
A felejtés terei
Gyûjtés, javítás, megõrzés, címkézés, feldolgozás.
Mielõtt bemutatnák az érinthetetlen tárgyakat,
helyet keresnek a meglévõ félreértések térképén
néhány újabb ismeretlennek, s feltámadnak a dolgok,
amint az eleven emberek emlékei közé visszaférkõztek.
Egy másik történet részeseiként, más szavak közt
és másféle dolgok rendszerében kiemelkednek az idõbõl.
Az ószülõk gyilkos fegyverei és kiszáradt csontjai,
mindennapi tányérjai és életadó ágyai újraélednek
az utódok leterhelt retinái mögötti szürkeségben.
A tudatok hálójából kibomló kegyes üzemzavar,
a fenntartó feledékenység raktározásra ösztönöz,
kiemeléssel szavatolt megõrzésre, hogy viselhetõvé
váljanak jóvátehetetlen dolgok a távolodásban.
Az emberben az állati felejt a túlélés érdekében,
az állatban az emberi emlékezik valami igazabbért.
Több mint két és fél ezer éve Ennigaldi hercegnõ,
az utolsó újbabiloni uralkodó lánya az ókori mûvek
ezerötszáz évet átölelõ gyûjteményét alkotta meg,
olyan tudatosan, ahogy a modern Európa úttörõi
tették hasonló távlatból a római kori leletekkel.
A múzeumok megteltek élettel, majd lassan kiapadtak,
hogy aztán az interaktív és virtuális másolatoknak hála
ismét érdekessé váljanak. A történelem a teljesség
illúziójából kiszakadva feneketlen tekintetekké változott,
és szórakoztatóvá aprózódtak a bonyolult történetek.
Haj- és cipõmúzeumok nyílnak izgatott nõknek,
erotika- és péniszgyûjtemény az egyakaratúaknak,

49

„

„

50

tiszatáj
és Tokióban a hatalmas szennyezettségnek hála
a paraziták elszaporodása és gyilkos tevékenysége
is eredményessé vált, az elõzõ század közepén emlékteret kaptak, ahol a világ legnagyobb, nyolcméteres
szalagférge lett az úr. Hosszú évek alatt több millió petét
rakott le egy testben, komoly gyomorbajt gerjesztve
lárváival, figyelmeztetett valakit a véghez tartozásra.
Itt az õrületnek, ott a halottaknak és a kimúlás
eszközeinek hódolnak, üvegbura mögül is borzongat
hullazsák, koporsó, eutanáziagép, balzsamozott magzat.
Máshol csodálni kezdik az aplasztinált emberi testeket,
a bõrtelen izomszövetek íveit mûanyag tartja össze,
és az éjjeliõrök gyakran egyezkednek a szellemekkel,
ám a fejek és a kamerák képei úgyis szétperegnek.

