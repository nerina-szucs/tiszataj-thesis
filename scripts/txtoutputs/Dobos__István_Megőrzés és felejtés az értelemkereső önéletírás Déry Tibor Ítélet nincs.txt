
Megõrzés és felejtés
AZ ÉRTELEMKERESÕ ÖNÉLETÍRÁS (DÉRY TIBOR: Í TÉLET NINCS ) 

Cím és szöveg viszonya. Nyelv és szubjektum
A szöveget értelmezõ cím a személyes életút külsõ megítélésének lehetetlenségére utal,
bûnök megvallására, melyet nem követ ítélet. A gondviseléshit, az utolsó ítélet tagadása
mellett az önmagunk fölött hozható ítélet kimondhatatlanságára. Felfogható az olvasóhoz
intézett intelemként is, amely nem tanácsolja az elsietett ítélkezést, inkább nyitott értelemkeresésre szólít fel. A halálra készülõdõ várakozását is kifejezi az ítélet eljövetele iránt.
Az elbeszélõ kételye mindenre kiterjed.
Az ítéletmondás lehetõségének fölfüggesztésébõl magának az igazság fogalmának
a kérdésessé válására lehet következtetni, hisz minden igazságszolgáltatásnak ez az alapja.
Az önéletíró nem tartja alkalmasnak sem az igazságot, sem annak ellentétét, a hazugságot,
hogy mértékéül szolgáljanak emberi cselekedetek megítélésének. A hazugság nélkülözhetetlen eleme az egyén és a társadalom életének egyaránt, mégsem nevezhetõ néven, ellenben az igazság nevében és védelmében bármilyen törvénytelenséget el lehetett követni
a történelemben. Mivel magyarázható a metafizikai legitimáció iránti szükségletnek ez
a képmutató válfaja? A dolgok valódi néven nevezésének hallgatólagos elkerülése nem az
Esti Kornél történetekbõl ismerõs módon foglalkoztatja az önéletírót. Nem hagy ugyanis
kétséget a visszaemlékezõ, hogy ifjúkorában korántsem tartózkodott az ítélkezéstõl a történelmi igazság nevében. A kommün lelkes híveként még évtizedek múlva is sajnálja, hogy
a szárszói zendülésnek csak a hírét vitte el egykor: „Megnyugtatóbb volna számomra, ha
személyesen, tehát szókimondóan magam is fegyverrel a kézben veszek részt a politikai
megtorlásban vagy védekezésben.” (Déry 1971, 51) Kommunista eszmei elkötelezettsége
olyan erõs, hogy legszívesebben anyja családi ékszereit is beszolgáltatná 1919-ben. A történet folytatásában megkönnyebbüléssel veszi tudomásul, hogy nem jelenti föl ékszereit
rejtegetõ anyját a vámvizsgálaton, de utólag nem tud cselekedetére megnyugtató magyarázatot adni, az emlék lehetetlen helyzet elé állítja a történelmi igazság nevében ítélkezõt:
„mi lett volna hát a dolgom, kérdem most magamban. Valóban az, hogy följelentem
anyámat? Egy újabb képlet a mélybõl, logikailag megoldhatatlan.” (Déry 1971, 53) Az önéletíró kíméletlen szókimondással leírja, hogy megalkuvásának köszönhetõen nem vált



Jelen tanulmány a szerzõ Önéletírás a huszadik századi magyar irodalomban címmel készülõ
monográfiájának fejezete.
Az idézetet követõ, zárójelben közölt lapszámok a szövegben az alábbi kiadásra vonatkoznak:
Déry Tibor: Ítélet nincs. Szépirodalmi, Bp., 1971.

2004. február

55

anyagyilkossá. Apja viszont a visszaemlékezõvel csaknem egyidõs korában, hetvenhat évesen menekül öngyilkosságba, miután megmaradt vagyonát az állam elvette. A visszaemlékezõ érvelése nem jut nyugvópontra, s végül is azzal zárja le eldönthetetlen belsõ vitáját,
hogy e korszaka „különösképpen zavaros és terhes volt.” (Déry 1971, 56) A kommün bukása után eszmehitének megõrzését a „törvénytáblák” összetörésétõl reméli. Önpusztító
szenvedéllyel veti bele magát a kártyajátékba, amely elszakítja a valósághoz rögzítõ kötelékeit. Elveszíti megmaradt apai örökségét, s így apja kétszeresen is a kommün áldozatává
válik: tulajdona államosítása miatt öngyilkos lesz, hátrahagyott örökségét pedig fia áldozza fel kommunista eszmehitének megõrzése érdekében.
Az Ítélet nincs elbeszélõje azért fordít különös gondot a kártyajátékos lélektanára,
mert a vak szenvedély közvetítésével megkockáztathatja általános következtetéseinek
megfogalmazását az emberi természetre vonatkozóan. A cím viszonylatában ezek közül
talán a legfontosabb az, hogy sem az egyén életében, sem a történelemben bekövetkezõ
ismert tragédiáknak nincs hasznosítható tanulságuk. Nincs fejlõdés, sem haladás, csakis
ismétlõdés mind az egyén, mind pedig a társadalom életében. Legjobb esetben arról lehet
szó, hogy képes-e az ember a maga hasznára fordítani a huszadik század technikai vívmányait „az emberirtás és -ártás minõségi és mennyiségi tökéletesítésében.” (Déry 1971, 76)
Az ítélkezéshez szükséges mérték semmiképpen sem lehet a logika vagy az ésszerûség,
mert mindkettõ cserbenhagyja a magánéletében és a történelemben egyaránt vesztes önéletírót a sorsdöntõ pillanatokban. A szükségképpen veszteséggel végzõdõ kártyajáték hajszolása az önítélet megkísértéseként is fölfogható. Valójában veszítenie kell ahhoz, hogy
elnyerje lelki üdvét, a kártyaadósság viszont az érvényes törvénykönyv alapján fenyegeti nagyon is valóságos büntetõítélettel. Azért játszik, hogy elszakadjon a történelemtõl, a környezõ valóságtól, mert így képes megõrizni eszmehitét, ugyanakkor a pénzveszteség a lehetõ
legkézzelfoghatóbb módon kötözi a valósághoz. Metaforikus értelemben ez a csapdahelyzet
a címre vonatkoztatva, a maga eldöntetlenségével azt sugalmazza, hogy ítélet nincs, az ítélkezésrõl lemondani viszont lehetetlen.
Amennyiben a logika vagy az ész nem lehet az ítélet alapja, vajon a bûn és az erény fogalmai szolgálhatnak-e mértékül a cselekedetek megítéléséhez? Az értékek idõ- és térbeli
változékonysága nem teszi lehetõvé egyetemes, csakis személyre szabott mérték fölállítását. Az önéletíró számára az emberek bizalmával való visszaélés jelenti az idõt álló bûnt,
amelyet ugyanakkor pénztartozásait felhalmozva azért kénytelen gyakorolni, hogy kártyázhasson. A visszaemlékezõ értelme egyetlen pillanatban sem hagy ki, ezért a játék az én
elvesztésének lelki szükségletét elégíti ki. Ez a termékeny tudathasadás a semmibe taszítja
az elbeszélt önéletrajzi ént. Érdemes talán egészében idézni a kapcsolódó elmélkedést:
„nyerni akartam, s egyidejûleg veszteni: mindent elveszteni, hogy már vége legyen a kínnak. Ez volt az a lépcsõfok, melyre több órai megfeszített munkával fölérve, kivetettem
magam az ûrbe: nemcsak anyám halálát kívánva, hogy a magam pusztulása miatt ne
szenvedjen, hanem személyem, létem, emlékem teljes megsemmisülését; fájó tudatomnak
nyoma se maradjon a földön.” (Déry 1971, 81)
A helyzet meghaladhatatlan belsõ ellentmondását az jelenti, hogy a személyiség lebontásának fáradságos munkája önfegyelmet igényel a játékostól: nem szabad ugyanis idõ
elõtt mindenét elveszítenie, mert így nem érheti el eredeti célját, tudata érzékelésének elvesztését: „hosszú idõn át példás lelkierõvel védtem magam épp az ellen, amire vágytam.”

56

tiszatáj

(Déry 1971, 89) A kártya mellett az írás az önéletrajzi elbeszélõ másik szenvedélye, s az
ellenõrzött játéknál ez talán még abszurdabb tevékenység: „még ma is szaladok a tollam
után, s nem mindig érem utol. Igaz, gyakran nálam jobban tudja, hogy hová igyekszem.”
(Déry 1971, 154) Az önéletíró azt gondolja, hogy alapvetõen mégis ura a nyelvnek. A fordítás mutatja meg számára az anyanyelvi kifejezés korlátait. Íróként bizonytalansága tudatában vállalnia kell tévedései kockázatát, s ez a helyzet arra emlékezteti, hogy az ember
cselekvésre ítéltetett.
Elfelejtett Rajk-ellenes cikkének megírása miatt nem keres önigazolást, nem kér felmentést, ugyanakkor lelkiismeret furdalást sem érez: „Nem mentem föl magamat, tudatlanságommal sem védekezem. S hogy húsz év alatt elfeledkeztem megírásáról? Az idõ sem
mentség.” (Déry 1971, 261) A cím értelmezési ajánlata teszi lehetõvé ezt az összetett viszonyulást. Amennyiben nincs ítélet, önmagát sem mondhatja bûnösnek, s más sem ítélkezhet fölötte. A részletesen fölidézett életszakaszok közül az egymást követõ háború, a vészkorszak és a Rajk-per közös tanulságát nem összegzi az önéletíró, de azt sugalmazza, hogy
mindhárom történetben ugyanannak a reménytelenül fejlõdésképtelen lénynek az antropológiai tulajdonságai mutatkoznak meg. Mélységes bizalmatlansága az ítélet megalapozottsága iránt az ítélkezõ tökéletlenségével is magyarázható. A maga gondolkodásában
sem bízik, sõt, még tévedéseinek megítélésében sem tévedhetetlen. Az ítéletalkotást megelõzõ gondolkodás és önismeret viszonylagosságának tudata nem tragikus tapasztalatként
fogalmazódik meg az önéletrajzi elbeszélésben. Nem áll távol az Ítélet nincs elbeszélõjétõl
a derûs tudatlanság egykedvû elfogadása, a fanyar irónia, amellyel feloldozást ad önmagának elkövetett mulasztásaiért. Miután megbékél önmagával, nem állhat meg itt, s felmentést kell adnia a mások fölötti ítélkezés nehéz felelõssége alól is. Nem tudja viszont az
ítélkezéstõl megtartóztatni magát, ha ellenfelei emlékképeit fölidézve indulata elragadja:
„Egy százlábúra emlékeztetett, mely mintha leskelõdnék, mozdulatlanul egy helyben áll 
Írjam le a nevét? Sz.-el kezdõdik, mint a szörnyeteg szó. Bosszúm, hogy sem el nem hallgatom, sem ki nem írom teljesen, lebegjen a lét s a nemlét közti méltatlan állapotban!”
(Déry 1971, 221) E szövegrészlet az írás „ítélkezõ” hatalmának bemutatására is példaként
szolgál. Az elbeszélõ nem bízik a nyilvános vezeklésben, az önkritikában, amely az ítélkezés egyik neme. Nincs mit csodálkozni ezen, hisz az önéletíró alapvetõen racionális gondolkozású. A gyónást, mint a vallásos hit megnyilatkozását nem tudja másként elképzelni,
csak öntudatvesztéshez közeli állapotként, amely nyilván nem adhat hiteles képet a személyiségrõl. Nyelv iránti bizalmatlanság is magyarázhatja, hogy a vallomás nem minõsül
az énkifejezés, az önvizsgálat hiteles formájának. A gondolat megelõzi a szót, amely csak
tökéletlen alakja annak, s amikor írássá válik, ismét elváltozik, s azért formálódik, hogy
„leírva legalábbis hasonlítson az igazságra.” (Déry 1971, 284) A hagyma héjához hasonlóan rétegzett személyiség képzete, a kifejezést megelõzõ gondolkodás feltételezése, a reprezentáció elvû nyelvfelfogás, s a tapasztalati világot helyesen leképezõ igazság fogalma kivétel nélkül az európai filozófia kartéziánus örökségének részét képezik. Az önéletíró küzdelmek árán, de mindvégig az ésszerûséget mindenek fölé helyezõ hagyomány folytatójaként néz szembe önmagával. Ezt a szellemi örökséget akkor sem tagadja meg, ha kételkedve
közelít szinte minden fölmerülõ szellemi, vagy morális megítélést igénylõ kérdéshez, erkölcsi értékrendje azonban idõvel változik. Fiatalemberként még feltétlen parancs számára
a férfibecsület barátaival szemben, késõbb már ezt a törvénytáblát is félreteszi, sõt a kaján

2004. február

57

öröm sem áll tõle távol. Emlékidézés közben ébred rá, hogy féltékennyé vált, holott ezt az érzést korábban egyáltalán nem ismerte.
Nem ítélkezik önmaga fölött, de harmadik személyben beszélve elbeszélt énjérõl gunyorosan emlegeti véleménynyilvánítástól aggályosan tartózkodó magatartását: „Tudvalevõ, hogy e jegyzet szerzõjének az a sunyi rögeszméje, hogy nem mond véleményt. Nyilván, mert tántorgásai közben elvesztette.” (Déry 1971, 350) Példázatot ír a börtönrõl,
a történet jelképes értelmét azonban homályban tartja. Nem foglal állást, s tartózkodása
az öncenzúra kényszerére tett ironikus utalásként is felfogható. Két börtönbüntetését ugyanis a szó szoros értelmében vett ítélet elõzte meg. Kétszer kerül börtönbe politikai okok miatt, elõször Gide könyvének lefordításért két hónapra 1938-ban, másodszor az 1956-os
forradalomban játszott szerepéért három évre. Nyilvánvaló, hogy az Ítélet nincs megjelenésének idején uralkodó politikai viszonyok miatt nem gondolhatott az önéletíró arra,
hogy minõsíti második elítéltetését. Hiba volna ugyanakkor figyelmen kívül hagyni, hogy
felmentést vár attól a politikai rendszertõl, amelynek a nevében elítélték. Ezzel viszont kinyilvánítja, hogy hisz a fennálló hatalmi berendezkedés megjavításának lehetõségében. Beszédes hallgatásával, s várakozó magatartásának megfogalmazásával tehát meghozza mégis
a maga ítéletét a szocializmus mellett. 1956-ban elmondott beszédét megtagadja a bírósági
tárgyaláson, de ezzel úgy véli, csakis a maga lelkiismeretének tartozik elszámolással.
A nyelvek és kultúrák egyenrangúságának gondolatatából kiindulva az elbeszélõ idõnként egykedvûen mindent megért, tehát nem elsajátítja a kulturális idegenséget, hanem
elfogadja a másik véleményét a kívülálló szemlélõdõ szerepébe helyezkedve. Ítélkezésre
nincs mód, ha minden egyformán jogosult. Az önéletírót megkísérti az egyetemes viszonylagosság gondolata. Moralistaként viszont fenntartja magának a következetlenség jogát,
s ezzel kivonja magát a kötelesség alól, hogy mindent meg kelljen bocsátania. Jó példaként
említhetem Szilasi Vilmos nevezetes döntésének mérlegelését. Miután Heidegger belép
a Nemzetiszocialista Pártba, Szilasi szakít barátjával, de nem fogadja el háború után megüresedett katedráját: „Szilasi mikor követett el árulást: amikor megtagadta barátját, vagy
amikor megtagadta tagadását? Az irgalom felé hajlok, abban reménykedve, hogy nem fognak szavamon. Lássam magamat is megbízhatatlannak, ne csak igazságos bíráim.” (Déry
1971, 422) Az önéletíró nyitva hagyja a feltett kérdést, de azt sugalmazza, hogy ennél tovább nem is mehet.

Kép és képmás egymást helyettesítõ játéka. Az én színrevitele
A nyitó fejezet címe, Indulás 1967. augusztus 16-án, azt jelenti, hogy kezdetét veszi
a visszaemlékezõ képzeletbeli utazása a múltba. Az emlékezésre készülõdõ önéletrajzi elbeszélõ önmagát látja tükrözõdni életének a színterein. Az elmúlás hangulatát fölidézõ
kora õszi kert képe a visszaemlékezés kezdõ helyzetében különösen megnöveli az önéletrajzi én megjelenítését szolgáló metafora kifejezõerejét. A korhadó levél helyettesíti a beszélõ elhasznált lélegzetét. A hasonló és a hasonlított között nem áll fönn részleges azonosság, ugyanakkor elliptikus metaforának sem tekinthetõ, mert mindkét elemet tartalmazza. Megszemélyesítés, de nem állítható egyértelmûen, hogy élõt helyettesít élettelennel, hisz az elhasznált lélegzet és a korhadó levél egyaránt az élõtõl az élettelen felé tartó

58

tiszatáj

állapotot képviseli. Lélegzetvétel közben az elhasznált tüdõbõl jövõ hangok hasonlíthatnak a zörgõ õszi levelekhez.
A halál közelségének sejtelme hatja át az elmúló nyári kert növényzetének, s a mélyben látszó Balatonnak a leírását, amelyben az érzéki látványok és az elvont fogalmak között jön létre jelentésátvitel. Ahogy a víztükör félkörben kirajzolódó határán túl sem lát el
a gyengülõ tekintet, úgy az emlékezet is elhalványul, s csak a közelihez képes elérni: „A félig-meddig elszenesedett agysejtek vaksin hunyorogva farkasszemet néznek a múlttal, már
csak a jelen maradt meg számukra. Ami azon túl van, azok a félkörök üresek.” (Déry 1971, 5)
Az öregség mint metonímia, a kertben nézelõdõ, nehezen lélegzõ beszélõre alkalmazott
elvont fogalom elõkészíti a képzeletbeli játékos felemelkedést a levegõbe, amelyet a hangot adó alak átlényegülése tesz lehetõvé: „az öregség  noha korhadt levelek válnak le
nyelvérõl  még meg tud kapaszkodni két csontos kezével annak a káposztalepkének az
ívében, mely most himbálódzik el az orra elõtt, s lobogó ingujjakkal és szétszórt kevés hajával még utána is úszik az üvegveranda irányába.” (Déry 1971, 6)
Az úszás képzete tovább terjed a hajó alakú kert megszemélyesítésével, amely a vízbe
vágyik, s folytatódik a mélyben hullámzó víz és az elbeszélõ ereiben áramló vér közötti átvitellel. A háromszög alakú kert csúcsa hajóorrot képezve megnyitja az elbeszélõ képzelete
számára azt a rést, amelyen továbbhaladva a kert fedélzetté alakul át, s már csak arra vár,
hogy a múltba visszasüllyedni vágyó felszedje a horgonyt, eloldja a köteleket, amelyek a valósághoz rögzítik. Az éjszakai vihar megelevenedõ látomásában az elbeszélõ hajónaplót
vezet, miközben a hajó Kháron csónakjává alakul át, amelynek fedélzetén csontvázak teljesítenek szolgálatot. A legénység látványának leírása a középkori haláltánc ábrázolásokat
idézi, Bosch viszolyogtató lényeire emlékeztetve: „elnézem a föld népét, amint óvatosan
tapogatódzó ujjakkal ki-ki helyükre nyomkodja kifordult gerinccsigolyáit, s hasüregén
hátranyúlva nyálával visszaragasztani igyekszik az elmozdult porckorongot.” (Déry 1971, 7)
A túlzott részletességgel kidolgozott kép mintha átbillenne azon a ponton, ahol még a borzalmak érzékeltetése tragikus hatást vált ki, s elmozdul a látvány ironikus befogadásának
irányába: „A csontvelõ sajna, már rég kifolyt. A tüdõ is elfogyott, s belõle az édes, illatos,
virágporos levegõ. Csöndben tesznek-vesznek ott lent, a fedélzeten, egymást figyelve üres
szemgödreikkel, melyeken átsüt a hold. A hajó halad, halad. Ó, jaj, meg kell halni, meg
kell halni!” (Déry 1971, 7) A fölidézett személyes halottak alakjai a tamáshegyi kertben
lassú menetben vonulnak el a visszaemlékezõ elõtt A holtakat feltámasztó emlékezés
szimbolikus jelentését keresztezi a szó szerinti értelemben vett halottidézés, amely az
emlékek szellemi létezési módját mutatja meg kísértetek képében: „A halottak vonzzák
egymást, az emlékezetben is. Egyik a másiknak ad át  Testvért, rokont, barátot, történelmi hõsöket, írókat, közéleti kis és nagy numerusokat, nevük vesztett Kovács Istvánokat
ráncigált ki sírjukból, kik most kisebb-nagyobb lángjaik pislákolásával egymás kezét fogva
átvonulnak a tamáshegyi kerten, vakon a reggeli napfényben, süket csontorrlyukaikkal rózsaszín petúniáink illatából szopogatva.” (Déry 1971, 22) Ezek a torz külsejû lények erkölcsi értelemben azért riasztóak a visszanézõ moralista számára, mert figyelmeztetik velük
szemben elkövetett mulasztásaira. Az õszi kert nemcsak az elmúlást idézi. A máslétbe átvivõ hajóra hasonlít, de a születésre, az „öregség bölcsõjére” is, amennyiben a visszatekintõ a kezdetekig hátrálva újraéli emlékeit.

2004. február

59

Kép és képmás egymást helyettesítõ játékára jó példaként idézhetõ a szobába betévedt
lármás õszike, mely régmúlt ifjúságára emlékezteti az önéletrajzi elbeszélõt. A megszemélyesítés kiterjed szinte mindenre, ami a visszaemlékezõ látóterébe kerül környezetében: „Másnap találtunk rá zöldes színû, átlátszó kis hártyatestére, egy muskátli levelének
hónaljába bújva.” (Déry 1971, 11)
Az emlékezõ egymás után eleveníti meg életének meghatározó szereplõit, s a fölidézett
alakok viszonylatában szembesül egykori önmagával. Az arcok egymásban tükrözõdnek,
de kérdés az, hogy a visszaemlékezõ tekintete elõtt elvonuló alakok ugyanabban a tükörben látszanak-e, magyarán mennyiben lehet rögzítettnek tekinteni a fölidézõ helyzetét, és
szilárdnak önazonosságát. Az elbeszélés távlatainak s a hozzá rendelhetõ hangok kapcsolatának a változásait érdemes nyomon követni e kérdés megválaszolásához.
Kép és képmás egymást helyettesítõ játékában a lelkiismeretvizsgálat igénye jelenti
a szabályt, s rendezi el a fölmerülõ emlékeket. Az önvizsgálat állítás és feltételezés között
mozogva bontakozik a „mit vétettem ellene” s a „mit vétett ellenem” kérdések mentén.
E kétféle megítélés közötti egyensúly megtartása az önéletíró bevallott célja. A gondos mérlegelés igénye a fölidézett alak megformálásában, s a hozzá kapcsolódó elbeszélés retorikai fölépítésében, elbizonytalanodásra valló hangnemében is megmutatkozik: „Mondom
vagy kérdem, teszem hozzá. S ha mondom, vajon nagy lelkemnek milyen szolgáltatásaival
maradtam adósa?” (Déry 1971, 25)
Az elbeszélõ és az elbeszélt én színrevitele külsõ párbeszéd megjelenítésével történik:
„ Szeretnél vele találkozni, ha még élne?  Nem.  Szeretnéd neki megmutatni tamáshegyi kertedet?  Nem.” (Déry 1971, 26)
Élete elsõ megörökítésre érdemes szereplõjének a fölmerõ képe indulatot vált ki az elbeszélõbõl. Gondosan õrzött egyensúlyának megbomlása jelzi, hogy az elbeszélt én nem
tudott fölülemelkedni elszenvedett sérelmén, sõt, az önéletíró is elveszti a mértéket, amint
az emlékei megelevenednek, ezért is védekezik ellenük: „Indulataim még ötven év, egy fél
évszázad elteltével is taszítják, igyekeznek kizárni emlékezetembõl, mint egyébként múltam
földrajzának sok térségét, egész földrészeit is.” (Déry 1971, 26) Gyermekkori csínytevésének
leleplezését fogadja olyan döbbent csodálkozással, mint évtizedekkel válása után a hírt elsõ
felesége hûtlenségérõl. A pillanatnyi vak szenvedélyt ellensúlyozza a tárgyilagossá változó
hangnem és a tudnivalók felsorolása elsõ felesége „alakjának rekonstrukciójához.” (Déry
1971, 29) Képzelet és emlékezet határai átjárhatóvá válnak az emlékképek szöveggé formálása közben, s az áttûnéseket igyekszik számon tartani az elbeszélõ is: „Csak írói gyakorlatban edzett képzeletemben rajzolom-e utána alakját a tamariszkusz árnyékában,
vagy mélyemlékeim idézik-e fel.” (Déry 1971, 30) A visszaemlékezõ azt sem tudja eldönteni idõnként, hogy mit érdemes feljegyeznie a fölidézett alakról, amely egyben közös életük jellemzõ mozzanata is lehet. A tanúk már nem élnek. Nevük után zárójelben, akárha
sírfeliraton, ez olvasható: „meghalt”; „õ is meghalt.” Apja haláláról elõször csak zárójeles
közbevetésben emlékezik meg, „(s rövidesen öngyilkos lett)”, s csak késõbb tér vissza alakjához. (Déry 1971, 50)
Az emlékezés színtere, a kora õszi kert idõrõl idõre feltûnik, s így érzékelhetõvé válik
az elbeszélés lassúsága a képzeletben lejátszódó emlékezéshez képest. Az ötödik fejezet
elsõ mondata a könyv nyitó képére utal vissza, mintha az idõ megállt volna: „Még mindig
a hátsó kertfeljáró lépcsõjén állok.” (Déry 1971, 41) Arra is lehet gondolni, hogy a rendsze-

60

tiszatáj

res írás hatására felcserélhetõvé válnak a napok, egymásba folynak, ezért nem érzékelhetõ
az idõ múlása az elbeszélés jelenében. A kert egyfelõl kizárja a külvilágot, s így védelmet
nyújt az önéletírónak, másrészt védtelenné teszi a fölmerülõ emlékekkel szemben. A viszszaemlékezés idõnkénti felfüggesztése ezért jelent megnyugvást az elbeszélõ számára:
„Bekallantyúzom eszméletemet. Boldog vagyok, itt most nem érhet baj.” (Déry 1971, 49)
A személyes halott arcképe nem áll az emlékezõ rendelkezésére, idõ, megértés és elbeszélés függvényében „érlelõdik” a visszaemlékezésben. Ez valójában azt jelenti, hogy az
önéletírónak mindenekelõtt saját egykori arcát kell megrajzolnia a fölidézett másik arc
tükrében. Az emlékezéshez hangoltság szükséges, s ebben az állapotban, a kert látványában, önmagát, mint saját arcának az emlékképét ismeri föl a múltba révedõ: „Egy levél, ha
mozdul. De az is csak az árnyékát ejti le. Egy szál békanyál lebeg, csillog két ág között,
rajta cserélik csöndjüket. A pókhálóban lebegve én is, melynek szálait emlékezetem szövõmirigyeibõl eregetem, szinte emlékké válva magam is.” (Déry 1971, 103)
Az önéletíró tudatában van megértésének határaival, s errõl elõször gyerekkorában
gyõzõdhet meg. Kisgyerekként képes fölfogni, hogyan jöhetett rá anyja logikai következtetéssel arra, hogy lopott befõttet evett, hisz senki nem láthatta meg. A valóságról alkotott
képzetei rendszeresen félrevezetik, s minduntalan arra kényszerül, hogy változtasson elképzelésein. A gyerekkori eset módosult alakban a kép és a képmás közötti megszüntethetetlen különbség példázataként rendszeresen felbukkan az önéletrajzi elbeszélésben.
Felnõttként az önéletíró az ésszerûséget és a logikát nem tudja már elfogadni fenntartás
nélkül a világ rendezõelvének, ezért mondhatja azt, hogy a leleplezett kisfiú álmélkodása:
„válságmodellje volt késõbbi életem baleseteinek.” (Déry 1971, 15)
A dörgicsei templomfal melletti sírgödör szélén állva idézi föl az elbeszélõ személyes
halottainak az alakját. Ez a fikciós kerete a színre vitt emlékezésnek, amelyre az önéletírónak saját önarcképének megrajzolásához van szüksége, s ezt idõnként vonakodva veszi
tudomásul: „Magamról írok, vagy Füst Milánról? Kivel magyarázom a másikat?” (Déry
1971, 184) Belsõ bizonytalanságában így hangot adhat gondolatainak, s miközben másokról beszél, kételyeit kimondva folyamatosan alakíthatja önarcképét. Kassákról portrét készít, s mellé helyezi Kassák önarcképét, amelyet kéziratban maradt levelének részleteibõl
állít össze. Anyjáról készített fényképei kiszorítják a valóságos alakjáról õrzött képet emlékezetébõl. A fénykép rosszul helyettesíti az emléket. Az önéletíró nem tudja fölidézni a képen látható ruhák színét, tapintását, formáját. A visszaemlékezéssel szembesítve a fénykép elszegényíti, sõt, torzítóan leegyszerûsíti az emlékképet. A visszaemlékezésben az én
színrevitelének más módozatai is megtalálhatók. Ezekrõl elmondható, hogy részint kapcsolódnak az elbeszélt én alakváltoztatás iránti készségéhez, amely mindenre kiterjedõ
fenntartásaival magyarázható, másfelõl összefüggésbe hozhatók írói szerepkeresésével.

Önértelmezõ alakzatok
Az életrajzi elbeszélésre vonatkozó önértelmezések döntõ részben a mû alakítottságára
vonatkoznak. Az önmagával folytatott párbeszéd belsõ elrendezése, arányai, a válogatás
elõzetes szempontjai, a kihagyás, a sorrendcsere, egyszóval a szövegszerû megalkotottság
kérdései kerülnek elõtérbe. Nem bírom tovább, ezzel a mondattal végzõdik az a vers,
amelynek a szövegalakulását követi nyomon az önéletíró egy teljes fejezeten át, a képek ke-

2004. február

61

letkezését, módosulását, átírását, kitörlését értelmezve. A képeket analógiák és a külsõ megjelenés hasonlósága szerint összefüggõ rendszerbe akarja illeszteni, de rá kell ébrednie arra,
hogy a nyelv létesítõ ereje, a trópusok önállósuló mozgása, képzeteket felépítõ és romboló
mûködése írja tovább a szöveget, s nem a lelkiismeretvizsgálat igénye. A végeredmény, az
utolsó szó, már nem emlékeztet a versindító sorra, a létrejövõ szöveg felülkerekedik a téboly
képzetét távol tartani igyekvõ beszélõ akaratán.
Az irodalomról szóló irodalom benyomását keltõ önértelmezések nagyobb részben az
irodalmi élet intézményeinek belsõ életéhez, szerkesztõségi mûhelybeszélgetésekhez, illetve az irodalompolitikához kapcsolódnak. A visszatekintõ részletesen ismerteti a Feleletvitát, és ironikus megjegyzéseket fûz a sematizmus esztétikai ideológiája jegyében megfogalmazott vádakhoz. Lehet ezeket a szövegrészeket kritikatörténeti adalékként olvasni,
széljegyzetként a Révai-féle kultúrpolitika mûködésének leírásához, s nyelvemléket jelentõ forrásként a realista mûvészet szótárának, elvrendszerének megismeréséhez. A színlelt irodalmi eszmecserében megfogalmazott kultúrpolitikai kérdések izgalmat kelthettek
a mû elsõ megjelenése idején. Napjainkban nem készteti az olvasót alaposabb mérlegelésre az a kényszerû választás, hogy a valóságot, vagy az eszme szolgálatát kell-e az írónak
elõnyben részesítenie. Korántsem biztos, hogy az önéletrajzi elbeszélõ szilárd elvi meggyõzõdésbõl tartózkodik a középszerû regény idõszerû ideológia szempontoknak megfelelõ
átírásától. Feltehetõleg nem bízik abban, hogy átdolgozással lényegesen jobb mû születhetne a Felelet meglehetõsen gyenge alapszövegébõl. Nem tud viszont kiengesztelõdni
a vita nem túl jelentõs, de annál harcosabb részvevõivel, akiknek az emlékét fölidézve évtizedek múlva is elragadtatja magát: „amilyen szívesen bocsátok meg annak, akinek egész
szervezetem helyesel, olyan vonakodva az ellenszenves kis vakarcsnak, aki például a Felelet-vita után lesütötte a szemét, ha az utcán találkozott velem.” (Déry 1971, 220)

Az elbeszélõ és az elbeszélt önéletrajzi én viszonya
A hetvenhárom éves önéletíró beszédhelyzete korántsem szokványos. Ifjúságának
emlékei nagyrészt kiestek emlékezetébõl, a közeledõ haláltól nem fél, az öregséget egykedvûen elviseli, s közömbös másokkal, de saját múltjával szemben is. A világ erkölcsi
rendjének létezését tagadja, s ennek következményeit szenvtelenül vállalja a maga életére
vonatkoztatva. Érdemes talán egészében idézni az idevágó eszmefuttatást, amely a visszaemlékezõ szellemi magatartásának és értékrendjének lényeges vonásaira vethet fényt:
„Mint említettem, hetvenhárom éves vagyok. Amennyi szégyellni valót az emberi fajta ez
idõ alatt összehordott, azzal ki lehetne emelni sarkaiból a földet, ha ugyan e golyó fogékony volna erkölcsi és észbeli ellenvetésekre. A magam egyéni életében, aránylagosan,
nem maradtam el sem tempóban, sem mennyiségi, sem minõségi szolgáltatásokban fajtám ebbeli buzgólkodása mögött.” (Déry 1971, 12) A bûn kiterjesztése magára az emberiségre elvileg csökkentheti az egyén személyes erkölcsi felelõsségét. Camus Bukásának fõhõse, Jean Baptiste Clamance, akinek neve Keresztelõ Szent Jánoséra emlékeztet, éppen
a maga számára felmentést keresve akarja meggyõzni hallgatóját a bûn egyetemességérõl,
de a hamis prófétát végül is kinevetik. Az Ítélet nincs elbeszélõje viszont iróniával viszonyul saját apokaliptikus szemléletéhez. Moralistaként határozza meg magát, aki az ítélkezés jogát csakis tulajdon cselekedetei fölött tartja fönn, de megbocsát azoknak, akik bûnt

62

tiszatáj

követtek el ellene. Saját erkölcsi mértéke szerint nehezen ad felmentést magának tévedéseiért, de nem tud kiengesztelõdni gyávaságát õrzõ megalázó börtönemlékeivel.
Az Ítélet nincs önéletírói vállalkozásának célját korántsem könnyû megragadni többszörös kizárással élõ megfogalmazásai alapján. Amennyiben az önéletrajzi elbeszélõnek az
elõzetes bejelentései nemcsak saját erkölcsi meggyõzõdésének kifejezõdéseként foghatók
fel, de az olvasó kezében tartott könyv önértelmezéseként is, akkor különösen fontossá
válhat bevezetés és szöveg viszonyának vizsgálata a késõbbiek során. Mielõtt elkezdõdne
a visszaemlékezés, az elbeszélõ megtagadja a mûfajhoz kapcsolódó szinte valamennyi hagyományos olvasói elvárás teljesítését. Nem készít végsõ számvetést, mert nem akarja elveszteni nehezen kialakított egyensúlyát, másfelõl nem hisz abban, hogy kíméletlen vallomása bármilyen tanulsággal szolgálhatna más számára. Mindenben kételkedik, s így az
értelmezés változó távlatainak függvényében viszonylagossá válik szinte valamennyi állítása. Kérdés, mennyire lehet készpénznek venni, hogy a visszaemlékezõ kíváncsisága a távoli emlékek iránt egyre inkább csökken a közelgõ halál tudatában. Közvetlenül e kijelentés megfogalmazása után három-négyéves kori bûnbe esésének emléke merül föl önkéntelenül, az erkölcsös polgári nevelés példázataként, amelynek az értelmezése ugyanakkor
viszonylagossá teszi a személyiség további fejlõdésében játszott szerepét. Az elbeszélõ magatartását alapvetõen ez a belsõ bizonytalanság, s a mindenre kiterjedõ kételkedés határozza meg: „Bármi történt légyen, s történjék ma velem s körülöttem, ma már csak hozzávetõlegesen merem felbecsülni jelentõségét, okát és célját.” (Déry 1971, 14) Az önértelmezés lezárhatatlanságának tapasztalata úgyszólván az önéletrajzi szubjektum megalkotásának az elõfeltételeként jelenik meg az Ítélet nincs bevezetésében. Alapvetõen az értékek viszonylagosságának tudata tartja távol az elbeszélõt az ítéletmondástól.
Az emlékezés hiábavalóságának sejtelme kísérti az önéletírót, aki nem számít sem
a kortársak, sem az utókor megértésére. Nem bízik abban, hogy az ember rendelkezik az
önzetlen érdeklõdés, az együttérzés és a szeretet képességével. Az elbeszélõ sugalmazása
szerint sokkal inkább a másik sorsa iránti közöny határozza meg alapvetõen az emberek
magatartását. Az önéletírás reménytelen vállalkozás ilyen feltételek mellett. A készülõ mû
lehetséges olvasója ugyanis semmiben sem különbözhet a mintától. Az önkéntelen emlékezéstõl azonban a feltételezett olvasói közöny sem tartja vissza, mert a régi ismerõsök
alakjának fölidézése alkalmat ad a melankólia megszólaltatására. Az önéletíró az emlékezést a fölidézett számára is hiábavaló tevékenységnek tünteti fel, ám nem kétséges, hogy
ebben az esetben ezt önmagára érti, s végsõ soron e kivetített belsõ vitával mégiscsak érveket keres a múlt megörökítéséhez. Fel kell figyelnie az olvasónak arra, hogy az elbeszélõ,
miközben minden lehetséges távlatot figyelembe véve tagadja a visszaemlékezés értelmét,
emlékezõ tevékenységet folytat.
Felismeri, hogy az emlékezést nem lehet korlátozni pusztán a szubjektum akaratának
függvényében. Antropológiai kérdéseket vet föl számára az a rejtélyes jelenség, hogy az
emlékek váratlanul merülnek fel. Véletlennek viszont mégsem tekinthetõ, hogy eltemetett
emlékek egyszer csak napvilágra kerülnek. Az önéletíró hasztalan keresi a választ a kérdésre, mit jelent ez a váratlan esemény az emlékezõ számára, miért tartják fogva puszta
létezésükkel az emlékek, amelyekrõl úgy véli, hogy nincs személyes jelentõségük. Az önéletíró megújuló tapasztalata, hogy az emlékek megjelenése szükségképpen vonja maga
után az emlékezet mibenlétére irányuló kérdés megfogalmazása mellett az emlék megele-

2004. február

63

venítését. Ezzel kezdetét veszi az emlékezés, amely egyfelõl lélektani értelemben indít el
csak részben szabályozható folyamatokat, másrészt a létrejövõ írás is érvényesíteni akarja
az emlékezet munkája fölött a maga igényeit, ez viszont a nyelvi mûködés felõl teljesülhet
mindig részlegesen: „elfog a buzgalom, hogy még egyszer életre keltsem a halál absztrahálta alakját, vagyis: kipróbáljam, fog-e még hetvenhárom éves tollam.” (Déry 1971, 17)
Hiba volna azt gondolni, hogy ebben az esetben egyszerû íráspróbáról van szó. Legalább
ekkora erejû indíték az emlék létezési módja iránti érdeklõdés: felejtés és emlékezés, fölidézõ és fölidézett szövevényes viszonyának kérdése. Az emlékezetben elraktározott kép
megelevenítése képzeletben a halott feltámasztását is jelenti. Az élõt éppen ez emlékezteti
melankolikusan saját halálának az elkerülhetetlenségére, s arra, hogy mennyire esetleges,
véletlenszerû és megfoghatatlan milyen emlék marad a halottról az életben maradottakra.
Ebben az értelemben lehet azt mondani, hogy halottainkban magunkat siratjuk, tehát
emlékünk veszendõ sorsát látjuk viszont saját emlékezetünkbe pillantva. Az emlék nem
lesz teljesen az enyészeté, de ki van téve a véletlen újjászületésnek és eltûnésnek. Az elbeszélõ az emlékezés teremtményeinek esendõségében magának az élet természetének
a lényegét ismeri föl, s ez váltja ki részvétét. Az önéletíró a kora õszi kertben merül el az
emlékezés természetének tanulmányozásában. Lepergõ falevéllel azonosítja az emlékezetébõl önkéntelenül fölmerülõ alakot, s így a szövegben egymásba játszik az emlékezés
színterét borító levéltakaró, amelybõl idõvel humusz lesz, s az egyes levélre való emlékezés, amelybõl „poszthumusz tanulság” nyerhetõ. A szójáték nem nélkülöz bizonyos iróniát
sem, de kegyeletsértõnek már csak azért sem nevezhetõ, mert emléket állít annak az alaknak, akinek „szülõföldjén már alig néhány évvel a halála után a nevét sem ejtik ki.” (Déry
1971, 18) Képzelet és emlékezet egymásba játszik az alak megelevenítésében, amint ezt
a feltételes múlt, s a történetben rejlõ lehetõségek nyitva tartása is jelzi: „könnyû lebegésû
polihisztor hõsünk bizonyára nem egy készséges vállra talált náluk, amelyre leszállhatott,
egy kis bérmunkát, egy kis pénzt csipegetni.” (Déry 1971, 20) Ez a játék nem is olyan veszélytelen, mert felszabadítja az emlékeket, és sorra jönnek elõ a személyes halottak alakjai. A „kis halottak” az alázat gyakorlására, a kegyeleti emlékezés pedig ritka érzelemnyilvánításra készteti a visszaemlékezõt: „Kis, megkínzott lelke nyugodjék békében!” (Déry
1971, 65) Fel kell ugyanakkor figyelni arra, hogy amint összegzi életük tanulságát, ironikus
hangnemre vált: „Társaságukra többé nemigen lévén szükségem, nagyobb veszély nélkül
messzirõl is tisztelhetem õket.” (Déry 1971, 63)
Az elbeszélõ külsõ párbeszédben megszólaltatja önmagával folytatott belsõ magánbeszédét, amelyben írói kétségeinek ad hangot: minek ír visszaemlékezést, s legfõképpen
kinek? Az emlékezés az elhunytak felvonultatását jelenti. Miért lehet ez a riasztó látvány
fontos az olvasónak, amikor az emlékezõ a maga számára sem képes személyes következtetéseket levonni.
Alapvetõen a visszatekintõ beszédhelyzetének módosulásával függ össze, hogy megváltozik az elbeszélõ viszonya az elbeszélt énhez, sõt, magához az emlékezõ tevékenységhez. Már nem gondolja teljesen hiábavaló erõfeszítésnek a lezárult események, a jóvátehetetlen mulasztások fölelevenítését, mert értelmet keres a múltban, s ez szembesíti azzal,
hogy erkölcsi meggyõzõdésének, gondolkodásának és cselekedeteinek hiányoznak a szilárd alapjai: „Szeretném  megtalálni  talán ezért e visszaemlékezés  életemnek azt
a biztonságos tengelyét, amelyen forogva nem vallok szégyent önmagam elõtt sem.” (Déry

64

tiszatáj

1971, 93) Nem tudja megnevezni, mi létezésének a legállandóbb eleme: sem a szeretet,
sem a részvét nem lehetett a vezérlõ elve a maga egyéniségének igényeit követõ magatartásának. Életének egyetlen állandó pontja az írás. Minden más megszûnik létezni számára, amikor valamin dolgozik, jelesül a Befejezetlen mondat címû regényén „ugyanazzal
a mindenre süket szenvedéllyel, amellyel tizenöt évvel ezelõtt az Otthon kártyaszobájában,
a bakk-asztal mellett.” (Déry 1971, 94) Az emlékezõ írás voltaképpen azáltal részesíti önismeretben, hogy ráébreszti, „valójában mire is emlékszem, s miért fordulok vele szembe.
Viszonyomat a valósághoz tette tisztába, egyszóval.” (Déry 1971, 99) A visszaemlékezés
rendszeresebbé válik az elbeszélt én íróvá válása utáni idõszak elbeszélésben, de az események elõrehaladó idõrendje mégsem áll helyre.
Önvizsgálatra vállalkozva az elbeszélõ megõrzi józanságát, sõt, az emlékek mélyére
ásva, a személyes múltban kutatva befolyásolja nyomozását az a tudat, hogy a nyilvánosság elé fogja tárni eredményeit: „Elmondom önmagamat, sunyin, fél õszintén, s minden
szavamba egy zaklatott, szemérmetlen kérdõjelet zárva; ez a legtöbb, amit a magam
s tisztelt olvasóim érdekében tehetek.” (Déry 1971, 284) A halott pályatársak esendõségeit
nem hallgatja el, de magával szemben sem kíméletes. Az önéletíró összefüggésbe hozza az
ítélkezés lehetetlenné válását az elbeszélés jelenében megváltozott médiakörnyezettel,
a tömegtájékoztatás és hírközlés eszközeivel, intézményeivel és fõként nyelvével, amely
korlátozza az egyén választását, s az ítélkezés elõzetes feltételeként szinte meghatározza az
ítéletet, mielõtt azt valaki meghozhatná.

Emlékezet és identitás
Az öregség a nehezen kialakított egyensúly megõrzésének idõszaka az elbeszélõ számára, amikor némely emlék fölidézésétõl azért tartóztatja meg magát, mert önazonosságának elvesztésével fenyegeti, s ahhoz már nem érez elég erõt magában, hogy újra felépítse személyiségét: „Anyámmal még nem kívánok foglalkozni. Ellene elkövetett vétkeimmel most, e munka legelején nem merek szembenézni.” (Déry 1971, 16) Elsõ fölidézett
emléke azonban anyjához kapcsolódik. Anyja halálát elképzelve tagadja, hogy a lélek halhatatlanságának az elvébõl következõen egyúttal minden egyes emberben él a vágy, hogy
halála után emlékét méltóképpen megõrizzék az utódok.4 Ugyanakkor a hetvenhárom
éves önéletíró a halálra készülõdve maga is megkerülhetetlennek gondolja, hogy az elhunytról benne továbbélõ képet továbbadja. Ezzel a megkésett sírfelirattal voltaképpen
önmagáról készít képet, amelyet hátrahagy az utódoknak. A forrásvidékrõl, a kezdetekrõl
a visszaemlékezés zárlatában ír részletesen, áthelyezve az önéletrajzokban megszokott indító szerkezeti elemet a könyv végére. Nincs azonban teljes összhang az elbeszélõ tényleges emlékezõ tevékenysége és az emlékek lebecsülésérõl tanúskodó álláspontja között:
„hogy milyen emlék marad utánam?  Egy körmöm lenyisszantása jobban érdekel.”
(Déry 1971, 17)
Az emlékezés és az olvasás közös lényege, hogy mindkettõ újraértelmezés. Az emlékezés a megélt, az olvasás a megírt történetek megértõ elsajátítását jelenti a mindenkori je4

Vö. The Prose Works of William Wordsworth, szerk. W. J. B. Owen és Jane Worthington Smyser. Clarendon Press, Oxford. 1974. 2. kötet 4999., Magyarul: William Wordsworth: Esszék sírfeliratokról. Ford. Fogarasi György. In. Pompeji, 1997/23. 6892.

2004. február

65

len távlatából. Az elégedetlenség, a jóvátehetetlen mulasztás, s a történet újraírásának vágya kíséri a halottak emlékével és a befejezett mûvekkel való találkozást. A mulasztások,
az elkövetett hibák és a lelkiismeret furdalás közötti aránytalanság emlékeztet a gyermeki
tudat és a valóság elsõ összeütközésére, amennyiben a vétkezõ szinte minden esetben súlyosabbnak véli az áldozaton esett sérelmet, mint a bántást elszenvedõ. Az önéletíró szégyenkezve készíti elõ válásait, s retteg az elhagyott nõk öngyilkosságától, de túlbecsüli
a maga szerepét, mert szakítása közel sem okoz akkora fájdalmat, mint ahogy elképzeli:
„nem akartam hinni a szememnek, amikor a várt  nem, nem várt: a félt öngyilkosság
helyett izmosan tovább éltek, még férjhez is mentek.” (Déry 1971, 24) Ez a tapasztalata is
megerõsíti fenntartásait a lélektani magyarázatokkal szemben. Elsõ házasságát fölidézve
valójában önmagában, emberismeretében csalódik, s nem is a hûtlenné vált asszonyban.
A lélektani szemlélettel kialakítható valóságképnél is megbízhatatlanabbnak gondolja
a történész munkáját, amellyel a múlt feltárására vállalkozó igyekszik kihallgatni a tényeket. Az igei metafora utalhat a mélylélektani analízisre, a fölidézett rossz emlékek okozta
lelki sérülések beszéddel történõ tudatosítására, másfelõl a történelmi elemzésre. Ebben
az esetben a kihallgatás kikérdezést, kifaggatást jelent, s visszaírja a logikai megismerés
fogyatékosságairól szóló gyerekkori esetbõl levonható tanulságot az önéletrajzi elbeszélésbe, s azt sugalmazza, hogy a logika, az ésszerû magyarázat önmagában csak korlátozott
történelmi ismeretekhez vezethet. Annyi bizonyos, hogy a tények nem szólalnak meg maguktól, ezért kell a múltba visszanézõnek kifaggatni, kikérdezni a történelmi hagyatékot.
A néma tények megszólaltatásának vágya a történelmi megismerés tükrös szerkezetében
a hagyomány igényének a meghallásával találja szemben magát. Ez az analógia a személyes
múlt eseményeinek fölidézésében a válogatás és az értelmezés egymást kiegészítõ munkáját jelenti az emlék jelentõségének keresése jegyében.
A kommün bukása után a kommunista eszme lelkes híve összeomlik a csalódástól, de
mindenáron meg akarja õrizni meggyõzõdését. Korábban esett már arról szó, hogy a bekövetkezõ történelmi változások hatásaitól akaratlagosan elõidézett kártyaszenvedélyének
a lehetõ legfelfokozottabb kiélésével akarja megõrizni magát. Az én elvesztése ebben az esetben a személyiség védelmét szolgálja. A játék és az írás egyaránt menekülésnek fogható fel,
hatásukat tekintve viszont egymást kizáró tevékenységek. Az elbeszélõ emlékezete kitörlõdik
a kártyalapokat nézve, a kéziratlapokra meredve viszont megelevenedik. Ezzel magyarázható, hogy amikor kártyaszenvedélyének él, egyetlen sort sem ír. Mindkettõre szüksége van,
hogy megõrizze személyiségének az egységét. Az „emlékezet tükörjátéka” hithû kommunistaként õrzi meg a játékszenvedély hatalmába került énjét, az eszmei elkötelezettségnek viszont szinte alig találni nyomát ennek az idõszaknak az önéletrajzi megjelenítésében.
A rejtett indítékú, önkéntelen felejtés jó példájaként említhetõ a meggyõzõdése ellenére megírt, de a szerkesztõség által nem közölt Rajk-ellenes cikke. Az önéletíró úgy emlékszik, hogy nem írta meg a kérdéses írásmûvet, de lábjegyzetben helyesbíti magát,
s megadja a kézirat lelõhelyét. A felejtés itt arra vet fényt, hogy valójában nem akarta megírni a koncepciós per szellemében fogant cikket, de nem mert nyíltan szembefordulni
megbízóival, s köztes megoldásként megkerülte a „pártfeladatot”.

66

tiszatáj

Az én elvesztésének vágya végigkíséri az elbeszélt én életútját, s az identitásváltások,
a határátlépések5 változó jelentése az emlékezés folyamatában képzõdik a visszatekintõ
értelmezõ távlatának függvényében. Az elvesztett identitások föladásának magyarázata
közben alakítja ki tehát az emlékezõ a maga új azonosságtudatát. A jelentéssel telített
emlékek jelképes értelmének keresése határozza meg az elbeszélés terjedelmét, ütemét,
távlatmozgását. A hetvenhárom éves visszaemlékezõ számára az idõ múlása önmagában
nem tragikus tapasztalat, csak a felejtéssel, pontosabban az emlékek elenyészésével együtt
az. Az elszáradt levél metaforája helyettesíti a halott alakját: „merõ véletlen, hogy gesztenyefánkról lábam elé pergett.” (Déry 1971, 18) Az önéletíró nem hisz a gondviselésben,
s a halálon túli élet ígéretében sem, de nem talál magyarázatot arra, hogyan élik túl halálukat az egyszeri lények az emlékezet által, s miért esnek ki mégis idõvel a tudatból.
Az Ítélet nincs végkicsengése szerint az emlék létezési módja létrejövés és eltûnés, teremtés és emlékezés, saját és idegen tapasztalat végtelen játékában ragadható meg, mert
a folytonos visszatérés és az eltávolodás, a megõrzés és a felejtés magának az emberi létnek
az alapjellemzõje.

5

Victor Turner: Theaterspielen im Alltagsleben und Alltagsleben im Theater. In Vom Ritual zum
Theater. Der Ernst des menschlichen Spiels, Frankfurt am Main, Discher, 1995. 161198.

Kritika

A látszat csal
