
Most szinte õ
Most szinte õ vagy, majdnem ébren,
bizsergésként futsz át a háton,
sodor valamit számos érben
tested, míg elszakaszt a mától.
Jogvitába hív, volt idõbe,
ágyra fektet, unottan ásít,
áthúz az énbõl majd az õbe,
úgysem lehetne senki más itt,
aztán, hisz a kockázat túl nagy,
vesztesz inkább, vége a pernek.
Csak még egy vádat kamatul hagyj.
Most majdnem magam vagyok, gyermek.
 Szinte egészen odatúl vagy,
ahol a versek megteremnek.

Akt
Megyeri Horváth Gábornak

Engedni kell, hogy már ne fedje semmi.
Hogy megmutassa mulasztásait.
(Ahogy a vers. Saját magának lenni.)
Nem határozni meg. Ne címkézze rongy.
Nem szabni árát drága textilekkel.
(Tanuld be jól, hogy éppen mit ne mondj.)

2016. szeptember

33

A halott test, míg élõ vagy, tabu.
A meztelen test, amíg nem szeretsz.
(Jól tippeltél, ez itt a várt kapu.)
Védtelenül. Színek is csak a háttér
fényeibõl. Parádés részletek.
(Az ecset majd egyszer  lényegre?  rád tér,)
hogy tény legyen a gyanított, a sejtett,
és megszólaljon minden ér, ideg,
(s élet legyen, amit a ruha rejtett.)

