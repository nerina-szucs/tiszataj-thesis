
Hársfa
Ernõ!
Egyszer arról írtál, hogy pontosan hogyan is történhetnek a dolgok. Azt hiszem megértettem. Most nem is a fûszálról, meg Jézusról szeretnék beszélni;
vagy mégis.
Nekem egy fám volt. Neked egy fûszál, nekem egy fa.
A Hargita utcában az út szélén egy árok kígyózik. Csatorna. Betonteknõk
egymáshoz tolva bélelik ki a földet. Tudod, az esõvíz a szennyel nehogy az útra,
vagy valami ilyesmi. Szóval ott, abban a hosszú betongödörben egy mag megfogant.
( Két betonteknõ találkozásánál egy vékony földcsík szürkén fénylik. A hangyák portyára indulnak, kidugják fejüket, és ahogy a földbõl egyenként kibújnak,
egyre nagyobb és nagyobb földkupacot emelnek. Megágyaznak az életnek. És az a
kis mag idepottyan. Hársfa.)
Persze az ember, mint jómagam is, már csak a fát vette észre, mikor felnõtt,
ágakat növesztett, vastag, erõs törzse lett.
 Tekertem a pedált, és egy alacsony fára lettem figyelmes. Nem értettem,
hogy a mélységbõl milyen magasság burjánzik. Közelebb mentem, és láttam,
hogy e vastag törzs a betonból nyúlik az ég felé. Megsimogattam, és megéreztem.
Ugye nem tartasz nagyképûnek, ha azt mondom, megértettem? Ismersz, s tudod,
hajlamos vagyok a pátoszra, ha úgy érzem, hogy. De most csak a szavak.
Egy fa ágaskodik a betonteknõbõl. Néhány centi földcsíkból nõtt. És hirdeti,
dehogy hirdeti; van. Él. Egy csatornából nõtt ki, minden zöldnél alacsonyabban,
és mindennél magasabban. Hársfa. A lét maga, s ennyi elég.
Vasárnaponként, ha utam vitt, feléje mentem mindig. Átkanyarodtam a másik sávba, és megsimogattam. Szerettem. Bizonyosság volt; a világról és önmagamról. De nem úgy, Ernõ, nem giccs, nem szóáradat. Csak egy fa. És mondanám, barátom, hogy menj el a Hargita utcába. Ülj le a beton peremére, és nézd
a hársat, miként gyõz lágysága a kemény felett! Simogasd meg a kérgét. Kérd
meg, hogy téphess egy levelet, morzsold szét tenyeredben, és szagold, ízleld
a zöld törmeléket! Csak azért, Ernõ, hogy ne feledd! Sose feledd! Mondanám, de
tegnap, valami városi, vagy vízügyi; mindegy, emberek, mi; ott jártak, ott jár-

2005. augusztus

45

tunk. És egészen közel a földhöz, elfûrészeltük a törzsét. Most csak a metszet, az
évgyûrûk rajzolata festi meg a beton szürkeségét.
Pontosan így történnek a dolgok, Ernõ. Menj hát, ha teheted, és számold meg
az évgyûrûket! Amíg teheted.
Barátod, Emil!

Minden rendben van
Ernõ!
Arra gondolok, mikor a levelem írom, hogy jól van ez így. Mármint a világ, az
országom, a kis városom, és én magam is. Minden a helyén van. Itt a padon, az
Aranycsapat szobra elõtt, ezen a nyugodt, tavaszi délutánon, úgy érzem, hogy
minden rendben van. Ebbõl az idilli hangulatból kizökkenthetetlen kedélyem
bátran tekint a múltra. Már-már úgy tûnik, megvalósítható az objektív szemlélet,
és képes vagyok önmagam függetlenítésére minden dolog viszonylatában. Feltárom saját múltam, és igen, errõl a padról most minden átlátszó, igaz valójában
tündöklik; rendben van. A múlt is, én is.
Vannak ilyen pillanatok, Ernõ!
A futballcipõk egy labda körül hajladozva formálnak csillagot. Egy feketerigó
tavaszt énekel, s olykor egy galamb halkan búgó turbékolással helyesel. Az ifjú
tölgyek már teljes levélzetben próbálgatják árnyékuk. A fûz fölém hajol, s irigyen
rázza félig-rügy leveleit. Emberek sétálnak. Fiatal diákok, meg-megálló idõs hölgyek, egy sietõs léptû kisasszony, futkározó gyermek, biciklik, és a fülhallgatós
fiú, aki Coca Colát szopogatva, mellém ül; rágyújt. Felnézek. Még feljebb. Mosolyogok. Egy hang megszólít. A rendezõ és a bábszínész tolja kislányát. Köszönök,
kellemesen elbeszélgetek, majd visszaülök a padra. Mosolygok megint. A langyos
tavasz körbeölel, és eszembe jut, hogy mindezt leírom. Elmondom a barátomnak.
Elmondom, hogy vannak ilyen pillanatok; mikor minden rendben van. Még
a múlt is. A jövõ? Csak a múlt kibomlása. És így rendben van. De tényleg. Mert oldalra fordítom a fejem, csak úgy, és az utcatábla a klinika falán: Korányi fasor.
Mint ahogy a nevem
És most már nemcsak érzem, értem is. Azt a lányt, aki fényképez; a szobrot
ölelõ fiúk közül, megörökít engem, a Korányi fasor padján, miközben a barátomnak írok a pillanatról, amikor az embert megérinti a világ. Megsimogat.
Értem, miért van jól ez így! Én a várossal, a világgal. És értem már azt is, miért kell mindezt elfelejteni, mikor felkelek majd a padról és elindulok.

46

tiszatáj

Ernõ, én tudom, hogy mennyire szereted a nõket. Ezért kérlek téged, hogy ha
majd a fényképalbumát mutatja neked másnap reggel, keresd meg, amelyiken
a szobor van. Nézd a háttérben azt a fiút, aki a padon ír. És jól nézd meg a pillanatot, amikor minden rendben van.
Barátod Emil

Kecskesajt
AVAGY BEVEZETNI A SZÉPIRODALOMBA

Képzeld el, hogy kapsz tizenöt liter kecsketejet. Kitalálod; és mert nagyon szereted, tervezni kezded. A sajtot. Milyen lábas, mennyi? Melegíteni, forralni? Konyharuhák a csöpögtetéshez, és csak préselni, préselni.
Tudod, mikor már néhány nap eltelt, és a tej megaludt, kiöntöd két- vagy három lábosba, és a tûzhelyen melegíteni kezded. Van, aki azt tanácsolja, hogy elég
az elsõ buggyanásig, van, aki szerint elég, ha forró, de akad olyan is, aki erõsen
felforralja. Fontos döntés: csak buggyantasz.
És akkor az izgalom fokozódik. Konyharuhákat keresel, és már itt felismersz
egy eddig rejtett korlátot, melyet a konyharuhák mély titokként õriztek. A keskenység. Mert hiába a férfias hosszúság, ha az erõtlen szélességgel csak néhány
deci folyadék befogadására képes a kockás szõttes. A minõség hiányát mennyiséggel pótolod. Sok, sok konyharuhával.
És így teszel: egy mûanyag szitába konyharuhát fektetsz, és öntöd bele a fehér, darabos savót a gõzölgõ lábosból, míg meg nem telik a szita. Vársz, hogy
csurogjon, mígnem a darabos fehér tejszerû massza tömege stabilizálódik. Akkor
összekötöd a vászon sarkait, és a szélét, tekersz rajta néhányat, csurogjon egy kicsit, majd gumival elszorítod. Kiviszed csöpögni, felakasztani valahová.
 Kiakasztod, a teraszra, mosogató fölé, faágra, erkélyre, fürdõszobába, a szomszéd ajtajára, tetõre, egy halott lábujjára
Szóval, csöpögnek, ott a vásznak, akárhol, és te megnyugodva karosszékbe
ülsz. Sört bontasz. Már csak várnod kell. Néha megnyomogathatod  két sör között , tekerhetsz egy kicsit rajta.
Ha elfogyott a sör, és már nem csöpögnek, leakaszthatod õket, és egy jó nagy
vászonra (szakadt póló, pelenka, lepedõ stb.) öntöd a konyharuhák tartalmát. És
akkor megszáll valami földöntúli öröm. Csodálkozva mosolyogsz az elsõ metamorfózis varázsán. Tejbõl túró!!!

2005. augusztus

47

Az utcára rohansz, és ahogy a TV-ben láttad, fél térdre ereszkedsz, és az öklödet mozgatod, mint egy dugattyú.
 ÍÍÍgen! Túróóó!
Visszafutsz a lakásba. Fûszerek. Só, kevés bors, friss kapor. Mikor jól belekeverted, a nagy vásznat becsomagolod. Keresel egy szitát. Belerakod a csomagot, és a második nagyon fontos mûveletet készíted elõ. Préselni fogsz. Fontos, és
újabb izgalmakkal kecsegtet a súlyok kiválasztása. Elõször csak a fejed forgatod,
aztán járkálsz, nyúlkálsz, szobákat túrsz fel, udvart, várost; vonatra szállsz, és az
ablakból az alföld tengersíkját kémleled.
Egy terméskõvel sietsz fel az emeletre. A szita alá egy tányért raksz, a szitába
a túrót, a túróra egy másik tányért, és rá a követ.
Megkezdõdik a préselés. Csak várni kell.
Karosszék. Sör. Elsõ nap. (A tányérra folyt savót néha kiöntöd a szita alól)
Második nap. Megnyomogatod. Még puha. Nem elég hatékony a préselés.
Nagyobb súly kell. Fejforgatás és most tényleg csak fejforgatás; ennyi elég.
A szoba tele van könyvekkel. A vastagokat kémleled, és akkor a szemed megakad.
Fehér, vastag, és Esterházy.
 Bevezetés a szépirodalomba.
Hogyhogy ezt nem olvastad!? Szégyenkezel, majd megbékélsz, és lapozni kezded.
 Persze, persze, hiszen még önmagam is csak most kezdtem!  lapozol tovább, és örülsz. Jó, hogy rátaláltál. Még a nyáron elolvasod.
Elsõként rakod a kõre, gyengéden, talán még meg is simogatod. Aztán a súly
nagyságát még egy Faludyval, és egy szótárral biztosítod.
Karosszék. Sör. Harmadik nap.
Egyre kevesebb savót öntesz ki a tányérból, de a csomag puhasága még mindig aggasztó. Ez túró.
A könyvekre még könyvet, meg egy gyertyatartót.
Karosszék. Sör. Negyedik nap.
Reggel. A kõ a földön, a könyvek szanaszét, a tányér törött. A csomag puha.
Állsz a szoba közepén. A szitát nézed, benne a csomaggal. Kiveszed a tányér
alól a tálcát, a szita alá rakod. A törött tányért összeszeded. Megtapogatod a csomagot. Puha.
Kezed ökölbe szorul, vicsorogsz, és két-három dugattyúmozgással a csomagba
öklözöl.
 Ííígen??? Túróóó???
A szita széttörik, a túrótömb cafatokban, a póló még szakadtabb.
Majd összeszedsz mindent, a törött szitát is, és a túrót a tálcára öntöd, majd
a konyhába mész. Megvacsorázol. Vajas kenyér kecsketúróval. A maradékot egy
nagy tálba rakod, és a hûtõbe teszed. Karosszékbe ülsz. Sör. Vársz.
Elhatározod, hogy még ma este elkezded olvasni Esterházy könyvét, Bevezetés a szépirodalomba. Hátha rátalálsz az erjesztõgombákra.

48

tiszatáj

