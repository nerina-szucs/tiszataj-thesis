
Kós Károly kisebbségi életstratégiája
Találóan mondotta koporsója mellett a házsongárdi panteonban Domokos Géza:
fejedelmet temetünk. Valóban az országépítõk közé tartozott  egy országveszejtõ században. Már az is mennyire jellemzõ, hogy  vallomásaiból tudjuk  életében mindig
akkor érezte magát a „legnagyobb úrnak”, amikor anyagilag a legszegényebb volt.
Mint például az elsõ világháború kellõs közepén, amikor a „sors szeszélyes akaratából”
 gróf Bánffy Miklós jobb kezeként  részt vesz az utolsó magyar király koronázási
szertartásának elõkészületeiben. Azt pedig tán elõszámlálni sem lehet, hogy az országomlás utáni helyzetben mi mindent tett választott szülõföldjén erdélyi magyar  és
nemcsak a magyar  sorstársaiért, amíg a közismert Kányádi-sorok 1968-ban megszülettek: „Hajlékot Istennek, / hajlékot embernek / kõbõl, fából / házat, / raktál a léleknek / kõnél, cserefánál / erõsebb igékbõl / várat.” Merthogy az országos gondok megoldására irányuló figyelmét nem kerülték el a legkisebb települések ügyes-bajos dolgai
sem. Mindenütt ott volt, ahová a szükség szólította. Márpedig ez sokfelé szólította.
Amikor épp nem tervrajzai fölé hajolt a több mint kilencven éve álló Varjúvárban,
amikor nem léleképítõ mûveit rótta idõben és térben messze világlóan  ma is „magaslik, nem porlad / a megtartó példa” , Sztánán gyepet szelídített, a meredek domboldalakon teraszos mûvelést honosított meg, fiaival nemegyszer még a búzavetést is megkapáltatta, szegény sorsú kalotaszegi fiatalok számára Bábonyban tangazdaságot létesített, a korszerû gazdálkodásban õt követõknek ellenszolgáltatás nélkül istállókat, színeket, silókat tervezett, a második világégés után pedig mezõgazdasági építészetre okította a leendõ nagyüzemi gazdamérnököket. Máig hatóan bizonyítva: szakértelemmel,
leleményességgel és a kisebbségi helyzet megkövetelte többletmunkával kellõ létbiztonságot teremthetünk magunknak és utódainknak. Ugyanakkor nem feledkezhetünk
meg arról sem, hogy három nép épített és szellemi örökségének tekintette az erdélyi
falut. Gazdag múltjával  európai jövendõnk zálogának. Ezért is támogatta olyan szívesen a Duna-konföderáció eszméjében gondolkodó Erdélyi Fiatalok falukutatásait.
Néppárt-szervezõ tevékenysége, közéleti állásfoglalásai, az erdélyi örökséget funkcionálisan továbbépítõ mûvei alapján pedig méltán tarthatjuk számon a megtartó kisebbségi életstratégiák megteremtõinek sorában.
Kós Károly, erdélyiség és európaiság? Máig bennem vibráló, lélegzet-elállító élményemet finn barátainknak köszönhetem. Az 1989-es romániai fordulatot követõ évben
az õ jóvoltukból juthattam el feleségemmel és kislányommal Helsinkibe, Turkuba,
majd Tamperebe. Alighogy lepakolódtunk Kniviilä Irmeli toronyházbeli lakásában, az
elsõ dolgom az volt, hogy kinézzek a fõtérre nyíló ablakon. „Mikor építette Kós Károly ezt a templomot, és õ maga miképpen került ide, Kolozsvártól több mint kétezer
kilométernyire...?!”  fordultam Irmelihez kérdõ tekintettel. Merthogy abban a pillanatban semmi kétségem nem volt afelõl: a kívülrõl-belülrõl annyiszor megcsodált Kóstemplomok hasonmása emelkedik Tampere fõterén is az ég felé. Irmeli cseppet sem lepõdött meg ámulatomon, hiszen maga is nemegyszer beült a zebegényi templomba

68

tiszatáj

meg a kolozsvári „kakasos”-ba, megfordult a Székely Nemzeti Múzeumban. „Azért
olyan sokat nem tévedtél  mosolyodott el „felismerésem” hallatán.  Saarinnen Eliel,
aki e templomot megtervezte, Kós Károlynak volt a finn ikertársa, az angol preraffaelitákkal egyidõben...” Egyazon építészeti formanyelv, korstílus megteremtésének igézetében alkottak valamennyien.
Akkor értettem meg: Kós a legmostohább létviszonyok közepette is európai kitekintéssel dolgozott, ugyanakkor pedig az évezredes magyar örökségre támaszkodott.
Annak történelmi teherbírásra alkalmas elemeit fejlesztette a maga idejében korszerû
nemzeti szintézissé, egyetemes formanyelvvé. Hiszen már tanulmányévei alatt egész
életpályáját meghatározó élményévé vált az a felismerés: az önálló fejedelemség anyagi
és szellemi kultúrája  amikor még Erdély együtt lélegzett a korabeli Európával  a nép
körében a nyugat-európai fejlõdéstõl eltérítõ viszontagságos századokban is tovább élt.
Sok-sok terve, elgondolása kivitelezésének nem kedveztek persze a kisebbségi évtizedek. De a jövõt illetõen önmagán túlmutató jelentõsége lehet: az általa 1948-ban újratervezett 17. századi siklódi református templom  magyarországi, németországi és
hollandiai összefogással, no meg a helybeliek érdemdús hozzájárulásával  a kilencvenes évek elején újjáépülhetett. „Történelmi elégtételnek” nyilvánvalóan ez önmagában
még korántsem elegendõ, de annak tanúsításához nem kevés: az Idõ végsõ soron mindig azokhoz pártol, akik pártállástól függetlenül mélyen benne élnek a történelemben,
és nemcsak a kedvezõ viszonyok okos kivárásával, hanem  ha a szükség úgy kívánja 
kedvezõtlen feltételek közepette próbálják sorsformáló akarattal szûkebb és tágabb
közösségük javára fordítani a történelmi erõviszonyokat.
„Szorongva mentem el hozzá, s feloldotta a szorongásomat.” Beke György vele készített 1970-es interjújának témafelvezetõjébõl idéztem a mondatot. Ennek az írásnak
köszönhetem, hogy személyesen is megismerkedhettem Kós Károllyal. Az akkor Bukarestben élõ író-szociográfus ugyanis arra kért: vigyem el két délutánon át folytatott
beszélgetésük megszerkesztett szövegét Kósnak, hogy az  a mûfaj szabályai szerint 
az õ véglegesítésével/jóváhagyásával láthasson nyomdafestéket. Magam is szorongva
mentem el hozzá, de amikor megtudta, hogy a falusiak hetilapjánál dolgozom, nyomban feloldotta a szorongásomat. Hiszen az 1945 õszén újraindult Falvak Népe címlapját
õ tervezte, a rovatcímeket is õ rajzolta meg, gazdamérnök fia, Kós Balázs pedig évekig
a mezõgazdasági rovatot szerkesztette. A lap 1968 utáni újjászületéséért fáradozó
Simonka László az ötvenes években tanítványa volt a kolozsvári agrártudományi fõiskolán, a világ mezõgazdaságára rálátó  1949 után évtizedeken át méltánytalanul mellõzött  dr. Nagy Miklós (akiért Simonka évekig „közelharcot” vívott nemcsak központi, hanem fõként „helyi” szinten, hogy a györgyfalvi termelõszövetkezettõl szellemi rangjához méltóbb munkahelyre kerülhessen) neki köszönhetõen választotta
élethivatásául a harmincas évek elején az agrárszakírást. Azon már meg sem lepõdtem,
hogy az íróasztala melletti újsághalom tetején ott láttam a Falvak három héttel korábbi
számát: a nevét továbbörökítõ fia, dr. Kós Károly néprajzi sorozatának újabb cikkét
olvashatta benne.
Az 1970. június 27-i látogatástól kezdve már úgy indultam falujárásra, hogy mindenütt
magamon érezhettem Kós Károly tekintetét. És ahogy teltek az évek, s mind többet
foglalkoztam kisebbségi létértelmezéssel: a hangja is egyre inkább felerõsödött bennem. Törvényszerûen.

2001. augusztus

69

Születésének kilencvenedik évfordulóján  amikor a sztánai tûzhelyet körüljártam 
még csak a választott szülõföld vonzásának, Kós otthonosság-élményének titkait próbáltam kifürkészni. Öt esztendõvel késõbb megismerkedtem az akkor hetvenöt éves
Debreczeni Lászlóval, Kós építészeti és grafikai munkásságának tudatos követõjével.
„Megtervezett beszélgetéseink” során aztán rendre feltárult elõttem a két világháború
közötti kisebbségi sors minden jelentõs vetülete. Ennek egyik fejezetét (Kós Károly és
az erdélyi magyar ifjúsági mozgalmak) Kántor Lajos nyomdába is adta a Kós-centenáriumra elõkészített Korunk-szám tanulmányaival, ám a tervezett összeállítás csak a folyóirat 1990 márciusi számában jelenhetett meg. Raoul Sorban feljelentése alapján
ugyanis Kós újból anatéma alá esett, holtában is persona non gratává vált Ceausescu
Romániájában. (Elõzõleg a kádári Magyarországon került indexre a Romániai Magyar
Írók sorozatban megjelent Hármas könyve, mert a bukaresti szellemõrök 1969-ben „elfelejtették” kihúzni Móricz-megemlékezésébõl Kun Béla  korántsem dicséretes  erkölcsi/politikai jellemrajzát, és fõként azt a passzust, miszerint Kós egykori kolozsvári
iskolatársa „a magyar szovjetköztársaság diktátora lett...”)
Debreczeni László egyik alapító-fõmunkatársa volt a harmincas évek elsõ nemzedéki folyóiratának, az erdélyi magyar értelmiség-nevelést szervezõ Erdélyi Fiataloknak.
Tõle tudom, hogy a folyóirat spiritus rectora, Jancsó Béla, akit a javarészt egyetemi és
fõiskolai hallgatókból álló, új érték-orientációt képviselõ fiatal erdélyi nemzedék meghatározó vezér-egyéniségének tartottak az egész Kárpát-medencében  atyafiságos kapcsolatban állt Kós Károllyal, és ezzel mind maga a folyóirat, mind pedig az általa szervezett falukutató mozgalom rendkívül sokat nyert. A Jancsó-hagyatékból elõkerült
 eddig még publikálatlan  Kós-levelek egyértelmûen ezt igazolják.
Azt eddig is tudtuk, hogy Debreczeni egyéni pályájának alakulására sorsformáló
hatással volt Kós világlátása, mûvészeti felfogása. Az értelmiség-nevelés kolozsvári
mûhelyében magától értetõdõen ez azzal a szellemi haszonnal is járt, hogy mestere
transzszilván eszmeisége és mûvészeti elvei alapján érvényesítette a folyóirat mûvelõdéspolitikai célkitûzéseit. „Ami Ady Endre és Szabó Dezsõ az irodalomban, Bartók
Béla és Kodály Zoltán a zenében, az Kós a magyar mûvészetben”  szögezte le máig
ható érvénnyel nemzedéke nevében az Erdélyi Fiatalok 1933. évi õszi számában, az akkor ötvenéves Kós Károlyt elsõként köszöntve. A maguk törekvéseinek elõfutárát látták addigi munkásságában. „Kós Károly már húsz-harminc évvel ezelõtt is azt az utat
járta  fejtette ki a továbbiakban Debreczeni , amelyet mi járunk ma. És amit ma
kényszerûségbõl teszünk, azt õ a maga szántából tette, vállalva szenvedést, fáradságot,
megölve álmokat, áldozva életet. Hogy mi, kikrõl bizonysággal hitte, hogy jövünk, ne
tévelyegjünk...” Amikor ezt a szövegrészt 1983 októberében emlékezetébe idéztem,
hozzáfûzte: „Minthogy elsõsorban õ is a kisebbségi közösségünk ügyét és ebben kiváltképpen a nép ügyét szolgálta, az õ problémáit a mieinknek tudtuk. Amit szolgált,
amiért küzdött, az a mi közvetlen problémáink is lévén, olyan erkölcsi és gyakorlati
példát is láttunk benne, akit bizton követhettünk, akiben e részt illetõen nem csalódhattunk! (Legalábbis ami engem illet, ez volt a szilárd meggyõzõdésem. De tudom,
hogy e hitemmel mindig egybehangzott Balázs Ferenc, Jancsó Béla és László Dezsõ
gondolkozása és cselekvése is!) Ezért kellett aktívan és nagyobb súllyal propagálnunk
õt. Segíteni kellett, amennyire tõlünk telhetett, morálisan, az õt körülvevõ hivatalosak
magatartásával szemben. Fel kellett mutatni igazságait. Az ifjúság felvilágosításával,
megnyerésével szerettünk volna neki tömeghátteret teremteni.”

70

tiszatáj

Az egymásra utalt és egymást  akár indokolt fenntartásaik ellenére is  kölcsönösen támogató kisebbségi értelmiségi nemzedékek együttmûködésének továbbgondolásra érdemes példája kér most figyelmet elõadásomban. (Annál is inkább, mivel
a rendszerváltás utáni idõkben épp ezeket nélkülöztük.) Megszólaltatható tények garmadája bizonyítja, hogy az elsõ kisebbségi évtizedben lehangoló tapasztalatokat szerzett Kós ott található a paradigmaváltást sürgetõ Erdélyi Fiatalok mozgalmának támogatói között. „Mivel a falufejlesztési mozgalmat sok másnál fontosabbnak tartom  írja
László Dezsõ szerkesztõnek 1930. szeptember 27-én kelt levelében , tehetségem szerint ebben a munkájukban számíthatnak reám.” Ugyanakkor azt is jelzi, hogy a folyóirat nyári falupályázatára beérkezõ néprajzi-népmûvészeti dolgozatok elbírálásában
(Népünk mai viszonya õsi népmûvészetéhez címen hirdették meg a harmadik pályatételt)
örömmel vállal részt. A következõ év januárjában és márciusában Az erdélyi magyar
népmûvészet kifejlõdésérõl, illetve Néprajzi feladataink címmel tart elõadást a Demeter
Béla elnök és Venczel József titkár vezette faluszemináriumban, és feltehetõen ezek
a hatására kerülnek be az 1931. évi pályatételek közé a népmûvészet és a háziipar helyzetének a felmérésére vonatkozó kérdések. (Talán nem érdektelen megemlítenünk, hogy
Dóczyné Berde Amállal és Kovács Dezsõnével egyetértésben a késõbb néprajzkutatóvá
vált Nagy Jenõ munkáját tartotta „dicséretre érdemes”-nek.) Az elsõ falufüzetek sikere
után pedig a Kósét is meghirdeti a szerkesztõség  Népmûvészetünk és iránta való feladataink címmel , ám ennek kiadására sem kellõ számú elõfizetõ, sem mecénás nem
akadt. Ezt követõen sem szakad meg Kós Károly és az Erdélyi Fiatalok kapcsolata. A folyóirat 1932-es január-februári összevont számában ugyanis erre a hírre bukkanhatunk:
„Régi óhajunknak teszünk eleget, amikor annyira fogyatékos mûvészeti képzettségünk
pótlásához kezdünk. Március második hetében (kedden este 8 órai kezdettel) indul be
mûvészeti elõadás-sorozatunk, amely az ún. magyar mûvészet problémáját fogja megvilágítani az irány egyik úttörõje és legkiválóbbja: Kós Károly két elõadása által...” Az
elõadás-sorozatot meghirdetõ Debreczenit az a felismerés vezérelte, miszerint az értelmiségi pályára lépõ erdélyi fiatalokat is meg kell ismertetni „a népi mûvészetek jelentõségével, az újkor hasonló törekvéseivel, a XIX. századi angol John Ruskin és William Morris eszméivel s az ezekbõl kisarjadt angol, finn és magyar eredményekkel: építészetben, iparmûvészetben, grafikában. Tudatosítani kell egy új, egészséges mûvészeti szemlélet és ideál kialakításának a szükségességét a kisebbségi létfeltételek között.
Ezekhez a problémákhoz az egész magyar nyelvterületen sem lehetett Kós Károlynál
kiválóbb látású és felkészültségû mestert találni.”
Ebbõl a periódusból, az Erdélyi Fiatalok legtermékenyebb elsõ három esztendejébõl
maradtak fenn a Jancsó Bélának írt Kós-levelek. (Hogy ikerpárjaik valaha is elõkerülnek-e, abban aligha reménykedhetünk, hiszen a második világháború végén, mint ismeretes, a Varjúvárat vandál elemek feldúlták és kifosztották.) Kós és a szerkesztõség
kapcsolata is 1930 és 1932 között volt a legintenzívebb. A folyóiratban részletek olvashatók az 1911-es Régi Kalotaszegbõl, folyóiratszemle az 1912-ben Sztánán szerkesztett
Kalotaszeg címû néplapjáról, továbbá tárgyilagos kritikák és méltatások az 1929-ben
megjelent Erdély, illetve az 1932-ben napvilágot látott Kalotaszeg címû mûveirõl. (Késõbb Jancsó Béla érdemben foglalkozik Az országépítõvel és a Budai Nagy Antallal is.)

2001. augusztus

71

Az Erdélyi Szépmíves Céh fejléces papírján olvashatta Jancsó:
Kedves Barátom!
Bizonyos nem vagyok benne, de ha jól emlékszem, mára kellene elõadást tartsak „Népmûvészeti feladatok” címén a Székely-Társaságban.
Ha ez igaz, úgy várom értesítésedet a mai déli órákban akár telefonon (7-74), de mindenesetre. Éspedig arról, hogy ma vagy illetõleg mely napra van kitûzve az elõadásom?
Énnekem mindegy, de tudnom kell, úgy-e?
Tehát okvetlen várom üzenetedet, maradtam
õszinte barátsággal
Kós Károly
Kvár, 1931. márc. 2.
Kedves Barátom!
Ma kellene elõadást tartsak, de tekintettel mind erõsödõ influenzámra, ne vedd rossz
néven, ha le kell errõl mondanom. Ünnep után bármikor megtartom azonban. A „Transsylvanizmusról” van szó.
Kérve szíves elnézésedet, maradva igaz barátsággal
Károly
Kvár, 1932. márc. 22.
Kedves Bélám!
Mindenekelõtt hálás köszönettel küldöm vissza a Parasztokat, és mondhatom, örvendek,
hogy elolvashattam. Húgodnak is hálásan köszönöm, és bocsánatát kérem, hogy ennyi ideig
nálam maradt, de nagy könyv ez.
De kedves Barátom, szerda estére nem vállalhatom a felolvasást, mert csak csütörtök
reggel érkezem Kolozsvárra. Viszont csütörtök-péntekre, bármely idõre. Ha lehet, cserélj valamit ki, hogy én csütörtök vagy péntekre jussak, és csütörtökön délelõtt telefonáld be azt
nekem. Ne haragudj, de hogy én szerda este felolvassak, már szerda reggel be kell jönnöm:
nincsen délutáni vonatom. És közben sok a dolgom otthon is; mindenféle rajzok, írások,
tervek stb. és  családi dolgok, eligazítani valók.
Várom csütörtök délelõtti értesítésedet, maradtam igaz barátsággal
Kvár, 1932. IV. 2.

Kós Károly

Kedves Barátom!
Küldöm a pályamunkát és Berde Amál, valamint az én szerény bírálatomat. Berdének
köszönjétek meg levélben a bírálatát, én is megköszönöm, de Ti se felejtsétek el. Egyébként
sajnálom, hogy ez a pályázat ilyen sikertelen volt, de itt is mondom, hogy másképpen kell
kitûzni ezt a pályatételt. Ha egyszer errõl beszélgetünk, megmondom, hogy az eddigi tanulságok alapján én mit gondolok errõl, és talán akkor örök lesz a siker is. Kevesebbet kell nekünk is markolni, hogy tudjanak a fiúk többet fogni.
Igaz barátsággal
Kós Károly
Kvár, 1932. V. 6.

72

tiszatáj

Édes Bélám!
Fogalmazásban küldöm elég bõven és részletesen a népmûvészeti pályakérdést. Mindenesetre olvasd át, és rendesebben fogalmazd át, stilizáld, stb. Én csupán a gondolatmenetet
igyekeztem úgy megállapítani, hogy azon elindulhasson, de el ne tévelyedhessen a tárggyal
foglalkozó fiatalember. És hangsúlyozom általában azt, hogy ne térjen el a tárgytól addig
legalább, amíg a feltett kérdésekre nem adott választ, a követelt anyagot nem gyûjtötte öszsze. Azután, ha akar és volna mondanivalója, akkor mondja el a maga rezüméjét a végén.
Nem tudom, helyesnek tartod az én elgondolásomat vagy sem. Mindenesetre cselekedj
úgy, ahogy a legjobbnak gondolod. Én mindenképpen, mindig szívesen állok rendelkezésedre ebben és ezekben a tárgyakban. Igaz barátsággal
Kós Károly
Kvár, 1932. VI. 17.
Még egy  témánkba vágó  Kós-levelet õrzök, a harmincas évek derekáról. Ennek
is külön története és önmagán túlmutató jelentõsége van. Miután A sztánai tûzhely
címû riportom az Utunk 1976-os évfolyamának újévi számában megjelent, Kovács Lajos nyugalmazott zsoboki tanító sorai vártak rám a szerkesztõségben: okvetlenül keressem fel kolozsvári otthonában, addig még nem ismert dokumentumok bemutatásával szeretné megvilágítani „e kiváló ember egyéniségét”. Amikor a megadott címen
felkerestem, Kovács Lajos már nem volt az élõk sorában. Özvegye viszont tudott a nekem szánt Kós-levélrõl:
Kedves jó Igazgató Uram!
Egy kérésem volna, ezért engedje meg, hogy az elõzményeket is vázoljam egészen röviden.
Mint tudja, Bábonyban muszáj volt az eredetileg 13 tanulót 21-re szaporítani, hogy
a létszám elegendõ legyen. Ez sikerült sokféle módon, és úgy, hogy a végén Kolozsvárról két
árva fiúcskát vettünk gondozásba a leendõ gazdasági iskola gazdaságába. Ezeknek kosztjáról, ellátásáról, iskolai terheirõl én gondoskodtam és cipõjükrõl is. Sõt, télire valamennyi
ruhát és fehérnemût is szereztem nekik. De most újra le vannak rongyosodva, úgy, hogy
húsvétra nem lesz fehérnemûjük sem. Magam, sajnos, kissé kimerültem anyagilag, itthonról
már minden ócskaságot odaadtam nekik és más szegényeknek.
Kérésem tehát az volna, hogy a zsoboki iskolás gyerekek, akiknek szüleik vannak és otthonuk, emlékezzenek meg az õ árva református testvéreikrõl, és adjanak össze 22 gatyát,
inget, valamint vászonnadrágokat és bujkafélét is, s talán ócska kalapot is kettõt. Cipõjük
van. Az egyik fiúcska 910, a másik 12 éves forma. Azt hiszem, ha Igazgató Uram néhány
szóval beszél a gyerekeknek ezekrõl az árvákról, a gyerekek ezt összehozzák szegény és árva
társaiknak.
Nem akarok nõegylethez vagy máshoz fordulni: a gyermekekhez fordulok, és hiszem,
hogy meglesz árváimnak a húsvéti örömük.
Tehát kérem, próbálja meg ezt, és vagy magam, vagy valamelyik fiam érte megy a ruháknak a hét végén, és kiviszi nekik.
Elõre hálásan köszönöm szíves jóságát és vagyok õszinte s szíves üdvözlettel:
Kós Károly
Sztána, 1936. IV. 7.
Özv. Kovács Lajosné szerint a zsobokiak haladéktalanul eleget tettek a levélben
megfogalmazott kérésnek.

2001. augusztus

73

Szerencsére Benkõ Samunak gondja volt arra, hogy 1973 nyárutóján kifaggassa Kós
Károlyt a bábonyi tangazdaság történetérõl is, amint az A legszebb élet, amit magamnak
el tudtam képzelni címû  az író 95. születésnapjára kiadott  beszélgetõkönyvükbõl
kiderül. Ilyenformán az agrártörténészek figyelmét sem kerülheti el Kós bábonyi kezdeményezése.
De vajon csak ennyi lett volna mindez, agrártörténeti adalék?
A Kovács Lajosnak írt levél ismeretében többször is elbeszélgettem dr. Nagy Miklóssal, aki mindenekelõtt Kós bábonyi vállalkozásának mûvelõdéstörténeti jelentõségére hívta fel a figyelmemet. Hiszen ez a mintagazdaság  ha a körülmények folytán
nem is épülhetett ki abban a formában, ahogy azt tervezõje megálmodta  egyik munkatelepévé vált az erdélyi falukutatók második nemzedékének, akik már a Hitel körül
szervezõdtek. Táborozásukról annak idején, 1937-ben, Szabó T. Attila írt eszméltetõ
tanulmányt a folyóiratnak.
Ugyancsak Nagy Miklós mutatott rá arra, hogy Kós egész életmûvének és kisebbségi életstratégiájának összefüggésében fénylik fel igazán a bábonyi példa értelme:
„A sztánai köves, agyagos dombokon folytatott küzdelme a sovány földdel több
hasznára vált a környezõ falvak gazdáinak, mint saját magának, mert inkább törekedett a szemléltetésre, az új gazdasági eszközök, eljárások, vetõmagvak, módszerek,
üzemtervezés bemutatására, mint a jövedelmezõségre. Váltóekét vitt oda, ahol akkor
még a faeke járta; baltacímmel, fehérherével szelídítette a leromlott kaszálókat; lókapával könnyítette a kézi kapálás tenyeret kérgesítõ munkáját akkor, amikor a mezõgazdaságban nem a munkást, hanem a munkát keresték.
És megálmodta a közösség erejével létrehozandó Bábonyt, a sajátos kalotaszegi viszonyok közötti gazdálkodás tangazdaságát, hogy az a tájegység szívébe ágyazottan tanítsa
meg e táj népét okosabban, adottságai lehetõségeihez igazodva, eredményesebben gazdálkodni. A földmûvest pallérozó Kós Károly volt a kezdeményezõje az elsõ kalotaszegi lótenyésztõ egyesületnek is, s ebben a minõségében mindent megmozgatott, hogy a vidékre
a legjobb, a leromlott lóállomány céltudatos feljavítására alkalmas tenyészanyag kerüljön.
Ellenszolgáltatást nem várva, közösségi feladatként vállalta a tervezõi, építészeti, tanácsadói munkát akkor, amikor a madéfalvi veszedelem után Bukovinába menekült telepesek öt faluja közül az egyik a tûzvész martaléka lett, s fáradhatatlanul készítette a tervrajzokat, hogy az üszkös romok helyén korszerû, célszerû gazdasági épületeket emeljenek.
Gazdasági építészeti szemléletét akkor fogalmazta meg  Gazdasági építészet (Erdély
népi gazdasági építészete) címû tanulmányában , amikor Európa a második világháború
vérzivatarának utolsó hónapjait élte, tanúsítva, hogy a sztánai magány az alkotás mentsvára volt számára. (Sajnos, ennek a tanulmánynak a teljes illusztrációs anyaga is elpusztult a Varjúvár feldúlása során.) Kimondottan gyakorlati tanácsadásként adta ki aztán
1957-ben a Falusi építészet címû munkáját (a rá jellemzõ mûvészi igényességgel készült
mûszaki rajzok kíséretében), amelynek  a rohamos technikai fejlõdés ellenére  ma is
friss a mondanivalója.
És tanított a mezõgazdasági fõiskolán, egyéniségéhez híven úgy, hogy hallgatói
nemcsak a mezõgazdasági építészetet szerették meg, de megtanulták értékelni a népi
építkezésben fellelhetõ mûvészetet és leleményességet is.”
Aki a budapesti Keleti Pályaudvarról mostanság reggel kilenckor Bukarest irányába
induló intercityn nem mulasztja el, hogy a sztánai alagútból kibukkanó vonat ablakából egy pillanatra nyugatra tekintsen, az tapasztalhatja, hogy a kora délutánban visszasütõ napsugarak mennyire örülnek a Varjúvár frissen zsindelyezett tornyának.

MOST

PUNTEHÍD

Összeállítás
a mai román irodalomból
MOST a szláv nyelveken, PUNTE románul jelenti: HÍD. A Tiszatáj 1970-es novemberi számában jelent meg elõször a Most-Punte-Híd rovat, amellyel Ilia Mihály, az akkori szerkesztõ Németh László nagy tervét, Kelet-Közép-Európa fölfedezését kívánta folytatni. 1974-ig román (1970, 1972), szlovák (1971), szerb (1971) és
lengyel (1974) összeállítás jelent meg. A sor a Tiszatáj következõ korszakában is
folytatódott: 1976-ban és 1981-ben lengyel, 1983-ban a cseh irodalom körképét adta
folyóiratunk. (A Most-Punte-Híd és a Kelet-európai Nézõ rovatban megjelent írásokból a Móra Kiadó jóvoltából 1989-ben válogatást adtunk ki.) 1992-ben a szlovén, 1993-ban a mai horvát, 1997-ben a kortárs szerb irodalmat mutattuk be.
1998-ban orosz összeállításunk jelent meg, 1999-ben Osztrák történetek címmel
a harmadik generációs osztrák próza képviselõit mutattuk be. Ezt a három évtizedes
hagyományt folytatjuk, amikor a marosvásárhelyi Vatra c. folyóirat segítségével tíz
román költõt és öt prózaírót ismertetünk meg a hazai olvasókkal. Az 1971-ben
Romulus Guga fõszerkesztése alatt megindult, ma Cornel Moraru és Al. Cistelecan
által szerkesztett folyóirat európai szellemiséget képvisel. A Vatra egyébként
2000/9-es számában magyar összeállítást közölt. A két szerkesztõség közötti
együttmûködést a budapesti Román Kulturális Központ igazgatója, Anamaria
Pop kezdeményezte. Augusztusi számunk illusztrációit is az õ segítségével válogattuk román katalógusokból.

2001. augusztus

75

Tíz erdélyi költ
Ha nagy vonalakban nézzük, a háborút követõen a román költészet is
ugyanazt az utat járta be, mint a többi kelet-európai országé. A „koalíciós közjáték” idején posztavangárd pillanatait élte: itt virágzott (el) „az európai szürrealizmus utolsó vonulata”. A Szebeni Kör tagjai révén ugyanekkor körvonalazódott az az erdélyi „költõi iskola”, amely felélesztette a ballada mûfaját,
s a természetnek a kultúrába való átmentésére törekedett igen kifinomult eszközökkel  vagy legalábbis szimbiózisba hozta õket.
1948-tól jó másfél évtizeden át a román líra is egyetlen hangot ismert, a proletkultét. Majd csak a hatvanas években jelentkezõ generáció tagjai (Nichita
Stãnescu, Marin Sorescu és a többiek) rehabilitálják a költészetet, és vezetik
vissza a két háború közti hagyományokra. Ezt tekintjük ma  visszacsatoló és
elõremutató jellege folytán  a modernizmus második hullámának. Jó két évtizede aztán betört a posztmodern. Mircea Cãrtãrescu volt a zászlóvivõje; képviselõi a bukaresti egyetem Hétfõi Köréhez tartoztak, amelyet a legtekintélyesebb román kritikus, Nicolae Manolescu vezetett. Mindannyian a „hétköznapok” költõi, sültrealisták és játékorientáltak egyszerre, bõven használnak
önéletrajzi elemeket, ugyanakkor jellegzetesen textualisták, az önelvû diszkusszió hívei.
Az erdélyi költõk nem nagy lelkesedéssel hajlottak ennek a „frivol” poétikának a követésére  õk máig is Lucian Blaga halványuló nyomdokain járnak:
a lét alapkérdéseit feszegetik újfajta expresszionizmusukkal. „Erdélyi költészetrõl” persze csak komoly megszorításokkal lehet beszélni, ám bizonyos jellegzetességei igenis vannak. Képviselõi zöme az Echinox  az 1968-ban alapított
(egyetemi) folyóirat  mûhelyében formálódott (amely nemcsak az új román
költészetnek volt fontos iskolája, hanem az erdélyi magyar meg német lírának
is). Ebbõl a körbõl került ki sorra Adrian Popescu, Dan Damaschin, Ioan
Moldovan, Aurel Pantea, Viorel Mureºan, Marta Petreu, Ion Mureºan meg
Traian ªtef is. A válogatásunkban szereplõk közül ketten „kivételek” csupán:
Alexandru Muºina a bukaresti Hétfõi Körnek volt jeles tagja és teoretikusa,
Marcel Tolcea pedig a temesvári egyetemrõl indult.
Már „fejlõdési közegük” is többféleségrõl árulkodik, meg persze arról is,
milyen szerepe van egy-egy mûhelynek. A közös vonások nem mossák õket
egyformává, mindegyiküknek saját egyénisége van. „Alkati egyezések” nyilván
megfigyelhetõek Ion Mureºannál, Dan Damaschinnál, Aurel Panteánál és
Marta Petreunál  ám expresszionizmusuk más-más fajta egyenletbe foglalja elragadtatásukat és/vagy kétségbeesésüket. Adrian Popescu illetve Dan Damaschin vallásos életérzését is megkülönbözteti az apokalipszis szintaxisa. Ale-

76

tiszatáj

xandru Muºina, Ioan Moldovan, Marcel Tolcea, Viorel Mureºan és Traian ªtef
között is kimutathatóak alkati, olykor tematikus hasonlóságok: hajlamosak
bizonyos érzelmességre (de érzékiségre is!). Egyetlen dolog köti õket össze:
a költõi megnyilatkozás küldetéstudatába vetett hit. Egyikük sem fokozza le
a verset holmi játékká, a textualitást önelvû (netán semmibe mutató) fogássá.
Ez az ontologikus beágyazottság, ez a felelõsségtudat az alapmotívuma ennek a költészetnek, amelyet képviselõi oly sokféle módon mûvelnek  ki-ki
a maga képzeletvilága, írásmódja meg érzékenysége szerint. A nehezen körvonalazható „erdélyiség” igazából ebben nyilvánul meg: az egzisztenciális elkötelezettségû, szikár pátoszban.

Al. Cistelecan
NÉMETI RUDOLF fordítása

ELENA MUNTEAN STOINESCU

2001. augusztus

77

DANDAMÁSCHIN

Siralomvölgy (3)
Úgy belevesztem a zûrbe, a ködbe,
keselyûszeme sem ismerne fel.
De neked, Uram, hagyok e g y jelet:
bármikor rámtalálhass.

Ars poetica
v4z e/eí

vakon végigaraszolni

a Kínai Falat.

(Fogalmuk sincs)
Fogalmuk sincs, milyen veszélyben vagyunk;
szavaim súlyát fogyatékszámba veszik.
Akár a megbuggyant
vörösbor:
az ezredvéget elöntõ vígság
aláhömpölyög Hádesz homályáig;
A madarak meg a patkányok riadoznak,
a világrengetõ jókedven szorul a hurok.
Vajon miféle romlás csiklándja õket,
hogy úgy vihognak, mint Drakula udvarában f

 78

tiszatá

Antidogmatika (3)
Nincs erõm nem írni; ez csupán
Szókratész meg Jézus tanítványainak adatott meg.
Szavak után tapogatózni: ez a sorsom.
Tehetetlenség, gyarlóság az írás, nem isteni kegy;
hívság aminek nem bírok ellenállni.

Ami még hátravan
Felkapaszkodni a halál szirtjeire.
Felhajtani a seprõt a méregpohárból.
Könyörögni az emberség végsõ menedékét
kéjjel romboló démonokhoz.
Letörölni az iszonyatot, a borzadályt
Okheanosz elgyötört
homlokáról.
Lerántani a leplet Isten gyilkosairól,
kik önnön mocskukban élvezkednek.
Végignézni aljasságát a fajnak,
amelyhez tartozom.

Siralomvölgy (4)
Hogy mi az isteni kegyelem, kevesen tudják.
Az emberi lényeg romlásáról már nem is szólok.
Halkan, alig hallhatóan teszem csak hozzá:
a mélység legmélyét
még nem értük el.
NÉMETI RUDOLF fordításai

Damaschin, Dan

(1951, Prunior/Kertes - A r a d megye): költõ. Egyetemi tanulmány 1 
nak végeztével munkanélküli, majd könyvesbolti eladó. Több verseskötet szerzõje; ]e
lenleg a Paralela 45 Kiadó kolozsvári részlegének igazgatója.

2001. augusztus

79

