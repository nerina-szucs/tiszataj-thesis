
Másodelemzés
VÁROSI ÉS NEMZETISÉGI LÉT
MAGYAROK É S „JUGOSZLÁVOK" KÖRÉBEN 1
A jugoszláviai soknemzetiségû föderációban a felszabadulás utáni idõszakban az összlakosságnak mintegy húsz százalékát teszik ki a kisebbségek (1982), s a teljes népesség 22,7 milliójából alig több mint félmilliós a
a magyar kisebbség létszámaránya (SZÉKELY A. B. 1984; REHÁK L. 1967).
A források változó számadatai, empirikus és statisztikai, reprezentatív és
szociológiai vizsgálatok tanúságai nehezítik a jugoszláviai magyar nemzetiség háború utáni sorsának tanulmányozását, s különösen akkor nehéz a
kutatónak eligazodnia, ha az elmúlt négy évtized etnikai-politikai viszonyait, migrációs folyamatait vagy a gazdaság térbeli átrendezõdésének kérdéskörét veszi szemügyre az urbanizációs folyamatok szempontjából. 2
A föderatív államszerkezetben élõ populációban fel-felburjánzó etnikai, gazdasági vagy politikai konfliktusok szinte minden kutatási nézõpontot félrevisznek a távolságtartó objektivitástól, így e jugoszláviai magyarság léthelyzetét analizáló munka sem lehet mentes a politikai beállítódástól. 3 A sajátos
összefonódásban, problémagubancban megmutatkozó kérdéseket ezért elsõsorban a helyi sajtóban és tudományos kiadványokban megjelent dolgozatok
alapján vizsgáltam, s csupán kontroliképpen használtam magyarországi
vagy nyugati szakirodalmat. A hivatkozott források szerint a magyar nemzetiségnek 89-a (  449 586 lélek) él a Vajdaság Autonóm Tartomány területén, 35 000 horvátországi és 9496 szlovéniai magyarról szólnak a kimutatások.4 Mivel az adatok és a tájegységi jellegzetességek alapján a Vajdaság a
legmérvadóbb terület, s e térség etnikai-politikai-gazdasági folyamatai a legizgalmasabbak a hazánkkal szomszédos nemzetiségi területeken, elsõsorban erre a területre koncentráltam, mely századunk elsõ negyedében az ország egyik
gazdaságilag legfejlettebb vidéke volt, 5 s Szabadka az egyik legnagyobb városnak minõsült (VARGA D. 1970), ma pedig a legfejlettebb szlovéniai, horvátországi térség, valamint a közepesen fejlett Ö-Szerbia között található, méghozzá csaknem szabályosan kiegyenlítõdött három gazdasági szektorral (mezõgazdaság 33 , ipar 30 , tercier szektor 37 ) és olyan rangos szerepkörrel,
mint Jugoszlávia agrárexportõre és éléskamrája (KOCSIS K. 1985; VUJKOV,
S. 1987).
!
Az alábbiakban aj jugoszláviai magyarságot érintõ kérdéseket mint kisebbségi kérdéseket vizsgálom, s ebben az értelemben beszélek
nemzetiségrõl,
nemzetiségi léthelyzetrõl. Itt hivatkozni lehetne a nemzetközi szóhasználatra
(JOÓ R. 1984/a), de számomra fontosabb, hogy az egyénre koncentráló társadalomkutatást tartom célravezetõnek. Nehezíti ennek a szemléleti alapállásnak
érvényesítését; hogy konkrét és alapos terepmunka nélkül kell képet alkotnom
a jugoszláviai urbanizációs folyamatok és a magyar népcsoport kölcsönviszonyáról. Mindaddig, amíg számos szükséges kontrollelemzés el nem készül, me54

lyek esetleg elbizonytalanítják vélekedésemet, úgy gondolom, hogy a kisebbséget mint identitását közösségi csoportminõségekben megõrzõ kulturális egységet kell tekinteni, melynek a politikai egyenjogúság kérdése nem szociológiai
adottsága, hanem sajátos szubjektív viszony a történõ történelemhez (REHÁK L. 1967). A jugoszláviai magyarságot körülírható egységeiben (ingázók,
értelmiségiek, nyelvszigeten élõk, archaikus szakmát mûvelõk, vallási szekularizációba szorultak stb.) mint lokális közösségeket vettem szemügyre a publikációk szemlézésekor, tudatosan vállalva, hogy nem egy „idegenbe szorult"
magyar népcsoportként (etnosz) foglalkozom velük, hanem egy-egy helyi társadalom változatos megjelenésmódját keresem. Olyan országban, ahol az alkotmány (1963) és a politikai alapelvek (1944, 1949, 1953, 1974) az országot alkotó népességet nemzetek és nemzetiségek „szocialista önigazgatási közösségeibõl" alkotják meg, s ahol a pártszervek nyílt, monolitikus diktatúráját
az önigazgatási közösségekbe „decentralizálják", ott nehéz is a kisebbséget
sújtó diszkriminatív intézkedések elleni küzdelem, s még nehezebb az ideológiában vagy a nyilvánosság elõtt megjelenõ kompromisszumos megoldásokban
meglátni a nacionalizmus vagy az erõszakos asszimiláció jeleit. Csupán egy
példa erre: ugyanakkor, midõn Tito halmozza nem csak a vezetõi címeket, de
a külföldön vállalt „el nem kötelezett vezéri" szerepeket is, és midõn a ljubljanai vagy az ohridi konferencián reprezentatív minõségként vezetik elõ a jugoszláviai kisebbségvédelem eredményeit, ugyanazokban az években tele van
a nemzetiségi sajtó a sérelmek és problémák taglalásával. De ugyanígy a nemzetiségi problémákat és a regionális zûröket a „társult munkán alapuló önigazgatás" szlogenje alól kell kibányászni, mint a nemzetiségi lét mindennapjainak formáit, változatait (KÕVÁGÓ L., 1987; JOÓ R. 1984/a; KLEIN, G., P.
1981). Magyarán: amikor a jugoszláviai nemzetiségek, s köztük a magyarság
sorsának megoldottságáról, sõt példázatosságáról szóló közlemények tömegével
találkoztam, egyre csak kétely halmozódott bennem a meglevõ kételyekre,
mert nem csupán a jugoszláv párt- és államigazgatási bürokrácia hangoztat
kihívóan elégedett véleményeket (sõt nem ritkán önkritikusakat is), de a szaktudományos és a publicisztikus megközelítések is hasonló hangnemûek (REHÁK L. 1963, 1967, 1979; SZÉKELY A. B. 1984: VARGA D. 1970; GYAPAY
D. 1987; KÕVÁGÓ, L. 1987; MITA, M. 1949; CSOLÁKOVICS R. 1950. stb.).
Közben azonban a nemzetiségi lét kemény válságfolyamatairól idõben párhuzamosan és retrospektíve is számtalan elemzéssel találkozunk, nemegyszer
dicshimnuszok felhangjai közt vagy olyan szövegkörnyezetben, amely elsõ olvasatban „megoldottságot", problémamentességet sugall (KÕVÁGÓ L. 1987;
REHÁK L. 1967/b; „Anyanyelv  államnyelv" 1976; A nemzetek közötti viszony..., 1969; JOÓ R. 1984/b; KARDELJ, E. 1977 stb.). Nem beszélve itt
most arról, hogy a nemzetiségi kérdés jugoszláviai problematikáját jobbára inkább a külföldi irodalom taglalja kritikusan  és olykor elfogultan is persze
 (KLEIN, G. 1981; VARSÁNYI, J. 1982; FÜR L. 1986. stb.), a jugoszláviai
kiadványok olvasója nem tehet mást, mint hogy kritikus mérlegeléssel, másodelemzéssel „nyeri ki" információit a közlemények tömegébõl. A legnagyobb
magyar nemzetiségi népesség a Vajdaságban lévén, ezek a publikációk elsõsorban a Vajdaságot érintik, s ezért is kell kiemelten kezelni ezt a terrénumot, melyben meglehetõsen jól adminisztrált a nemzetiségi élet, s úgy tûnhet,
hogy a pusztulásfolyamat, a nehezen bizonyítható erodálódás kimutatására
nincs is lehetõség. Azonban a stiláris-publicisztikus burokból kihámozott mikroinformációk fáradságos munkával, de segítenek megtalálni a rendszerti55

pikus konfliktusok között megbúvó nemzetiségi problémákat, s ezeknek a jugoszláviai urbanizációval, területi folyamatokkal, demográfiai és migrációs
trendekkel való összefüggéseit.

A BALKÁNI MODERNIZÁCIÓTÓL A RENDSZERINTEGRÁCIÓIG
Az urbanizáció folyamata Közép- és Kelet-Európa történeti régiójában határozottan modernizációfüggõvé vált az elmúlt másfél évszázad során. A
„preindusztriális" városoktól a „városi-ipari társadalmak" felé megtett úton
(SJOBERG, G. 1973; RIESMAN, L. 1973) a népesség aggregációja és a társadalmi-gazdasági munkamegosztásban bekövetkezett változások a mezõgazdasági túlsúly felõl az ipari jelleg felé tolták el a térség jellegét, s a foglalkoztatottsági adatok ma már egyre erõteljesebb jeleit mutatják a tercier szektor
növekedésének is. A foglalkozási rétegzõdés módosulása fõleg Kelet-Európa
országaiban mutatta a gazdasági növekedésnek a területi folyamatokkal való
szoros összefüggését. A mezõgazdaság rovására intenzíven és politikai erõfölény nevében telepített ipar egy szinte „új népvándorláskori" mobilitást eredményezett Jugoszláviában is, mégpedig avval a többlettel, hogy a gazdaság
térbeli átrétegzõdését masszív etnikai-politikai felülrétegzõdés kísérte a második világháború utáni korszakban. A Vajdaság, amely a XIV. század végén
magyar lakosságú volt, a XIX. század végére valósággal Európa nemzetiségi
kohója lett, s a XVIII. század óta tartó mesterséges telepítési hullámok elszenvedõjeként ma huszonhat népcsoport életterét adja (KOCSIS K. 1985;
GYAPAY D. 1987; VARSÁNYI, J. 1982).
Az ipartelepítés erõltetett menete és az átütõ erejû migráció a foglalkozási átrétegzõdés mellett az urbanizáció elõsegítõje volt Jugoszláviában is. A
területi politikát ebben a szocialista szövetségi köztársaságban az alkotmányosan meghatározott egyenlõségelvek mentén szabták, még a második világháború befejezése elõtt. A nemzetiségi jogegyenlõség köntösébe öltöztetett ideológiai tételek már a húszas években megjelentek a kommunista pártsejtek
irányelvei között, s ennek megvolt a történeti oka a korábbi évszázadok telepítési politikájának és a Habsburg birodalmi érdekek érvényesítésének tényeiben: a Trianon utáni Jugoszláv Királyság is saját érdekeinek rendelte alá a
betelepítéseket, ahogyan a századvég magyarellenes politikai akciói szintén
létszámarányok manipulálásával dolgoztak. A fasizálódás, a bukovinaiak telepítése és a földreformból kizárt magyar és német nemzetiségiek ellehetetlenítése
szinte már jelezte a végjátszmát, mely a „hideg napok" és a nagyarányú német kitelepítés eseményeihez vezetett. Az „oszd meg és uralkodj!" elve csak
részben sikeredett, hiszen az 1948-as és az 1981-es adatok szerint is viszonylag egységes tömbökben maradtak meg a nemzetiségek a vajdasági településeken, de a 300 000 német kitelepítése községek tucatjainak megüresedésével
járt, s az ezekbe átvándorló délszláv népek (többnyire szerbek  31, boszniaiak  30, horvátországiak  20, crnagoracok  7, makedónok  6)
révén a bácskaibánsági területeken jócskán megnõtt a szerbhorvát lakosság
túlsúlya. A húszas évek végén 28 volt a magyarok aránya, s mintegy fél
évszázada már 40 volt a szerbeké, 1981-ben pedig már 18,9 magyar kisebbség mellett 54,4 szerbhorvát lakosság élt a Vajdaságban. (Hozzá kell
tenni, hogy fogytak a szlovákok, horvátok, ruszinok, románok is ebben az idõ56

szakban, megduplázódtak és megkétszerezõdtek viszont a makedón és crnagorai bevándorlók, elsõsorban a magas természetes szaporodás révén.) A „svábtalanított" vajdasági települések az ötvenes évek közepére érték el újra a háború elõtti létszámokat, s ebben segített az is, hogy az extenzív iparosítás és
a falvakból a városok felé vándorlás megkönnyítette a mobilitást és a szakmaváltást, életmódváltást is (KOCSIS K. 1983, 1985).
Rövid kitérõt kell itt tenni a nemzetiségi politika mögötteseihez. A migrációs folyamatokat a háború után nem csupán az olcsó és kiváló vajdasági
termõföld csábítása befolyásolta, hanem a „gazdasági vonzerõ" mellett a régióközpontok és a vasútvonalak melletti települések népességkoncentrációja,
és a nemzeti jövedelem helyi aránya is belejátszott a térség településeinek eltérõ fejlõdésébe. Azokon a területeken, ahol a nemzeti jövedelem egy fõre jutó
mennyisége több mint 50 /o-ban a mezõgazdaságban megtermelt volt, csökkent
a népesség, s rendszerint elöregedõ falumegfiatalodó város jellemezte a tendenciákat (KOCSIS K. 1985). Amellett a kedvezõtlen forgalmi helyzetû és ellátottságú, fõként mezõgazdasági területeken az etnikai csoportok zártsága,
nyelvi és kommunikációs szigetbe záródása vált jellegadóvá (a helyben születettek aránya 80100), s emiatt ezek a települések megszûntek a városokat tartósan és nagyobb mennyiségû munkaerõvel ellátó „népességkibocsátó"
telephelyek lenni, amivel viszont a délszláv áttelepülõk elõtt hagytak nyitva
városba költözési lehetõségeket (KOCSIS K. 1985). A (korábban erõsebben,
ma már gyengébben) központosított fejlesztéspolitika viszont a „nem rentábilis" területekre nem invesztál ú j beruházásokat, a városi lakásépítés nem tud
a növekvõ igényeknek megfelelni, s a tercier szektor aránya szoros összefüggésbe kerül a területi koncentrációkkal: a belsõ áttelepülés a hetvenes évekig
a járási és a regionális központok felé irányult, a jövevények a vajdasági városok szolgáltató szektora miatt ostromolták a város környéki és városi területeket, egyhamar megszüntetvén azok befogadóképességét. Az összeomló városokat csupán egy dolog menti meg fenyegetõ jövõjüktõl: a földosztás nyomán a termõföld mintegy 90 -a megmaradt a magángazdálkodók 6 kezében
(KOCSIS K. 1985/434 p.), akik nem tömörültek téeszekbe, s velük nem szabadult föl tengernyi munkaerõ az ipar céljaira, ráadásul az agrárszektor fejlesztése idõrõl idõre állami létalapot jelent, „a Vajdaság a jugoszláv éléskamra"
stb., tehát polarizálódik falu és város, fejlettsége alapján mérve „falusias köztársaságok" és „városias tartományok" kétféle típusa alakul ki. A magas
bennszülött arányú (64) falvak mellett a vajdasági városoknak csupán
46-os volt á helybeli születésû lakossága (1971), így a vajdasági településekre költözõ szerbeknek kétharmada sem mondhatja el magáról, hogy õslakos (KOCSIS K. 1985/444. p.).
Mindez a következõ szempontból lényeges: Jugoszlávia földrajzi helye egy
sajátos hídszerepet tesz lehetõvé Kelet-Európa (illetve Európa) és a Balkán
között, területén ezért a legkeményebb balkáni sötétségbõl, analfabetizmusból
és a legnyugatibb kultúrából egyaránt jócskán van. Egy dalmát kereskedõvárosból a Vajdaság egy városába települõ horvát, és egy koszovói albánok lakta
hegyi falu nomád pásztora közt nyilvánvaló a különbség. Márpedig a lenini
elvek alapján Titótól meghirdetett nemzeti-nemzetiségi egyenjogúság éppen
ezért illúzió, illetve félrevezetõ ideológia, mert a kulturális tradíciókban, életmódban, munkakultúrában stb. meglevõ kiegyenlíthetetlen különbségek nem
teszik lehetõvé a különbözõ etnikai csoportok hamari egy szintre kerülését.
Ha tudomásul véve a hatvanas évek végi 20 -os írástudatlanságot (BOS57

NYÁK I. 1967), nem méricskéljük az etnikai csoportokon belüli értelmiség és az
analfabéták arányát, hanem csak azt nézzük, hogy a városból városba települõk aránya 30  körül van a Vajdaságban, 24  Szlovéniában és csak 10 
Koszovóban, akkor nem nézhetünk el egy monarchiabeli városi (civilis) kultúra és egy balkáni hátrányos helyzet különbségei fölött. Szabadka középkori
települései (SZEKERES L. 1983) vagy Fiume 74-ban emeletesre épített házai (GRANASZTÓI P., 1982) olyan területi egyenlõtlenségek alapokai, melyeket nivelláló szándékú politikai törekvések csupán fölerõsítenek, nem pedig
a megoldás felé visznek. A hetvenes évek elején még úgy tûnt, hogy a munkalehetõségek növelésével tartósan befolyásolni lehet a migrációt (KOCSIS K.
1985), kézben lehet tartani a munkanélküliség és a mûveletlenség vagy a szegénység folyamatait. Az aktív keresõkbõl a mezõgazdaságiak aránya meghaladta az 50-ot a Vajdaságban (KOCSIS K. 1985/448). Akkor a jugoszláv lakosság jó egyharmada még falun élt (VUSKOVIC 197273/22. p.), annak ellenére, hogy a háború óta a paraszti népesség száma állandóan csökkent, 7 s a falusi lakosság jelentõs része híjával van az alapvetõ szociális javaknak, a nyugdíjnak, az ingyenes orvosi ellátásnak, nincsenek kulturális intézményei, lakosságának 80 -a az országos jövedelemszint alatt él, egyötöde pedig kifejezetten nyomorog (KROPUSEK, T. 1971; VUSKOVIC, B. 197273). A területi
színvonalkülönbségek csökkentésének nemzetépítõ szándéka viszont az áttelepítések nyomán azzal járt, hogy az ingázás a hatvanas évek közepétõl fölerõsödött a Vajdaságban is, 1971-ben a foglalkoztatottak 18,6 -a, mintegy
81 000 fõ ingázott, jobbára a városcentrumoktól távolabb esõ, rossz forgalmi
helyzetû, elmaradott agrártérségekbõl. Ingázási gyûrûk alakultak ki a nagy
vonzásközpontok körül is: Újvidéken, Szabadkán, Nagybecskereken vagy Pancsován 30100 az ingázó foglalkoztatottak aránya, egyebek közt azért is,
mert a városi térségbe települõk tömegei telítették az ipari koncentráció felvevõpiacát és lezárták a gazdaság nyitottságát, sõt falura kényszerítették a
munkaképes keresõk egy részét is, lévén a városokból falura települõk középbácskai aránya nyolcszor nagyobb, mint az apró falvas Szerémségben (KOCSIS K. 1985/444447. p.).
A tájegységi-területi folyamatok manapság egyik kétségtelenné vált ténye, hogy a magyar nemzetiség fokozatosan, néhol rohamosan asszimilálódik.
A „megvalósult egyenjogúság" jelének szokták tartani, hogy nemcsak a Vajdaság Szocialista Autonóm Tartomány alkotmányának 4. szakasza rendelkezik az élet, a munka és az alkotás valamennyi területére érvényes egyenrangúságról, de a vegyes házasságok egyre növekvõ száma is biztos jele nemzet
és nemzetiségiek szimbiózisának. Már 1961-ben ú j „nemzetiségi" kategóriát
vezettek be: a „jugoszláv"-ot, s 1960-ban a szerb menyasszonyok 3,2 -a választott magyar férjet, a magyar menyecskéknek pedig 11 -a keresett szerb
férjet magának. 1981-ben több mint 167 ezren vallották magukat „jugoszlávnak"  ez közel fele a magyar nemzetiség lélekszámának. A magyarság asszimilálódása egyébként a kisebbik részében vegyes házasságok folyamán zajlik
le, ennél jelentõsebb a természetes szaporodás visszaesésének ötven éve megkezdõdött, s 1948 óta fokozódó tendenciája. Az erõsen negatív természetes szaporodású járásokban él a jugoszláviai magyarság 48 százaléka (Tisza-vidéken,
Bácstopolyán, Észak- és Közép-Bánság vidékén). Ugyancsak demográfiai apadás és vegyes házasságok miatt ritkulnak a szlovéniai (muravidéki, lendvai) és
a horvátországi magyarlakta települések is. Horvátországban például 1961-ben
42 000 magyar és 15 000 „jugoszláv" volt, 1981-ben pedig 25 439 magyart és
58

379 000 „jugoszlávot" regisztráltak a statisztikák (GYAPAY D. 1987; KOCSIS
K. 1983). Hozzá kell még tenni, hogy az „átjugoszlávosodás", a kétnyelvûség
levetése, a definiálatlan létbe (ingázásba) kényszerülés mellett igencsak csapolgatja a vajdasági magyarság lélekszámát a munkanélküliség hetvenes években megnõtt aránya. Az aktív keresõk 8,2 százaléka volt 1978-ban munkanélküli, ami nemcsak a jugoszláviai országos aránynál magasabb, de az akkor
legsúlyosabb helyzetben levõ Belgium (8,1 ) adatánál is kétségbeejtõbb. Természetesen az ellátatlan területekrõl, az infrastruktúra-hiányos vidékekrõl
ment el az alulfizetett munkaerõ, mintegy 73 000 ember, akikrõl a korabeli
sajtóvita nyíltan kimondta, hogy a „külföldképes", legjobban képzett munkásgeneráció tagjai, akiket mondjuk az NSZK-ban hatszorosan megfizetnek, s
így munkahely-változtatásuk nemegyszer életútváltozás, áttelepülés lesz, miközben a Vajdaságban 10 000 magas szakképzettségû munkás, 16 000 szakmunkás és 10 000 betanított munkás hiányzik ahhoz, hogy a foglalkozásstruktúra
ne a teljes elavultság állapotában maradjon (MIRNICS K. 1967; KOCSIS K.
1985).
A „gazdasági emigráció" kérdései (ROMIC, D. 1969), a területi koncentrációkban megvalósuló többségi szavazatarány és a kisebbségi hátrányok (REHÁK L. 1969), a regionalizmus problémaköre (MEZEI I. 1969), a munka szerinti díjazás és a redisztribúciós rendszer aránytalanságai (SZINADINOVSZKI,
J. 1969), valamint a népességvándorlás hatása a közigazgatásra (PIVOVAROV,
J. L. 1972; GYÖRE K. 1979; HOFFMAjNN, G. W.HATCHETT, R. L. 1977;
KREMENáEK, S. 1979; RÁCZ A. 1964; ZSUFFA I. 1976)  mind-mind olyan
kérdések, melyeknek az urbanizációra gyakorolt hatása együttesen több mint
meghatározó. Ha a vajdasági magyar fiatalok életmódjának szociológiai meghatározottságát (KOVÁCS T. 1978), a szabadkai öngyilkosságok meglepõ
arányszámait (BIACSI A. 1969) vagy a nagyszerb, illetve horvát nacionalizmus
újjáéledését (KING, R. R. 1973; SHOUP, P. 1968) vennénk vizsgálati vezérfonalnak, bizonnyal ezekbõl is számos adekvát metszetet kaphatnánk a jugoszláviai magyar nemzetiség sorsáról. De a nemzetiségi lét „kemény" adatai arról szólnak, hogy a munkaerõ-mobilitás és az elhelyezkedési lehetõségek, a
gazdaságszerkezet és a megélhetés, a politikai döntésekben való részvételi szabadság és a lokális érdekellentétek szabják meg igazából a nemzetiségi státus
irányait, mûködési terét, relatív jogszerûségeit, s ezek határozzák meg az
urbanizáció elõnyeiben való részesülés körülményeit. A városiasodási és az
iparosodási folyamatok szociológiai vetületeit sajnos meglehetõsen kevés publikált kutatás ismerteti (GÁLIK L. 1981; KÖSA L. 1972; FEKETE J. J. 1980;
HÖDI É. 1986; DURIC, V. 1968; MATUSKA, M. 1983: HAWRYLYSHYN, O.
1977; GEROLD L. 1970; KOVÁCS T. 1983; THOMAS, C. 1979; STANOJEVIC, S. 1979; FRIGANOVIÖ, M. 1970), illetve, ami etnikai és szociológiai szempontból érdekes lenne, az elsõsorban kutatóintézetek, koncentrált problémakörök körüljárására irányul, s nem nemzetiségi kérdéseket érint vagy nem a
magyar etnikummal kapcsolatos (OVSEC, D. 1979, 1980; KREMENSEK, S.
1979); RAJKOVIC, Z. 1976, 1978; RIHTMANAUGU3TIN, D. 1979). A néprajzi tájegységek és kutatások közléseiben igen ritka az urbanizációs folyamatok elemzése (SÁRFALVI B. 1970; ÉGETÕ M. 1974; KÓSA L. 1972; BORI I.
1982; GUNDA B. 1974; KÖRMÖCI E.SZABÓ J. 1970, 1974; BERKES E.
1973; BARANYAI J. 1976; BÓNANIKOLITYNOVAK, 1956; BORÚS R.
1981; JUNG K. 1978; KALAPIS Z. 1979; KATONA I. 1974, 1983; KATONA
P. 1963; KOVÁCS E. 1982; PENAVIN O. 1973, 1976, 1979, 1981; PÉNOVÁTZ
59

A. 1979; SZÉKELY M. 1981; TÖTH F. 1981; JUNG K. 1983), viszont a nemzetiségi lét körülményeit vagy szubjektív vetületeit tárgyaló tengernyi irodalomból csupán néhány utalást lehet kiemelni, melyek körvonalazzák, illetve
problematizálják a kérdéseket (BÁRCZAYSAKRAUSKYVASS, 1973; REHÁK L. 1967, 1979; JOÖ R. 1984/b; MIRNICS K. 1970; A. SAJTI E. 1978;
KÖVÁGÖ L. 1987; BOSNYÁK I. 1967 stb.). Figyelemre méltó azonban, hogy
a jugoszláviai nemzetiségi problémákat vizsgáló nyugati irodalom tág teret
nyit a nacionalizmusok és a kisebbségi hátrányok elemzésének, tekintettel
persze a társadalmi berendezkedés általi meghatározottságra, a lenini nemzetiségkezelés eszméjének pártállami viszonyok közötti mûködésmódjára
(PEARSON, R. 1983; BURKS, R. V. 1961; SHOUP, P. 1968; KAMENETSKY,
I. 1961; DENNISON, I. R. 1974 stb.).
Mindezek fölsorolása a figyelemfelkeltésen túl azért szükséges, mert direkt
vagy áttételes módon körülírják tematikusan is azt a jelenségegyüttest, melyet a kelet-európai modernizációban Jugoszlávia járt be az elmúlt évtizedek
során, s melynek folyamatában a nemzetiségek integrálásának, illetve asszimilálásának technikái voltak meghatározóak századunk során. Jugoszláviának a
második világháború utáni korszakban legfõbb vonása volt az európai országok városodási szintjét magasan meghaladó urbanizáció, 8 s e feszített tempójú
modernizálódásban csupán mellékes taktikai feladatnak bizonyult a népesség
nivellálása, illetve a nemzetiségi csoportok asszimilálása. A nagyléptékû változások közepette újraéledõ nemzeti és nemzetiségi nacionalizmusok kezelése
azonban túl a technikai trükkökön, egy igen izgalmas ideológiai válság leplezését szolgálja, melynek elemzése (ha csak vázlatosan is) nélkülözhetetlennek
látszik a magyar etnikum és az urbanizáció fejlõdésvonalának megértésében.

OSZTÁLYASSZIMILÁCIÓTÓL AZ

IDEOLÓGIAVESZTÉSIG

A jugoszláviai magyarság helyzete  több száz kilométernyi távolságból
nézve  látványosan  jobbnak tûnik, mint a szlovákiai vagy a romániai
magyarságé. Ám az optikai csalódásra hamar rájön, aki a kisebbségi sorsról
közzétett írások mélyére néz, s belõlük nem az elégedettség adatait gyûjti ki,
hanem problémakörök vidékén tapogat. Legyen az a demokratikus közélet vidéke (ZIHERL, B. 1945), a nemzetiségi kérdés rendezése (CSOLÁKOVICS, R.
1950; REHÁK L. 1970, 1967; MIRNICS K. 1970), a városi folklór (VODOPIJA,
M. 1976; RIHTMANAUGUSTIN, D. 1984) vagy a könyvek és könyvolvasás
kérdése (MIRNICS K. 1968; GEROLD L. 1967; HORNYIK M.VÉGEL L.
1981), minduntalan rálel az olvasó a specifikusan jugoszláviai gondokra, melyek mellett a rendszertipikus konfliktusok is felszínre bukkannak.
A második világháború utáni Jugoszlávia története sok ponton egyezést
mutat az európai szocialista berendezkedésû országok históriájával, kezdve az
elmaradottságon, az agrárjellegen, az intenzív iparosításon, vagy a csinált városiasításon és kierõszakolt népességmobilitáson át egészen a gazdasági-politikai válságig, a dugába dõlt reformokig, a bolsevik ideológia pozíciójának elgyöngüléséig. Miként a térség többi államát, a jugoszláviai népköztársaságot
is jellemezte a monolit, párturalmi berendezkedés, az álnépfrontos szervezõelvek meggyökereztetése, az önigazgatás ideológiai fegyverének bevetése és
pusztító hatású eszmeképzetként való elterjedése. A szocialisztikus elvek tér60

nyerése itt is agrárreformmal, államosítással, kitelepítéssel, közmunkákkal, agrárrecesszióval és monumentális iparosítással, szovjet mintájú tervgazdálkodással és jogelvekkel, tervtörvényekkel és ingyenmunkával, lakosságra hárított infrastrukturális gondokkal, monopolizált pénzügyekkel és központosított
döntésrendszerrel folyt. Napjainkra ebben az országban a civil társadalom lepusztulásának veszélye, a gazdasági válság mumusának rémítõ közelsége, a politikai kormányzásképtelenség számos bizonysága és a politikai pluralizmus
mellett is álságossá vált kommunisztikus ideológia elérvénytelenedése lett jellemzõvé (BURKS, i. m., KING, i. m., DENNISON, i. m., valamint OPPOSITION in E. E., 1979; KÕVÁGÓ, i. m.; KOSIÍÍSKI, L. 1964; VUSKOVIC, i. m.;
BOSNYÁK I. 1967/b).
Meg kell azonban nevezni azokat a momentumokat is, melyek egyedivé
teszik Jugoszlávia helyzetét. Kezdve a partizánháborútól és a felszabadulás kiküzdött élményétõl, folytatva a Kommunista és Munkáspártok Tájékoztató
Irodájával kialakult viszonyon és a latens vagy direkt szovjetellenességen, a
külföldi segélyek elutasításán, illetve elfogadásán át a nemzetközi kereskedelemben és idegenforgalomban való részvételig, már az ország egzisztenciális
helyzete is nagymértékben eltért a szomszédságában funkcionáló országokétól.
S ha ide vesszük a nemzetiségi problémákat, a nacionalizmusok és sovinizmusok megújuló küzdelmeit, valamint az „önigazgatási szocialista közösségek" és
„társult munkán" alapuló gazdálkodási egységek témáit, akkor látnivaló a jugoszláv társadalom alapvetõ eltérése a térség többi szocialista országától (KOCSIS K. 1985; KÕVÁGÓ, i. m.).
A topológiai jellegzetességek azonban sokszoros összefüggést mutatnak a
politikai irányítás, az ideológia, a participációs elvek és az államberendezkedés viszonyaival. A falusi községekben lakók aránya 1950 és 1970 között
21,5 -kal csökkent, de a lábra kelt népesség csupán kicsi és fejletlen, infrastrukturálisan elmaradott kisvárosokat vagy középvárosokat talált, ahol az urbanizációs szint a beruházásigények növekedése miatt még az ígéretek szintjén sem várt javulásra. Az ipar gyors expanziója miatt a tradicionális közösségét vesztõ, iparba számûzött parasztság nem lett városi mentalitású munkássággá, hanem alacsony kvalifikáltságú ingázó maradt. A városfejlõdés késleltetettsége miatt a telepített ipar és a decentralizált munkaerõ-gazdálkodás retardálta a gazdasági potenciált, szétszórta a beruházási energiákat, regionális
egyenlõtlenségeket szült és konzervált hosszú idõre (MUSIL, J.LINK, J.
1973; MIRNICS K. 1967/28; HEGEDÛS M. 1973). A gyepgén urbanizált és
gyorsan városodott Jugoszláviában azután már nem épülnek ki a százezresnél
nagyobb városok, hanem „gyûrûtelepek" keletkeznek és monumentálissá nõ
a néhány meglevõ nagyváros: Jugoszlávia lakosságának 21 -a 500 000 lakosnál nagyobb népességû nagyvárosban él. A népességnövekedés nemzetközi adatai 1,4 -os gyarapodást mutatnak 19501968 között, ez Jugoszláviát tekintve
1,1  volt, ugyanakkor a városi népességnövekedés 2,5 -os nemzetközi átlagát Jugoszlávia 5,4 -kal veri (FAO Yearbook 19511969; KSH Nemzetközi
Statisztikai Évkönyv 1970). Míg az ország népessége 10,6 -ot nõtt 1960 és
1970 között, addig a városi népesség 39,3 -ot gyarapodott ez idõ alatt (Magyarország adatai ugyanez idõszakban 3,6 , ill. 14,17 ). Mármost a városi
népességnövekedés és a túlcentralizáltság óhatatlanul meghatározta a területi
fejlõdés trendjét, keményen korlátozva az elmaradottság felszámolását (amit
jól mutat az is, hogy két-három évtizedes idõkülönbséggel is ugyanazokat a
társadalmi célokat fogalmazzák meg kormányszinten és pártirányelvekben).
61

A területi tervezés „demokratizálása", vagyis az önigazgatási közösségek kezébe való visszautalása pedig a lovak közé dobott gyeplõvel volt azonos gesztus:
a hiányzó szakképzettséget, a munkaerõ-gazdálkodási gondokat, a fiatalok
munkába állásának és szakképzettségének biztosítékait semmiféle alkotmányos
elv nem garantálja (MIRNICS K. 1967/28; SZINADINOVSZKI, J. 1969; ROMIC, D. 1969; MEZEI I. 1969; VUSKOVIC, i. m. ZlVKOVlC, M. 1971 stb.). Az
alkotmányos önkormányzatiság szép eszméje éppen ott fullad be, ahol a kistelepülések magukra hagyottak, a gazdálkodó egységek piac- és államitámogatás-függõek, a politikai szervezetek hierarchikusan strukturáltak, a lakótelepi
népesség szegregálódott, a döntésrendszer notabilitásoknak alárendelt, és a
rurális térségek többségét a gazdasági válság, az éhezés és a gazdasági emigráció réme fenyegeti stb. (HEGEDÛS M., i. m.; GÁLIK L., i. m.; KOROSIC,
M. 1987; VUSKOVIC, i. m.; KLEIN, G.KLEIN, P. 1981; REHÁK L. 1982;
DUMONT, R. 1970).
A gazdálkodó közösségek valódi autonómiája, a politikai önigazgatás tényleges érvényesülése, a fejlesztési lehetõségek és a regionális perspektívák kérdése a magyar kisebbség sorsát illetõen azért kardinális, mert a magyar nemzetiség java része magasan vagy a közepesnél jobban kvalifikált ipari munkás.
Társadalmi helyzete, szociális fölemelkedése, politikai szabadságjogainak érvényesítése így elsõsorban a gazdálkodó szervezetek által meghatározott, sõt közvetlenül termelésfüggõ. Mint ipari munkásnak, a magyar kisebbségnek nem
érdeke a városiasítás, hisz megvannak és meg is voltak a városai: a városlakók arányának növekedése a várossá nyilvánítások sorozatának eredménye jórészt, hisz a jelenlegi 47 városból 38 csak 1953 óta kapta meg rangját, s a bevándorlási centrumok igazából a városhálózatnak már a múlt században kialakult tagjai lettek (KOCSIS K. 1985). A magyar nemzetiségû ipari munkásnak nem érdeke a nemzetiségek felemelésének ideológiája és programja, mert
ötvenszázalékos analfabetizmusból jött képzetlen munkavállalókkal kerül egy
osztálykategóriába, s a nivellálás ideológiájával kenyerét vehetik el szája elõl
mind a hazai üzemekben, mind a gazdasági emigráció lehetõségét tekintve
(MIRNICS K. 1967/28.; REHÁK L. 1967. 276283. p.; KOCSIS K. 1985). Nem
érdeke a magyar kisebbségi munkásnak a munkás-önigazgatás sem, mert veszteséges üzemben méltatlanul nagy kockázatot kell viselnie, holott nincs beleszólása a területi politika, a külkereskedelem, az idegenforgalom, a valutahelyzet, a bankhitelek és államhitelek, a nemzetközi politikai légkör kérdéseibe, mégis rajta csapódik le mindegyik (SZINADINOVSZKI, i. m.; ROMIC, i.
m. 1969; MEZEI, i. m.; ZIHERL, B. 1945; REHÁK L. 1967/23.; SZ. A. 1969;
MÁRKUS Gy. 1987; CSOLÁKOVICS, i. m.; KÕVÁGÓ, i. m.). Nem érdeke a
közigazgatási döntésekben képviseletet vállalni (UTASI Cs. 1967; BOSNYÁK
I. 1967; REHÁK L. 1969; ROMIC, i. m. 1969; ÁDÁM A. 1982), nem érdeke a
közügyek intézésében a kétnyelvûséget szorgalmazni (CIJAN, R. 1969, in: A
n e m z e t e k . . . ; SZINADINOVSZKI, i. m.; ÁGOSTON M. 1969; SZKSZ V.A. T.
B. 1968; RADOVANOVIC, M. 1969), mert az informális nyomásgyakorló csoportokkal szemben nem érv a nemzetiségi helyzet, s az önigazgatásról a megkérdezettek nem is kis hányada azt sem tudja, mi fán terem (VÁRADY T.
1971). Nem érdeke a szaporodás annak a bizonyos vajdasági magyar munkásnak (MIRNICS K. 1970, KOCSIS K. 1983), nem érdeke a kettõs nyelvû vagy
területi iskolák létrehozása (MELVINGER, Z. 1969; POPOVIC, D. 1969.; DÁVID A. 1968; ÁGOSTON A. 1969), mert csak száját fogják be vele, csak az alkotmányos egyenlõség zászlajául lengetik, közben bürokratikus manipulációk
62

terepe az iskola, ahol a „megbékélés" konformizmusa honol, és nem nyelvi
felkészültségét kell ápolnia-fejlesztenie, hanem tudását kell megvédenie a
hallgatóknak, s ahol szavazattöbbségi alapon hátrányos helyzetbe kerül mindenki, aki „jogaihoz" nyúl, kapaszkodót keresve. A kisebbségi nyelven érvényesülni, hivatallal tárgyalni eleve helyzeti hátrányt jelent, jogi ügyben dupla idõt, munkahelyen értetlenséget és kiközösítést, érdekvédelemben kisebbséget stb. Egyetemi tanszékek hiánya, felvételi és vizsganyelv megválaszthatóságának hiánya, elhelyezkedési nehézség vagy munkanélküliség veszélye, nacionalista támadások tömege, lakóhelyi szegregálódás, bürokratikus korlátozások sorozata írja körül a kisebbségi egyenjogúság tényeit (ÁGOSTON A., i.
m.; BOSNYÁK I. 1967/2425.; UTASI Cs. 1967; GARAI L. 1971; ZIVKOVlC,
M. 1971; VUSKOVIC 1976; FÜR L. 1986 stb.). Közben pedig a sajtó, a nyilvánosság, az értelmiségi szerepvállalások és kibontakozási lehetõségek sokszoros
korlátozottsága búvik meg a „demokratikusnak" tetszõ, nemzetiségnek kedvezésre „beállított" intézményrendszerben, kirakatjellegûvé maszatolódik az értelmiség helyzete, és a nemzetiségi kultúra képviselete, a tradíciók megõrzésének területe (GYAPAY D. i. m.; GEROLD L. 1967.; VARGA D. 1970; HERNÁDI M. 1970; MERKI F. 1981; SZÉKELY A. B. 1984; MIRNICS K. 1968;
MAJTÉNYI A. 1967; HORNYIKVÉGEL, i. m.; VÁRADY T. 1968; BURÁNYI N.SZELI I. 1981; FÜR L. 1986; BORI I. 1973; HÓDI É., i. m.; GOLUBOVlC, Z. 1976; KOVÁCS T. 1983; MIRNICS K. 1970/12.; JUHÁSZ G.
1969 stb.).
„Az önigazgatás én vagyok"  szól á hatalom torkából az artikulálatlan
magabiztosság, miközben a vajdasági magyar munkás elmereng kisebbségi
sorsán, s azon, hol van már az a munkásosztály, amely most, amikor az osztály nevében való irányítást az osztály hatalmával való irányításnak kellene
felváltania, nincs már ott a hatalomban, s nincsenek ott a kérdezõk sem, akik
gyanakodnak (GOLUBOVlC, 1976; VUSKOVIC, 1976), sem az értelmiség, mely
a kisebbségi tudatosság élesztõje, õrizõje, támasza lehetne, de amely fölöslegességét és a „gúzsbakötött táncolás" kisszerû, belterjes örömét éli át inkább,
„légüres térben" (JUHÁSZ G. 1969; BORI I. 1973; BURÁNYI N.SZELI I.
1981; MIRNICS K. 1968, 1970). A jugoszláviai magyar irodalmat úgy vélik tájegységi közösségi kultúra részének, hogy az írótábor maga is „kozmopolitákra" és „tájleírókra" szakad, amúgy teljesen érvénytelenül, hisz köteteiket
Magyarországon vagy Párizsban többen olvassák, mint a nemzetiségi kisebbség körében. A politikai szerepet vállaló irodalom és tudomány konfliktusai
(Praxis-csoport betiltása, az Ûj Symposion idõnkénti keményebb cenzúrázása,
igazgatási vagy pártügyletekké transzformált szubkulturális témák) nem a
szuverén kultúra jelenlétérõl, nem a kisebbségi jogelvek széles körû alkalmazásáról árulkodnak, bár ennek minden kellemes látszata megképzõdik a menynyiségi mutatókban (pl. az újvidéki FORUM kiadó példányszámaiban, választékában, a Horvátországi Magyarok Egyesületének kiadványaiban, a tájegységi
kulturális centrumok napi- vagy hetilapjainak példányszámaiban stb.), hanem
arról az egyszerû tényrõl, hogy. a jugoszláviai magyar nemzetiség sorsa csak
árnyalatokkal különb, mint a Szlovákiában vagy Romániában élõ magyaroké,
csupán több „önigazgatási", „kisebbségvédelmi", „nemzetiségpolitikai" szlogen
veszi körül, mint amazokat. Ennek egyik okát abban látom, hogy másutt a
világon sem véglegesen és optimálisan megoldott a nemzetiségi-etnikai kérdések tömege,9 másik okát pedig a szocialisztikus rendszerek kirakatpolitikájában nevezném meg, amelybe belefér egy impozáns méretû nemzetközi konfe63

rencia a kisebbségekrõl, belefér egy tájház egy pusztulásra ítélt faluban, de nem
fér bele, hogy anyatejjel szívjon magába minden gyermek anyaországi kultúrát, öntudatot, életerõt, jogképességet. Márpedig ez az, ami a többnyelvû kiadványok, a kétnyelvû falutáblák és a területi iskolák mögül, a jugoszláviai magyarság kisebbségi sorsa mögül igazából hiányzik.
Mindez persze csupán „élményanyag", másfélszáz vagy kétszáz vékonyabb-vaskosabb publikáció jelentésháttere. Bizonyosabbat tudni csupán empirikus kutatással, résztvevõ megfigyeléssel, folyamatos jelenléttel lehetne.
1987. december

JEGYZETEK
1. A tanulmány eredetileg az OSZK Magyarságkutató Csoportjának készült, s
része egy nagyobb, a kelet-európai urbanizálódás sajátosságait föltérképezõ kutatásnak. Emiatt belsõ hangsúlyai inkább a városias létmódot, mentalitást, közérzetet
vették alapul, s nem ölelik föl a területi folyamatok, a térhasználat, a földrajzi tagoltság, a kommunikációs viszonyok számos kérdéskörét.
2. A dolgozatot kiegészítõ bibliográfia is jelzi, hogy a magyar nemzetiség problematikáját elsõsorban a hatvanashetvenes évek kritikusabb, kisebbségi kérdéseket és sérelmeket karakteresebben jelzõ szakirodalma alapján fogalmazom meg.
A nyolcvanas esztendõk mind a kisebbségi létszámarányok, mind a válsággazdaság
közepette növekvõ életszínvonal- és életminõséggondok tekintetében eltérõek az
elõzõ évtizedektõl, azonban a háború utáni korszak tendenciáját lényegesen n e m
módosítják.
3. Az elérhetõ vagy nyilvánosság elé bocsátott szakmunkák e dolgozat vállalt
témájához csupán változatos adalékokat adtak, s tudomásom szerint ez az elsõ
ilyen tárgyú másodelemzés, amely nyilván nem mentes a valóságfolyamatok szûkebb spektrumú tájolásától, de nem zárja ki további, árnyaltabb kutatások eltérõ
következtetéseit. A jugoszláviai szerzõk vagy kutatók így természetesen n e m „felelõsek" az általam kritikai módon fölhasznált irodalom másként értelmezéséért.
Szándékos ezért tõlem az is, hogy kevésbé a frissebb, vitának még ki n e m tett
publikációkat használtam, inkább a korábbi, nyilvánosság elé engedett tanulmányokból építkezem.
4. A közölt, hivatkozott adatok pontosságáért a szerzõket, illetve forrásaikat
terheli felelõsség. Kutatásom során arra a következtetésre kellett jutnom, hogy
rendkívül sokféle adat forog közkézen, így ezek hitelességéért lényegében senki
sem adhat garanciákat. Két különbözõ felmérés között történt változások csupán
kalkulatíve mutathatók ki, de a jugoszláviai és a magyar statisztikai felvételek
nem egyeztetett módszerei olykor háromhárom és félszeres differenciákat is jelenthetnek, így megfellebbezhetetlenül egzakt adatokat nem adhatok.
5. Az 1984-es adatok szerint az összlakosság száma: 22 960 000, ebbõl nemzetiségi: szerb 36, horvát 20, bosnyák 9, szlovén 8, albán 8, macedón 6,
montenegrói 2, magyar 2. Forrás: BalóLipovecz: Tények könyve 88. Móra
Kiadó, 1987. 308. p.
Az adatok eltérõ voltának illusztrálására csupán néhány példa:
Rehák László az 1961. március 31-i népszámlálási adatok alapján közli: a JKSZ
nemzetiségeinek fele nemzeti kisebbség lakta községekben él (1906 376 lakos).
A Vajdaságban 248 476 magyar él olyan községben, ahol többségben van (a V. A. T.
összes magyar nemzetiségû polgárainak száma 442 560), és a JSZSZK magyar állampolgárainak létszáma 504 369 fõ. A V. A. T. szerb lakosságának aránya 80,5 a

64

szerbek lakta, szerb többségû községekben (  8 2 2 825 fõ). Lásd Rehák L. felszólalását in: A NEMZETEK KÖZÖTTI V I S Z O N Y . . . 5467. p. (Forum, 1969).
Varga Domokos 1970-ben (Rehák Híd-beli cikkére hivatkozva, 1970/78. sz.) „a
legutóbbi népszámlálás szerint a Vajdaság lakosságának 64,4-át tették ki a szerbek,
horvátok, crnagoraiak, 23,8-át a magyarok. . . . Egész Jugoszláviában kereken félmilliónyian vallották magukat magyarnak, ez a szám az összlakosság 2,5-át teszi
ki"  írja. Lásd VARGA D.  Valóság, 1970/12. 77. p.
Pénovácz Antal vajdasági magyar néprajzi kalauzolásában (Forum, 1979. 5. p.)
közli: „Vajdaság közel kétmillió lakosa közül csaknem félmillió a magyar", az
1971-es összeírás szerint 1 952 533 lakosból 423 866 fõ.
Kocsis Károly a belgrádi Statisztikai Hivatal adataira támaszkodva 2 035 000
fõben számolja Vajdaság összlakosságát (1981-es felvétel adata), 19-ban jelzi a
magyar nemzetiség arányát (KOCSIS K. 1985. 431. p.).
Gyapay Dénes 1987 karácsonyán (az 1981-es adatokra hivatkozva) 1,1 millióra
teszi a vajdasági szerbek,, 385 356 fõre a vajdasági magyarok lélekszámát (GYAPAY
1987. 5. p.).
Székely András Bertalan az 1981-es népszámlálás adatára hivatkozva 9496 magyar nemzetiségû szlovéniai lakosról tud, „ez Szlovénia lakosságának mintegy fél
százalékát teszi ki". „A különbözõ nemzetiségek Jugoszlávia összlakosságának (1982.
december 31-én 22 740 000) mintegy 20 százalékát teszik ki." (SZÉKELY A. B. 1984.
163. p.)
Az eltérõ adatok, a becslések és a százalékosra kerekített arányok nem teszik
pontosíthatóvá a valódi magyarságszámot, a statisztikai felvételek eltérõ adatai pedig egyenest zavaróak. Kétségtelenül számolni kell a magyar kisebbség arányának
csökkenésével, a nemzetiségnek minõsítések és az önbesorolások különbségeivel,
a sajtóhibákkal és adatmanipulációkkal is, nem utolsósorban pedig avval, hogy a
reprezentativitásra törekvõ közlések, forrás nélküli hivatkozások és különbözõ sajtóközlemények más-más célból közölnek adatokat.
Kovács Teréz cikkemrõl írott lektori véleménye szerint az 1961-ben számlált
magyarság valóban több volt félmilliónál, az 1981-es , népszámlálás szerint kb.
430 000 maradt, vagyis százezerrel csökkent, a Vajdaságban pedig ekkor 370380
ezren vallották magukat magyarnak, vagyis 1961 és 1981 között minden ötödik magyar „eltûnt", s emögött a városi lakosság növekedése, asszimilálódása, a születésszám-csökkenés, a nemzetiségi iskolák megszüntetése, á középiskolák 1974-es reformja, a vegyes házasságok számának megnövekedése és a „jugoszlávnak" nevezett népességkategória bevezetése egyaránt magyarázatként állhat.
6. Kovács Teréz említett szakvéleménye szerint Jugoszláviában az átlagosan
megmûvelhetõ földterület 8385-a van magánkézben, a Vajdaságban pedig ez
jóval az átlag alatt van, maximum 60.
7. Kovács Teréz szerint a hetvenes években a jugoszláviai lakosság jó kétharmada élt falun, a városi lakosság 27-ot tett ki. A Nemzetközi Statisztikai Évkönyv 1985-ös kötete Jugoszlávia 22,80 milliós lakosságának területi népességeloszlását 43-ra (városi) és 57-ra (falusi) teszi.
..
8. Az urbanizáció térfolyamatait nemzetközi kutatás keretében, összehasonlító
adatokkal hozza az ÉVMVÁTI kiadásában megjelent (Gálik Lászlóné szerk.) Az
urbanizáció Európában c. kötet (1981).
9. A nyugat-európai helyzethez lásd Joó Rudolf: Nemzeti és nemzetiségi önrendelkezés, önkormányzat, egyenjogúság. Kossuth Kiadó, 1984., valamint Joó Rudolf:
Etnikumok és regionálizmus Nyugat-Európában (Gondolat K. 1988) c. alapmunkáit.
Végezetül: a dolgozat hivatkozási anyagában  elsõsorban terjedelmi okok
miatt  nem volt mód pontos oldalszám-megjelöléssel élni. A hivatkozott irodalom
ismerõi azonban egyértelmûén „dekódolhatják" a vonatkozó szövegrészeket. Természetesnek tartom, hogy a jugoszláviai magyarság körében vagy a nyugati. kutatók
körében nem egyformán értelmezik a létezõ: szakirodalmat  ilyén szempontból a
magam „kényelmes kívülállása" elõnyös helyzet is lehetne.. Dolgozatom célja a le-

65

hetséges továbbgondolás, az értelmezések találkoztatása volt (vagy lehetne), s ha
ebben a saját olvasatom, szubjektív nézõpontom inkább akadályokat, mint kapunyitást jelentene  magam bánnám legjobban.

