
Mellettem elférsz

Azért jöttem el a teleprõl, mert gimnáziumba akartam járni. Aztán azért, mert
magányos voltam, végül és véglegesen azért, mert nem találtam hozzám illõ nõt.
Mocorogtam, mint egy üvegbe zárt bogár. Azt a telepet kerestem, amit elhagytam, ahonnan elindultam, nekem oda volt honvágyam, ahol éteri együgyûséggel
teltek a napjaim, és a gyári parcellákon, a gépállomáson túl nem is jártam soha,
mert ez így volt teljes világ. Legmesszebb a halott vizekhez, a mocsarak gyaloghídjaihoz mentem, melyek úgy futottak a kenderbálák árnyékában, mint valami
labirintus, és az indiánsátor alakúra rakott szárítóbálákban el lehetett bújni, és
körben, a hatalmas, ház méretûre rakott boglyák között ott ragadtak az öreg álmok. A régi nyugalmamba, hétköznapi életembe vágytam vissza, de minden
megváltozott, eltört, hiába költöztem haza az iskola után, a telepiek nem fogadtak vissza, úgy csináltak, mintha lemaradtam volna valamirõl. Elhagytam velük
az éveket. Nem én akartam eljönni, a telepiek akarták, hogy eljöjjek, ha már kikacsintottam abból a világból maradjak is ott, az idegenben. Hol?, kérdeztem,
persze csak magamtól, mert nem volt kinek föltenni ilyen kérdéseket, a telepiek
nem mondtak semmit, nem mondták, hogy ne gyere ide, nem mondták, hogy
menjél el. Haragudtam rájuk, vádoltam õket, képzeletben beszéltem hozzájuk,
hogy én voltam az igazi telepi, nem ti, vagy: én igazibb telepi voltam bárkinél,
ez most valami affélét jelent számomra, mintha akkor azt mondtam volna, hogy
már akkor is nyomozó voltam, mikor még nem is tudtam róla. Merthogy így is
volt: kényszeres vallató, örök kíváncsi  ez voltam, akitõl nem nyugodhatott a
család, aki mellett minden szavukra vigyázni kellett, mert én évek múlva is emlékeztem egy elejtett fél mondatra, és ha helyzet adódott, elõvettem és rákérdeztem. Akkoriban még nem úgy kérdeztem, ahogy egy nyomozó, hanem, ahogy egy
bûnös. A vétkes, aki tudni akarja, a bûne miatt változott-e meg a világ. Akartam
tudni, hogy nélkülem milyen. Hogy elõttem milyen volt. Ha elégedetlen voltam,
jeleztem, Márton tata sokszor megkapta a magáét, mert õt nem érdekelte a múlt,
és én hiába vágtam a fejéhez, hogy mit szólna, ha én sem tudnék róla semmit,
ahogy õ a nagyapjáról nem tud, csak morgott. Nem hittem el, hogy az nem esne
neki rosszul, ha nem számolnék vele, pedig azóta tudom, hogy így van. A sorssal
õ nem kötött szerzõdést
Juszti mama sohasem beszél ezekrõl az évekrõl, tesztelem apámat, az ifjabbik
Mártont, a nagybátyámat, és nagynénéimet is, de az esküvõrõl nem tudtak sem-

2010. április

29

mit. Élvezettel hallgatták, akárha mesélnék, nem hittek nekem, túl távol vagyok
én attól a világtól, hogy amit mondok, szavatos legyen. Eztán arra jutottam,
hogy én már eleget hányódtam az életbe: nekivágok. Az külön reménnyel töltött el, hogy milyen mélyen vallásos. Következõ héten, ahogy megegyeztünk,
jött a válaszért. Megvettük a gyûrût, és néhány napra rá föliratkoztunk a községházán és a plébánián. Võlegényem egyetlen nagybátyját kértük föl az õ násznagyának, az enyém természetesen ángyikám nagybátyja lett.
Akkor csak a gazdáknak és a jómódú embereknek volt lakodalma. Mi megbeszéltük, hogy én fehér ruhába és fátyolba megyek, akkor nem a menyasszonynak volt divat kölcsön ruhába esküdni, inkább a võlegény kérte el tehetõsebb barátjától a fekete öltönyt. Ángyikámék nagyon föl voltak háborodva,
mert võlegényem kijelentette, hogy mivel ismerkedésünk elõtt pár hónappal
csináltatott egy öltönyt, ami nem fekete ugyan, de új, az jó lesz, hiszen az a sajátja, nem lesz õ azzal boldogabb, hogy más tollaival ékeskedik. Ezen aztán ángyom nagyzási mániájával rettenetesen föl volt háborodva. Kénytelen voltam
megkérni bátyámékat, hogy errõl az én jelenlétemben többé szó ne essen. Engedjék már meg, hogy én döntsem el, nekem megfelel-e, vagy nem.
Eljött a nap. Eljött a nap. 1939. december 9. Jusztika hajnalban kelt, még sötét a mindszenti ház, és dermesztõen hideg. Jusztika fölkap egy lajbit és kimegy
csutkáért, megáll a szín mellett, az édesanyjára gondol, a drága mama is csutkáért ment ki, még az utolsó pillanatban, talán azért nem is érhette meg ezt a napot, mert sosem kímélte magát. A csutkára nézett, száraz volt, fullasztó a kukoricaszag, a lajbi alatt is marta a hátát a hideg. Fölemelt egy kukoricacsutkát, megcsókolta, ugyanaz a csutka, gondolta, amit az anyja fogott, magára nézett, de magáról nem gondolta, hogy ugyanaz lenne, más volt, egészen más, és õ hosszú,
szép életben reménykedett  Márton mellett. Kedves legény volt, figyelmes, mélyen vallásos, csak végtelenül türelmetlen. Élete vágya, így emlegette, neki ez
a házasság az élete vágya. Jusztika, ha belebújt a kisördög, mert fáradt volt, vagy
utálta a hivatali ügyintézést, az orra alá dörgölte volna szívesen: a házasság vagy
õ? Úgy általában házasodni akart, vagy õ, Jusztika az a nagy vágy. Inkább nem
kérdezte meg, elvégre õ is úgy mondott igent, hogy nem tudott Mártonról semmit, ilyet nincs értelme kérdezni. Jusztika bement a csutkával, begyújtott, kicsit
állt a tûz mellett, aztán föltett egy fazék vizet a sparheltre. A fehér ruha a szoba
szekrényben lógott, a fátyol a fogason.
Márton a reggeli vonattal jött, úgy megszorította, hogy alig kapott levegõt.
Ángyika kitett magért, körözöttet tálalt, meg tokaszalonnát, csípõs volt az almapaprika a kenyér meg friss, és Ábel bácsi mindenkinek töltött szilvapálinkát. Mosolyogtak, de szótlanul ettek, ángyika és Ábel bácsi beszéltek csak, az öltönyrõl
nem esett szó. Ünneplõben ültek föl a vonatra, ketten, Jusztikánál néhány napra
való pakk, a stafírungot Makóról kellett elhozni, a vonat lassan ment, vastagon
havas volt a határ, a tanyák között az út sem látszott, varjak köröztek a tanyák fö-

30

tiszatáj

lött, különösen a telepen túl és a zsidótemetõn túl, a nagygazdák földjeinél, a befedett kazlak, a jól betakart ólak, istállók fölött. Jusztika a hatalmas bálákat nézte,
mekkora hegyek, mondta, és Mártonra mosolygott, majd meglátod a kenderboglyákat, mondta Márton, akkorák, mint egy polgárház. Jusztika nem hitt neki, de Márton mosolygott, és megfogta a kezét, meleg volt, nem volt kesztyûje,
valahogy mégis meleg volt a keze, Jusztika megnyugodott, a vonat egy patakon
ment át, dörögtek a vashídon a kerekek, a kalauz bejött a kocsiba, fát tett a kályhába, rájuk nézett, hozzájuk lépett, gratulálok, mondta, füstszagot hozott magával, mint Márton, mikor elõször jött, sok boldogságot kívánok maguknak!, és
Jusztika most már nem csak az eszével tudta, hogy jól döntött. Boldog volt, hát
nem dönthetett rosszul. A kalauz elkérte a jegyeket, mentegetõzött, hogy ifjú pártól nem szép dolog, de ez a munkája.
Úgy volt megbeszélve, hogy lakodalom nem lesz, szombat reggel átjön a párom Mindszentre, megreggelizünk, megesküszünk és a déli vonattal megyünk
át a telepre. Ott megebédelünk, elbeszélgetünk egy kicsit, és mindenki megy
a dolgára. Hát ez nem egészen így alakult. A telepen nem volt nagy felfordulás,
néhányan beszélték, hogy Márton megnõsül, de komolyabb pletyka nem lett belõle, hitték is, nem is, a mértékadó asszonyok úgy gondolták, télesti tréfa ez, korán sötétedik, lélek sem mozdul, unatkoznak a fiatalok. Ki nõsülne decemberben? Télvízben lelassult a telepen az élet, az uradalomban nem akadt munka,
üres volt a határ, a gyárban is csak addig, míg el nem fogyott az õsszel elõre áztatott kender, utána várni kellett, a halott vizek befagytak, a kenderfoltos jégen
csákánnyal sem lehetett volna léket vágni; meg ha vágtak is volna, minek? Ilyenkor a gyári emberek házaknál jöttek össze, vagy a gyár kocsmájában, a gépállomásról csak az õr nem jött be, a grófi szérûskertet is csak a csõszök vigyázták, kemencepadkán, sparhelt mellett volt tûrhetõ az élet. Meg aztán Mártont még soha
senki nem látta lánnyal, pontosabban egy lánnyal nem. A lányok mint jó pajtások voltak az életében, tõle kértek tanácsot, milyen arckrémet vegyenek, vagy
ha összevesznek udvarlójukkal, õ vállalta a békebíró szerepet. Tehát innen volt
a nagy ámulat, csodálkozás! Hogy senki nem tudott semmit, úgy jött számukra, mint a derült égbõl a villámcsapás. De hát engem is meglepett ez a fogadtatás. Nem kérdeztem semmit, csak teljesen szívembõl örültem, és úgy gondoltam, lesz még idõ a faggatózásra.
Tíztizenkét ember várta õket az állomáson, egy legénynél hegedû is volt.
Jusztika nevetett, megkönnyebbült, nem is gondolta volna, hogy ennyire vágyik
a figyelemre, hogy szeretné, ha méltósággal telne el ez a nap, és nem menne mindenki a dolgára, mert ez nem egy meztelen, pusztai nap, hanem egy szép család
életének eleje. Jusztika még nem járt a telepen, körbenézett, az emberek arcát
nézte, mintha abból kiderülne, miféle népek lakják ezt a helyet, egy idegen férfi
idegen hazája, csókolgatták, ölelgették, a mama egészen magához szorította,
Jusztika úgy érezte, tényleg örül, õ maga sem gondolta volna, a fia egyszer fog

2010. április

31

magának asszonyt. Az állomáson megállt az élet, a Szentes felõl érkezõk kérték az
állomásfõnököt, ne indítsa még a vonatot, had nézzék meg a menyasszonyt. A kis
csapat elindult, gyalog, a férfiak énekeltek, csak úgy maguk, mert a hidegben elpattant a hegedû húrja, jaj Istenem, ki vesz ki, sejhaj ki vesz ki. Jusztika körbenézett, az út túloldalán legelõ volt, gõzölgött a határ, termálvíz szagát hozta a
szél. Az állomástól így aztán mindenki az utcán volt, ahogy ez manapság is szokás: kiszaladnak az emberek megnézni az utcára a menyasszonyt.
Mártonnak kevés esélye lett volna a telepen, a gyárban, a halott vizeken innen
lányt találni, finom lelke kiszolgáltatottá tette  a telepi lányok eunukja, õrzõje
túl sok kegyre nem számíthatott. Az arckrémrõl írottakon mindig mosolygok,
egyszerûen nem tudom elképzelni, látom magam elõtt a telepet, a kenderföldeket
a szamár vasúttal, a gyárat, a tágas grófi szérût, körbe a halott vizeket, termálszagban és kenderfüstben áll a két házsor, füstben a szérûs oldal, meg a gyári oldal, az alacsony emberek indulnak munkába, az uradalom éledezik de azt sehogyan sem tudom elképzelni, hogy ott arckrémrõl beszélgetnek. Nem hallom.
Megállok, próbálom elképzelni, nem megy Csak én vagyok otthon Juszti mamával, még alig serdülök, mikor rákérdezek, miként is van ez. Egy szertartás
után összefeküdt egy idegen emberrel, akit mindössze kétszer látott azelõtt? Azt
hittem, megfogom, hogy kijátszottam az álszent katolikus világkép és erkölcs elleni legfõbb kártyámat, bebizonyítom, hogy csak a keretek fontosak, attól kezdve
bármi történhet, de Juszti mama egészen nyugodtan válaszol, nem, elõször megismertük egymást, mondta, és nevetett, de nem bibliai értelemben, hanem vártak, míg közel nem kerülnek, és lassan megszerették, megismerték egymást, mert
a türelem és a kedv meghozza a szeretetet, és kicsit a szerelmet is, hogy egyre
többet tudtak meg egymásról, és Mártonnal lehetett beszélgetni. A telepi lányok
nem könnyen fogadták be Jusztikát, amiért a legfõbb lelki támaszuk, segítõjük és
hírvivõjük elveszett, kiszállt a játékból, hirtelen férfinak látszott, Jusztika megemelte a szegénylegény ázsióját. A szerelem, az elsõ érintések kimérten és adagolva érkeztek, de Jusztika a követezõ karácsonyra már gyermeket hordott a szíve alatt. Dolgozott, ahogy az anyja, télen is, a fagyban is egy száll ruhában, mezítláb, kemény asszony, valamiféle orosz fajtából, de a magzat nem, õ nem bírta
 a fiatalasszony elvetélt. Ki tudja, talán õ lett volna a család egyetlen sikeres férfija, aki nem Ignác és Benedek örökét viszi tovább, ahogy a nagybátyám meg az
apám, akik mást sem tudtak, mint elvágyni onnan, ahol önkéntes rabságukat töltötték, meg többnek álmodni magukat a valóságosnál.
Jusztika elvileg választhatott, a mindszenti konyhában, ahová a kerítõ- és angyalkacsináló asszony megérkezett, és elmondta a lehetõségeket, mesélt a három
férfiról, vagy igazat mondott vagy nem, utólag még sohasem érkezett panasz, és a
kerítõasszony megszokta, azt mond, amit akar. Jusztikának tulajdonképpen nem
hazudott, ráérzett valamire, még ha nem is tudta, mirõl beszél, hogy a három férfi a család örökké visszatérõ alaptípusait testesíti meg: Ignác, a korhely, a tehet-

32

tiszatáj

séges kalandor, a jobb sorsra érdemes bohém, Márton, a finom, mély, alázatosan
érzelmes férfi, és Benedek a vágyakozás, a lendület, az eladott és nem kamatoztatott tudás és tehetség embere, igazi prókátor-fajta.
Három fiú, mint a mesében, és mind a három én vagyok, mind a három az
apám, mind a három az öcsém, ezekbõl a színekbõl vagyunk kikeverve.
Apámnak már a keresztség kijelölte az útját, mikor az Ignác nevet kapta. Sehol másutt nem találkoztam ezzel a bizarr szokással, hogy a testvér nevét adják a
születendõ gyermeknek, aki így természetesen nem ifjabbik lesz, csak egy másik
Ignác, az elsõ szülött meg persze Márton, ahogy az apja, így évtizedeken keresztül két Márton, meg két Ignác él azonos vezetéknévvel egy családban, egy közösségben. Apám az „Ignácok” bohémságát, léhaságát és rejtelmes vágyait kapta
örökül, Márton a „Benedekek” akaratos karrierizmusát és nagyravágyását, de
mindketten kaptak Márton érzékenységébõl és félénkségébõl is. Élettelen, tarthatatlan keverékek, a fiúk akaratosak lettek és sérülékenyek, Juszti mama és
Márton tata nem talált utat hozzájuk, nem értették a fiúk szárnyaló vágyait, különösen Ignácot nem lehetett követni, aki szinte szenvedett a saját álmai súlyától,
de ez a béklyó soha le nem oldható

2010. április

33

