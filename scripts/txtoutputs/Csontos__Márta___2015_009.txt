
Vissza a feladónak
„Ima a megpróbáltatáshoz” (102. zsoltár )

Uram, a szó vissza érkezik hozzám,
vissza a feladónak, nem vetted át
megint az írást, amit elsõbbséggel
küldtem neked.
Nincs félfogadás a kék tükörteremben,
iktatókönyvedbe nem kerülhet nevem,
kilöktél az Égi Nagy Fal árnyékos
oldalára, s már nem akarod, hogy
bónusz legyen nekem a kegyelem.
Ne rejtsd el elõlem arcodat,
ne érezzem közeledben a sorvadó
lélek romlott illatát, ne lássam
tetemem a semmi peremén, ne érezzem,
hogy menekülnek tõlem a csillagok.
A te éveid nem érnek véget,
nem kell bátornak lenned az utolsó
napon; neked nincs számadás,
tõlem várod, hogy kimondjam, mit
erõtlen vagy bevallani, nincs engedély
új rekonstrukcióra, ismeretlen
zónába tette át székhelyét a Mennyország.

„

42

tiszatáj

Tervmódosítás
Uram, én megengedtem, hogy
elõzetes megegyezés nélkül
elmém birtokba vegyed.
Megnyitottam minden zsákutcámat,
hagytam, hogy otthonra lelj nálam,
engedtem terjedni bennem fényed.
Miért akarod most mégis visszavenni
azt a tõled kapott keveset?
Uram, Te felderítõnek küldtél le,
azt akartad, meózzam munkád minõségét.
Én voltam a kísérleti nyúl , kilöktél égi
szülõszobádból, s a pokol kapujánál
visszarántottad a hevedereket.
Most itt fekszem a lenti boncasztalon,
még mûködik a szerkezet, de a
hibákat kiküszöbölni csak Te tudod.
Talán félsz már vállalni engem,
tartasz tõle, hogy romlékony
anyagom beszennyezi a kezed,
s már nem érdekel, hogy a porból
lélekbe gyúrt gyártmányban módosítsd
a mennyei gépteremben végzett letöltéseket.
Kérlek, módosítsd az eredeti konstrukciót,
készíts új szabályzatot, s a Sátán ne
láttamozza tervezetedet.
Küldj vissza régi telephelyemre, s az áru
törékeny voltának ismeretében mellékelj hozzám
egy örökérvényû garancialevelet.

2015. szeptember

43

„

