
Téli utazás
KETTÕ

A szél a szélkakassal játszik
kedvesem háza tetején.
Én azt hittem, õ fütyül rám így,
csúfolja a kivert szegényt.
Szegény õrült, ha látta volna
a házra tûzött réz jelet,
tudja, nincs keresnivalója,
itt nem lel nõt, hûségeset.
A szél a szívvel játszik éppígy,
csak ott bent halkabb a szava.
Hogy nekem fáj-e, dehogy kérdik!
A lányuk dúsgazdag ara.
(Wilhelm Müller: A szélkakas)

Egyesek elutasítanak, mások utasítanak. Jön az utasítás, megy az utasítás, de hogy
honnan hová, arra nem utal semmi. Az igazat az igazolvány mondja, azt senki se
mondja, hogy mi bárkit is kiutasítanánk, még csak az kéne. Mi mindenkinek adunk
valamit. Utasítást, útbaigazítást, helyreigazítást, helyet. Még annak is, akit igazság
szerint jobb lenne kiutasítani, kiadni az útját, mutatni neki, merre tágasabb. Aztán


A Téli utazás egy 2011-ben íródott, nyolcrészes színdarab. Alapvetõ „pretextusa” Wilhelm Müller híres romantikus versciklusa (innen a mottó is), illetve Schubert zenéje. Ezt „transzponálja” Jelinek
több egymást követõ témára: az itt közölt második rész például teljes egészében egy ausztriai bankbotrány költõi feldolgozása. A szöveg magáért beszél, de a jobb érthetõség kedvéért a történeti hátteret sem árt ismerni. A klagenfurti székhelyû Hypo Group Alpe Adria cég körüli botrány 2008-2009ben tört ki és hullámai máig nem ültek el. A cég eredetileg Karintia tartományi bankja volt, a rendszerváltást követõen délkelet felé terjeszkedett, több száz fiókot nyitott a Balkán országaiban, hiteleket nyújtott, részesedései voltak különféle nagyvállalkozásokban, ingatlanba, utazásba, hajózásba
fektetett be. Jörg Haider második kormányzósága idején (1999-2007) Karintia a bank hitbizománya
lett, ellenõrizetlen pénzmozgásai csõdközeli helyzetbe hozták, viszont minden veszteségért a tartomány vállalt felelõsséget. A közel OTP-méretû bankot 2007-ben feltõkésítették és 2008-ban eladták
a nála tízszer tõkeerõsebb Bayerische LB-nak, a bajor állami banknak. Ebben az átmeneti szakaszban titkos megállapodások szavatolták, hogy a banknak vészhelyzetben tõkeinjekciót nyújtó támogatói csoportok az eladásból hatalmas nyereséget fölözzenek le. Mindez a világméretû pénzügyi válság kirobbanásának idején történt. A bajor állami bank 2009-ben a csõd szélére vitte a Hypo-t, az
osztrák állam pedig jelképes összegért kénytelen volt veszteségestõl visszavásárolni a bankot, a több
mint egymillió osztrák ügyfél miatt. Ezt követte a Hypo államosítása, majd 2012 óta kiárusítással
egybekötött visszaprivatizálása. A Hypo körüli visszaélések miatt perek indultak a bank volt vezetõi
és vezetõ pénzügypolitikusok ellen, egy osztrák parlamenti bizottság jelenleg is vizsgálja az ügyet.
Miközben dúsgazdag befektetõi csoportok több száz milliós hasznot húztak a különféle tranzakciókból, a bank eddig kb. 15-20 milliárd eurójába került az osztrák adófizetõknek. (A fordító jegyzete)

„

10

tiszatáj

fütyülni rá, így csúfolni a kivert szegényt, szegény menekültet. De ez még semmi.
Kívül tágasabb, belül lázasabb, a szél játszik, neki is kell valami szórakozás, idejár,
odajár, változtat a szélirányon, jön, jön, célirányosan, és fütyül és bõg. Valami csörög
ott bent. Most öltöztetik a menyasszonyt. Tudják, mit jelent ez, hogy öltöztetik a
menyasszonyt? Csinosítják, hogy gazdagabbnak látsszon. Valaki odatûz rá egy jelet,
egy árjelzést, hogy mindenki lássa, mennyit ér igazából. Igazából nem annyit ér;
hogy mennyit, azt valaki más tudja csak, aki gondoskodik róla, hogy a valódi ár sose
derüljön ki, õ maga azonban nem látszik, mivel gondosan a háttérben marad. Felmerülnek bizonyos kérdések. Ez a frissen felöltöztetett menyasszony elvileg a földi
paradicsomot jelenti majd nekem, de egyelõre csak egy adóparadicsomot jelent,
igaz, egy paradicsomi országban. A dúsgazdag ara, kinek sejtelmes magánalapítványokat csúsztattak a fátyla alá, nehogy bárki is láthassa, merre mozog alatta lopva
az eladó menyasszony: a Pénz. Nem az ara dúsgazdag, a pénz dúsgazdag, a pénz
nem gazdagabbá tesz, maga a gazdagság, a pénz megelégszik önmagával, igaz, sápszedõ is van elég, akinek gondja van rá, nehogy fogyásnak induljon. Mármint a pénz.
Hogy bírja a rá nehezedõ terhet.
A pénz: teher magának. Hová, merre menjen? Merre mutat a szélkakas, ez a játszi réz vagy játszi vas: hol erre, hol arra? Például itt, itt például: mit talál bennünk a
pénz? Semmit, hiszen meg se talál minket. Szóval. Ezt a menyasszonyt a tõzsdére viszik, ott a helye, de elõtte még föl kell ékszerezni rendesen, különben is olyan csapodár, hol ezzel szemez, hol amazzal, a fátylat késõbb teszik rá, szóval, mit csináljunk, hogy az ara dúsgazdagnak vagy legalább gazdagnak tûnjön? Hogy a nagyobb
Bank vegye el, a nagyobb bank, hisz ennek vezetésében olyanok ülnek, akik mindenkinek, na, nem, csak maguknak adnak valamit, továbbá azt szeretnék, ha betessékelnék õket egy nagy házba, és attól fogva az a nagy ház mint egy nagy család vállalna felelõsséget a menyasszonyért, akit titokban öltöztetnek fel, elrejtve a kíváncsi
szemek, a kíváncsi tekintetek elõl. Nehogy bárki is szemügyre vehesse a frigy elõtt.
A szélkakasok nyikorognak a szélben, valaki forgatja, veszettül forgatja õket, és nem
ám a szél, ezeket a szélkakasokat egyértelmûen forgatják, igen, valaki forgatja, valaki eddig is forgatta ezt az egészet, önök nem látják? Valaki talált valami jó kis trükköt, és most ott csikorog a jel, a házra tûzött jel, és elutasít, kiadja az útját azoknak,
akiknek nincs semmijük, ezért kénytelenek továbbállni, menekülni, ezek örökös
földönfutókként sehol sem találnak szép menyasszonyt, mehetnek egyre tovább és
tovább, ezeknek a szívével mindig csak játszanak mások, ezeknek a fejében mindenféle õrült gondolatok támadnak aztán, rögeszmés képzetek, nem, még azok sem, hiszen az õrült rögeszmés képzeteit az üresség hívja elõ végsõ soron. A rögeszme abban a kérdésben ölt testet. Abban a kérdésben, amit senki sem tesz fel. Akiknek nem
jut szép menyasszony, azok mehetnek ki az ürességbe, a pusztaságba, ahol már csak
a szél játszik velük, más senki. A menyasszony szintén forog, forgatják, lassú, nehézkes táncban, ki ne csússzon valami a ruhája alól. Aztán hirtelen egy diadalmas
dobbantás páros lábbal. A szoknyák rémülten felcsapódnak a menyasszony feje fö-

2017. január

11

„

lé, mintha mocskos hólé vágódna, vesszõnyaláb ágaskodna, bankjegyköteg röppenne fel, most váltják be a lezsírozott számlákat, a zsírókat, ez a frigy sokba kerül, és
még fizetni kell majd érte, most fölözik le a hasznot, szegény számlák pedig ott maradnak végül a földön, ki fizet? Most, hogy a menyasszony dörgõ léptekkel elvonul
mellette, ki mit fizet a szívével elõre és visszamenõleg?
Döng a lépteitõl a föld a menyasszonytánc közben, lerepül róla az ékszer, lerepül
a haja, döngöl és hengerel, rettentõ robajjal ropja, a menyasszony táncol. Kinéz a
fátyla alól, nem fenyegeti-e lebukás már most. Nem, nem fenyegeti. Olyan nincs.
Nem is kellett volna keresnünk, de mi megtaláltuk, és ki szalasztana el egy ilyen
menyasszonyt, aki 1,29 millió eurós eszközállomány mellett 1,43 milliós kötelezettségeket mondhat magáénak; ez az ara még a korábbi nevén fut, ez a hiper-ara, az
érzékeny idegzetû, akinek titkai vannak, viszont láthatta az Alpokat, láthatta a tengert, láthatott hajót, autót és repülõt, de kérem, várjanak! Még nem eladó a menyasszony, még nem, de mindjárt igen! Tudom, hogy már nem gyõzik kivárni, de akkor is várjanak! Akinek menyasszony kell, az várjon. Tessék, a menyasszonynak követelései vannak, egy korábbi menyasszonynak másodlagos követelései vannak egy
magánalapítvánnyal szemben, csak hát, hoppá, ezt a kötelezettséget nem kell figyelembe venni. Tessék, itt meg egy késõbbi menyasszonynak vannak elsõdleges követelései a võlegényével szemben és visszamenõleges hatályú követelései múltbeli
kérõjével szemben, akinek valamikor kiadta az útját, itt meg kérõk (kérni mindent
szabad!) támasztanak követeléseket késõbbi võlegényekkel szemben, itt már senki
sem tudja, ki kitõl mit követel, egyedül az adóhatóságnak nincs semmi követelni- és
jelentenivalója, mert: a menyasszony táncol! És ez elég is az adóhatóságnak, a
menyasszonytánc nyilván fedezni fogja a menyasszony követeléseit, az ara döngeti
a padlót, a táncpadlót, ahol a dúsgazdag arák ropják, és a võlegényeiket dobják,
hogy csak úgy reng belé a ház.
Az alapítvány elnökségi tagjai, õk maguk, saját maguk tagjai, mert az alapítvány,
õk azok, ugyancsak az övék, azért, mert õk az alapítvány, és egyszersmind az is az
övék, nem, fordítva, az az övék, és ezért õk az alapítvány, nem tudom: hallották,
hogy ez mind az alapítóké, hogy a bank az alapítóké?, nem, én semmit sem hallottam, ezt már nem alapnak, ezt már alapítványnak hívják, annyi minden, annyi, de
annyi minden, ebbe az alapítványba, amelynek tulajdonosait is megnevezhetnénk,
annyi minden befolyt és aztán megint kifolyt belõle, igen, eddig minden stimmel,
meg tudjuk nevezni a võlegényeket, és a menyasszonyokat is ismerjük, õk mindmind elõre örülnek már ennek a frigynek, majd annak is eljön az ideje, tessék várni,
eljön az ideje hamarosan! Kérem, hallgassanak a menyasszony elõéletérõl, csak a
jövõbeni életét nézzék, most, most tessék élni, ez a menyasszony kizárólag önökre
vár, mindegyre csak vár és vár. Elhallgatta az összes gyerekét, elhallgatta az adóhatóság elõl, elhallgatta a võlegénye elõl, valamennyiünk elõl elhallgatta õket, de kérem, mit számít ez! Semmit, az égvilágon semmit, mert azok, akik elõl elhallgatta
õket, ennek ellenére is elveszik, sõt a legnagyobb örömmel veszik el õt, aki dúsgaz-

„

12

tiszatáj

dag ara, mert hiszen a menyasszony gazdagsága a világot nyitja ki elõttük, egy egész
világot nyit meg nekik, nem csak az Alpokat meg az Adriát, meg azt a Hiperszuper
akármit, nem! Részesedéseket nyit meg mindenütt, ó, ez az ara nem részvétlen ám
az önök sorsa iránt, résztulajdonokkal rendelkezik ez az ara, és a drága megnyitja
ezeket a résztulajdonokat az övéinek, olyan tulajdonrészeket nyit meg, amelyekrõl
senkinek még csak sejtelme sem volt, ámbár lehet, hogy a võlegény mégis csak sejtett valamit, de biztosra akkor sem vehette, lenyomoztatni pedig egészen bizonyosan nem nyomoztatta le a dolgot, a võlegény nõsülni akart, feltétlenül el akarta
venni ezt a menyasszonyt, megvette a menyasszonyt, de tudni semmirõl sem tudott,
látta, hogy a dúsgazdag ara hogyan nevet, felcicomázva, de tudni semmirõl sem tudott, csak annyit látott, hogy mennyi rajta az ékszer, látott egy nõt, hûségeset, aki
hívogatóan integetett feléje.
Paradicsomi arájának, a délibábok asszonyának van kelengyéje, hozománya,
adóparadicsoma és magánalapítványa, a szél a csattogó menyasszonyi ruhával játszik, de ami alatta van, annyi minden van pedig alatta, azt csak az nem látja, aki
most el fogja venni feleségül. Az csak azt látja, ami rajta van, de azt egyáltalán nem
látja, hogy mije van és kije van, és kié õ, a dúsgazdag ara, a võlegény elvakult, nem
látja azt, aki mögötte lapul, aki ugyanúgy élvezni óhajtja a párját, mint õ, nem látja,
hogy ott az ötven nyerészkedõ, az ötven nyereségrészesedõ, akik élvezni fogják a
menyecskét, alighogy feleségül vette, nem látja a feltáruló sötét, mögöttes okokat,
nem látja, hogy hová lökik majd bele, a szakadékokat, nem látja, hogy rajta kívül
mindenki hasznot fog húzni, mindenki nyereséget söpör, csak õ nem, pedig mekkora nyereség lesz ez neki, álmait errõl szövögeti, de abból nem eszik, de nem ám!
Nem, õ nem élvez többé, a võlegénynek nincs ezen se nyeresége, se haszna, azt mások élvezik helyette sokan, folyik nagyban az élvezkedés, nyereségsöprés és haszonhúzás, sokan élvezik, nem a társadalom, annak nem sok jut az egészbõl, a társult nyerészeknek annál inkább. Azok mindig élveznek, most is besöprik a magukét,
naná, majd nem, egy ilyen fényes lagziban! A nagy társaságok, azoknak nem kellenek nyereségrészesedési papírok, azok élvezettel részesednek mindjárt az elsõ
perctõl, azok kieszik a menyasszonyt a papírból, azok kizabálják a menyasszonyi
ruhából, azok mindenestõl felfalják a dúsgazdag arát, a lányt, az önökét, aki dúsgazdag ara, azt a sok-sok leányt, azt a sok-sok résztulajdont és társaságot, akik valamennyien gazdagok és gazdagítanak, még ha nem is minket, még ha messze távol is,
Jersey szigetén vagy a csattogó állkapoccsal, nagy pofával vigyorgó Kajmán-szigeteken, Szent Ulrik karintiai hegyén vagy a völgyekben, ahol a jachtok siklanak és
mindig olyan jól kiismerik magukat, nem csak a vízben, a zavarosban, de minden
másban is. A võlegény üres kézzel áll ott. Átnézhet az ujjai között, mert amirõl azt
hitte, meg tudja tartani, az mind elfolyt. A võlegény most már csak integethet távolodó menyasszonya után. Elvették tõle. Már sejti, már tudja. Itt nem volt keresnivalója, nem lelhetett nõt, hûségeset. A võlegény a menyasszonyt akarta, csak õt látta.
Nem nézett utána rendesen annak, mit rejt a menyasszony a ruhája alá. Na, szóval.

2017. január

13

„

A szél a most már haszontalan szélkakassal játszik. Többé nincs szüksége rá. A võlegény nem nézett utána idõben, hogy mit mibe kell majd tennie, ha sikerül elvennie
a menyasszonyt. Leendõ teendõirõl senki sem világosította fel. Neki csak az volt a
fontos, hogy jól bevásároljon. Nem látott semmit. Ezt a menyasszonyt el kellett adni,
de ezt õ nem látta. A menyasszony mindig a talpára esik, folyton csókolgatják, nem
a võlegény, a csókosok, udvarolnak neki, szabad nekik, pedig a menyasszony nem
szabad, hiszen menyasszony, már nem szabad, mégis, annál szabadabb, minél
menyasszonyabb, sõt csak most igazán szabad.
Senki sem gondolta, hogy ez lesz, aztán mégis. Most megcsókolja a võlegénye, de
többet nem kap belõle. A menyasszony nyereség. De nem a võlegénynek. Horribilis
nyereség. Ilyet nem adunk ki csak úgy egyszerûen a kezünkbõl, tessék elvenni és
zárolni mindent, aztán a kisebbségi részesedéshez megszerezni a vétójogot, és megint zárolni, a vétójogos alapítvány pedig szépen ráteszi a kisebbségi részeskezét a
menyasszonyra, nehogy olajra lépjen, mielõtt férjhez adják. Mások persze olajra
léptek, de elõbb csináltak vele egy alapítványt, az ara ne mozogjon, ha lehet, maradjon helyben és vegyen mindent számba, ami az övé. Az ara egy kövön ül és számol.
Számba veszi az ékszereit, a dúsgazdag ara megszámolja, mi minden az övé, övé a
kisebbségi vétó az Adriában, a szépséges Adriában, csodaszép, akár a menyasszony,
ez a tenger, ez az adósságtenger, de ha az övé, a menyasszonyé, akkor egyszeriben
ez is értékessé válik, és ezt is meg lehet venni. És ha már az Adria kapós, akkor az
Alpok is. Kap is rajta a võlegény. Rá is ígér a võlegény. Ilyen olcsón az életben nem
kap többé menyasszonyt.
Röhögés harsan. Hangokat hallok. Röhögnek. A võlegényen röhögnek. Kapva kap
a menyasszonyon, megveszi a dúsgazdag arát, hogy õ is dús és gazdag lehessen.
A tenger eladható-megvehetõ, az Alpok eladható-megvehetõ, fõ, hogy meglegyen a
vétójog, és a kisebbségi nyerésznek, az alapítványnak megvan, ahol pedig már van
valami, oda biztos, hogy jön még más is. Hiszen hozzá, a dúsgazdag arához tódul
mindenki, rajta, a gazdag menyasszonyon áll és bukik végül is minden. Az õ adattárolójában tûnik el a tranzakció nyeresége, ez a transzatlanti nyereség, illetve dehogy, a võlegénynek történt eladás nyeresége, márpedig a võlegény határainkon belül élõ, olyan belföldi, aki még soha nem járt külföldön, külföldi nõt soha nem venne
feleségül, ez természetes, csak ezt, akit õ maga szemelt ki magának. Az eladás nyereségét elviszi a menyasszony, elviszi az esküvõi ékszer, a menyasszonyi csokor,
hogy abba mi pénz ment bele, virágnyelven ki sem fejezhetõ, a nyereségnek lába
kel, a nyereséget mind elnyelte a menyasszony. Fölszívta az utolsó centig. Nem
hagyta, hogy a võlegénye bármit is lásson belõle. A võlegénye karjaiból ráncigálták
el a menyasszonyt. Gyûrötten lógó szoknyája, összemocskolt leple alatt most keselyûk fészkelnek, elvégre õk is részesülni akarnak a zsákmányból, a csõdkeselyûk,
ezt derekasan megszolgálták, nna.
A pénz ott susog a fák koronájában, alig hallani, de ott van. Már semmi sincs meg
belõle. Volt, nincs. A szél a szélkakassal játszik. A szél a szívvel éppígy, csak itt bent,

„

14

tiszatáj

de ott kint, ott mi játszunk, mert játszani csak mi tudunk igazán, nálunk például igazi népi zene szól, gyorspolka, hétlépés, mi pedig a menyasszonyi fátyollal játszunk,
földig ér és szinte teljesen beborítja a menyasszonyt, és akkor, hipp-hopp, eltûnik
valami a ruhája alatt, apránként minden eltûnik a leplei alatt. Nna. Volt, nincs. Senki
sem vette észre. A menyasszonyi ruha domborodik, játszik a szél, a kémény tetején
fogait csikorgatja a szélkakas, de hát mit tehet szegény? Már nem állhat útjába a
frigynek, elkelt a dúsgazdag ara. Hogyan-miként, nem árulta el senki. Ugye, önök
sem árulják el? Árulták pedig, el is kelt a menyasszony; amit kaptak érte, a hozadék,
mindaz, ami be lett váltva, nem apróra, az most apránként, kész megváltás, eltûnik a
ruhája alatt, a szélkakas már csak magával játszik, és míg õ magában játszik, micsoda könnyebbség, ott lent, suba alatt folyik az árusítás. Az árusítóhely éppen most
zár. Ez az ara már nem lesz még egyszer kapós. Ott lent, suba alatt, folyik a kiszolgálás. Nem, ez nem szolgálat, nem jótékonykodás. Lassan megtudjuk, miért díszítették
fel a menyasszonyt és kinek. Hát a võlegényének, csak az nem gyõzte kivárni, most
aztán várhatja az idõk végezetéig! A szél a bankjegykötegekkel játszik, a menyaszszony szoknyája alá csúsztatja, õsi népszokás, a menyasszony örül, egyre többet és
többet kap, és neki semmit sem kell elõvennie, magát kell odaadnia, de nem ám
ajándékba, drágán kell eladnia saját magát, szépen el is kel, azazhogy, kapnak rajta
szépen, pirulva igazítja meg a ruháját, valami félrecsúszott, látszik?, nem!, és a melltartó pántja?, nem, ez mind a ruhája alatt marad, a befektetõk nyúlnak utána, nekik
élvezeti jogaik vannak, a nyereségbõl részesedést kapnak, elõre kikötötték, de még
nem jár nekik, még nem élvezhetik a hasznuk, majd csak késõbb. Hiába van valakinek joga, az a jelenben édeskevés, mert mindig másokon van az élvezés sora. A võlegény, szegény, nem élvez. Nem élvez a mafla, és bár szóra nyílik a szája és kérdez,
haszna abból se lesz. A menyasszony átlép egy kövön, a botránykövön, az esküvõt
rég letárgyalták a felek, különben nem öltöztették volna fel a menyasszonyt, ha nem
tárgyalták volna le az esküvõt már réges-régen. Igen? De akkor nekem hogyhogy
nincs errõl tudomásom? Hogyhogy nincs arról tudomásom, hogy ki öltöztette fel a
menyasszonyt? Ugyan kérem! Minek ebbõl ekkora ügyet csinálni? Megéri? Nem.
Csak az ügyeskedõknek, az ismeretlen széptevõknek. Csak nekik, fõleg. Jobban jár,
ha nem ismeri õket.
Ez az esküvõ már rég le volt tárgyalva, jóval azelõtt le lett tárgyalva, hogy a kérõk megjelentek a színen. Különben nem lettek volna kérõk sem, nem lett volna értelme felöltöztetni a menyasszonyt, ha nem lett volna lepacsizva az esküvõ. Na és ha
a võlegény az utolsó pillanatban olajra lép? Akkor nincs ez az egész kenésre alapozott, jól megolajozott alapítvány? Ha a võlegény visszalép még idejében, akkor nem
valósul meg az alapítványi egyezségbe foglalt és fõleg pénzben folyósított menyaszszony-támogatás. Csakhogy a võlegény nem tudott semmirõl és ezért nem is lépett
volna vissza. De nem ám, soha! Az se tartotta volna vissza, ha inge-gatyája rámegy.
Hiszen õ csak a szépséget látta, teljesen elvakult tõle. A võlegényt átverték. A menyasszony nem az volt, aki. Pedig nem könnyû elhitetni valamirõl, hogy szép, ha nem

2017. január

15

„

az, mert hiszen mindenki látja, és tessék, mégis sikerült a szemfényvesztés. A hozományt eltapsolták. Mindenki tapsikol örömében. A hozomány. Mit hoz a menyasszony a házasságba? Ezt az esküvõ elõtt szabályozni kell, különben megvezethetik az embert. Különben nem buli a dúsgazdag ara, ha az alapítvány nem fog lasszóval valakit, aki már az esküvõ elõtt belesétál a csapdába. A fogás alapja: az alapítványok. Legyen hol felfogni, felgyûjteni a hasznot. Valahová csak kell mennie a pénznek. Ott kell lennie, de látni ne lássa senki. A võlegény lássa, de amit õ lát, az úgysem
az. Hiszen õ mindig másfelé néz. Nem néz utána, hol a mocsok. Nem néz utána, hol a
della, hol a kavics. Nem néz utána a százaléknak, a zúzaléknak, csak azt látja, hogy
milyen szép széles utat lehet építeni belõle. A manit szépen besöprik mind, az asztal
alá.
A menyasszony csak ül és dagadtra zabálja magát. Olyan már, mint egy óriási
zsák. Jó kövér zsákmány a võlegénynek. Az nem is tehet mást, mint amit tesz. Minden le van zsírozva. Az alapítvány beszerzi a fátylat, aztán szépen bebújik alá. Nincs
is ott több hely. Ehhez az álcafátyolhoz kell az alapítvány. A házasságot megkötik.
Az ara kezét elnyerik. A csókosokat jól tartják, jól járásukról most már a menyaszszony gondoskodik. A menyasszony nagy nyereség és nagy nyeremény, elsõsorban
saját magának. Fõnyeremény saját magának. Õ kap meg mindent. A ház mindig
nyer. Ez rajta van a jelen, amit kitûztek rá. Ahány ara, annyi találat. Ki ne akarna eltrafálni egy menyasszonyt, ha aztán csak és egyedül az övé lehet? A menyasszony a
zsákmány. A menyasszony a nyereség. Úgy tart feléd a mosolya, mint egy pisztolylövés, de azt már nem érzi senki. Jön a menyasszony, a fátyol alatt imbolyogva lejt
el, csak ha már férjhez adták, akkor láthatod. Akkor föllebben a fátyol, de ami alatta
volt, az már réges-rég nincs sehol. A menyasszonyt férjhez adták. Senki nem kérdezi
semmirõl. Míg élünk, meg ne kérdezz, mondja a võlegény, valójában õ az, aki szünet
nélkül kérdéseket tesz fel. De már késõ. Elkésett vele. A menyasszony már igent
mondott. A menyasszony már felelt a kérdésre. Odanyújtotta egyik kezét az adóparadicsomból. A võlegény úgy sóvárog, majd eleped. Ha látnák, hogy mereszti a szemét! Ettõl fogva egyebet se lát, csak a menyasszonyát!
Jó. Nem fog belerokkanni, csak összejön neki majd, ami kell. Amúgy szegény
lánnyal ez a võlegény sose jönne össze. Még mit nem! Szegény a szegénnyel összejön, de ki látja, ki tud róla! Ugye, tudják? A lányuk dúsgazdag ara! Most veszem elõször rendesen szemügyre, és tényleg: a lányuk dúsgazdag ara. Gratulálok! Végre
bekötötték a fejét, elvégre dúsgazdag ara, de közben õ maga sajna eltûnt a saját leple alatt. Senkinek se jó, ha zsákmány lesz belõle, senki se tudja, hol keresse a nyomát, senki se fejti meg, hová vezetnek a nyomok, az elillanó zsákmány nyomai, senki se tudja, kinek a nyomait kellene követnie. Gratulálok!
