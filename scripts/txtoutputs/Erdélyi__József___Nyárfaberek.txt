
NYÁRFABEREK
Tisza-parti nyárfaberek,
hulltak róla a levelek;
hazátlan, bús vándorlegény,
feküdtem arany szõnyegén.
Ki volt énnálam gazdagabb? 
Sütött a szelíd õszi Nap;
madár sem szólt; folyt a folyó,
ment rajta egy fehér hajó.
Madár nem szólt  elköltözött;
szél kóborolt a fák között;
sóhajtott a nyárfaberek,
s hulltak a sárga levelek.
Madár nem szólt, de fiatal,
fiatal volt a hõs s a dal
a szívét nem, nem hagyta el 
arany lombszõnyegen hever,
s elõtte van még a világ;
lesz még tavasz, dal és virág;
s legyen a tél bármily nehéz:
az elé is dalolva n é z . . .

