
Ezen a földön
Ezen a földön bárhol
Kibányászhatnám kezed nyomát:
Egy kagylót, mit lemásol
A lágy agyag, és tovább
Õrzi meg, mint saját arcom
A tõled öröklött vonást.
„Mi mindenért kár volt!
Ki kérte, hogy sebet varrjon,
Katétert cseréljen, aki ápolt?” 
Egy agyagfalba vájt odúból
Gyurgyalag-hangon rám szólsz.
De szavad csak súrol,
Mint légpuskagolyó a seregélyt.
„Ahogy a kiskonyha lángolt,
Elõször azt hittük De már nem élt.”

Akár a láva
Most ért földet recsegve-ropogva
A tíz éve kidöntött fenyõ.
Örök zöldjét tûjével bõrödbe oltja.
Amíg dõlt, gerlék raktak rá fészket,
Csipaszokat szedett ki,
Vagy kórházba került ez és ez.
Évgyûrûit számolom veled:
Eszembe jut róluk a Naprendszer,
A földtani rétegek.

2003. január

37
Ez a gyûrû fekete, mint a korom:
Ebben az évben égett le
Eceték putrija a cigánysoron.
Ez meg itt Mind mélyebbre ások.
A Föld kérgébõl idõnként
Fenyõgyanta szivárog.
Elõször mintha csak
Kidõlt málnaszörp, annyit érzel,
Hogy a padló ragad.
Késõbb elönti a kertet, akár a láva.
Magadba zár: borostyánba.

Mérges
Ez volt a Cigány-tó, ez a Mérges...
Lábamra pióca tapad:
Alvadásgátlót kever a vérhez.
Akár a kontraszt-anyag,
Vegyszer kerül föld-mélyi erekbe:
Vakondjáratok világítanak.
Úgy állok, mintha röntgenezne
Valaki engem is: mozdulatlan
Halászmadár az iszapban.
Menekülnék  de a vízzáró agyag
Nem enged felszívódni semerre.
Mennyire szégyellted magad
Apád helyett, amiért olyan hidegen
Reagált arra a hírre
„Sót kell szórni a lábadra tapadt
Piócára, vagy egyszerûen pisild le!”

38

tiszatáj

Üveggyapot
Szájpadlásomon menyétláb dobog:
Torkomat kaparja.
Fácán nyakán a hurok.
Dédi elszív egy koporsószeget.
Szemébõl nõ az árpa,
Csirkezúzával keni a tyúkszemet.
Bõrébe meszet olt a szomszéd,
Gyümölcsfákat.
A sasorrú madarász karmai között
Befogott postagalamb.
Csúzlijainkban uszög.
Apa köszörüli a torkát:
Szájából szikra pattog.
Tenyerébe köp, tenyere holtág.
Tatának verem lett a szája:
Répát, gyökereket kezel
Benne a dédi. Ki tudná, ha
Nem õ, hogy hol vannak,
Akik zsákszámra hordták
A disznóknak az ostyát,
Fogukkal sört bontottak,
A rézdrótot elharapták?
Dédi megsimogatott.
Tenyerébõl valami a bõröm alá ment:
Azóta szúr, mintha üveggyapot.

2003. január

39

