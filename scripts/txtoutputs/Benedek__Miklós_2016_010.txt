
Esõben
valami plusz kellet
és akkor kinéztem az ablakon
az esõcseppek végigfolytak az üvegen
könnyekhez hasonlítottam volna
ha korábban mások már nem
így hát nekem csak az utánzás maradt
és miután már azt is elfelejtem
hogy miért is döglõdöm
jöjjön a megvilágosodás
hogy tényleg én is csak
a szerelembe estem bele
utat karcolsz a poros üvegre
miután leértél az ablakpárkányra
mozdulatlan maradsz
mintha kiterítettek volna
hogy más ne is lásson
de mintha már ezt is megírták volna elõttem
ha nem százszor
de néhány tucatszor
már biztosan elsiratták
a jobbik felüket
a biológia adott

Úton
kikapcsolta a számítógépét.
megtömte a hátizsákját.
elindult.
az utca végén visszafordult.
intett egyet.
szaniék kutyája csóválta a farkát.

2016. október

39

„

a vasútállomáson egyirányú jegyet vett.
felszállt a vonatra.
öt óra múlva egy nagyvárosban leszállt.
bolyongott néhány percig az utcákon.
felült egy autóbuszra ami elvitte az országhatárig.
újonnan szerzett állampolgárságának hála könnyen átjutott.
egy benzinkúton vett két kólát és egy doboz csokis kekszet.
néhány kilométert gyalog tett meg.
egy kamionos vette fel.
jól elbeszélgettek bár utólag a sofõr egy mondatát sem tudta felidézni.
ezt a hidat már többször látta.
kedvenc videoklipjében sokszor megfigyelhette
ahogy a kamera
mintha a hídon áthaladó vonathoz lenne erõsítve
végigszáguld rajta
majd a híd végén hirtelen felemelkedik
ahogy a fecskék szoktak
nyaranta a falujában
amelybõl már évekkel ezelõtt elköltözött.
a tengerszint különbség miatt zúgni kezdett a füle.
furcsa nyomást érzett a fejében.
a mellette ülõ idõs hölgy befogta a fülét
és csukott szemmel mormogott magában valamit.
csak bámult kifele az ablakon.
olykor az üvegre lehelt és egy j betût rajzolt a párafoltba
amit azonnal le is törölt.
élvezte hogy nem érti a körülötte lévõk beszédét.
mindig is olyan helyre vágyott ahol teljesen egyedül lehet
és érzelmek nélkül kerülgetheti a járókelõket akikhez semmi köze.
egy olcsó motelben aludt kényelmetlen ágyon.
errõl a folyóról a keresztanyja mesélt neki
aki évekkel ezelõtt külföldre távozott
és ott alapított családot.
már csak karácsonykor és húsvétkor látták egymást.
a folyóban ezen a szakaszon tilos fürdeni.
a közeli bõrgyár folyamatosan szennyezi a vizét.
leguggolt és megmosta a kezét.
már nem használja a térképet sem.
távolról havas hegycsúcsok látszanak.
a felhõk mintha Judit arcát formáznák.

„

40

tiszatáj

