
Hatalmas lesz a hold


Nevetséges. Pont ezt akarta elkerülni, az elgyengülést, és nem sikerült, harag vagy
béke,  ennyi  kellett  hozzá,  ezt  kérdezi  fájdalmas  hangon  a  halott  énekes  a  zenegép
mélyébõl, és hát  csak elkezdett odafigyelni. Érdekes, épp tegnap látta a sztár test-
vérét egy sarki sörözõ teraszán, szintén híresség, valakivel kávézott magabiztos fej-
jel, szigorúan ügyelve rá, hogy mindenki lássa, õ meg komolyan megharagudott ma-
gára, bosszantotta, hogy önkéntelenül odakapta a tekintetét a szánalmas jelenetre,
a  düh  maga  a  bizonyíték  a  sznobságára,  és  a  teljes  zavarodottságra.  Ez  a  pillanat
most  ugyanezt  igazolja,  lám,  milyen  ideges  egy  sima  kis  zenegéptõl.  A kétség, mint
árnyék követ, hogy bennem nem hiszel, sírdogál a hang, valaki benyomta a gépen, az-
tán nehezen magyarázható módon, váratlan sebességgel kiment. Egyedül maradt
a dallal meg a csapossal, most nézik egymást bután, a helyzet hülye, mintha nekik
hagyták volna itt a számot, a pultos ember el is kapja a tekintetét, zavarában töröl-
getni  kezd  egy  tiszta  talpas  poharat,  közben  indulnak  a  dalban  a  vonósok,  épp  itt
volt az ideje, remegjen csak bele, aki hallja, kiben nem jön fel valami ilyen szövegek-
tõl, ki van ez találva hideg fejjel. Talán azt hiszed, jobb lesz nélkülem, erre már felne-
vet kínjában, kivillan szép, szabályos fogsora, igen, azt hiszi, sõt, biztosan tudja, ha-
rag  vagy  béke,  már  nem,  várjunk  vagy  vége,  öröm  vagy  bánat,  döntsd  el,  most  kell.
Gondolkodik picit, hogy jön oda ez a már nem, aztán elszégyelli magát megint, ezút-
tal  a  gondolatért,  de  mindenért  tulajdonképpen,  az  öngyötrés  egyre  súlyosabb  te-
herré válik, minél elõbb meg kell szabadulnia tõle. Sietve fizet, kimegy a presszóból,
vagy  mi  ez,  talán azt hiszed, jobb lesz nélkülem,  kapja  még  egyszer  a  hátába,  meg-
csapja a nyár reménytelen, fáradt melege, kellemetlen nagyon, mennyivel jobb len-
ne bármelyik mediterrán városban lenni, vagy egy skandinávban akár, bárhol, csak
itt ne. Törölné az elmúlt hónapokat, minek kellett az egész, semmissé tenné, fõleg az
utolsó öt percet, az már tényleg a vég, amikor dalszöveg kezdi a lelket marcangolni.
Fõleg az övét, akinek általában azért van lelkiismeret-furdalása, hogy miért nincs.
Szép este ígérkezik, ma hatalmas lesz a hold. Elliptikus pályája miatt olyan közel
jön,  mint  legutóbb  csaknem  húsz  éve,  éjszaka  olvasott  róla  a  laptopján,  a  cikkben
szerepelt  mindenféle  furcsa  kifejezés,  írtak  oppozíciós  fényszögrõl  például,  az  mi
lehet, meg a nap és a hold szembenállásról, de nem ez érdekelte, hanem hogy meny-
nyire veszélyes a hold közelsége, többnyire katasztrófák történnek ilyenkor, szökõ-
árak, borzalmak, súlyos bûnesetek, bár állítólag ezek a jelenségek nem magyarázha-
tók egyértelmûen égitestek elhelyezkedésével, geológusok szerint teljes hülyeség
a  hold-magyarázat,  nincs  tudományos  alapja.  Feszültség  viszont  biztosan  lesz,  ki-

2011. október

27

„

számíthatatlan reakciók, szeszély, zabolátlanság, hiszen a lélek ura közelít. Vagy úr-
nõje.  És  mégiscsak  érdekes  ez  a  nap-hold  szembenállás  is,  napfiú-holdlány,  nap-
lány-holdfiú, járt egyszer egy hangulatos esküvõn, a võlegény ezüstben, a menyasz-
szony aranyban téblábolt, fordítva lett volna szabályos, mégis így volt jó, történt va-
lami  zavar,  vagy  az  anyakönyvvezetõ  késett  vagy  valamelyik  nélkülözhetetlen  ro-
kon, mindegy, még mindig együtt van a pár, nem úgy, mint õ a szerelmével, milyen
szerelmével, sose volt a szerelme, õ csak szeretõ, az nem ugyanaz.
Rosszul színészkedõ emberek ülnek és néznek el mellette vagy fölötte, úgy csi-
nálnak, mintha nem látnák, bámulnak a teraszokról elfelé, ki a világba, sehová, gya-
korolják a kívülmaradást, ahogy a krisztusi türelmet kéne, úgy tesznek, mintha nem
vennék észre, nem mernek a szemébe nézni, túl nagy a kockázat, megbújik a tekin-
tetében valami õrület, enyhe, de érzõdik, nem tanácsos szemkontaktusba lépni vele,
ezt megérzik a kevésbé érzékenyek is. Nem kétforintos ember, látszik messzirõl, ja,
és nõ, ezt nem említettem még, pedig fontos, nõ, nemrég múlt harmincéves. Van egy
stílusa a haladásának, kicsit mintha rugózna, a feje fenn, picit megemelve, a karjait
alig  érzékelhetõen  eltartja  az  oldalától,  és  hátrébb  is  húzza,  jobban,  mint  a  többi
ember. Így van ez gyerekkora óta, így szokta meg, tükörben nézegette nemegyszer,
szerette  volna  látni,  mitõl  különös,  mert  többen  szóvá  tették,  egy  idõ  után  érteni
vélte,  de  csak  annyit  ismert  el,  hogy  kimutatható  parányi  eltérés  az  átlagtól,  és  ez
esetleg  kölcsönözhet  némi  elszántságot  a  tartásának.  Egy  ideje  pakolja  is  magát
rendesen,  odateszi  magát,  ahogy  megy,  nem  túl  vadul,  de  ettõl  ez  még  tény,  errõl
nem tud, ezt még nem mondták neki, ha megtenné valaki, ellenõrizné ezt is egy tü-
körben.  Most  a  holdon  gondolkodik,  meg  kapcsolatának  befejezésén,  ma  mondja
meg  a  fiúnak,  hogy  vége,  milyen  szomorú  belerokkanni  egy  szeretõvel  esedékes
szakításba. A humor segít majd idõvel, meg a mai este, ebben bízik, elengedi magát,
csak  a  nehéz  beszélgetésen  lenne  túl,  aztán  még  egyen,  amit  kértek  tõle  mára,
imádkozik  magában,  nehogy  ugyanaz  legyen  a  téma,  ha  megússza,  jöhet  az  este,
nemcsak közel lesz a hold, hanem teli is, rengeteg mindent helyre tehet.
Szép, és tudja, hogy ezt más is így gondolja. A ruhája színes, végsõ soron minden
ruhája az, nemcsak a ma viselt, ebben most van kék, sárga, piros és zöld is, minden-
féle jó árnyalat, a kék és a piros különösen erõs, felirat nincs, minták igen. A száján
rúzs,  halvány,  talán  csak  szájfény.  Hosszú  haja  puhán  omlik  a  vállára,  ez  ad  neki
egyfajta szelídséget, természetes vörös egyébként, ez meg vadítja, a múlt héten me-
lírcsíkok  kerültek  bele,  elégedetlen  velük,  máshogy  képzelte,  majd  átfesteti,  ezek
csak  kis  korrekciók,  ha  igazán túl  lesz a fájdalmán, komolyabb  változásokra  is sor
kerülhet.  Inkább  elszánt,  mint  dühös  vagy  bánatos,  ez  a  három  érzés  váltakozik
benne  egy  ideje,  hol  az  egyik  kerül  elõtérbe,  hol  a  másik,  a  harmadik  ritkábban,
megy  lendületesen  sötét  napszemüvegében,  most  még  indokolt,  még  süt  a  napfiú,
de már nem sokáig. Szilárd az elhatározása, nem fog elbizonytalanodni, nem meg-
oldhatatlan  a  feladat,  a  szerelem  úgyis  kezdett  már  kiszaladni  belõle,  csak  hát  ez
kevés,  a  szívet  teljesen  ki  kell  szedni  a  dologból.  Muszáj  ügyesen  a  praktikumra

„

28

tiszatáj

koncentrálni, a racionális érvek elõbb-utóbb felülírják az érzéseket, agyban biztos,
a többi kérdéses, de menni fog, mert tudja, mit akar, okos. Mire a kávéját kortyolja
majd  a  második  találkozóján,  ami  szeretõjének  szerelmével  esedékes,  már  jó  lesz
minden, addigra lehullanak róla a tonnák, kár, hogy nem mondhat el semmit a ká-
vézópartnerének, mégse panaszkodhat valakire, aki éppen annak a võlegénye. Félõ
egyébként, hogy rájött a lány, amire nem lett volna szabad, talán ezért akar beszélni
vele mindenképpen még ma, szerencsére más lehetséges magyarázat is akad. Két-
szer találkoztak, második alkalommal beszélgettek is pár percet, akkor került szóba,
hogy angoltanításból él, a lány ennek megörült, mert tervbe vett egy nyelvvizsgát,
szó  esett valamiféle  együttmûködésrõl  ez  ügyben. Reméli, hogy  errõl  lesz szó,  jó
lenne.
Ránéz az órájára, lassít, nem akar túl korán a könyvtár elé érni, van még ideje,
körbenéz, a környezõ házak falát vizsgálgatja, ütött-kopott a város, fõleg ez a része,
szomorúak,  végsõ  soron  elkeserítõek  a  színei.  Megáll  egy  piros  lámpánál,  még  az
autók  is  mind  ezüstszürkék,  fehérek,  semmilyenek.  Ilyenek  a  napok  is,  amikor  ki-
esik az életbõl a szerelem, jut eszébe egy lektûrgondolat. Minden az, ami, semmivel
nem több, a lámpaoszlop csak lámpaoszlop, a dolgok nem mutatnak túl önmagukon,
nem  kapcsolódnak  máshoz,  fontosabbhoz,  nincs  másik  világ.  Ismeri  az  érzést,  ezt
kockáztatja. Szereti a fiút, az a baj. Belenyilall a fájdalom a szívébe, ami persze lehe-
tetlen,  a  szív  konkrétan  nem  tud  fájni,  ezzel  tisztában  van,  mégis  ott  érez  valami
rosszat, bal oldalon a melle alatt, ha a másik oldala szúrna, joggal gyanakodhatna az
epéjére, így viszont nincs más magyarázat, mint a félelem attól, amire készül.
Hangot hall, összerezzen, a lámpa zöldre vált, ez figyelmezteti a vakokat, legyen
ez intés neki is, tessék erre gondolni, lát, mekkora dolog, meg kell becsülni azt, ami
van. Járt egyszer kártyajósnál, aki azt mondta, a szemére vigyázzon. Még lassabban
indul  tovább,  mint  ahogy  eddig  jött,  talán  a  további  lendületcsappanás  okozhatja,
hogy újból változik a helyzet benne, az elszántság helyébe a kétségbeesés lép, árva
és ötlettelen, bárhogy dönt, rá fog borulni az ég, nincs jó variáció, túl sokáig húzta.
Lesz ereje elmondani, amit el kell, de nem tudja, nem bánja-e meg még ma, már mi-
re  nézi  a  nagy  holdat,  bánni  fogja,  nincs  megoldás,  sehogy  se  jó,  egy  napon  futni
kezd majd az utcán, az lesz a legokosabb, futni kezd, és felemelkedik, elrepül innen
messzire.
Mire  átér  a  zebrán,  megint  jobb  kicsit,  igyekszik  határozottan  menni,  legyen
hangja  a  lépteinek,  a  cipõje  koppanásaiból  merít  erõt,  én egy jó nõ vagyok,  mondja
magának, valakinek majd teljesen kellek, erre gondol, a régi módszert veszi elõ, a fiú
rossz  tulajdonságaira  fókuszál,  szidja  magában,  lealacsonyítja,  dühös  akar  lenni  rá.
Meglátja, várja már a sarkon, a megbeszéltnél elõbb értek oda mindketten. Nem megy
föl hozzá, kizárt, beülnek valahová, a könyvtár büféje jó lesz, elmondja ott szépen,
amit akar. Se ideges nem lesz, se dühös, nem fog érvelni, arra semmi szükség.
Nagy levegõt vesz. Most ér oda. Szia. Szia.


2011. október

29

„

Jön ki a kapun, meggyötört és felszabadult egyszerre, fáradt, de jólesõen, a fiú
a lakásában maradt, le se kísérte, nem baj, nem is kell, idétlen lenne. Az órájára néz,
harminc  perce  maradt,  pár  megállót  kell  mennie,  talán  négyet,  addig  végig  tudná
gondolni,  miféle  képtelenség  történt  vele,  mint a  Buuel-filmben,  amikor  akarnak,
de nem tudnak kimenni a szobából, szeretne a semmire gondolni, nem akarja bán-
tani magát, ráér vele, fogja úgyis eleget. Kudarcot vallott, nem sikerült, semmi baj,
majd legközelebb, nem egy napon múlik a világ, több erõt kell gyûjteni az ilyesmi-
hez. Micsoda délután ez, majd ha nem hall hülye dalokat, vagy nem pont a fiú nõjé-
vel kell találkoznia, sok ez így egyszerre. Egyébként meg milyen nagykönyvben van
megírva, hogy épp ma kell megtörténnie? A dolgoknak nincs határidejük, lehet erõl-
tetni, de minek? Ma az égitestek is össze vannak zavarodva, nyilván a Plútó holdján
is  elementáris  viharok  dúlnak,  ahogy  szoktak,  zuhog  a  cinkesõ,  mit  csináljon  egy
szegény földi nõ? És jön máris az új feladat, le kell viselkednie a lányt, talán támad
majd, akkor tagadni fog, nem merte elmondani a fiúnak, hogy találkozik vele. Meg-
érzi magán a srác kölnijének jellegzetes illatát, hopp, ez így még abszurdabb, be ké-
ne  mennie  egy  mosdóba  lemosni,  nem  fogja  megtenni,  ennyire  lehet  fatalista,  ne-
hogy  már  õ  óvatoskodjon,  túlzás  lenne.  Önkéntelenül  felnéz  megint  egy  házfalra,
ami mellett elvonul, aztán még feljebb emeli a tekintetét, az égre, vajon nõtt-e már
a hold, a nap már nem süt, felhõk jöttek az égre, a holdnak nincs nyoma egyelõre.
Nem vagyok az a visszakozós típus, hall meg egy mondatot, szembejött két nõ, az
egyik mondta a másiknak, a kelleténél nagyobb hévvel magyarázott, kompenzálhat,
talán pont az ellenkezõje igaz, ez is milyen, miért éppen ez ütötte meg a fülét, mint-
ha neki szánták volna, mint a Harag vagy békét. Gyengének bizonyult, ez az igazság,
ezzel szembe kell nézni, ugyanakkor jólesett megadni magát a visszakozásnak. A lány,
akivel  mindjárt  találkozik,  nem  sokkal  fiatalabb  nála,  már  jön  is  felé,  nevet,  akkor
nincs  baj,  nem  tud  a durva  titokról,  vajon  lesz-e  puszi  adás, annyira  nincsenek  jó-
ban, lesz, a másik döntött, hajol, finom a parfümje, kicsit hozzáér a vállához is. Csi-
nos, szépen kifestette magát, beteges a szituáció, ha lehet, ne tartson sokáig. Beül-
nek ugyanabba a presszóba, ahol tegnap a sztártestvért látta, ráadásul éppen annál
az  asztalnál  kapnak  helyet,  ahol  azok  ültek,  most  õ  tûnik  úgy,  mintha  figyeltetné
magát  a  járókelõkkel,  újabb  lecke,  soha  nem  jó  elsõre  ítélkezni.  Rendelnek,  a  lány
alkoholt, õ bajban van, mert nem kíván semmit, végül kólát kér, angolozásról egye-
lõre nem esik szó, igazi semmitmondó, kellemes beszélgetést kezdeményez a fiú nõ-
je. Talán mégis csapdába sétált be, valamire elõbb-utóbb ki fog lyukadni a csaj. Egy
idõ után személyesebb témák kerülnek szóba, jaj, nehogy elkezdjen a võlegényérõl
beszélni, valahogy nem terelõdik rá a szó, hálás érte, lopva az órájára néz, lassan fé-
lórája társalognak.
Úgy áll föl, mint akit letaglóztak, vissza is huppan, aztán úgy marad. Nem akarja
megbántani a lányt, és annyit meg is érdemel, hogy legalább elgondolkodjon arról,
amit  felvetett,  nehezen  bökte  ki  szegény,  rengeteget  készülhetett  rá,  ehhez  képest
mi egy szakítás; gyakorlatilag szerelmet vallott neki. Nem annyira lelki értelemben,

„

30

tiszatáj

inkább testiségre vonatkoztak a mondatai, mit lehet erre mondani, bejön neki, tet-
szik, eddig rendben van, jólesik. Szabadkozva beszél, lesütött szemmel, azt mondja,
korábban nem vett észre magán leszbikus tüneteket, ez az elsõ eset, így még meg-
tisztelõbb,  de  hát  mi  következik  ebbõl?  Õt  választaná  erre  a  kalandra,  ha  az,  nem
tudja õ se, nem érti pontosan, mit érez. Nem szokott játszani az érzelmekkel, abból
mindig bajok származnak, nem is keverné bele ebbe se, nem kifizetõdõ nagyon be-
engednie magát valamibe. Szerelmes a fiúba, persze, de csak mértékkel, nem lép át
egy határt, észnél van mindig. Nem vár azonnali választ, de kap, szó sem lehet róla,
mondja  a  szeretõ,  nem  kapkodja  feldúltan  a  levegõt,  de  egyértelmû  az  elutasítás.
Keresi a szavakat õ is, nem nagyon találja, elsõsorban a fiú sorsa érdekli, új helyzet
állt most elõ, rákérdez finoman és mellékesen, lesújtó a válasz, ez a dolog nem érinti
azt  a  kapcsolatot,  a  lány  mindenképpen  férjhez  megy  hozzá,  olyan  jó  srác,  meg  se
érdemli õt.
Csak hát szeretne vele is lenni. Mióta meglátta, ez jár a fejében, és mielõtt felve-
tõdne  a  kérdés,  nem,  nem  hármasban  gondolja,  ja,  még  valami,  a  fiú  ne  tudja  ezt
meg soha, ezt az egyet kéri, döntsön bárhogy, neki ne szóljon róla. Hogyhogy, már
döntött, egyébként is, mikor szólna, hogy szólhatna, nem szoktak találkozni, csodál-
kozik ügyetlenül, a lány bólogat, persze. Õ belevörösödik a hazugságba, felkapja
a poharát, iszik. Aztán váratlanul jókedve lesz, tequilát rendel. Meglepõdik magán,
ez  most  mi,  mit  mûvel,  a  lány  boldogan  csatlakozik,  nem  haragszik  a  kikosarazás
miatt, számított rá,  a  pincér  kérdésére kis  zavar  után úgy döntenek,  egy  goldot  és
egy  silvert  kérnek,  egy  arany-egy  ezüst, ki  lesz  itt a  nap,  és  ki  a  hold?  Az  esti  ese-
mény kerül szóba, egyiküknek sincs programja, jó kilátások nyílnak közös holdné-
zésre.  Lecsúszik  még  egy-egy  tequila,  cserélnek,  a  citromos-sós  verzió  után  most
egy fahéjas-narancsost húz le a lány, akinek melírcsíkjait immár tét nélkül dicséri
a csábító. Rohangálnak az érzések összevissza, itt a vágy, ott a kezdõdõ kíváncsiság,
nem  beszélnek  a  témáról  többet,  tanakodnak,  melyik  hidat  vegyék  célba,  honnan
lesz a legszebb a hatalmas hold.
Szeretõje marad a fiúnak, és összebarátkozik a lánnyal, ezt éjfél felé dönti el, já-
tékból csókolóztak egyet, más nem történt, a kíváncsiság viszont egyre erõsebb, raj-
ta nem fog semmi múlni, ez a legújabb döntése. Az ég felhõs maradt, a holdból nem
sokat láttak, nem probléma, jó az este, a szívet kell visszafogni, ez lesz nagy feladat,
csak az be ne zavarjon, tönkretehet mindent. Ha úgy alakul, ahogy most sejti, nem
mondja el egyiknek se a másikat. Az jut eszébe, vajon melyikük tanúja lesz az eskü-
võn, meg hogy mi lesz utána, a nászútra csak nem mehet velük. Szelíden bosszút áll,
ez lesz a küldetés, elsõsorban a fiún, de a lányon is, azt még nem tudja, rajta miért,
majd megmagyarázza magának. Se harag, se béke nincs benne, nem törekszik sem-
mire,  legyen  minden  úgy,  ahogy  lenni  akar,  csak  azért  nem  fogja  hajszolni  a  nyu-
galmat, mert nincs meg a belsõ temploma. Ez olyan szép, egy kortárs szerzõnél ol-
vasta valahol.

2011. október

31

„

Mire  lezuhanyozik, kifli  van  az asztalra készítve,  tej  is  kerül  elé,  a  lány  kedves,
aranyos és hálás, megköszöni az éjszakát. Õ is, és még a reggelit is, lassan eszeget,
leül  mellé  a  házigazda,  beszélnek  a  semmirõl,  a  történtekrõl  nem  esik  szó.  Furcsa
volt és bizarr, mint majdnem mindig majdnem minden elsõ alkalommal, nem akar-
nak  gondolkodni  rajta,  nem  bánták  meg,  a  többi  nem  számít  ebben  a  pillanatban.
Megy  a  tévé,  figyelik  a  híreket,  semmi  különleges  nem  történt  este,  se  cunami,  se
tornádó, bûnesetekrõl se beszélnek, igazuk lehet a geológusoknak, hülyeség az egész,
a  hold  csak  egy  korong,  egyébként  tényleg  nagy  volt, ez  igaz, sajnos  kevés  helyrõl
lehetett jól látni, a felhõk elrontottak mindent.
Felöltözik, semmiképpen nem akar ott lenni, amikor a võlegény felhívja a meny-
asszonyt, mert hívja elõbb-utóbb, nagy nap a mai, mennek ruhát próbálni az eskü-
võre. A lány várja már nagyon, lázban ég, tegnap nem említette, de ma reggel már
vagy  háromszor,  magazinban  nézte  ki  a  visszafogott,  elegáns  darabot,  mutatja  is,
tényleg szép, vajszínû árnyalata van, nem olcsó, jó lenne, ha sikerülne meggyõzni a
fiút. És mindenképpen szeretné, ha új barátnõje is megnézné vele a ruhát még a ce-
remónia  elõtt,  ugye  elmegy vele,  elkíséri,  a  vendég  nem  ígéri  meg,  csak somolyog.
Indulás elõtt elfogad még egy kávét, erõs, olasz típusú, fél tíz, és ez már a második,
amíg kortyolja, a menyasszony fesztelenül, mintegy mellékesen javasol egy hétvégi
randevú-idõpontot. Õ nem felel, csak nevet egyet a ragyogó fogaival, nem rossz vá-
lasz, azt  jelenti:  rendben  van.  Beugrik,  hogy  addig  be  van  iktatva  neki  a fiú  is  két-
szer,  a  kisördög  majdnem  kimondatja  vele.  Elbúcsúzik,  szerencsére  nincs  csók,
nincs semmi, szia van, és még egy szia.
Megy a megálló felé, meglegyinti a rossz meleg, úgy látszik, ez lesz ma is, felhõk
legfeljebb  este  várhatók.  A  tegnapi  ruhája  van  rajta,  a  nagyon  színes,  minél  elõbb
haza  kell  érnie,  át  akar  öltözni,  mosakodott,  mégis  koszosnak  érzi  magát.  Hosszú
buszút áll elõtte, messze került a centrumtól. Egyszerûbb lett volna õhozzá menni,
de azt azért nem merte, túl erõs effekt lett volna felhívni magához a lányt, õ a meg-
hódított, nem a hódító. Innen viszont gyorsan el akar tûnni, õ itt elveszett, kisgye-
rek, a város közepe való neki, a zaj, az emberek. Nem kell átszállnia, a busz a köz-
pontba viszi, lehet, hogy csatangol és kirakatokat nézeget, majd csak azután megy
haza,  még megjósolhatatlan,  milyen  lelkiállapotban.  Ideje  bõven  van,  késõ délután
kell  angol-órákat  adnia,  kettõt  is  egymás  után,  egy  férfinak  és  egy  nõnek,  azelõtt
még simán át tud öltözni.
Ül az ablak mellé, az üvegben nézi magát, lehet, hogy mégis marad a melír, talán
nem fogja átfestetni.


