
Gombolyagos történet
És a ház körüli gesztenyefák, három van: szorosan egymás mellett, emlékeiben inkább diók. Nem szebbek, de nemesebbek, s ezzel együtt háziasabbak
is. Mikor a házról beszél, legszívesebben mondatonként emlékeztetne az összefolyó árnyékok természetére. Ilyenek. Szóval a fák fél úton, metszetben,
elegyben, ahogy tetszik, a gesztenye és a dió között. És nem is csak ez az egy
példa van egymásra folyt rétegekre: a gesztenye illatot, ahogy mondani szokás,
arra felé harapni lehet.
A házról, arról a barátságtalanul terebélyes téglaépületrõl, neki is a gombolyagos-történet jut az eszébe, nem csoda: öt év alatt az egyetlen eredeti tréfa. Valamennyi ablakon átalvetik a fonalat: ki, be; a megkötözött ház úgy tûrt,
ahogy végül az önkéntes fogságot vállalták mindnyájan, nem szabadult onnan
senki  sértetlenül. Legalábbis szerinte nem, és ha ez így van, a kevésnél mások
számára is sokkal többet kell, hogy jelentsen.
A mama is kötött pulóvereket: ma már bármi eszébe juthat. A gombolyagos történet jelentheti ezt is. Hogy kövér lakodalmas kalácsok kígyóztak, haránt.
Három gesztenyefa, zavaróan közel egymáshoz, hajba kaptak hamar, elég
volt, ha a Tisza felöl böffentett egyet a szél. Ha huzat volt, hullottak az ágak,
nem csontos ujjak: szemét. A ház elõtt a Csuka csárda, mögötte srégen a Köztemetõ. A Csuka mögött a Holt-Tisza kúszik, Gróf Széchenyi állítólag maga
kérte, hogy vágják le ezt a terhes kanyart: szaladjon csiklandós jókedvében
a Tisza. Ilyesmi sokkal késõbb kezdi el érdekelni, de azon a szilveszteren sokat
foglalkozik vele, amikor korán sem véletlenül visszatérnek oda, a csárdába,
mely éppen annyira édestestvére a háznak, mint amennyire ellensége is. Fontos
támpont a házhoz képest, ez biztos, mint ahogy az is onnan nézve lehet csak
valamilyen. Hat és fél deci égetett szesz csúszik le büntetlenül. Hazafelé azt
meséli neki a taxis, hogy Mindenszentekkor, ki tudja, az év elsõ napján hogy is
kerül elõ a téma, a központba több panasz is érkezett, zavarják az áhítatot a sírok közül mobiltelefonon taxit rendelõ nénik.
A csárda teraszán nyáron sokat várakozik a férfikar, onnan indulnak próbálni a házba, egy fél barack, két deci kóla, a túros csusza fogyasztása közben
föltûnnek a válogatott kajak-kenusok. Õk edzenek tényleg: kopottas nemzetiszín melegítõjükön szapora izzadságszigetek. Balról, a házzal átellenben, egy
vágóhíd határolja a Csukát, nem lehet véletlen, gondolja évek múlva, még min-

2002. március

9

dig sértõdötten, gúnnyal; ilyenkor ha maga van, akkor is mosolyog. A Közvágóhíd kívülrõl is mogorva környéke megannyi haragot, és pusztulást takar,
õ is járt ott, tudja. Érdekes véletlen, hogy akkoriban nem a házban próbáltak,
így mégsem kapcsolható hozzá az a szomorú történet. Mérei, a szatmári és sok
egyéb koreográfia szólója, elõször egy csákánnyal léket vágott a rémülten zokogó bocin, azután kezdett el egy a rozsdától sárgálló drótot húzgálni az állat
gerincoszlopában, végig az idegektõl párnázott barlangban. Ennél nagyobb
fájdalmat élõ ember el nem képzelhet.
A csárda cigányzenekara akkoriban megyeszerte híres, hallanak róluk a tömörkényi útkaparók, a felgyõi kocsmárosok, de a sárasági gyógyszerészt is
kérdezhetjük, meg fogja mondani. Léteznek. Ennyi érdemük már akkor is
van, és ez nem kevés. A ház és a Csuka között húz el a szentesi út, teli kamionokkal, lovas kocsikkal, az út az egyetlen dolog, ami fönntartja a távozás, menekülés, kirobbanás lehetõségét, reményét, mégha ebbõl a szempontból csak
illúzió is. A Csuka, mint a próbák alfája és ómegája a házzal közrezárja az utat,
nincs menekvés.
A megkötözött ház nem rögtön lett metafora, csak a fél évtizedes tûrés juttatta odáig a tréfát. Érdekes, hogy addig is visszajárt, helye volt a képben, mégsem tûnt föl senkinek. Még neki sem, pedig hajlamos azt gondolni magáról, kimagaslott onnét. Ilyenkor is tapintani lehet, mennyire nem. Úgy izzadtak még
télen is, hogy centi vastagon dermedt rá a pára az ablakra; szerinte a természet
is örökké ezt a motívumot ismételgette. Fonál kígyózott ott is: a jégvirágok is
ezt rajzolták meg, le, újra és újra. Megkötött ház is lehetne, hiszen fonálról van
szó, az együttesvezetõ egy már a születése pillanatában is divatjamúlt kardigánon dolgozott éppen, a tenyérnyi kezdemény mellõl kapták ki, Mérei, Sára
meg még valaki. Gyapjúkardigános ház, szereti a lakóit. Mégsem lett kötött
ház, vagy ha az lett valakinek, miért is ne, akkor meg, úgy, nem jelentett semmit. A folyamat is lenyûgözõ volt, kívül Sára várta a gombolyagot, passzolgattak Méreivel. Nem emlékeztetett labdázására, titkon már akkor sejthetõ volt,
hogy több lesz ez ennél, sõt az is, hogy kevés azt mondani rá, „annak az öt évnek a legeredetibb tréfája”.
Van, hogy görcsösen szeretne szabadulni mindentõl, ami onnan származik;
butaság, be kell látni, minden életkornak megvannak a stigmái. A maga stigmái.
Három fa, éppen egy-egy Polski Fiatnyi közzel, prímán be lehetett emelni
közéjük az egyik korábbi együttesvezetõ autóját, a Teremtõ nem passzít jobban. Azok alatt a fák alatt kellett csapásolni, tehát a házon kívül vert õ is a bokát, combot véresre folyton, vagy legalábbis vörösre; alul egy bolyhos, fekete
melegítõ, meg egy papírtalpú bakancs. Mellén egy szellemeskedõ föliratú póló;
körben szúrós, civileknek ismeretlen mélységû verejtékszag. A dió-gesztenyefák alatt, ahol õsz volt mindig, feléjük különben sincs egyéb évszak, csak õsz.

10

tiszatáj

Nem tudja, miért, de nem mert fölfelé nézni sosem, csak a földre, persze a földet nézni nem szabad, üvöltenek érte, igaz, édes mindegy, mindenért üvöltenek. Ezekre az emlékekre, a hiedelemmel ellentétben, vagy legalábbis azoknak
a képzelgéseivel ellentétben, akik még tûrnek ott, sosem akkor gondol, mikor
olyan zenét hall a rádióból, vagy egy koreográfiát lát, valami nyugati fesztivál
képeit a televízióban, esetleg a házhoz hasonlít egy sarki, bírósági épület. Sohasem akkor ilyen leszámolóan igazságtalan. Neki mára ezek kódok, hangok, sõt
legtöbbször idegborzoló zörejek, és ha nem tudná, hogy azok a mozdulatok,
dallamok, ahogy a világ, önmagukból lettek, nem is hinne nekik. Ez a mozgalom nem hal, mert alulról bûzlik, gúnyolódott a tévé elõtt karácsony másnapján, de ahogy a pudingon, rajta is kiütött pöttyökben valami, a szivárgás lassúságával tudatosult benne, nem tud szavatolni, konzerválni, dunsztolni semmit
abból az öt évbõl, és persze ez azt is jelenti, hogy ez a folyamatos leszámolás,
szükségszerûen állandó törõdés, helyesebben kénytelen vergõdés is kell, hogy
legyen.
Idén elõször nézõként sem ment el a karácsonyi gálaestre.
Ki tudja, hány év végig szenvedett, töltelékszámoktól elnehezült mûsor végigvergõdése után mégis korainak bizonyult a távolmaradás. Aznap este nem
gondolt rá, pontosabban rá sem gondolt, hogy most, mi történik, de késõbb
éppen emiatt jutott eszébe annyiszor. Hogy mikor volt, föl sem merült benne.
Nem kevésbé ambivalens az emlékezés többi szelete sem, de azok közül alig
néhány tudatosan az. A ház, szerelmének legalábbis így beszél róla, nem érdekes, már nem az, egy üres tégely, urna, kosár, sehol semmi nyom. Nem tudni,
a lépcsõ hányadi fokán állt Nádasi, a nagy táncos, mikor a legnagyobbat tarolva hazajött Pestországból. Nem bírt fölnézni õrá sem, csak hallotta, ficánkol az elismerésben, várja az üdvözleteket ott kívül, a cigarettázó lépcsõn,
mindegyik után nyújtózkodik egyet; és látta, legalábbis ameddig a csapott tekintet fölért, hogy annyira felnõttesen esik a nadrágja!
Égkék farmer volt akkoriban a divat, menthetetlenül férfiasan lengett
Nádasi bokáján, nem lehetett nem megalázkodni elõtte. Ahogy szilveszter éjszakáján az elszakadt családi fonál miatt kesereg, és persze megint, ki is
mondja, a gombolyag visszatér, tudatos ember, úgy fogalmaz, mint motívum,
szóval az elvékonyodott családi fonáltól, amirõl visszafelé meglepõen korán
nem tudni már egyáltalán semmit, megijed, egészen komolyan megrémül,
mekkora behozhatatlan hátrány ez, betegség, fekély, tályog, nincsen rá ír,
ahogy, mivel nincs, az sem lehet orvosság semmire: a közös múlt, amire a gyarapodó személyes múlt páncélja mögül nézve, mint fegyverre végül is egyre kevesebb szüksége van, de ott, akkor mindent jelentett volna. Teljesen törvényszerû, hogy megint az vetõdik föl, szorítja meg szerelme karját, már hajnalodik, nem innen festem-e oda ezeket a színeket; lehet-e az, hogy a történése pillanatában, abban a bizonyosban, mikor önmagából lesz, tudjon valami magá-

2002. március

11

ról. „Kevés év, csöppnyi történés, törpe lét”, azt éreztem akkor is, mondja és
a lány szemébõl próbál meg valami vigasztalót kiolvasni. Nem volt elõre elhatározva, de hogy a bizonyos közök keretesek legyenek  azért mennek a Csuka
csárdába szórakozni, csak ketten, amirõl hamar kiderül, szilveszterkor kevéssé
életképes fölállás. Abban sohasem lehetett egészen biztos, hogy elment-e
Nádasival az akkori választottja, természetesen ez volt számára a legcsípõsebb
bizonytalanságok egyike: az igen és a nem között minden apró részletnek
megvolt a maga helye (és ideje is!) a hierarchiában. De mégis, micsoda naivitás
már megint. Az efféle dolgokban soha sehol sem lehet tökéletesen biztos,
örökké akad egy kis remény, mikor már menthetetlen, akkor is. Hátha nem.
Vetkõzés, mondja, minden tekintetben. A Csukában izzik a levegõ, úgy tûnik,
mások számára emlékezetes búcsú lesz ez az évtõl.
Hogy Gróf Széchenyi mit kért, kért-e valamit, csak a lelkek mélyén tudják,
nem akadna helytörténész, aki ott rábólintana. Szívszaggató és ocsmány nóták
váltogatják egymást, megerõsítve a két szerzemény közötti átmenet nyújtotta
szenvedést.
Azt is sûrûn emlegeti, hogy az izmosak levetették a pólót, vagy akinek szõr
volt a mellén, akkoriban a szõr nagyon ment. Ledobták magukról a göncöket,
hogy a gesztenyefák alá kitévedõ tekinteteknek legyen lehetõségük mérlegelni,
választani az öregek közül. Az öregek uralták a põreség minden dimenzióját,
a zuhanyt is, amirõl akkoriban azt gondolta, hogy a lehetõ legtöbb. Egy házibulin figyelte meg tavaly (hosszan rágódott a konyhába szorult drogosok lassúságukban is kapkodástól terhes reakcióin), hogy ennél sokkal több is lehetséges, és ez ott, a házban is megtörtént: a lehetséges legtöbb volt a vég, nem azok
az apró falatok, amik akkoriban nem mentek le a torkán. Hogy mikorra beszappanozta testét, kilökték a szárazra. Ez egy kicsit honvédõ történet, tudom,
mondja szigorúan barátnõje szemébe nézve, csak alulról szagolva. Be sem tudom határolni, a megalázottság melyik zsákjába tartozik ez, mire végigvárja
a dolgozó az öregeket, szappanosan, kendõzetlenül, addigra pörög le róla a rászáradt a hab. És akkor oda ne rohanjak, neveti el magát alig néhány perc
múlva, hát én is voltam öreg. Nem lehet kimondani, sziszegte, hogy én akkor
sem csináltam ezt, pedig nem, ha lerozsdáll a sárasági szélkakas, akkor sem.
A pucérság mélyebb területein aratott gyõzelmük sokkal jobban fájhatott volna
neki; de azt akkor nem akarta, nem tudta észrevenni. Pedig az öregek szemével
nézte õ is a saját testét. Az õ undorukkal. Tartósan berendezkedõ, idegen viszolygás. A lányok a csapásolás alatt odabent ropták, forogtak, bokáztak a tükör elõtt. A házban a hatalmas próbaterem egy fala félig tükör volt, igazi nagy,
táncos-tükör. A terem két, külön-külön sem kicsi óvodai szoba volt egybenyitva, a kivert falat egy méteres csonk jelezte, akárha sonkákat, kolbászokat
rejtõ kémény bújna benne ott, az oldalsó fal mellett, valahol középtájon.
Õ hasznos darabnak gondolta, különben nem lett volna egy talpalatnyi sziget

12

tiszatáj

sem, ahol ne kellett volna tánc közben látnia magát. Elég volt az, hogy nincs
egyetlen intim szeglete sem a háznak. A két öltözõ állandóan teli, a lányoknál
is gyanús pára. Az iroda legjobb helye a fotelágy, örökké foglalt. Jó néhány
prímás lány, és fél tánckar szüzességének vesztõhelye. Ha a falak beszélni,
mondták és nevettek. A falak pedig ugyanolyan jeltelenek, mint maga az ágy,
mindegy, hogy azon történt, az a bármi is. Erõszak, fájdalom, megmondtam,
hogy oda ne tedd be. Vége, nem lehet elképzelni a nem létezõt. A lányok akkor
is a tükör elõtt ropták, ha nem lett volna muszáj. A lányoknak mindig muszáj
volt, csak neki nem volt sejtelme sem, miért.
Ez a test még úgy mûködött, mondja szerelmének, hogy az akarástól nem
tudott tenni.
A Csukában eltöltött szilveszterüknek valódi jelentõsége elõre nézve lett
volna, ha lehetne látni elõre. Hogy az, ez a szerelem lesz  ha ezt kivethették
volna kártyán, vagy megidézhették volna szellemekkel, akkoriban divatozott
a poharas módszer (Jézus Krisztusra egész csapatnyi elõjegyzés), akkor megkapta
volna az õt illetõ helyet. Így túlzás azt mondani róla, fordulópont, szignált, kitüntetett hely, mikor ebbõl a helyzetbõl, csak annyira az, akár egy elszalasztott, észre sem vett isteni kegyelem. Nem maguk a dolgok fontosak: a legtöbbnek önmagában van az elõzménye. Ezt sûrûn mondod, mosolyog rá szerelme,
láthatóan megkönnyebbül tõle, hogy letértnek a sokat emlegetett, feszegetett
családi vonalról (fonál!). Te nálam, önmagad után következel. Ezt egy korábbi
alkalommal ejtette el; termõ földbe hullt mag. Az sem irányítatlan történés,
hogy innen nézve már akkor báb volt az a szerelmi vihar, a mostani pillangóhoz viszonyítva. Lehet-e az, hogy a történése pillanatában, abban a bizonyosban, mikor megszületik, tudjon valami magáról? Hogy a hamar jött egymásra
találást követõ szakadás, törés már a reccsenés pillanatában is épebb felületet
eredményezzen, mint annak elõtte volt. Hogy a mostani hála Istennek már akkor is szenvedéssel teli, de megadó belenyugvás a szükségesbe. A csábítás zsákjába bekötöztettek a kismacskák, de vízbe nem vetette õket senki.
Csapásoltak a gesztenyefák alatt, õ percenként nézte az óráját, pedig tudta,
nem szabadul, hiába lesz vége az ütlegnek, az öregekkel együtt mennek inni,
mert az is a próbához tartozik, ami nem, végtelen sora van a már fölfogásuk
pillanatában elfelejtett híreknek, hogy mi mindent érdemes megjegyezni
mondjuk egy esztergapadról, merre tud elfordulni rajta az izé, és akkor mi
van, ha elpattan a fene se tudja már, mi. Akkor mi lesz. Utólag a kocsmatúrákba is sokkal több keserûség vegyül, mint amennyi zacc annak idején lötyögött az alján ennek a pohárnak. Hamar kiitta. Aki azóta lett, az van megsértõdve mindezért, és a torzítás ebben az esetben erõsen tudatos, valamint
megengedhetetlenül gonosz. Még ha az õ lelkében igenis van árnyéka, vetülete
ennek az elvileg szétfolyt múltnak, hiába is hitegeti magát, hogy még csak
a többiek sem azok, már csak figurák, akiket bármilyen variációban oda tud

2002. március

13

képzelni, és ez egy nem létezõ helyzet, ami ezáltal nem is hathat semmire. Vákuum, horpadás, beesés jelentkezik: ez a nem létezõ helyzet õrá mégis hat,
s noha a tudatosság megóvja az elvetéléstõl, jó sem származik az belõle. Hogy
„aki csak olvas, az nem él, annak próba után semmi mondanivalója”  utólagos
hozzáköltés, õ sem hasalt könyv fölött soha, nem csak azért hallgatott tehát
folyton, mert egyébként is „kuss volt a neve”, de mert nem tudott volna olyat
mondani, amire bárkinek is szüksége volt.
A csárdában ez különös kontúrokat kap, az óév búcsúztató dínomdánom
monotonitása, a változatlanság: a bika fej, ami már nyolcvanhétben is ugyanott
díszelgett, és ugyanennek a jószágnak a hatalmas bõre, ami szintén, már akkor,
mikor életében elõször evett étteremben, ami (ez már szinte erõltetettnek hat)
szintén a Csukában történt, jelzi, mennyire hamar pimpósodik az emlékezet.
Nem is értem, mondja a lánynak, hová lett az idõm, nem voltak kézzel fogható ügyeim, szemben az esztergapaddal, ami nagyon is az. Finom a simítása.
Válaszúti legényest okádott kifelé a ház, õsz volt, a lépcsõn sorakoztak a csizmák Nádasi lába mellett, az õ két nagy teknõje is, összekötve. A zokni rothadás-határon. Nem volt rossz, bár sokat bántották érte, hogy tuskónyi vastag
a lába, legalább nem vették el a csizmáját, harangozott benne az öregek piszkafa
vádlija; a gólyaláb, a nád. De csak az maradt meg, ami az átlagtól szélsõségesen
elütött, így éppen azzal, hogy megvolt, megalázóan emlékeztetett a bajra, hogy
az a testrész hibás, és ettõl jelet kapott, neki magának sem volt kedve hozzá,
hogy fölvegye, magára akassza, akárhova kitûzze. A ruhatárban három babfõzelékkonzerv volt a belsõ polcon, négy évig lepte a rizspor. Az új együttesvezetõ ette meg végül, másnak nem lett volna hozzá gusztusa, az a Szekszárdról betévedõ férfi, aki végül biztosan elszerette a nõjét, és akinek Ladája
volt, nem Polskija, ami nem szorult be a gesztenyefák közé sehogy, lehetett
erõltetni. Szekszárdról az az irtózatosan büdös lábú férfi jutott eszébe aztán,
aki egyetlen találkozás alatt szerette el azt a másik lányt. Arról a városról, ami
mára a legtöbb nem létezõ történet színhelye.
Idõ és levegõ az a néhány hét azóta, pedig akkor minden volt csak lehetõség
és tér nem.
Az elsõ pizzázás vele, no nem a Csukában, az azért már sok lett volna. Újra
remegõ gyomor a ház közelébe érve, üdítõ megújulás, a ház szereti lakóit.
Azok a babkonzervek a legkedvesebb emlékek, mondta egyszer viccelõdve, az
õ öt éve csak három fémdoboznyi szépség, nem hazudik. Aztán komolyra váltott, hazafelé tartottak, õ vezetett, és ha viccelõdött, lassított, ha komolyan beszélt, rálépett a gázra; amikor több, folytatta (száguldottak), akkor egy kicsit
kevesebb is. Így adja a kedvem. Nádasit körberajongták a lányok, õ meg csak
rugdosta felnõttesen esõ farmerében a gesztenyét, nem igen törõdte õket, csak
éppen annyira, hogy ne hagyják ott. A megkötözött házat csak azok érthetik,

14

tiszatáj

akik már nem tartoznak oda. Akik ottmaradtak, már mind elfelejtették. Nekik
nem lehetne megmagyarázni.
El sem hinnék, hogy eszembe sem jutnak, mondja neki szerelme, és hogy
milyen könnyû elszakadni.
A fonálra nagyon kellett vigyázni, hogy ne szakadjon el, ez fontos volt.
Mérei, Sára, meg még az valaki, igen óvatos volt, de a fonál így is többször elszakadt. A megkötözött ház ki nem bontható metaforáját ekkor kellett volna
megérteni. Amint Sára óvatosan és kínok közepette, akárha horgot kötne egy
damilra, újra folyamatossá teszi a fonalat.
Valóban igen könnyû volt elszakadni, helyesel, és ezzel a legmélyebben
egyet is ért.
A fonállal körbefont ház képe hullámzik elõtte mégis; a lakó jó a háznak.
Azok a lányok, akik civillel szûrték össze a levet, feszengtek, ha megjelent
Nádasi. A civilek gyarlóságára emlékeztette õket tökéletessége. Nádasi sem tettel, sem szóval nem tiltotta õket semmitõl. Csak a saját javára csalt, az meg néhány lány kivételes adománya volt. Mégis, õ úgy érezte, ezeknek a látogatásoknak lett hozadéka az, hogy a satnya, sánta, billegõ tekintetû öregek, a civil
szeme láttára szerették el (és legtöbbször vissza) annak kedvesét. Õ kivonult az
öltözõbe, figyelje ezt, akinek a pokolban szellõztetik a lelkét. A civil vak, akár
az ajtó, nem látja, hogy ez a forgatás még így, de a következõ már amúgy, pedig a lejtésén látszik, a tapintásán, a szellõzésén, hogy milyen huzatot csinál,
abból tudni lehet, megvan, eladta magát, a szuka; hiába kacsintgat visszafelé. Ki
kell nyomni, azt mondták mindig, a szemét az ilyennek, pedig õ mára azt gondolja, dehogy, kacsingasson csak, különben, ha rögtön az elején rájön a civil,
micsoda belterj, beltenyészet az, nem jegyzi meg eléggé.
Azért táncolnak is, a zenekar megkegyelmez, a Csuka nagy mulatói visszaszorulnak, az apály, akárha hetes esõzés után jönne. Oda a gesztenyefák alá
vissza mennék, súgja fülébe a lánynak, mert ott jó lenne, csapásolnék kettõt
a betonon, annál többet nem bírnék már úgy sem. Ahogy leülnek, kiveszi a kistáskásból a dugi Metaxát, és leránt még egy felest. Oda kellene állni a Nádasi
helyére, mondja; közel a házhoz, de kívüle. Képzeletben kidobja a gombolyagot
az ablakon. Õ dobja ki. Elrúgnék két gesztenyét, hogy ez akkor most remek
volt. A lány mosolya halvány lejtõ. De a világnak hála érte, vége: elszaka

2002. március

15

