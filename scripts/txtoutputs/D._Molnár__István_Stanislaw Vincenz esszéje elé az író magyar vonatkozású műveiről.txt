
STANISLAW

VINCENZ

Hódmezõ
A TÁJ MÍTOSZA
. . . A táj, mint a történelem háttere és eredménye. Háttér, amely fennmarad,
amely az emberi munka sok milliónyi verejtékcseppjének eredménye, a munkáé,
amelyrõl keveset vagy kevéssé fontosat tudunk meg az emberi tettek írott történelmébõl . . .
Ilyen és hasonló gondolatokat ébresztett bennem a magyar Alföld egyik távoli
zugában véletlenül tett kirándulás. Sajnos, különösebb elõkészületek, elõzetes tájékozódás nélkül mentem oda. Olyan vidékre rándultam ki, amelynek mintha nem is
lett volna története: végeláthatatlan pusztába, ahol látszik a t á j nagy átalakulásán a k nem szûnõ folyamata. Magyarország földrajzának és történelmének felszínes
ismerete, a gyenge nyelvtudás, a szinte automatikusan ható érzelmi motívumok
. h i á n y a . . . mindez természetesen nem segíti elõ a mélyebb megismerést, és fõleg
ítéletek kimondására nem jogosít fel. Ám akárhogy is van, lehetõvé teszi benyomásaink és gondolataink közvetlen leírását. Feltéve, hogy ilyen közvetlenség egyáltalán
létezik, hiszen minden ember benyomásainak és ítéleteinek van pszichikai háttere.
A történelmi helyek érzelmeket sugároznak ki magukból. Néha elég kimondani:
Mohács, Kenyérmezõ, Maciejowice, Kutno, G r u n w a l d . . . Másrészt, az irodalom
vagy közmondások és szólások jóvoltából, egyes jelentéktelen helységeket valamiféle humoros dicsfény övez. Olyanokat, mint Abdera, mint Tarascon, mint a Mikszáth Kálmán által halhatatlanná tett Bábaszék, mint nálunk Paczyków vagy Pipidówka. Az én felületes ismereteim szerint, mint említettem, Hódmezõnek, a magyar Alföld e szögletének nincs sem hõsi, sem anekdotikus múltja. Mégis azt
hiszem, az ott szemem elé táruló háttér egyhamar nem halványul el bennem. Benne
van a nemzet életének folytonos jelenléte. És a lehetõségek reménye. Olyan korszakban, amely csordultig van tettekkel, amelybe, úgy tûnik, nem fér már bele
59

több cselekedet, tehát történés, keletkezés, de elmúlás és pusztulás sem, az e m b e r
hálás azért, ami még v a n : puszta, amelyet ugyan mûvel és használ az ember, á m
mégis végtelen, érintetlen . . .
Az igazi magyar Alföld déli részén, Csongrád megyében (állítólag szláv elnevezés, jelentése fekete város, így magyarázta nekem a szegedi múzeum igazgatója;
talán még az avarok korából származó helységnév, akik szláv nyelvi elemeket vettek át), Szegedtõl északkeletre, a Tisza által kettészelve terül el Hódmezõ. A Tisza
a Prut nõvére. Akaratlanul is eszembe jut forrásvidéke. Onnan már csak egy ugrás,
és látni a mi zöld Wierchowinánkat. A mélyben és körös-körül a távolban félelmetes rengeteg, Közép-Európa ma is legnagyobb e r d õ r e z e r v á t u m a . . . És a búvóhelyekkel, változatossággal és meglepetéssel teli vidékrõl, a táncot járó és dalt
locsogó víz reményeinek országából milyen messzire sodródtunk, ki-ki a maga
módján, te kanyargós, zúgó, örvénylõ Tisza!? Egyhangú vidékre, a harmatot és az
embert egyaránt magába szívó ég alá. Olyan vidékre, amely megrémít, nem is
tudni, mivel, egyhangúságával vagy éppen gazdagságának kísértésével? Vajon ez
úgyanaz a kristálytisztán csobogó Czarnohora menti Tisza, amelynek hullámaiban
a hunok királyának, Attilának koporsóját kerestük? Ez inkább, mint Mikszáth
Kálmán joggal nevezte, a magyar Nílus. A vidék félelmetes és jótevõ istene, aki
öntözi a kincset adó feketeföldet és feketefölddel átitatott hullámokat görget ide.
A Tisza partja lágyan omló, a folyó szigetei fáktól zöldellnek, néha csak oázisok a
hatalmas térben, rengeteg a veszedelmes örvény  a halak paradicsoma. Ahogy a
magyar Alföld földmûvelõ lakossága nyáron a végeláthatatlan pusztába indul, úgy
hagyják el városkájukat a halászok, és csaknem fél éven át csónakjukban, a Tisza
vízáradatában élnek.
A szigeteken és a Tisza partjain itt-ott apró halászkunyhókra lelünk, amelyekben csak nyáron laknak. Ezek a kunyhók egyben fogadók és üzletfélék is a halkedvelõk számára. Olcsón lehet itt kapni a híres halpaprikásból vagy az olajban
sült halból. Olyan halból, ami, azt mondják, csak akkor ízlik igazán, ha Tiszavízben fõtt, és készítése közben, Mikszáth Kálmán szerint, az öreg halászok latin
szavakat mormoltak. Abban, amivel jóllaktunk, volt sapor, color et odor, bár a
régi szokás ellenére  és ez korábban megengedhetetlen volt  asszony fõzte.
Egyébként talán nemcsak a latin tudás hiánya okozta, hogy régen nem lehetett
nõket látni a halászcsónakokban és a Tisza menti kunyhókban. Mert mint azelõtt
a pásztorok, a halászok sem vitték magukkal családjukat, feleségüket a mezõk
pusztaságába, a Tisza vízi pusztaságába. Még ma is sok halász egész életét magányosan, család nélkül éli le. Ez a nõk nélküli élet, gyakran csaknem fél éven át,
úgy, ahogy a mi fennsíkjainkon, a múltban megkülönböztetõ bélyeget nyomott a
halászok és pásztorok életére.
A Tisza mentén és túl a Tiszán végtelen, többnyire már mintaszerûen megmûvelt
síkság terül el, ahol állítólag még a XIX. században is hódok tanyáztak. Központja
Hódmezõvásárhely város, ami a hódok mezejének vásárhelyét jelenti. Nevét, mint
meglátjuk, nem véletlenül kapta. A város távol esik a fõ közlekedési útvonalaktól,
provincionális a szó pontos, de egyben legjobb értelmében, gazdag és tiszta, és
olyan nyugalmas, hogy egyszerûen nehéz elhinni, ma ilyesmi is létezik Európában.
Nagy területen fekszik, több mint 60 000 lakosa van. A környéken itt-ott még megtalálhatók a hódok egykori mezejének maradványai, a kisebb-nagyobb mocsarak.
Valamivel távolabb, ilyen maradvány a híres Fehér-tó. Igazi madárrepülõtér, Európa
és Ázsia költözõ szárnyasainak pihenõállomása. Amit a szegedi múzeumban láttam,
csodálkozásra késztet, mert az egzotikusnak tartott, Egyiptomból vagy a Volgán
túlról érkezõ madarak nemcsak erre vonulnak tovább, és nemcsak meglátogatják
Fehér-tót, hanem a Káspi-tenger kacsái fészket is Vaknak itt. Vékony, vörös lábú
madarak ezek, olyanok, mint a futurista karikatúrák, valószínûtlenül felfelé h a j l ó
csõrüket mintha valaki készakarva meggörbítette volna. Azután a Dnyeszter mentén és egész Lengyelországban jól ismert b í b i c e k . . . és természetesen ragadozómadarak sokasága, amelyek már a tudósok elõtt felfedezték a tó gazdagságát. R a j 60

t u k kívül rengeteg madárfaj, amelyeket még soha nem láttam. E terület tudományos feldolgozása kétségtelenül a szegedi múzeum és a magyar tudomány dicsõségére válik majd. Mindezek a madarak a maga nemében egyedülálló „tengerszem"
köré sereglenek, amilyen Fehér-tó és néhány kisebb vízfelület. Az embernek az az
érzése, hogy ezzel a „szemmel" felmérhetetlen földalatti vizek tekingetnek ki a
világba. Mert tudnunk kell, hogy az egész Alföld alatt a mélyben valóságos földalatti tenger van, amely valamilyen módon bizonyára termékenyebbé teszi a síkságot. Az egész környéken gyakori artézi kutak e mélységekbõl látják el ivóvízzel
a lakosságot, de ha a tavaszi záporok nyomán több lesz a víz annál, amit a föld
e l tud nyelni, elõtörnek a földalatti hullámok, és elárasztják a sík vidéket. Ilyenkor, ameddig a szem ellát, mindent víz borít, mint nekem bizonygatták, nem
egyszer övig érõ, és ilyenkor csak csónakkal lehet közlekedni.
A természet ezen elemével mintegy aláaknázott Hódmezõ és az egész Alföld
maga is az elemek birodalma. Szép látvány nemigen van a vidéken, nincsenek
r a j t a gyûrõdések, tagolatlan. Részei beleolvadnak az elemek végtelenjébe, az égboltba, a felhõkbe. A természet elemeivel az itteni ember szembefordítja makacs
akaratát, józan eszét, kitartó, folytonos munkáját. És ebbõl születik az ú j elem: az
árvizek által gyakran ostromolt, de végül is gyõzedelmeskedõ, valóban elemi erõvel növõ búza, kukorica.


. . . Bár a gazdasági életet megbéklyózza, fogságában tartja a munka, leköti a
határtalan pusztaság, mégis a szétszóródással és felaprózódással való határozott
szembeszegülés, az ösztönös városiasodás jellemzõ rá. Ez a szabad és független,
magukat önként fegyelmezõ emberek szövetkezésének alapja. Az erõs magánérdeket,
a család önmagáért való életét, ami Magyarországon mindenütt szembetûnõ, itt a
városi együttélés szervezete szabályozza. Ha a magánérdek a család sejtjének hár. tyája, amely mintegy a társadalom alkotóelemeinek keveredését akadályozza, akkor
errefelé legalább azt nem látjuk, hogy e sejthártya keményedne, hogy szarusodni
kezdene, a társadalom szervezetét károsítaná.
Ami az emberek külsõ megjelenését illeti, az ittenieknél szembetûnõ a törökös
jelleg. Sokan, fõleg a férfiak, Ukrajna népére és a kozákokra emlékeztetnek. A többség kálvinista, mértéktartó, szûkszavú, komoly, sõt búskomor, de jóindulatú. Nyáron az árvíz okozta károkat tüntetik el, gazdagságuk és szegénységük egyaránt a
munkájukat megszabó pusztától függ. Láttam õket templomban is, ahogy magukba
mélyedtek, elgondolkoztak, csendesen ültek .vagy buzgón és komolyan énekeltek.
Láttam a piacon, ahogy jámboran egyezkedtek, barátian, de nem harsányan. A hatóság, az állami méltóságok elõtt illedelmesen éreztetik szabadságukat és függetlenségüket. A vidék legnagyobb városa Szeged. Kossuth leghûségesebb városa, ahogy
õ mondta, „a nemzet büszkesége". Így hát nem nehéz a házigazdáékkal beszélgetni.
Tárgyalunk errõl is, arról is. Sõt bõbeszédûvé válunk. Igaz, a kelleténél késõbb
tisztába jövök azzal, hogy velük folytatott társalgásom, mármint az én részemrõl,
_ komikus hatást kelt. Nem tettem szert arra a képességre, hogy kevés szót használva
beszélgessek egy olyan nyelven, amelyet igen hézagosan ismerek. Inkább ahhoz
szoktam hozzá, hogy gondolataimat hûen, pontosan fejezzem ki. Igen, nem tanult a m meg, hogy a leghétköznapibb fordulatoknak nagy elõnyük van, mert, mint az
embereket elválasztó folyón a gázló, ezek is megkönnyítik az átkelést az egyik
partról a másikra. Ám ahogy a magyarokkal, különösen a vállas, mélabúsan mosolygó öregekkel szóba elegyedtem, egy dolgot megtanultam: hogy megértsük egymást, nem kell mindent kimondani, hogy néha még beszélni sem kell. A beszéd
teremtette közeledés és kapcsolat néha nyilvánvalóan bizonyítja és tartósabbá teszi
azt, ami már korábban megvolt.
Más országok közül az ottani emberek Oroszországot ismerik a l e g j o b b a n . . .
Beszélgetéseinkbõl kiderült, hogy nem igen hisznek a propagandának, amely
61

azt hirdeti, hogy Szovjet-Oroszországban a parasztoknak rosszul megy a soruk.
Nem az én dolgom, az idegené és vendég menekülté, hogy bárkiben is rossz érzést
keltsek. Nem illett vitába szállni az országos propagandával, sem pedig azt helyeselni. A legkényelmesebb az volt, hogy megkérdeztem, mi errõl az õ véleményük,
mert én Oroszországban nem jártam. Beszélgetõpartnereim hittek a józan paraszti
észben, és az volt a véleményük, hogy ott a parasztok uralkodnak.
Mindenesetre itt Hódmezõn józan és igazán értelmes, de kemény, sajátos emberfajtával találkozunk, amelyet a sors mély függetlenségérzettel és egyben belsõ,
egészséges fegyelmezettséggel ajándékozott meg. Ez mindenekelõtt a föld adománya, a hozzá kötõdõ, belõle születõ szervezettség ajándéka.
önkéntelenül eszébe jut az embernek, vajon olyan népnél, amely ha máshogy
nem, ösztönösen megõrizte szellemi különállását, nem fedezünk-e fel elkülönültséget
a népi kultúrában is. Ha gyalogosan vagy jármûvel bejárjuk a puszta útjait, érezzük a nálunk megszokott kápolnák, keresztek, feszületek hiányát. De így felelünk
magunknak: hiszen ez fában szegény vidék, ezenkívül kálvinista társadalom, amit
alkot, másféle. Mégis, a múzeumban látott nagyszerû hordókra és szalmafonásokra
visszaemlékezve, önkéntelenül feltesszük a kérdést: vajon legalább a háziipar, az
itt rendelkezésre álló anyagokat felhasználva, nem fejlõdött-e ahhoz hasonlóan,
ahogy nálunk towicz környékén, ahol a nép a szalmából készült tárgyak fantasztikus gazdagságát teremtette meg? Sajnos, semmi hasonlóságot nem vettünk észre.
Nem vettük észre még a kultúrának a pásztorélettõl örökölt maradványait sem,
amelyekrõl Gyõrfy István professzor, a pásztorkodás újabb kutatói közül pedig dr.
Gunda Béla tájékoztatott. Már amikor egy-egy portára bementem, sehol sem láttam például az annyira jellegzetes komondorokat (állítólag ez a kunok idejébõl
való kutyafajta), sem a kuvasznak nevezett régi juhászkutyákat, de néhány tehetõsebb gazdaságban láttam szép és fenyegetõ bernáthegyieket. Hasonló a helyzet a
szarvasmarhával. A régi magyar fajtákat már nem találjuk meg. Ami van, mind
idegenbõl való, bár jól meghonosodott. Elég régen eltûntek már azok az állatok is,
amelyek a népi ruházat darabjainak anyagát adták. Nincs meg például az a durvagyapjas magyar juh, amely különösen alkalmas volt a „gubás" és „szûr" nevezetû
régi bundák készítésére. Ezeket vagy szõrös részükkel kifelé fordítva hordják, vagy
vastag gyapjúból szövik, és csodálatosan kivarrott gallérral díszítik. A pusztán,
ahol a pásztoroknak néha még kunyhójuk sem volt, sõt tetõ sem a f e j ü k felett, a
rossz idõ és a hideg ellen egyedül a hatalmas méretû „szûr" nyújtott védelmet.
A múzeumokban és Magyarország egyes vidékein is még gyönyörû példányai láthatók. Hódmezõn ez a ruhadarab már elég ritka.
Hasonlóan áll a dolog a sajátos szellemi kultúrával. A magyar dalok elõadóinak és megõrzõinek szerepét (úgy, ahogy Szerbiában is) a cigányok vették át.
Falusi, nem cigány zenészekkel már nem találkozunk. Az élet városiasodása, úgy
tûnik, megkönnyítette ezt a folyamatot. A cigányok játsszák, éneklik és idézik fel
a magyar Alföld népének saját õsi dalait. Azt is példázza ez, hogy olyan idegen
elem, mint a cigányság, mennyire elválaszthatatlanul össze tudott nõni az országgal. Megtudtam viszont, hogy Szentes városban él még három öreg, akik t u d n a k
játszani két furcsa, õsrégi, nyenyere és tekerõ nevû billentyûs hangszeren,. amelyek
a mi kolduslantjainkra emlékeztetnek. Maguk a hangszerek a múzeumban l á t h a tók. Érdekes, számomra különösen izgalmas lenne meghallani hangjukat és megtudni, megörökítették-e azt hanglemezen.
Egyébként lehetséges, hogy más vidékeken több nyoma vagy megjelenési formája van a sajátos népi kultúrának. Viszont, mint nálunk, úgy itt sem szabad megfeledkezni arról, hogy azok a híresnek kikiáltott vidékek, amelyek a városi kispolgárok elragadtatását kiváltó népmûvészeti tárgyakat készítik, korántsem az igazi
népmûvészet alkotómûhelyei... Csak ott, ahol megmarad valami a régi életmódból, maradnak meg a sajátos régi kultúra formái vagy alkotásai. Talán az egyetlen
ilyen emlék, amelyre kirándulásomon rátaláltam, az úgynevezett
banyakemence,
vagyis kemencevénasszony. Valóban hatalmas, hasas, szoba nagyságú, két,. alapjá62

val összeérõ csonkakúp formájú kemence. A tiszta szobában áll, és a konyha felõl
tüzelnek benne. Szalmával fûtve melegít a zimankós téli hónapokban . . . Általában
véve és külsõleg a Hódmezõ környéki gazda hasonlóvá vált a nyugat-európai paraszthoz. Tulajdonképpen Magyarországon élõ európai paraszt. Sõt azt is mondhatnánk, szinte hõsiesen arra törekszik, azon fáradozik, hogy így legyen.
Miben különbözik hát ez a nép a többitõl?  kérdezhetné meg valaki.
Az", amit egy sajátos vidék az egész társadalom életéhez hozzátesz, nem kell,
hogy okvetlenül a külsõségekben, az elsõ szempillantásra látható legyen. Ha Hódmezõ környékének lakosságát a magyar parasztság képviselõinek fogadjuk el, mint
m á r mondtuk, találunk bennük valamit, ami rendkívül értékes az ország társadalmi és politikai szervezete számára. Ez a természetnek kiszolgáltatott ember találékonysága és szabadsága, amely fegyelmezettséggel és az erõk egyesítésével társul.
Az egész szervezet pedig jelentõs mértékben a t á j sajátosságain alápszik. És úgy
tûnik, ami fontos, hogy az ilyen típusú szervezet nem válhat élettelenné. A magyar
Alföld parasztja nem kényelmesedhet el, nem élvezheti mértéktelenül a már elvégzett munka gyümölcseit, már csak azért sem, mert a földalatti vizek szüntelenül
fenyegetik, arra késztetik, hogy éberen õrködjön. Talán egy idõ múlva a harc kevésbé fogja kimeríteni. Talán kevésbé fogja kiszívni az emberek erejét, kevésbé
fogja pusztítani egészségüket. Talán eltûnik a gyermekarcok sápadtsárga színe,
megszûnik a tüdõbaj, és lecsökken a halálozások igen magas száma. De az õrködés
és az elemekkel folytatott harc megmarad. Csupán egyenlõbbek lesznek az esél y e k . . . Talán a közéletben is megelevenednek majd a hagyományokban gyökerezõ
sajátosságok, amelyekrõl a költészet és a dalok tudnak vagy tudni akarnak. Ezek
a sajátosságok elõbb vagy utóbb kifejezõdnek majd az alkotó tevékenység minden
területén, végül szellemi téren is. Meg kell azonban jegyeznünk, hogy vázlatunk
igen felszínes, futó benyomásokon alapszik, nem pedig hosszabb együttélésbõl,
ismerkedésbõl született...
Visszafelé vonattal átutaztam a szépen megmûvelt magyar Alföldön, azon a
vidéken, ahol egykor idegen törzsek, a kunok éltek. Eszembe jutottak Herczeg
„Pogányok"-jának képei. Hiszen a kunok polovecek, akiket mi ismerünk a régi
szláv, óorosz, „Ének Igor hadáról" címû sztyeppei eposzból! Még ma is Magyarország egyes vidékein ezeket a szláv etnikai területek határán élõ m a g y a r o k a t . . .
„palóc"-oknak nevezik. És a kunok utódai ma is, a többiekkel együtt alkotják a
szellemében valódi magyar népet.
Szép júniusi hajnalon mondtam búcsút a magyar Alföldnek. Eszembe jutottak
Dante szavai:
„O beata Ungheria!  se non si lascia  m a l m e n a r e . . . "
Hódmezõvásárhely,

1943.

F o r d í t o t t a : D. MOLNÁR ISTVÁN

65

