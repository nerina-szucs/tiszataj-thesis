
Affinitások és koncepciók
KÉPZÕMÛVÉSZETI GONDOLKODÁS AZ ÚJ SYMPOSIONBAN
Az Új Symposion kezdeti periódusának (1965-1975) képzõmûvészeti publikációit alapul véve
kívánok szólni arról, hogy mai perspektívából szemlélve, milyen affinitások tapasztalhatók,
milyen tájékozódási irányok és koncepciók rajzolódnak ki. Azt kellene nyomon követni, mely
szövegek mentén alakul ki az a szemlélet, amely mozzanataiban majd a mûvészeti alternatívákat újragondoló, harmadik nemzedék (pl. Sziveri János) képzõmûvészeti esszéinek tematikai jellemzõiben és látásmódjában is tetten érhetõ. Természetesnek tûnik a kérdés, hogyan
sikerült az értelmezési mezõt kitágító képzõmûvészeti diskurzusok folyamatos fenntartásával olyan tradíciót írni, hogy a késõbbi elképzelések is kapcsolódhassanak az alapítók szemléletéhez. Sziveri János több autentikus képzõmûvészeti alkotót illetõen is megszólalt, és
amikor Ács Józsefre, Sáfrány Imrére, Benes Józsefre, vagy éppen Maurits Ferencre figyel, akkor olyan alkotói életmûvekre összpontosít, amelyek a symposionista mûvészetértelmezésben kiemelten hordozzák a folytonosság jegyeit. Úgy is fogalmazhatnék, hogy az erõteljes
képzõmûvészeti diskurzus fenntartása, az érintkezõ értelmezési mezõk tágítása a lapban,
már eleve kapcsolódást mutat az alapítók szemléletéhez. Így még erõteljesebben adódik a
kérdés, hogy milyen értelmezõi intenciókra, mely alkotói világokra figyelnek a kezdeti idõszak szerkesztõi a vajdasági magyar képzõmûvészeti anyagok melletti hangsúlyos döntésen
túl? Milyen „kitekintéseik” vannak, illetve hogyan jelennek meg a gondolkodási térben a délszláv alkotók? Kérdésként merül fel az is, kiteljesítik-e azt a máig izgalmasnak számító horizontot, más lehetségesnek és szükségesnek tûnõ megértési körökkel, amelyet az elsõ számban Leonid Šejkának a Traktátus a festészetrõl (Traktat o slikarstvu1) címû kötetébõl kiemelt
Holbein-esszéje megnyit?
A Šejka-könyv, amelyre az akkoriban (1965) fontosnak számító Nolit-díj is ráirányította a
figyelmet, egészében a reneszánsz festészeti értékekben megragadható, a szerzõ terminusával, „távoli tradíció” vonzáskörében gondolkodik. A folyóiratban megjelent szöveg a Strukturalitás címû fejezet keretében került közlésre, amelyben a szerzõ a szerkezetiség multimorf
jellegével és lehetséges módozataival, az alapvetõ kompozíciós elvekkel és sémákkal foglalkozik, valamint a képszemlélési távolságokkal és szögekkel. A további fejezetek az illuzionizmus, a keretezettség és a külsõ kontextus, a témavilág és a tárgyiasság problémáját járják



1

Az itt közölt tanulmányok (Faragó Kornélia, Kürti Emese, Pintér Viktória és Visy Beatrix írásai) a
szentendrei Ferenczy Múzeum Újvidéki Orfeuszok  a vajdasági Új Symposion 1965-1992 címû kiállításához kapcsolódó, 2018. március 8-án megrendezett konferencián elhangzott elõadások szerkesztett változatai.
Leonid ŠEJKA, Traktat o slikarstvu, Beograd, Nolit, 1964.

„

54

tiszatáj

körül. A Holbein-analízis2, amelyet az Új Symposion lefordíttat (filmkritikusként a fordító is a
vizuális mezõny embere) egy strukturális elemzési példaként van jelen, az anamorfózis problémájának példájaként is. A fejezet keretében megjelenõ másik analízis Vermeer A festészet
allegóriája (Mûterem) címû mûvének kompozíciós elemzése. Elõre kell bocsátani, hogy ez
utóbbi sem lett volna téves választás, hiszen Šejka az integrális kép megteremtõjeként, Miro
Glavurtiæ pedig egyenesen a Mediala-eszmény festészeti megtestesítõjeként tartotta számon
Vermeert. Nem lett volna indokolatlan a választás, de valamelyest más irányba vitte volna a
gondolkodást.
A szerkesztõ tehát több lépésben választott, egyrészt a fejezet, másrészt a fejezeten belüli
elemzések tekintetében is. E választás nyomán lép be azután Hans Holbein neve a beszédrendbe, Leonid Šejka közvetítésével, aki, mint maga írja, olyan festészet mellett kötelezõdött
el, amely „a modern kor minden eredményét integrálná, amely a világ új víziójának reflexeként hatna, s amely, lehet, hogy paradox módon, de egészlegességi jegyeivel bizonyos koincidenciát mutat a reneszánsz képiséggel.”3 Ebbõl az következik, hogy amikor a Holbeinszövegre esett a választás, részint egy olyan alkotóra, illetõleg alkotásra (a Követekrõl van
szó) villantottak fényt, amely dupla szemléleti játékaival, a szemlélõi nézés és a képi tekintet
észlelési kettõsségeivel, az anamorfikus disztorzó eredményeként a halál jelenlétének/távollétének kettõsségeivel máig izgatja a világ képzõmûvészeti gondolkodását. (Zárójelben jegyzem meg, hogy az Új Symposion 3738-as számában, Maurits Ferenc Krisztus-verse felett, jelöletlenül ugyan, de feltûnik Holbein Halott Krisztusának részlete is, igaz függõleges elhelyezésben). Másrészt viszont egy olyan szöveg került be a számba, amelynek a tárgyak belsõ képi helyzetének megrajzolásával, a fenomenológiai meggyõzõ erõ mûködésének kitapintásával sikerült megmutatni Leonid Šejka festészeti irányultságának, de az itteni modernitás utáni jelenségeknek a rejtettebb eredõit is. A David Piper 1961-es munkája (Holbeins Ambassadors) nyomán is elemzett kép „a tökéletességig kivitelezett, átgondolt, átérzett és megszervezett összes képelemek együtthatása”.4 Šejka még az amorfizmusaiban is megszerkeszett
festmény középpontjának a stabilitását tapasztalja, s azt, hogy a szimbolikus tárgyak együttese, a kor helyzetén keresztül az ember univerzális helyzetét is interpretálja. Ezt a képihermeneutikai harmóniát értelmezi majd újra a „világ új víziójának reflexeként” mûködõ Šejka-kép, amikor az általa használt tárgyi elemek mesterséges csoportosításából teljességgel
kiiktatja a centrum képzetének minden lehetõségét, de úgy, hogy a kép  magát az alkotót
parafrazeálva  egészlegességi jegyeivel, bár paradox módon, de bizonyos koincidenciát mutasson a reneszánsz képiséggel.
Leonid Šejkát festészeti gyakorlatában és teoretikus elgondolásában is  az Új Symposion
12-es számában megjelent Lerakat címû szövegébõl is jól látszik  a tárgyak jelentésének kihalása, szimbólum voltuk megszûnése foglalkoztatja. Annak a képnek a létrehozhatósága érdekli, amely tulajdon jelentésük kihalásába veti a tárgyakat, amely eléri, hogy ténylegességük, adottságuk, megszüntetésükhöz vezessen. A tárgyak sokasodása voltaképpen megszûnésük létrehívója. Az említett szám a belsõ oldalakon és a hátsó borítón is a Lerakat-sorozat
képeit hozza. A Lerakat (Skladište)-sorozat legjobb darabjai nagyjából 1968-1970-bõl valók.
2

3
4

Leonid ŠEJKA, Hans Holbein: Jean de Dinteville és Georg de Selve francia követek, Ford. Ládi István, Új
Symposion, 1965, 1., 26-27.
Leonid ŠEJKA, Traktat o slikarstvu, 203.
Leonid ŠEJKA, Hans Holbein: Jean de Dinteville és Georg de Selve francia követek, 27.

2018. június

55

„

Ebben az idõszakban készül a szorosan ide kapcsolódó Tárgyak számlálása (Brojanje predmeta, 1970) címû festmény is. Általánosságban véve az integralitás iránti nosztalgia alapozza
meg Šejka gondolkodását, amely szerint „a tárgyak más tárgyak egész sorának közeli hatáskörében kivételesek”5. S innen jut addig, mint írja, hogy a lerakatban viszont  vagy a szemétdombon, fûzhetnénk hozzá  a jelentésükben elhasználódott „tárgyakat elnyelik a másik
tárgyak. (...) A festõ feladata, hogy a lerakat minden formáján kívül és azokon túl, magának és
másoknak egy egységnyi fényt vonjon ki. A mindenféle tárgyak és a mindenféle tárgyak mindenféle képeinek túltengése multiplikációt szül, mint amilyen a jelentés nélküli tárgyak halmozása, melyek ismét, mint jelentés nélküli tárgyak, egy elmosódottságot valósítanak meg, s
ez az elmosódottság tiszta edény, amelybe felfoghatjuk a Fényt.”6
Egyébként, Leonid Šejkával, a háború utáni szerb mûvészet ezen egyedi jelenségével való
szerkesztõi-szerzõi találkozás már 1963-ban megtörtént, a vulkán-sorozat egy 1962-es darabjának A szoba közelében vulkán (Soba na dohvatu vulkana) közlésével A Symposion galériája címû rovatban. A vulkán-jelentések, a vulkán mint túlvilági táji jelenség, mint „kétirányú
vertikalitás”, más üreges képzõdményekkel egyetemben, beletartozik Šejka szellemi-képi
architektúrájába, ugyanúgy, mint késõbb a szemétdomb, vagy a lerakat képi-szellemi fogalomköre. A szoba közelében vulkán Bányai János jegyzetével jelent meg, aki már a mellékletként egzisztáló Symposionban is határozott képzõmûvészeti érdeklõdést mutatott. Bányai,
miközben keresi a šejkai képiség alapjellemzõit, viszonyítási pontot is talál: „A tér így lassan
megtelik felületekkel: a felületek egymás mellett is rendszert alkotnak, konkrét rendszert. A
dimenziók rendszerét. A felületek tartalma azonban ellentétes. (...) Az ellentétes felületek
groteszk tartalmat közvetítenek: irracionálisat, mint Georg Grosz képein az iddogáló utcalányok. Ez a groteszk tartalmi mozzanat azonban nem elsõdleges: a lényeg benne konkretizálódik, azonban éppen a kép folyamatosságát követve elõzi meg azt, tagadja is talán, ellentétbe
kerül vele, nem úgy világítja meg, mint önmagában is maradandó értéket, sorban úgy, ahogyan a vulkán hamva borítja az eget, nem rendszeresen és nem méltóságteljesen, minden
mesterkéltet megvetve, hanem szilárd gondolati rendszeren alapulva.”7
Šejka mûvészete és teoretikus életmûve a Mediala nevû mûvészeti, underground csoportosulás és/vagy mozgalom szemléleti dimenzióiban is értelmezhetõ, amelyet a mai szakmai
közvélemény az uralkodó nomenklatúra, a „pártkönyves mûvészet” egyetlen alternatívájaként tart számon. Danilo Kiš, a mûvész halálára írt rövid méltatásában, a Mediala lelkeként
aposztrofálja Šejkát, mint azon ritka mûvészek egyikét, a hazai és az európai festészetben, aki
úgy állt a legközelebb a modern szenzibilitáshoz, hogy egyben a legközelebb került a szintézishez is.8 Olyan közel került a modernitáshoz, hogy magába szervesítve, túl tudjon rajta lépni (a szintetizáló szándékból építkezõ, új gondolatiság felé)  fûzhetnénk hozzá. Šejka a következõket írja könyve záró fejezetében: „Minden, ami eddig forradalomnak tûnt a festészetben, valószínûleg csak a forradalom elõkészítésének minõsülhet.”9 A Mediala legfõbb értékeinek egyike, hogy teoretikus szinteken is igyekezett megragadni a kifejezés megújuló lehetõ5
6
7

8
9

Leonid ŠEJKA, Lerakat, Ford.: Brasnyó István, Új Symposion, 1966, 12., 10.
I. m.
BÁNYAI János, Leonid Šejka: A szoba közelében vulkán, Symposion (az Ifjúság mûvészeti és kritikai
melléklete), 1963. február 21., 12.
Danilo KIŠ, Smrt Leonida Šejke, Politika, 1970. december 17., 12.
Leonid ŠEJKA, Traktat o slikarstvu, 202.

„

56

tiszatáj

ségeit  Mediala címmel folyóiratot is indított  s ez nagyban felerõsítette és szélesítette a
csoport kifelé irányuló hatásait, a potenciális közönséggel való kapcsolatrendszerét. A Medila
elméleti jellemzését illetõen, Šejkán kívül, különösen Miro Glavurtiæ személyét és elgondolásáit lenne fontos kiemelni.
A koncepció egységét sugallva, a Mediala tagjai mûvészeti magatartásuk mellett, életformájukat és öltözködési szokásaikat illetõen is kreatívan viselkedtek. Maga Šejka egy rövid
ideig még börtönben is ült. A hatalmi centrumoktól távol formálódó Mediala, írja Dejan Ðoriæ,
Šejka monográfusa, nagyon nehezen tört magának utat a szélesebb nyilvánosságba, valahol
minden kiállítása skandalumnak minõsült10. Az Új Symposion más szerkesztési gesztusaiból,
például a világirodalmi alkotók közlési tendenciáiból, az látszik kirajzolódni, hogy az elkülönülõ, a besorolhatatlan, a szemben álló, a politikailag kellemetlen alkotók, a kultúrpolitikai
szûklátókörûség áldozatai iránt nyilvánult meg kifejezett érdeklõdés. Bizonyos, hogy a Leonid Šejkára és alkotói körére irányuló figyelemnek is van ilyen eleme. Lényeges vonatkozások ezek, amennyiben jelzik, hogy a publikációs figyelmet, az esztétikai színvonalon túl, az ellenmagatartás jegyei, a protestancia bizonyítékai is befolyásolták. A szélesebb nyilvánosságtól elzárt, de a kortárs mûvészet határait tágító alkotók felé orientálódtak, és jelen vannak a
figyelem más indokai is, a vajdasági magyar képzõmûvészetre irányuló erõteljes figyelem
mellett, a jugoszláv képzõmûvészeti gesztusokból való merítési célzat, és a kor szûken vett
képzõmûvészeti kliséivel való határozott szembeszállás. Ez a folyamatosságot mutató koncepcionális mozdulat egy nagyon izgalmas alkotói hálózat kialakíthatóságát eredményezi a
lapban, a Šejkához való kötõdések összefüggéseivel, s olykor a vajdasági magyar vonatkozások nyomaival is. Ebbõl a hálózati rajzolatból emelnék ki néhány példát: így kerülhet be a
lapba (már a mellékletbe is) a Mediala egy másik tagja, az új figuratívnak számító Vladimir
Velièkoviæ, akit korai, brutális látványvilágú alkotói periódusát illetõen összefüggésbe hoznak Gabrijel Stupica sötét korszakával, s aki szintén részese a manifesztum jellegû közös kiállításoknak. Az ilyen alkalmakkor bemutatott imagináris belsõ tereit és tárgyi viszonylatait
elemzõ kritikusokat a festmények „misztériuma” izgatja. Velièkoviæ rajzolóként is nagyon
erõs individualitású alkotó, expresszív hatású víziói olykor magát a képet is szétrajzolják.
Egy korabeli megállapítás szerint ez a rajz meztelen, könyörtelen, az alkotói gondolat veleje,
amellyel direkt módon hatol be a képbe az a szándék, hogy együttérzést váltson ki, hogy védje az emberit  egy olyan elem, amely kérõ és figyelmeztetõ üzenetet közvetít, s lázadásra való felhívást is.11 Az Új Symposionnak már a 3-dik száma hoz egyet abból a rajzsorozatból,
amely Velièkoviænak a testhez való viszonyát érvényesíti. Hogy felfrissítse a témáról való grafikai diskurzust, intenzíven groteszk elgondolásaival szinte megtámadja az emberi testet, zavaróan szokatlan perspektívából mutatja, deformálja, vagy meg is csonkítja. Ugyanez a szám
Maurits Ferenctõl  aki a mellékleti idõktõl, tehát 1962-tõl fogva az egyik legaktívabb alkotója/publikálója a lapnak  is hoz egy hatásos kollázst, amelyhez Tolnai Ottó szöveget társít
(mindkettõ a tapasztalati világot megbolygató szándékból született): a képen is, és a szövegben is egy tárgyi képzettársítás antropomorf irányú metaforizációja mûködik, mintegy a jelenségek transzcendens összefüggéseit kutatva: „Hûtõszekrényszem-feje az Úrban / Akár a
10

11

Dejan ÐORIÆ, Leonid Šejka: [1932-1970] apokaliptièar i integrator, Beograd, Službeni glasnik, 2007,
18.
Katarina Ambroziæ 1963-as kritikájából.  Vladimir Velièkoviæ. Jugoslovenski period 19581966. Katalógus, Moderna galerija Valjevo, Valjevo, 1986. 13.

2018. június

57

„

rák kereszt-úton hátrál / Elõtte könyv”. A testértelmezõ vizuális gesztusokról beszélve, feltétlenül említeni kell, hogy Maurits Ferenc nagyon korán bekapcsolódott ebbe a beszédrendbe, például az ellentmondásosra formált Kopasz madonna címû kollázsával a 2. számból, és a
Doboz címû kollázzsal,  amely a doboz által rejtett/feltárt nõi arc talányos szépségéhez láthatóan elhasználódott végtagokat társítva lepi meg a szemlélõt. A kapcsolódó Tolnai-szöveg
itt is használja a vizuális alkotás megtermékenyítõ idegenségét. A groteszk testértésnek ezt
az erõteljes és variatív minõségeiben meglehetõsen gazdag nyelvezetét formálják, alakítják a
késõbbi számok Maurits-képei, a rajzok és a grafikák is.
Emellett, hogy csak a legjobbakat említsem, a 34-es szám, hat grafikával biztosít erõs jelenlétet Dragan Lubardának, akinek 1965-ben közös kiállítása volt Leonid Šejkával. Katalógus-szövegében12 Aleksa Èelebonoviæ hangsúlyozza, hogy ezek a Šejka-képek mindig is vita
tárgyát képezték, és revoltálást váltottak ki a kortárs szakmai körökbõl. Èelebonoviæ szerint
a tárgyi világból ugyan nem lehet kimenekülni, de az az út viszont, amely elvezet e világ mélyebb jelentésihez, nagyon is megválasztható. Šejka példája a tárgyi elkülönítés, illetve a szintetikus megközelítés útja, valamint a relatív jelentés kidolgozásának terepe. A szóban forgó
alkotói-baráti körbõl kerülnek közlésre, 1967-ben, Dragoš Kalajiæ festményei is, aki késõbb
majd értelmezi Šejka, vagy például a vele együtt alkotó Olja Ivanjicki életmûvét.
Dragan Lubarda és az újvidéki születésû, bölcsész végzettségû (innen való korai ismeretsége a symposionistákkal) Petar Æurèiæ 1968-ban egyszerre jelentek meg az Új Symposionban. Æurèiæ, a jugoszláv rajzmûvészet egyik késõbbi nagymestere (a megjelenés idején még
csak harminc éves), a címoldalon is. De Æurèiæon kívül itt publikál például  a vajdasági képzõmûvészet megújítói közül  Milan Stanojev és Cvetan Dimovski is. Benes József, Petar
Æurèiæ és Cvetan Dimovski 1978-ban majd együtt szerepelenek a Vajdasági grafikák13 címû,
ljubljanai kiállításon. A mi szempontunkból a kortárs grafika különösen figyelemre méltó
eseményének tekinthetjük ezt a kiállítást, hiszen e mûvészek a vajdasági grafika országos jelentõségû alkotóiként mutatkozhattak be. Benes szerigrafikus munkákat állított ki, Cvetan
Dimovski a többi között a Karmesterrel és a Délebéddel, Æurèiæ pedig a Camera obscurasorozatával mutatkozott be Ljubljanában. Tolnai Ottó, aki számára Æurèiæ grafikai teljesítménye a jugoszláv képzõmûvészet meghatározó része, így ír tárgy-koncepciójának alakulásáról:
„Emlékszem elsõ szereplésére: ott még külön egzisztáltak a mûvészettörténeti motívumok, a
tárgyak, még nem tûntek át egy egységes világba. () Æurèiæ úgy kezdte képzõmûvészeti, azaz rajzolói munkálkodását, hogy szinte a szó szoros értelmében kezébe vett egy-egy tárgyat,
és emberfeletti erõvel deformálta azt.”14
Milan Stanojev, a mai mûvészettörténeti gondolkodás szerint a jugoszláviai grafikai kifejezés egyik innovatív hatású alkotója, az urbánus jelentéskörnyezet és a narratív figuráció játékba hozásával, meg a tárgyak okozta lidércnyomás képi értelmezésével rajzolja át a grafikai tradíciót. Az Új Symposion 35-ös száma az egyik mozaikszerû kompozíciós megoldásokat
alkalmazó sorozatából emel ki egy darabot, abból a látszatra kaotikus képiségû sorozatból,
12

13

14

Zoran PAVLOVIÆ  Aleksa ÈELEBONOVIÆ, Dragan Lubarda  Leonid Šejka. Katalógus. Kultura, Beograd
1965. Lubardáról Pavloviæ, Šejkáról pedig Èelebonoviæ írt a katalógusában.
Vojvodinski grafiki. Beneš, Æurèiæ, Dimovski. Katalógusszöveg: Miloš Arsiæ. Mestna galerija Ljubljana,
Ljubljana, 1978.
TOLNAI Ottó, Petar Æurèiæ  A meztelen bohóc. Képzõmûvészeti esszék. Forum Könyvkiadó, Újvidék,
1992, 184.

„

58

tiszatáj

amely, „mint egy képzõmûvészeti rébusz, a tárgyi és figurális részletek összekapcsolt egységében állítja elõ a jelentést”.15 Stanojev 1973-ban az Újvidéki Képzõmûvészeti Szalon kiállítója, majd közvetlenül ezután Belgrádban is nyílik önálló kiállítása. Ez utóbbi tárlat katalógusszövegét pályatársa, a már említett Petar Æurèiæ írja, a többi között azokról az akvatintával
készült képekrõl, amelyeken egy geometrikus térbeli alakzat magába zár egy organikus formát: a szilárd anyagú kocka foglyul ejti az emberi kezet, vagy egy madárnak a testét. Æurèiæot
részint a kocka-tárgy agresszivitása foglalkoztatja16, majd a kocka elleni fejszés támadásokat
értelmezi, közöttük egy olyat is, amikor a kockára lesújtó fejsze éppen a kockába öntött virágot hasítja ketté. A fejszét magát is virág jelöli. Az Új Symposion, mai perspektívából, szinte
annak bizonyítékaként, hogy folyamatos és naprakész tájékozottsággal követi a jugoszláv
képzõmûvészeti mozgásokat, 1973 áprilisában a folyóirat hátlapján és hátsó borítójának belsõ oldalán is Stanojev-képeket hoz. A szám belsõ oldalain pedig, amolyan lejtmotívumként
vonul végig annak a bizonyos virágos kockának a hasított képe, amely a dolgok megfoghatatlan értelmének, a csalóka bizonyosságnak és az ellentmondásnak a képi megragadásával,
olyan radikálisan másként értelmezi a tárgyi világot, amilyen értelmezésre a korábbiakban
nem volt példa. „A maga szuggesztivitásában tagadhatatlan az a tény, hogy ezek a fejszék a
hasadást, a minden áron való szétválasztást jelölik. De ez semmiképpen nem zárja ki azt a
tényt, hogy ezeken a grafikákon a fejsze mégis csupán fejsze, a kocka kocka, a fa pedig fa. Következésképpen, Stanojev ideái úgy vibrálnak, mintha két erõs mágneses mezõ pólusai között feszülnének, teljességükben sohasem megragadható módon.”17
Milan Stanojev már 1964-ben jelen volt a Belgrádi Kör (Beogradski krug) grafikai kiállításán (ez a Kör második kiállítása), ahová azon mûvészek kaptak meghívást, akik alkotói tevékenységüket illetõen kötõdtek a belgrádi Garfièki kolektiv elnevezésû galériához és képzõmûvészeti központhoz. A minden új megközelítésre nyitott központ a grafika mellett kötelezte el magát és maga köré gyûjtötte a mûfaj legjobb mûvészeit. Eleve azzal a céllal jött létre,
hogy a legjobb kortárs mûvészeti törekvéseknek, a klasszikus grafikai képiséget felborító
munkáknak mindig szabad fórumot, széles nyilvánosságot biztosítson. Úgy mûködött, hogy
egyfajta kísérleti mûhelye is kialkuljon itt a kortárs jugoszláv grafikának. Az Új Symposion 35ös számának alkotói (Miloš Æiriæ, Stojan Æeliæ, Emir Dragulj, Miodrag Jankoviæ-Jale, Halil Tikveša, Vukosava Mijatoviæ, Branko Miljuš, Božidar Džemerkoviæ és Mladen Srbinoviæ biztosítottak megjelenési kontextust egymásnak) valamennyien ebbõl a körbõl kerültek ki, némelyek már ismert grafikusokként, de egy részük az Új Symposion szerkesztõinek nemzedékéhez tartozott, tehát viszonylag fiatalon jelent meg a lapban. Ezek az egymás mellé helyezések
tanulságosak: a közlésre kerülõ képek a törekvések párhuzamosságairól is beszélnek, de felhívják a figyelmet a fontosnak látszó, eltérõ vonásokra is. Az idõben visszafelé tekintve, felelevenítve, hogy mi minden történt az egyes grafikusok pályáin, azt látjuk, hogy a késõbbiekben valamennyien elismert életmûvet teremtenek, tehát átfogó alkotói teljesítményük is igazolta az 1968-as válogatást, a szerkesztõk tájékozottságát és mûvészeti érzékenységét.
Megjelent a lapban a zágrábi szerigráfiai iskola képviselõje, Juraj Dobroviæ is: ez a csoportosulás azért is tarthat igényt az érdeklõdésünkre, mert a vajdasági alkotók legfigyelmesebb
kritikusa, Miloš Arsiæ lényeges összefüggéseket tételez Benes József és a zágrábi szerigrafiku15
16
17

Marija PUŠIÆ, Milan Stanojev, Grafike, Galerija savremene likovne umetnosti Novi Sad, 1970.
Petar ÆURÈIÆ, Milan Stanojev. Katalógus. Galerija doma omladine, Beograd, 1973.
Petar ÆURÈIÆ, i. m.

2018. június

59

„

sok kérdésfelvetései között. Az iskola változatos megoldásokat kínál a szerigrafikus elgondolások körében, és a különbözõ megoldások jól megférnek egymással. A kortárs kritika18 az
iskola alkotói kapcsán egy specifikus vizuális sokkról beszél, és a geometrizmusra épülõ látvány-konstrukciókra figyel, az optikai fantasztikum kategóriájába tartozó képi helyzetekre, a
racionális automatizmusok mûködésmódjára, vagy éppen a minimalista absztrakciók világa
köti le. Izgalmasnak bizonyulnak a mikroformákból szervezett homogén képmezõk, a numerikusan szervezett képi rendszerek, meg a síkszerûség és a térbeliség viszonyát elemzõ
planimetrikus elgondolások is. Az Új Symposion alapvetõen a jugoszláv 60-as évek új geometrikus tendenciáit (ez már a háború utáni második ilyen hullám) kívánja megragadni ezen
mûvészek közlésével, vagy éppen a már említett belgrádi kör némely geometrikus elvû alkotásának a bemutatásával.
A horvát képzõmûvészet legnagyobb megújítói között számon tartott Miroslav Šutej is jeles képviselõje az új absztrakció lehetõségeit kutató jugoszláv szerigrafikus csoportosulásnak, amelynek erõs egyéniségû alkotóit maga a problematika tartja össze. Az op-art látásmódját is érvényesítõ, sokfelõl inspirálódó, de egyértelmûen sehova be nem sorolható Šutejnek már 1963-ban volt alkotása a Symposionban, majd 1965-ben az Új Symposionban is.
1963-ban A Symposion galériája címû rovat a Különös effektusok I. és II. darabját közli Bányai
János kisesszéjével. A szerzõ, az újvidéki Ifjúsági Tribün szalonjában megrendezett tárlat
nyomán, a grafikai médiumról is szót ejt: „olyan szempontokból tárja fel a mûvészi alkotóegyéniséget, melyek nemcsak mint szavakkal meghatározható minõség jelennek meg, hanem
úgy is, mint egy különös megvilágításból feltárt általános grafikai probléma.”19 A továbbiakban arról beszél, hogy a Šutej-grafikák két módon teremtik meg a maguk feltevésszerû világát, az abszolút poétikus felé törekvõ grafikai formát, részint a formák tárgyi bizonyosságának felszámolásával, részint viszont a megfoghatatlanságok eldologiasításával.
Az Új Symposion késõbbi generációit is érdekli az újfiguráció e nagy hatású alkotója, így
1975-ben a címlapra került. Igy az is jól látszik, hogy az életmûben ekkorra már más vonások
kaptak hangsúlyt, mint a korai képeken. Évekkel késõbb, Sziveri János, a XIII. ljubljanai nemzetközi grafikai biennáléról írva, elégedetlen a kiállított anyaggal és a mûfaj megújulását sürgeti, méghozzá Miroslav Šutej felszabadult mûvészeti vállakozására hivatkozva: „Elérkezett
tehát az idõ, hogy a festészethez, szobrászathoz hasonlóan a grafika is kilépjen a skatulyájából, és a mûvészetért feláldozza a mûfajt, lemondva annak korlátairól. Jugoszláviában erre
Šutej példája a legtanulságosabb.” 20
A jugoszláv mûvészeti térnek egy másik hálózati viszonylatából kerül be az Új Symposionba a szlovén modernitás egyik központi alakja, az új figurális festés lehetõségeit keresõ
Gabrijel Stupica. A folyóirat az 1958-as Flóra címû olajképet, az 1961-es Lány fátyolban címû,
temperahasználattal készült kollázst, és az 1959-bõl való, egész alakos Nagy önarcképet közli,  ez utóbbin az informel gesztusát csurgások jelölik  anélkül, hogy a képekhez címeket
társítana. Ezek mára mind emblematikus mûvei a szlovén „sötét modernizmusnak”, amely
társadalomkritikusnak minõsülõ, keserû témáival egy adekvát mûvészeti alternatívát jelen18

19

20

Ješa Denegri, Juraj Dobroviæ, Eugen Feller, Mladen Galiæ, Ante Kuduz, Ivan Picelj, Aleksandar Srnec,
Miroslav Šutej  Katalog izložbe (16. I.1o. II), Muzej savremene umetnosti, Beograd, 1968.
BÁNYAI János, Miroslav Šutej, Symposion (az Ifjúság mûvészeti és kritikai melléklete), 1963. április 4.,
12.
SZIVERI János, Megfáradt mûfaj, Új Symposion, 1979, 174., 340.

„

60

tiszatáj

tett az uralkodó politikai és ideológiai áramlatokkal szemben.21 De a jugoszláv képzõmûvészetnek is magától értetõdõ darabjai a felsorolt képek, szemléltetve, hogy a figuratív irányban is megújuló festészeti nyelvezet módozatai, és az anyaghasználati felfedezések, az 50-es
évek végén és a 60-as évek elején átalakították Stupica teljes alkotói szemléletét. Sajátos
tárgypoétikájában innentõl számítva dominálnak a kartonból, szövetdarabokból, újságkivágásokból formált, világos színû, sûrû állagú temperával megdolgozott vizualitások. Felettébb
érzékeny festõiségének újításai voltaképpen a figuráció és az absztrakció kibékíthetetlen viszonyából bontakoznak ki. „A stupicai pikturalitást elsõsorban a rajz inifantilizmusa, a triviális mozzanatok, témák és motívumok poetizálása, és az intim eredetû és jellegzetesen szubjektív jellegû expresszivitás teszi hatásossá.”22 Stupica „intim individualizmusát” képviselõ
képek, amelyeket nem is könnyû verbalizálni, Bányai János (Tóth Emil álnéven) tartalmasan
eligazító szövegével23 jelennek meg. A Stupica. Kisasszonyok, menyasszonyok, Kafka címû kritikai esszé is érzékeli az új vizuális realitások közvetítésének ezt a pulzáló személyességét és
poétikusságát („remegõ líraiságát”). Pontosan kimutatja Stupica egyéni mitológiájának motívumait, és azt, hogy meg tudta nyitni az alkotást az esztétikai értelmezésen túli tartományok
elõtt is, egészen a végsõ személyességig. Megfogalmazást nyer az is, hogy az alkotó egy, a korábbitól élesen eltérõ ikonográfia létrehozására törekszik, és eszközei között fontos helyet
foglal el a groteszk hangvétel irányába mutató defiguráció: „Jellegzetes, hogy Stupica kislányainak milyen öreg az arca, hogy mennyasszonyai milyen csúnyák, hogy az önarckép menynyire karikatúraszerû”.24 Amikor Stupica a kép strukturális átalakítását a tárgyak halmozásos felhelyezésével, egymás fölé-mögé-mellé való felsorakoztatásával éri el, mintha a šejkai
létérzés majdani tárgyi kifejezésének jelzéseit vetítené elénk, természetesen más filozófiai
alapállásból.
Visszatérve Šejkára, általános a vélemény, hogy korai képszerkesztési megoldásaival a
neoavantgárd felé mutat, és sajátos archiválási esztétikájával, amorf multiplikációs gesztusaival, paradox társításaival megelõlegez bizonyos posztmodern jelenségeket is. Dejan Ðoriæ
monografikus katalógusa posztmodern kontextusban is értelmezi az életmûvet. E téma kapcsán a Múzeumi kiállítás (Muzejska postavka) címû kép gyûjtési szenvedélyére, vagy Šejka
idézet-poétikájára emlékeztetnék, a sokak által nagyra értékelt Képzõmûvészeti lerakatára
(Skladište likovne umetnosti), amelybe, mint a monográfus aprólékos feltárásából látszik, beépíti Marcel Duchamp, Andy Warhol, Dennis Oppenheim, Alberto Burri, Antoni Tpies, Jean
Dubuffet, Lucio Fontana, Francis Picabia, Jasper Johns, Frank Stella és Oldenburg mûveinek
jelentéseffektusait is. Az „új kép” kialakítása ekkor már a régebbi képi minõségek beépítésével tûnik lehetségesnek, fel kell mutatnia a képzõmûvészeti emlékezeti kultúrához való viszonyt is, hogy közvetlen kapcsolatot jelentsen önmaga és a nagyvilág között. A figurativitás
megújításához a Mediala más alkotói is felhasználják a mûvészettörténeti memóriát: Velièkoviæ esztétikai koncepciójában, citációs filozófiájában például Eadweard Muybridge mozgó fotóinak jut fontos hely. Šejka ready-made-jelei a szerb mûvészettörténeti reflexióból erõs
Duchamp-rokonításokat váltanak ki. Fluy Flexy-elnevézû projektje, majd a mobil jellegû as21

22
23
24

Lásd: Ješa DENEGRI, Posleratni modernizam neoavangarde/ postmodernizam. Ogledi o jugoslovenskom
umetnièkom prostoru 19501990. Beograd, Službeni glasnik, 3639.
Sava STEPANOV, Potreba za slikom, Savremena galerija za kulturu O Petrov”, Panèevo, 1988. 33.
BÁNYAI János, Stupica. Kisassszonyok, mennyasszonyok, Kafka, Új Symposion, 1968. 36., 17.
BÁNYAI János, i. m.

2018. június

61

„

semblage-ok, vagy az assemblage-kollázsok, a hulladék-tárgyak mûvészi átfunkcionálása
nyomán az újdadához sorolják, bizonyos munkáiban pedig a pop-art elõzményeit adja.
Ez utóbbi téma is érdeklõdést kelt az Új Symposionban hiszen az 50. számban közzéteszik
Sáfrány Imre Új szemdorombok. Elmefuttatás a képzõmûvészetrõl a Pop-arttal kapcsolatban
címû szövegét. Ebben természetesen szerepet játszik az a (Mediala mintáit is követõ, más
számokban is tetten érhetõ) törekvés is, hogy a képzõmûvészeti alkotók, esetleges kritikusi,
teoretikusi oldalát is megmutassák. Eddig már szóba került, a tárgyi világgal való lenyûgözöttséget illetõen, a tárgyak elõsorolása, szemantikai kiürítése, átlényegítése („A tárgy a lerakatban egy nemtárgy”  írja Šejka25), a tárgyak agresszivitása, vagy éppen a mûvészetbe való
átemelése egyéni elgondolásokkal, a legvegyesebb technikákkal, a széria-fogalom hangsúlyozásával stb... Az Új Symposion 67-es Ács-blokkjában Bányai Jánost a képi tér kimunkálásának
nyelve érdekli, és arról beszél, hogy a tér megszerkesztésének képtelenségét a mozgás menti
és hogy a természet helyét a gép-tágyak foglalják el, hogy Ács „Festészetének táj-a az égbolt, az autó, a mozgás, a motorba szédült, a gépbe romlott ember”26. A tárgyértelmezés alakulását illetõen, nem sokkal késõbb már beszélhetne Ács kapcsán is a pop art-ra emlékeztetõ
gesztusokról, az assemblage iránti érdeklõdésrõl, és a vizuális citátumok kérdésérõl is. A két
életmû, kis eltéréssel és nagy idõbeli átfedésekkel, lényegében ugyanannak a korszaknak az
eredménye, tendenciájuk mégis szembetûnõen különbözik.
Két évvel az Ács-blokk után, az 1969-es 5152. szám a fedõlapján és belsõ oldalain is hoz
a Sáfrány-féle virágos linómetszetekbõl, Bányai János szövegével, a szám hátsó borítóján.
Ebbõl idézek: „Egy redukciós folyamat vezetett el ehhez az univerzális jelhez. A világ minden
más tárgyának és jelenségének a visszautasítása egy nagy próbatétel után. (...) A tárgyak, a jelenségek és az évek redukciójának a folyamata nem a világtól való elzárkózáshoz vezetett,
nem a történelembõl való kilépéshez, hanem a világ és a történelem lényegének a felismeréséhez, az esszencia kiválasztásához.”27 A radikalitás jellegét az adja, hogy ebben a festészeti
programban már nem a tárgyak manipulálása, átlényegítése, szemantikai kiürítése, festészeti
tájjá minõsítése stb. zajlik, hanem a világ minden tárgyának (és jelenségének) visszautasítása, minden vonatkozásban. Itt már letisztultságban és minimalizálásban egymásra licitáló
mûveket látunk Sáfrány Imrétõl, amelyek a kóró-periódus utáni kutatás eredményeként eljutottak az univerzális jelhez, amellyel egyre mélyebbre hatol önmagába, ahhoz a viráglényegû
metaforához, amely a bensõ terek radikális felszabadításából következik. A virág, mely a maga képi eltávolítottságában, voltaképpen nem is virág, csak „egy virág-nosztalgia, egy virágemlék”, és amely a festmény kiútjaként egzisztál, lehetõvé téve, hogy a kép elfordulva a világ
minden tárgyától, az emberi szabadságot avassa domináns elemmé: „az egyetlen lehetõség
arra, hogy a festmény még létezzen, hogy a kép ne legyen cifra szolga, hogy benne ne a világ tárgyainak jelenségeinek apológiája domináljon.”28 S lényeges az is, hogy a kép, mint
ilyen, egy komplex intellektuális program végeredménye.
Sáfrány Imre nagy változások átélõje  Tolnai Ottóval szólva, a metamorfózis életeleme 
az életmû gyakran kapcsolódott mûfajváltásokhoz, új és más regiszterek megszólaltatásához,
több korszak, több irány  provokatív megnyilvánulások követték egymást. S egyre tágultak
25
26
27
28

Leonid ŠEJKA, Lerakat, Ford.: Brasnyó István, 1966, 12., 10.
BÁNYAI János, Ács József festészete, Új Symposion, 1967, 23., 5.
BÁNYAI János, Sáfrány virágai, Új Symposion, 1969, 5152., 24.
I.m.

„

62

tiszatáj

a terek, amelyek körülvették alkotói világát. Sáfrány Imrét illetõen a mozgásosság, a megállapodottság ellen hadakozó, nyughatatlan utazó személyisége is alakítja az értelmezést. A recepció, különösen Tolnai Ottó, szabad, merész, durva gesztusokat fedez fel, s külön kitér forradalmas, színes dinamikájára, majd radikális redukciós eljárásaira. Az értelem számára ezek
az egyszerûsítési eljárások és hiánymegoldások hordozzák a legtöbb nyitottságot. „Igen, az õ
képei  egy-egy kísérleti korszakot kivéve  a festés állapotáról szólnak, a festészet nyitott,
még nem száraz állapotát mutatják.”29 Ez az életmû torzóként is roppant komplex, alkotásokban gazdag, izgalmas életszakaszokat tartalmaz. Az elemzések belsõ logikája a témákhoz
és motívumokhoz kapcsolódik, egyfajta elméleti és gondolati térben kívánják elhelyezni a
mûvet. Sáfrány Imre az utolsó periódusában az ismert formák és kifejezési konvenciók távoli
felidézésétõl is tartózkodik, képei a fellazulás, az elmosódás, a szétesés és a redukció stációit
rögzítik, az ösztönerõk tragikus felszabadításának a törvényét hirdetik, de mégsem tesznek
kísérletet arra, hogy az intellektualizáló világlátást feladják.
Más sáfrányi képjelenségek a pusztulás lángjaiból kialakult misztikus formák, a sokszor
szinte megfejthetetlennek tûnõ, sokféle értelmezést kínáló rejtélyek. Vagy parabolák, amelyekben mindenki magára Sáfrányra ismer. Mint a kései periódus sámán-alakzataiban is,
amelyek a „határtalan, tiszta térben”, a világûrbeli végtelen pillanatokban nyernek elhelyezést. Mondanunk sem kell, hogy az itt felmerülõ értelmezési polivalencia lehetõsége is a nyitottság diszpozícióit hirdeti. Minden szabadság egy képességen nyugszik, és a képesség mûködésbe hozatalának tehetségén. Sáfrány kritikusait ez a tehetség érdekli. „Sáfrány a végtelen szabadságot (vagy az õ szavaival: végtelen pillanatot) az idõn és téren kívüli lebegésben
találta meg.”  áll Az ösztönösségtõl a tudatos felismerésig címû Sziveri-tanulmányban30,
amelynek ez a szöveghelye a sáfrányi önértelmezés egy szegmentumát is beépíti. Sziveri János is a szabad létérzékelés dimenzióit keresi Sáfrány meditatív szellemi alapállásában, mint
elõdei is, a végtelen tér- és idõnélküliség dimenzióit, a szabadság fizikailag megelevenített
metaforáit. És eközben egy különös szabadságképzetet fedez fel Sáfrány képein, amely mintha magában hordaná saját korlátozottságait is, egy Sinkó-mondattal jellemezve: „Ez a sivatag
szabadsága, szabadság, melytõl az ember szeretne megszabadulni.”31

29

30
31

TOLNAI Ottó, Sáfrány. Két kis vitorlás.  A meztelen bohóc. Képzõmûvészeti esszék. Forum Könyvkiadó,
Újvidék, 1992, 132.
SZIVERI János, Az ösztönösségtõl a tudatos felismerésig  Sziveri János mûvei, Gondolat, Bp., 2011, 357.
I. m. 357358.

2018. június

63

„

