
Az elfáradt permanens forradalom
avagy az extenzív politikai rendszer
korlátai
A forradalmak a világtörténelem nagy pillanatai, amelyekben az „állampolgár" egy rövid történelmi idõszakra teljesen maga alá rendeli vagy háttérbe
szorítja a „magánembert", hogy végrehajthassa az egész társadalmi rend radikális átalakítását. A Forradalom a Történelem megbízásából cselekszik, mert
annak felhalmozódott ellentmondásait képviseli és oldja meg, mégis alapvetõen
szembenáll a Történelemmel, magát minden folytonosság tagadásaként fogja
fel és az abszolúte Ûj Világ igényével áll szemben minden régivel. A Forradalom elvégzi a dolgát, átalakítja a társadalmat, de néhány éven belül még a
legradikálisabb gyõztes forradalom is „kifárad", s visszatér a Történelem, az
új viszonyokra épített folytonosság, mint az emberek mindennapi életének
szakadatlan folyamata, amely a „csepp kivájja a követ" módjára formálja
tovább a világot, de a maga lassú tempójában ugyancsak radikálisan átalakítja, ahogy a korallállatkák óriási korallszirteket építenek. A permanens
forradalom a marxi elméletben a forradalmak forradalma, a forradalom a
négyzeten, amikor magában a forradalomban hajtanak végre forradalmat,
hogy ezzel a kettõs ugrással a társadalom világtörténelmi késését behozzák.
A permanens Jorradalom célja tehát önmaga megörökítése, a Forradalom és
Történelem csatájában nemcsak a mélyebb és tartósabb szakítás, hanem a
Forradalomnak Történelemmé változtatása, a társadalmi létezés normális formájaként való konszolidálása. így kezdõdik meg a szocialista forradalmakkal
a Forradalom „hosszú menetelése", önellentmondása, amelyben a Forradalom
évtizedekre megörökíti magát, s ezzel ellentmondva lényegének, folyton túllépni akar önmagán, mint világtörténelmi pillanaton.
Ez a permanens forradalom napjainkra már elfáradt, s önmaga ellen fordult annyiban (megmutatva az extenzív politikai rendszer történelmi korlátait), hogy már számos vonatkozásban konzerválja és nem átalakítja a fennállót. A Forradalom társadalmát azért nevezem extenzív politikai rendszernek,
mert a Forradalom a természete szerint a politika diktátumát jelenti a társadalom felett, méghozzá a politika mindenüttvalósága
és a társadalmi élet
minden zuga feletti közvetlen uralom értelmében. Ezt az átfogó, mindenre
kiterjedõ politikai rendszert extenzívnek tekinthetjük annyiban is, hogy mindenüttvalósága és omnipotenciája szellemében minden társadalmi tényezõt a
politikai rendszer belsõ, közös nevezõjére redukál és úgy ítél meg, vagyis
ennyiben „mennyiségi" és nem „minõségi" közelítés a társadalmi rendszerhez.
:80

Az a kitétel, hogy „ez politikai kérdés", ezt a direkt szálat jelenti a politikai
rendszer egészéhez, s egyben szükségképpen az adott szféra sajátosságának,
belsõ természete szerinti megítélésének radikális tagadását.
Az extenzív politikai rendszerben így a politika felszippantja, magába
foglalja és beolvasztja tulajdonképpen az egész társadalmi rendszert. Állandósítja az ideiglenességet, a közvetlenség nevében kiiktatja a közvetettséget és
az általános nevében az egyediséget. A közélet abszolút gyõzelmet arat a magánéleten, a „hadiállapot" szigora a mindennapi élet tarkaságán és könnyedségén, a kívülrõl irányított magatartás (fegyelem) a belülrõl irányított magatartáson (konszenzus) és a megszervezett, felülrõl irányított élet a civil társadalom spontán önszabályozásán. Ahogy a politika felszívja magába az egész
társadalmat, a Forradalom nemcsak összekapcsolja, hanem forradalmi hevületében erõszakosan összeolvasztja
1. a közeli és távoli történelmi perspektívákat (s vele a társadalom elvi
és operatív irányítását),
2. az általános és az egyéni érdeket (az általános érdek diktatúrája szellemében kiiktatja az érdekképviseletet, a forradalmár az általános érdek képviselõje, abszolút tudója és hordozója),
3. a taktikát és a stratégiát a társadalmi-politikai életben (mindennaposán
van „politikai helyzet", ami kivételessé teszi az adott szituációt, s megörökíti
a taktika dominanciáját a stratégiával szemben),
4. a gazdasági makro- és mikroszinteket (fölhalmozást), s ezzel rendszerré
teszi az áldozatvállalást (a forradalom megmentése, illetve a gyors fejlesztés
érdekében),
5. a napi propagandát és az ideológiai legitimációt (a legitimáció egész
elvi rendszerét a mindennapos gyakorlat igazolására redukálja, illetve annak
pillanatát elvi szintekre emeli),
6. az államot és a civil társadalmat (eltûnik a köztük és bennük lévõ
bonyolult közvetítõrendszer, amelyen keresztül egyáltalán léteznek, s ezzel a
társadalom saját belsõ tagoltsága),
7. a pártot és az államot (a párt szuperállammá válik, a politika pártcentrikus erõtérbe rendezõdik, s így végül is a párt sûríti össze magában az
extenzív politikai rendszer jellemzõit).
A kettõs forradalom, a permanenssé tett Forradalom társadalmában
tehát
a politikai rendszer nem eredeti és valódi szerepe szerint integrálja és irányítja a társadalmat,
hanem elnyeli és magába foglalja azt. A társadalom az
egyik póluson teljességgel átpolitizálttá lesz és megjelenik képviselõjeként, a
hivatalos forradalmár utódjaként, a politikus mint hivatásos funkcionárius,
a másik oldalon viszont depolitizálódik, mivel ezzel a társadalom nagy, szerves
testébõl kivonják a politikát és a csúcsban, illetve az onnan leágazó szálakban
koncentrálják vele szemben.
Az önmagát megörökítõ, társadalmi rendszerré kiépítõ Forradalom azonban szükségképpen elfárad, hiszen extenzív létével túlvállalj a-túlterheli magát,
még a saját elõírásai és igényei szerint sem töltheti be a mindenható és mindenüttvaló irányítás szerepét. De önellentmondása még ennél is mélyebb, s
tulajdonképpen visszavezet a Forradalom eredeti és valódi funkcióihoz. A forradalmi politika nem viheti át a szembenállását
a régi társadalommal
mint
permanens konfrontációt az új társadalomra, amely saját tükörképe. Szükségképpen önnön tevékenysége révén haladja túl magát, hiszen 1. egyre fejlettebb,
:81

dinamikusabb és bonyolultabb szférákat hoz létre, amelyek egyre kevésbé alkalmasak direkt irányításra, 2. a társadalmi szférák már új, a politikai rendszer által kijelölt alapon születnek és szervezõdnek meg, s1 a szembenállás
tudathasadásos állapothoz vezet, márcsak a funkcionáriusok helycseréje miatt
is. De az önellentmondás otta legmélyebb, s egyben a legtragikusabb, ahol
magának a társadalmi rendszerré forduló Forradalomnak eredeti szándékától
és irányultságától eltérõen az extenzív politikai rendszer fenntartása maga is
részérdekké válik, szemben az egész politikai rendszer áltála képviselt általános
érdekkel, egyrészt magukban az egyes társadalmi szférákban (gazdaság 
„nehézipar"), másrészt a mellékösvényként és zsákutcaként kialakuló szocialista „bürokratikus konzervativizmus" (Bovin) megcsontosodott érdekeiben és
magatartásformáiban.
Az extenzív politikai rendszer történeti korszakait nem kívánom itt felidézni, sem eredeti, klasszikus mivoltában („az ötvenes évek"), sem kibontakozó önellentmondásai, dinamikus fejlõdése és válaszútjai évtizedében (az eltékozolt hatvanas évek), sem a pragmatikus magyar fejlõdés kiteljesedése és
ellentmondásai kiélezõdése korában (a hetvenes évek álfejlõdése mint „boldog
békeidõk"), hiszen a nyolcvanas éVek keserves idõszaka ez, amelynek magyarázatára mindnyájunknak koncentrálnunk kell az erõfeszítéseinket, s a többi
szakasz most bennünket csak mint a jelenhez vezetõ út érdekelhet. A nyolcvanas éveket az extenzív politikai rendszer önellentmondásai
teljes kibontakozása jellemzi, éppen azért, mert a magyar fejlõdés  az egyenlõtlen és
ellentmondásos
fejlõdés logikája szerint  igencsak elõrehaladt (most eltekintve a világrendszer mély átalakulásától), s így igen határozottan mutatkozik meg a modernizált társadalmi rendszer és a nem modernizálódó
politikai
rendszer ellentmondása. 1966 (1968) és 197778 kontrasztja ezt különösen
nyilvánvalóvá teszi. 1966-ban még adva volt az objektív lehetõsége a modernizálok modernizálásának, mégpedig a gazdasági fejlõdés dinamikáját megõrizve, az 197778-as vészhelyzetben való reagálás a politikai modernizáció
elmaradásával viszont már legfeljebb rövid életû és törékeny gazdasági konszolidációt tett csak lehetõvé. Az extenzív politikai rendszer diszfunkcióját,
hatékonyságvesztését mutatja, hogy az 197778-as határozatok (szelektív
iparfejlesztés) tulajdonképpen mindmáig nem kerültek végrehajtásra.
A hatvanas évekig az extenzív politikai rendszer jellegzetességei és korlátai érdemben nem merültek fel, de a hetvenes évek globális válsága és a
nyomán kialakult gazdasági vészhelyzet mind erõsebben vetette fel azt a kérdést, hogy a hibás és megkésett reagálás (amelyet mint tényt már pártdokumentumok is rögzítenek) alapvetõ oka a politikai platformok és alternatívaképzés mechanizmusának hiánya volt, vagyis az extenzív politikai rendszerben
inherens merevség és lassú reagálókészség a világrendszerben lejátszódó mély
és érdemi változások észlelésére és megválaszolására. Az extenzív
politikai
rendszer mint az általános érdek eleve adott hordozója, s annak jövõre vonatkoztatott (minden ellentmondás csak átmeneti és a jövõ érdekében vállalt
áldozat) legitimációja, az érdektagoltságnak mint a társadalom szerves szerkezetének kiiktatása a globális válság következtében  s elõtte és vele a reform megtorpanásában  megkérdõjelezõdött
mint a szocialista
társadálom
adekvát és eredményes politikai intézményrendszere.
Repedésvonalak jelentkeztek és mélyültek a politikai és a társadalmi rendszer között, mind erõteljesebben érzõdött a politika paradoxona  a politika nem az, amit eldönt,
hanem az, amit megvalósít , túlterjeszkedésével járó hatékony ságvesztése és
:82

a különbözõ társadalmi szféráknak a közös nevezõre hozás révén nem adekvát
kezelése, s az ebbõl fakadó diszfunkcionális jelenségek sorozata. A hatvanashetvenes évek politikaelméleti értékelései hangsúlyozottan hívják fel a figyelmet a „politikai vezetés kontinuitáskomplexusa" hátráltató-fékezõ jellegére és
a demokratizálás szükségességére, mint amely „egy új társadalmi viszonyt"
alakíthat ki „a társadalom egésze, a szocializmus és a politikai hatalom között".1
A szocialista modernizáció ellentmondásainak ez az elsõdleges szemügyre
vétele a politikai rendszer oldaláról azzal zárható, hogy a politikai rendszer
hatékonyságvesztése szociológiailag és politológiailag az
elbürokratizálódásban
kulminálódott, hiszen ezt a tendenciát eleve magában hordja a mindenütt
jelenvalóságával és mindenhatóságával. De történelmi kibontakozásában ez a
tendencia fel is fokozódott és az önellentmondás fel is erõsödött annak révén,
hogy adva volt a társadalmi-gazdasági rendszer fokozódó komplexitása és
„kézi irányításának" divergenciája és inkongruenciája, amelyre az extenzív
politikai rendszer természetes, lényegébõl fakadó reakciója az adminisztratívbürokratikus irányítás felfokozása és ilyen módon az ellentét áthidalására
való törekvés (ennek gyökereként és részeként ugyanaz figyelhetõ meg a gazdaságirányításban, illetve az extenzív módon való tõkeberuházásban stb.). Az
etatikus-adminisztratív
módszerek
öngerjesztése
mint vészreakció egyben a
közép- és kelet-európai tradíciók folytatása, szocialista irányban váló felfokozása is: „A bürokratikus konzervativizmusnak történelmileg elsõsorban a keleti
régiókban kialakult vonásai természetesen hatottak a magyar társadalomfejlõdésre is. Nálunk ezeknek a meghaladására irányuló erõfeszítések abban a
politikailag kezdeményezett és irányított folyamatban lelhetõk fel, a m i t . . .
reformnak neveznek . . . A gazdasági reform kibontakozása elõfeltételezte a túlcentralizáltság általános kritikáját, aminek következtében az elvesztette hitelét,
ideológiai-politikai támaszának jelentõs hányadát, a hozzája fûzõdõ jogszerûség és racionalitás számos képzetét. Ugyanakkor nem épültek még ki eléggé
következetesen azok a megoldások, amelyek társadalmilag érvényesen  aminek a gazdaság csak része  helyettesíthetnék a túlcentralizáltságot."2
A patthelyzet egészen nyilvánvaló ebben a megközelítésben is, az adminisztratív-bürokratikus,
túlcentralizált társadalom- és gazdaságirányítás
elvesztette hatékonyságát és hitelét, de lényegileg új és hatékony irányítási
rendszer
még nem épült ki helyette. Az is nyilvánvaló, hogy az extenzív politikai rendszer önellentmondása, korlátai és funkcióvesztése, illetve diszfunkcionális jellege mindenekelõtt a gazdaság vonatkozásában jelentkezett, abban kulminált,
s bár világos, hogy a politika és gazdaság viszonya egy különleges és kitüntetett társadalmi viszonyrendszer, a politikai reform kérdését mégis szintetikus megközelítésben, az egész társadalom vonatkozásában kell alapvetõen
vizsgálni. Erre teszek kísérletet a továbbiakban, külön nem térve ki a gazdasági reform egyébként életbevágó, de másutt sokoldalúan tárgyalt problematikájára, a gazdasági reform kérdését azonban mindvégig az elemzés horizontjánt tartva, mint mindennemû politikai reform végsõ okát és mozgatórendszerét.
A társadalmi rendszer egésze felõl közelítve, a hetvenes évek végén jelentkezett az a mély felismerés, hogy az extenzív politikai rendszer kivonja a
politikát a társadálomból, azt politikailag tagolatlanná teszi, az állampolgár
politikailag elnémul, nincs módja érdekképviseletre
és önálló
szervezõdésre.
A magyar politikatudomány ennek a politikai tagolatlanságnak a felismerésével és kimondásával indult (Gombár Csaba), méghozzá hazánkban elõször a
:83

politikai névtelenek létét és érdekeit nem. szakrális-költõi formában megfogalmazva, ahogy ez hagyományos és szokványos a magyar történelemben, hanem
a politikai esszé mûfajában, azaz eleve a „kemény" társadalomtudományok
igényével. Ez együtt járt a nemzeti politikai  és politikaelméleti (Eötvös,
Bibó, Erdei stb.)  tradíciók felelevenítésével, a nemzetspecifikus elemzés igényével, s ennyiben a születõ politikaelmélet jól illeszkedett a magyar társadalomtudományban jelentkezõ fõbb tendenciákhoz, de ugyanakkor sajátos tematikáját és társadalmi szerepét is mind jobban kialakította („intoleráns politikai kultúra" mint tradíció és jelen valóság).3
A hetvenes évtized tanulsága a szocialista társadalom politikai rendszerének megítélésében az volt, amint azt magam is többekkel együtt megfogalmaztam, hogy a korai szocializmust a lényegét tekintve „politikai
szocializmusnak" tekinthetjük,
hiszen valójában egy hosszú, elnyújtott politikai
átmenetet
képvisel, ezért van az egész társadalomnak politikai jellege. A nyolcvanas évek
elejétõl ez az; elvontabb, „filozófiai" megközelítés mind jobban konkretizálódott, mindenekelõtt a reform fokozódó nehézségei kapcsán a gazdaság és politika viszonyában. Bihari Mihály fogalmazta meg a legegyértelmûbben a politika „túlsúlyos" jellegét egész társadalmi rendszerünkben, amelynek diszfunkcionális vonásait, az értékrend felbomlását és a „második társadalom"
kialakulását Hankiss Elemér tanulmányai körvonalazták. A nyolcvanas évek
közepére Bihari Mihály kidolgozta a korai szocializmus politikai rendszere
átfogó jellemzését, amely szerint a szocialista forradalmakat követõen olyan
„erõsen politikacentrikus
társadalmi berendezkedés jött létre, amelyben a társadalom alapvetõ integráló és strukturáló elemévé a politikai rendszer vált",
nevezetesen a „gazdaság relatív önállósága teljesen megszûnt" és a két társadalmi alrendszer teljesen összecsúszott, vagyis a politikai rendszer nem
kívülrõl avatkozott a gazdaságba, hanem belülrõl, mivel „a gazdasági és piaci
viszonyokat politikai döntések által közvetített politikai viszonyok váltották
fel". Ez az egybeesés az ötvenes években azt jelentette, hogy „a politikai rendszer szinte végletekig fokozott elsõdlegessége és meghatározó szerepe érvényesült" és „csupán a politikai rendszer felõl épült ki a politikai döntések közvetítõ mechanizmusa a gazdasági rendszer felé". A társadalomban (ekkor) egyetlen integrációs elv érvényesült  hangsúlyozza Bihari , a politikai akaraté,
s ez „kizárt minden demokratikus közvetítõ mechanizmust: a politikai döntések kontrollját és befolyásolását, szervezeti és közösségi autonómia érvényesülését, az érdekek csoportérdekké integrálódását és politikai akaratként való
kifejezõdését... a politikai élet egyik legfontosabb kategóriája, az érdek egyszerûen kikerült a politika elméletébõl... A demokrácia pedig nem egyszerûen korlátozódott, torzulást szenvedett, lecsökkent ebben a reprodukciós
mechanizmusban, hanem rendszeridegen elemként ki sem bontakozhatott."5
Az ötvenes évek politikai rendszerének jellemzését szándékosan idézem
Bihari Mihály megfogalmazásában, mivel ez a találó leírás terminológiailag is
széles körben elterjedt a magyar tudományosságban és közéletben, önkéntelenül is felmerül már itt a kérdés, hogy mennyit õrzött meg a magyar társadalom ebbõl a mindent integráló és fölülrõl, egyirányúan megszervezõ politikai
rendszerbõl mindmáig, s mennyiben jelentkezhet ez a további fejlõdés akadályaként, a korábbiakban felvázolt modernizációs önellentmondás és önlefékezés modelljében. Ehhez azonban célszerû még közelebbrõl szemügyre venni az
általam extenzívnek nevezett politikai rendszer mûködését, fõbb jegyeit Bihari

:84

összefoglalásában. A politikai mechanizmus rendszertipikus
elvei Bihari szerint
az alábbiak:
1. a társadalmi integráció központosított, újraelosztó (redisztributív) jellege (ennek öngerjesztõ mozgása a nyolcvanas évek jellegzetes ellentmondása,
mint antiszelektív gazdaságpolitika);
2. a pártközpontú politikai rendszer kialakulása (a pártnak az állam fölé
kerekedése, a két szféra összecsúszásával az irányító szerep mellett a végrehajtó szerep felvállalása is);
3. a hatalom kizárólagos gyakorlása a párt által (a Gramsci által monopolisztikusnak nevezett hatalomgyakorlási forma kizárja a többi politikai mozgalom és szervezet viszonylagos önállóságát is);
4. a döntési jogkörök erõs vertikális és horizontális centralizációja (a nagy
távolságból való döntések, a hierarchia és a titkosság elve, amelyek összegezett hatása a. fokozott kompetenciahiányban és a döntéshozás csökkenõ hatékonyságában jelentkezik);
5. minden szférára kiterjedõ erõs szervezeti koncentráció (a társadalmipolitikai szervezetek összevonása, mamutszervezetekké aggregálása és a közös
döntési centrumnak való direkt alárendelése);
6. az igazgatási apparátus létszámnövekedése (az államapparátus vagy az
igazgatás túlterhelése a túlterjeszkedés következtében túlzott létszámban is
jelentkezik, amelynek alapvetõ oka a társadalmi önszervezõdés feladatcsökkentõ szerepének kiiktatása);
7. állandósult túlszabályozás a társadalomban (a jogi-adminisztratív túlszabályozás gyakorlata szabályozási mániává fokozódik);
8. a hatáskörök összekeveredése (oka részben a szervezetek egymásba
csúszása, részben pedig az egyes vezetõk többszörös tagsága);
9. az elsõsorban személyi függésen alapuló hatalmi hierarchia intézményesülése (a hatalmi és hatásköri viszonyokat elsõsorban a vezetõ személyiségek döntik el és nem a jogszabályok);
10. a hatáskörök meg- és újraelosztásának sajátos zsákmányrendszere
(egy-egy személy döntési jogosítványát nem a szervezeti szabályzat elõírásai
határozzák meg, hanem az, hogy mennyi hatalmat, mekkora hatáskört tud
személyesen magához vonni).
Ezek a rendszertipikus elvek találóan rögzítik a korai szocializmus politikai rendszerének fõbb vonásait, bár az egyes jellemvonások részben átfednek
és nem egyforma nagyságrendûek. Nyitást jelentenek azonban a diszfunkcionális jelleg elemzéséhez és a rendszer csökkenõ hatékonyságának magyarázatához, sõt a nyolcvanas évek második felébõl visszatekintve az is látható, hogy
egyes vonások a korábbiaknál is jobban felerõsödtek (túlszabályozás stb.),
míg mások gyöngültek, mindenekelõtt a látens pluralizmus, a többféle és ellentmondó társadalmi szervezési elv és másodlagos hatalmi központ önmozgásának erõsödésével.
A politikai mechanizmus vagy intézményrendszer jellemzésében a központi mozzanatot kiemelve, szerintem az extenzív politikai rendszer
alapvetõen
az érdekképviselet-érdektagoltság
hiányaként jellemezhetõ,
s ebbõl az összes
többi vonása szervesen levezethetõ. Ez egybeesik egyébként az utóbbi évtizedek magyar politikai gondolkodása fõáramlatával, s Bihari fenti rendszerezésével is, hiszen Bihari maga is kijelenti, hogy „A politikai rendszer hatékony
funkcionálását az biztosíthatja, ha a társadalomban objektíve meglévõ érdekmozgások politikai mozgásként  érdekalapú politikai tagoltság keretében 
:35

becsatolódnak, nyíltan megfogalmazódnak a politikai rendszerben és ennek
révén születnek meg az akaratot kifejezõ politikai döntések. Az biztosítja egyúttal az érdekeltéréseken alapuló politikai feszültségek
megismerését
és a
megismerésük után a megoldásukat is."5 Nem kétséges, hogy a politikai rendszer akkor hatékony, ha (1) nyíltan kifejezi és megszervezi az érdektagoltságot
mint érdekképviseletet, (2) a szervezett érdekeket politikailag legális mozgásformák közé juttatja, s (3) a központi akarat érdekképviseleti fórumain (parlament) végbemegy a társadalmi rendszer nemzeti szintû integrációja és a
konfliktuskezelés állandó folyamata. Ebben az értelemben az extenzív politikai
rendszer nem érdekképviseleti jellege egyben mint hatékonyságának hiánya,
egész létezésének történelmi korlátja jelentkezik, mivel a demokratikus
érdekképviseleti jelleg a 20- századi modern társadalmakban a
társadalomirányítás
hatékonyságának
alapvetõ kérdése. A forradalmi helyzet mint
„hadiállapot"
koncentrált döntési mechanizmusa nem terjeszthetõ ki jelentõs és egyre fokozódó hatékonyságvesztés
nélkül a szocializmus fejlõdésének további
folyamatára, mert visszafogja és lefékezi a fejlõdést, amelyet saját maga szeretne kiváltani és ösztönözni. Az extenzív politikai rendszer érdekképviseleti-döntési
„kényszerpályái" megítélésében a hetvenes években még a formai mozzanat,
a hiányzó demokratikus mechanizmus kritikája dominált a közvéleményben,
míg manapság, a nyolcvanas évek második felében, ennek tartalmi mozzanata,
azaz hatékony ságvesztése, kontraproduktív
jellege válik mindinkább nyilvánvalóvá és kerül elõtérbe a közvélemény megítélésében is.
A nyolcvanas évek elsõ felében mind nyilvánvalóbbá vált a politikai rendszer történelmi korlátozottsága, elmaradása a társadalmi rendszer egészének
fejlõdésétõl, s ezzel felvetõdött mélyreható modernizálásának igénye. A kutatási irány célkitûzéseit és egyben az extenzív rendszer korlátait világosan
megfogalmazza Schmidt Péter: „Meg kell határozni azokat a területeket és
fõleg azokat az eszközrendszereket, amelyekkel a társadalom érdekében az
állam beavatkozását fenn kell tartani. Az államot ugyanakkor demokratizálni
kell. Erõteljesebben kell alárendelni a társadalomnak. Ez többek között felveti
a képviseleti szervek szerepét. Ma a törvényt az apparátus alakítja ki, és az
országgyûlés ,bólint rá, de a döntés mögött nincsenek valóságos társadalmi
viták." A politikai modernizáció területén is lezajlott némi elõrehaladás, illetve
a társadalom autonóm megszervezõdése kikényszerített bizonyos politikai elõrelépést, s ezzel csak felfokozódott a politikai rendszer belsõ ellentmondása,
valódi képviseleti jellegének hiánya: „A politikai rendszerben olyan autonómiákat hoztunk létre, amelyek csökkentették a társadalom vezetésének sematizmusát, centralizáltságát, önálló érdekeken alapuló társadalmi mozgások
jöttek létre, de ezek társadalmi hatását vagy nem, vagy nem megfelelõ mértékben tudjuk kezelni, integrálni." Schmidt Péter szerint az adott, felemás
modernizációból a kiutat, a megoldást a politikai szervezetek demokratikusintegratív funkciójának kialakítása jelenti „fenn" és a társadalmi szervezetek
érdekképviseleti jellegének kialakítása pedig „lenn": „Nem a létezõ autonómiákat kell felszámolni, sõt az élet más területein is növelni kell a társadalom
közvetlen cselekvését biztosító autonóm mozgásokat, de úgy, hogy alkalmassá
tesszük politikai szervezeteinket ezek összefogására, integrálására... Az ehhez
vezetõ út: társadalmi szerveink alkalmassá tétele a társadalomban meglévõ
érdek- és véleménykülönbségek, viták befogadására s ezek demokratikus integrálására." 6
A valódi érdekképviselet hiánya az extenzív politikai rendszerben mint
:86

annak alapvetõ negatívuma, s kialakításának igénye mint a politikai modernizáció fõ iránya így a viták és kutatási programok középpontjába került.
Az „állam szerepe felülvizsgálatának igénye" Szoboszlai György elemzésében
is ebbe az irányba visz. Mindenekelõtt megállapítja, hogy „Államiságunk fennállása óta nem tudja megoldani a képviselet hatékony beillesztését a politikai
rendszerbe. A testületek társadalmi közvéleményt áramoltatnak, teret adnak
egyes érdek-összeütközéseknek, de a tartalmi pártállam összefonódás ténylegesen gátolja politikai önállósításunkat." A kéviselet formalizmusán látszataktivitásán való túllépés szükségességét megfogalmazza, de nagyon szkeptikusan szól a képviselet elvének érvényesítésérõl politikai rendszerünkben:
„A pártpolitikai és az állami képviselõi forma hatékonyabb és érdemibb öszszeegyeztetése elkerülhetetlen feladat. Jelenleg ez a képviseletek érdemi szerepének növelését jelenti, az állambürokrácia hatékonyabb alárendelését. Azzal az illúzióval azonban szakítani kell, hogy a képviseletek a politikai rendszer túlsúlyos mozzanataivá válnak. A parlament szerepének növekedése joginormatív és szervezeti változásokat tételez fel." Szoboszlai tehát az extenzív
politikai rendszer belsõ politikai korlátját, a valódi érdekképviselet hiányát
nem látja megszüntethetõnek a párt és az állam közvetlen összekapcsolódása
következtében:. „A társadalmi felhatalmazást a választási rendszer közvetíti.
Többpártrendszer hiányában azonban a választások politikai tagoltságot nem
fejezhetnek k i . . . A társadalom réteg-érdektagoltsága valóságos érdekegyeztetési igényeket takar, ez az érdektagoltság azonban vagy egyáltalán nem jelenik meg a politikai rendszerben... vagy a bürokrácia  sajátosan érdektorzító  egyeztetési mechanizmusába kerül. A lényeg az, hogy a jelenlegi
állami mechanizmus csak nagyon korlátozottan reflektál a közvetlen, magát
megnevezni képes társadalmi érdektagoltságra."7
A politikai rendszer extenzív formája fejlõdési korlátjának és belsõ ellentmondásának éles és pontos megfogalmazása ez, amely az elemzésben továbbvezet a politikai akaratképzés jelenlegi formái felé, amelyben a fölülrõl
integrált rendszerben „keverednek az adminisztratív szervek és a politikai apparátusok céltételezései, értékei, akaratai", vagyis egyfelõl a politikai rendszer
belsõ önmozgásának mozzanatai, másfelõl a kerülõ úton becsatornázott érdekmozgások helyettesítik a valódi érdekképviseletet. Ennek ellenére vagy éppen
ezért a „totális beavatkozás hatékonyságának" illúziója jött létre az extenzív
politikai rendszerben, amely saját belsõ diszfunkciójaként a társadalomra való
hatásában adminisztratív-jogi eszközöket állított elõtérbe, jóllehet mindinkább
ennek a „túlkezelésnek" az lett a következménye, hogy „a társadalmi szövet
immúnissá válik a kezeléssel szemben". A képviselet problémáját Szoboszlai
végsõ soron visszavezeti a civil társadalom kérdésére, nevezetesen valódi formájának hiányát a civil társadalom kiiktatására: „A meghatározó elem az a
társadalomirányítási koncepció, amely a civil társadalom lerombolásának
szándékában gyökerezve a politikai akaratot a társadalomban általában túldimenzionálja és teljességgel felszámolja vagy felszámolni igyekszik az autonóm mozgásokat." Végsõ konklúzióként, jogosan, az extenzív politikai rendszer belsõ korlátjaként és meghaladásának szükségességeként a civil társadalom jelentkezik, mint ami perspektivikusan továbbvisz a valóban képviseleti politikai rendszer felé: „elõttünk áll egy erõsen centralizált, monopolisztikus hajlamú hatalomgyakorlás... az államigazgatási állam kialakulása,
melynek éppen a saját alapján kifejlõdõ szocialista típusú polgári társadalom

szab korlátokat. Az elkülönült politikai állam ezen az alapon elemezhetõ és

:87

ezen a bázison teremthetõk
meg reális ellenõrzésének politikai és szervezeti
alapjai."8
A valódi érdekképviselet mint az érdektagoltság adekvát kifejezése idegen
az extenzív politikai rendszertõl, de nem egyszerûen annak hiánya, hanem
egyúttal az érdektagoltság érvényesülésének torz formái és kerülõútjai következtében. Az extenzív politikai rendszerben e tekintetben egy sajátos dualizmus feszül, amely mind jobban potenciális ellentétbõl valóságos polarizáltsággá
válik: egyfelõl a párt- és állami vezetés az eleve adottként feltételezett általános érdeket képviselõ döntési monopóliuma, másfelõl a döntéshozatali folyamatban a különféle (fõleg államigazgatási) apparátusok „látens pluralizmusa",
amely a részérdeket rejtett, áttételes formában, „szakmai-objektív nézõpontként álcázva beviszi a döntési folyamatba. Az egyik pólus az általános érdek
nevében elõlegezi az érdekmozgást és eleve dönt annak irányáról, a másik
pólus túszul ejti az általános érdeket és annak képviseletében a politikai vezetést a szakmai objektivitás nevében, s velük fizetteti meg a részérdeket tartalmazó döntésért a politikai árat. Míg a hazai politológusok többsége csak azt
hangsúlyozza, hogy az extenzív politikai rendszerben az érdektagoltság nem
juthat valóban kifejezésre, az árnyaltabb elemzések  Bihari Mihály és Pokol
Béla  mindkét pólust kiemelik és azok ellentétes mozgásában fogalmazzák
meg a rendszer önellentmondását. 9 Rövidre fogva tehát arról van szó, hogy
az extenzív politikai rendszerben voltaképpen a sokat bírált nyugati plurarizmus hátrányai (a nagy, szervezett érdek dominanciája és egyes érdekek érvényesíthetõségének hiánya, kizárása) megjelennek, annak elõnyei (az érdektagoltság adekvát, nyílt megjelenése és a nyilvánosság kontrollja az állami döntések felett) nélkül. Az. érdekmozgások egyrészt fölülrõl túlhomogenizálódnak
a politikai vezetés révén, másrészt alulról túlheterogenizálódnak a szétdarabolt
döntés-elõkészítési apparátus révén, vagyis kettõs torzulásnak esnek áldozatul,
s így valóban nem manifesztálódhat a valóságos érdekmozgás mint politikává
emelkedett érdekképviselet.
Pokol Béla ezért helyesen jegyzi meg, hogy „Pluralizáltabb tehát politikai
rendszerünk, mint ahogy a nyilvánosság elõtt megjelenik.", vagyis voltaképpen
nem az az igazi kérdés, hogy a „pluralizmus" belefér-e politikai
rendszerünkbe,
hanem inkább az, hogy torz formáját, „kettõs" törését és torzulását
hogyan
lehet megszüntetni,
ami persze nem zárja ki további kiterjesztésének szükségességét sem. Az ellentét lényegét Pokol Béla abban látja, hogy „míg a politikai döntés-elõkészítõ folyamatok pluralizálódtak, és a politikai közvélemény
sokszínûbbé vált, addig ez igen gyakran a közvélemény kizárásával, a színfalak mögött megy v é g b e . . . A társadalom rétegeinek politikai véleményharcai nem elkülönült társadalmi csatornákon érik el az állami és politikai akaratképzést, hanem a központi állami fõhatóságokat átpolitizálva és egymás
ellen fordítva intézményesedtek a társadalom érdekkülönbségei." 0 A marxizr
mus alapigazságai közé tartozik az, hogy a társadalom érdekellentétei mindenképpen kifejezésre jutnak, s ez érvényes a korai szocializmusra is, amely az
általános érdek közvetlen uralma jegyében legitimálja magát: ha az érdekek
nagy társadalmi vízgyûjtõ területeit gátakkal leblokkolják, az érdekmozgások
víztömegei a gravitációs erõk súlya révén másutt alakítanak ki vízmosásokat
maguknak, de ezen a „járatlan" úton mindent elsodornak, ami útjukba kerülEz a látens, visszájáról jelentkezõ pluralizmus ára, a beépített, azaz strukturálisan adott disz funkcionalitás, mivel az érdekek mozgása visszájáról, a dön:88

iéshozókkál nem szembe, hanem a „hátuk mögött" jelentkezik és nem uralható-szabályozható mozgássá válik.
Nem elegendõ tehát az „összecsúszott" párt- és állami döntési szintek szétválasztását hangsúlyozni, sõt Pokol Béla szerint, aki adottnak veszi az extenzív
politikai rendszernek ezt a történelmi korlátját, felesleges is ezt a követelményt felállítani, annyira a politikai rendszer lényegéhez tartozik ez az összefonódás: „Szinte évtizedenként találhatunk olyan központi párthatározatokat,
amelyek szüntelenül ezt ismétlik meg anélkül, hogy ez a legcsekélyebb hatást
gyakorolt volna az állam és a párt összefonódására. Megítélésünk szerint ezek
a törekvések eleve kudarcra voltak ítélve: a konkrét állami döntéshozatali
folyamatok vizsgálata arról gyõz meg, hogy egypártrendszer
keretei
között
nem lehet elkülöníteni a két szervezetrendszert."11
Pokol Bélának ezzel a tézisével s amely lényegileg rokon Szoboszlainak a valódi képviseleti elv szükségképpeni korlátozottságára vonatkozó tézisével  alapjában véve nem értek
egyet, mert egyrészt túláltalánosítja egy történelmi szakasz ismérveit, másrészt
abszolutizálja a folytonosságot és nem veti fel (akkor még nem is vethette fel)
a fejlõdési vonal megtörésébõl, a kialakuló vészhelyzetbõl vagy válság elõtti
állapotból adódó „mutáció" kényszerítõ erejét. A magam részérõl hajlamos
vagyok még a „ha nem lehet, akkor is kell" abszurd álláspontját is felvállalni,
annyira lényegi és égetõ kérdésrõl van szó, hiszen az alternatíva- vagy platformképzõdés a legszûkebb keresztmetszete politikai rendszerünknek, mivel
a túlcentralizáltság eleve kizárja azt. De korántsem kell akármilyen elvileg
abszurd álláspontra visszaszorulni a kívánatos szétválasztás gyakorlati szükségessége végett, hiszen annak végrehajthatósága elvileg is jól indokolható.
Köztudott, hogy a közép- és kelet-európai fejlõdésben nem ment végbe
teljességgel a társadalmi szférák és intézmények kialakulásának és egyben
egymástól való differenciálódásának folyamata  amelyet a nyugati politikatudomány strukturális
differenciálódásnak
nevez , amelynek eredménye
azok viszonylagos strukturális-funkcionális autonómiája és kölcsönös kontrollja. A strukturális differenciálódás folyamatának egyik alapesete az állami-politikai szféra belsõ differenciálása, a közigazgatás „depolitizálódása" és bírói kontrollja  most csak egyetlen, az adott szempontból döntõ
mozzanatot kiemelve. Pokol Béla rámutat arra, hogy „a sztálini társadalomszervezési elv a gyorsított iparosítás végrehajtása érdekében megsemmisítette
a Kelet-Európában amúgy is csökevényesen végbement funkcionális elkülönüléseket", aminek következtében „egyre inkább megmutatkozott ezeknek a
modernizációs modelleknek az alapvetõen zsákutca jellege". A „zsákutcás"
magyar fejlõdést a strukturális differenciálódás leblokkolása felõl bemutatva
maga Pokol Béla is a szocialista modernizáció önellentmondásos-önlefékezõ
hatásának kimutatásáig jut el, hiszen ez a leblokkoiás rendkívül lerontja a
politikai rendszer hatékonyságát. Sõt, mivel a társadalmi szférák belsõ tagolódása spontán módon elõbb-utóbb úgyis létrejön, ennek leblokkolása és politikai manifesztálódásának. kiiktatása csak arra vezethet, hogy egyrészt természetes elkülönülésük korlátozottá válik és eltorzul, másrészt „egyszerre maradtak meg a sztálini szervezési elvbõl kialakult összefonódások, és jöttek létre
áttekinthetetlen és burkolt elkülönülések". Végül is Pokol konklúziója szerint
„a társadalmi érdekek politikai intézményesülése nem az egységes közigazgatási szférán túl és fölébe rendelten hozta létre a politika terrénumát, hanem
 az elmaradt politikai szervezeti reformok miatt  a központi közigazgatási
:89

szervezetet átpolitizálva, a minisztériumokat és más állami fõhatóságokat egymás ellen fordítva szétszakította az egységes
közigazgatást."12
A látens, szocialista pluralizmus önellentmondása, sõt önromboló hatása
tehát elsõsorban a közigazgatás szétdaraboltságában-megosztottságában jelentkezik, ami megnehezíti az egységes kormányzati döntést, mint valóságos politikai integrációt. A manifeszt pluralizmus hiánya mint torz, visszájára való
pluralizmus újra felmutatja a politika paradoxonát: a monopolisztikus
hatalomgyakorlás mint a manifeszt érdektagoltság kizárása éppenséggel a központi
akarat  s egyáltalán, a politika mint társadalmi integráló és irányító mechanizmus  érvényesítését
akadályozza
A politikai intézményrendszer reformjának „minimális" programja tehát
a politika és a közigazgatás szétválasztása, mint egyben a politikum valódi
formájának igazi létrehozási folyamata, amelyet a magam részérõl az „intenzív" politikai rendszerre való átmenet szükségességeként fogalmaznék meg
ismételten. Minimális program és egyben elsõ lépés is, hiszen a reform reformja valóban nem az államnak a gazdaságból való „kiûzetése" kell legyen
 azaz az extenzív politikai rendszer „extenzív" kritikája , hanem az állam
valódi funkcióinak kialakítása, ami csak az egységes közigazgatás
helyreállítása
és depolitizálása révén lehetséges. Ezt a minimális programot élesen és pontosan fogalmazza meg Pokol Béla következtetése: „Épp a magyar gazdasági
reformok minduntalan felbukkanó visszarendezõdési tendenciái mutatják, hogy
a közigazgatás reformja nélkül semmilyen koncepcionális reformot nem lehet
véghezvinni. A közgazdasági irodalomban ez sokszor úgy jelenik meg, hogy
az állam vonuljon ki a gazdaságból. Amellett, hogy az állam mai túlzott beavatkozását ténylegesen csökkenteni kell, ezt úgy lehetne pontosítani, hogy
elsõsorban a közigazgatást kell a direkt politizálásról leválasztani."13 Ez lehetne
az elsõ lépés, de hogyan tovább? Ha az érdektagoltság nem a közigazgatási
apparátusba csatornázódik félre és fogalmazódik meg visszájáról érdekképviseletként, akkor hát hol? Mivel Pokol Béla osztja Szoboszlai szkepticizmusát
a parlamenti érdekképviselet fejleszthetõségét illetõen a párt és az állam öszszefonódása miatt, ezért számára a válasz világos: a társadalmi szervezetekben,
amelyek el kell veszítsék „állami" funkciójukat és az alulról való érdekképp
viselet hordozóivá kell válniok.
A társadalmi szervezetek érdekképviseleti jellegének felerõsödése és állami-közigazgatási funkciójuk „elvételének" szükségessége, bár még nem valóságossága a politikai intézményrendszer lassú evolúciójának tényleges folyamata, de csak magasabb szinten termeli újjá a fent említett ellentmondást:
egyrészt a meglévõ állami funkciójukkal az állami szervezet rajtuk keresztül
is „szétdifferenciálódott" és „mivel ez az állami szervezet mélyen
belenyúlt
szervezetileg is az egyes szférákba, magukkal vitték az egyes szférák az állam
egy-egy darabját.", másrészt az állami funkció feladása a jelenlegi extenzív
politikai rendszerben az érdekképviseleti funkció elvesztését vagy csökkenését
is jelenti, mivel kimaradnának a döntés-elõkészítési folyamatból, ahol a kompromisszumok révén az érdekérvényesítés mostanság történik. A kör bezárult.
Pokol Bélának végül is abban van igaza, hogy reformot csak „rendszerszerûen" lehet csinálni, vagyis „az állami feladatok elvétele után a beálló súlytalanság megelõzésére garanciális fórumot kell adni az érdekképviseleti szerveknek az állami döntési folyamatok utolsó fázisában; az állami feladatok
elvétele lehetõvé tenné másrészt a közvetlen pártkontroll leépítését, és helyette
a mögöttes társadalmi rétegek. felõli kontroll kiépítését".14 A rendszerszerû
:90

reformnak ezzel csak az a „hibája", hogy nem az elsõ lépésnél kell kezdeni,
hanem az „utolsónál", azaz a közvetlen pártkontroll feladásánál és más érdekérvényesítési mechanizmusok bevezetésénél, vagyis a párt vezetõ szerepe reformjánál, amit a párt és az állam „összecsúszása" felszámolása felõl számos
elemzõ számára kevés valószínûséggel bír, de eléggé belátható, hogy enélkül
még az elsõ, minimális lépés sem tehetõ meg, mert a direkt pártkapcsolat
jelenleg az egyetlen vonal, amelyen a néma érdek megszólalhat.
A politikai modernizáció folyamata tehát  túl az elsõ, tétova
lépéseken
 nem kezdõdhet a társadalmi szervek reformjával, demokratikus-érdekképviseleti jellegének kialakításával, ahogy sokan manapság is ajánlják, s ahogy
Lukács György is felvázolta kétszakaszos modelljében: „Az elsõ komplexumban a magukat demokratizáló állami intézmények, valamint tömegszervezetek
(szakszervezetek) hivatottak a vezetõ szerepet játszani, míg a másodikban a
magát demokratikusan megújító párt elõtt nyílik rendkívül fontos munkaterület." Az extenzív politikai rendszer lényege a párt vezetõ szerepének „extenzív" jellegében sûrûsödik össze, ennek megváltoztatása nélkül az egész rendszer érdemben nem reformálható meg, beleértve az állam és a párt viszonyát
is, amelyet Lukács ugyancsak kihangsúlyoz: „az egyik legsürgetõbb feladat
az újra végiggondolt realisztikus munkamegosztás az állam és a párt között".10
A politikai intézményrendszer
megújítása, modernizálása mint az extenzívrõl
az intenzív politikai rendszerre való áttérés, ezek szerint csak a párt szerepének lényegi átalakításával lehetséges, amely egyben megteremti a feltételeket
a képviselet demokratikus reformjához is.
A párt „belsõ" életének és „külsõ" társadalmi szerepének együttes, mélyreható modernizálása a korai szocializmus történetének befejezését, az elfáradt
permanens forradalomnak a saját alapjain kibontakozó szocialista társadalomra való átmenetét jelenti. Ahogy a Szovjetunióban is hangsúlyozzák manapság, ennek a fordulatnak forradalmi mélységûnek kell lennie, amely véget
vet az eddigi fejlõdés konzervativizmusba átcsapó folytonosságdominanciájának. Ha az érdemi politikai modernizáció elmaradása, halogatása szempontjából vizsgáljuk az elmúlt 15 év történetét, kitûnik, hogy korántsem volt véletlen a gazdasági és társadalmi szerkezetváltás elmaradása sem. Szembeszökõ
a túl sima átmenet az „alkuk" egyik formájáról a másikra az állam és a gazdaság viszonyában (tervalku-szabályozóalku-szubvencióalku), amely végül is
a magyar társadalom konfliktuspotenciálja iszonyú felhalmozódására, megnövekedésére vezetett. Ám a politikai modernizáció és a társadalmi, illetve a
gazdasági szerkezetváltás elmaradása között nem egyszerûen oksági a kapcsolat, hanem sokkal inkább strukturális. Az egész extenzív gazdasági, társadalmi és politikai rendszer közös lényegérõl van szó, amelyet az államszocializmus ideológiája avagy szocializmusképe foglalt össze.
Ez az „extenzív", nagyüzemi s világtörténelmileg mindenképpen korai
szocializmus azonban nemcsak a saját fejlõdése, kibontakozása logikájába
ütközött bele, mint a szocialista modernizáció önellentmondásába, önlefékezõ
mozgásába, hanem egyre inkább „elszigetelt" fejlõdésében saját világrendszerbeli korlátaiba is.16 Nyers Rezsõ megfogalmazása szerint „Az ötvenes évek
szocialista gazdasági modelljét egy tévesnek bizonyult alapfelfogásból kiindulva dolgozták ki  az 1930-as években a Szovjetunióban. Abból ugyanis,
hogy a szocialista ország teljesen elkülönül a világpiactól, gazdaságában nem
mûködik a piac."17 A korai vagy „politikai" szocializmus éretlensége a globális
válság idején abban mutatkozott meg, hogy nem tudott igazán nemzetközivé,
:91

világrendszerbelivé lenni, sõt a pangás korában egyre jobban visszariadt saját
nemzetközi dimenziójától és dinamikájától is. Márpedig, Marx szavai szerint
is, a „helyi" kommunizmus szükségképpen pangásra van ítélve. A nemzetközi
 immár globális  dimenzió bekapcsolása és a politikai reformok bevezetése
viszont lényegileg összekapcsolódik. S most, a visszaemlékezések évadján, ezt
a legtalálóbban Hegedûs András szavaival fogalmazhatjuk meg lezárásként az
óvatos optimizmus crédóját: „Minden idegszálammal érzem, hogy a súlyos
gazdasági problémák ellenére is jó idõk jöhetnek el, ehhez azonban radikális
reformra, sokoldalú változásra lenne szükség." 18
