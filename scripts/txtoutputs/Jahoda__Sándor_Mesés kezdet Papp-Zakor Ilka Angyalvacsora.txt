
Mesés kezdet
PAPP-Z AKOR ILKA: ANGYALVACSORA

„

JAK PRAE.HU
Budapest, 2015
224 oldal, 2990 Ft

Nem akármilyen „vacsora” került az olvasóközönség elé 
hogy úgy mondjam: terítékre  2015-ben, a JAK és a PRAE.HU
gondozásában. A 2014-ben JAKkendõ-díjas, Papp-Zakor Ilka:
Angyalvacsora címû novelláskötetérõl van szó. A fiatal író elsõ kötete ez.
Már a cím figyelemreméltó, mert  szinte  kimeríthetetlen értelmezési lehetõségeket generál. Én most egyetlen
egyet sem említek, hisz úgyis kiderül, mirõl van szó, ha elolvastuk a kötetben lévõ, azonos címû novellát. A könyv mindazonáltal 12  milyen mágikus szám!  novellát tartalmaz.
Papp-Zakor Ilka írásainak meglehetõsen sajátos világa,
atmoszférája van. Nehéz szavakba foglalni, milyen is ez a 
szavakkal teremtett  különös világ. De ha egészen egyszerûen akarunk fogalmazni, azt mondhatjuk, hogy: más világ.
Az élet máshol van  írja egy helyütt Rimbaud. E novellákat olvasva pedig, nekünk az az érzésünk, mintha az író épp
ezt mutatta volna meg, hogy milyen az igazi élet  valahol.
Bûbájosan, szelíd, biztos kézzel „emel bele” minket, mondatról mondatra, novellából novellába Papp-Zakor, e másik dimenziójú realitásba, vagy akár: univerzumba.
Az elsõ darab (Nagyapó kesztyûcskéje) mindjárt így kezdõdik: „Nagyapó szakálla vattából volt, az arca pedig ráncos
krepp-papírból. A keze remegett, úgyhogy mindig kilötyögtette a teát, de a szeme szép volt.” (7.) Tehát itt, a mi világunkétól jócskán eltérõ törvények vannak  úgymond  hatályban. És az a furcsa, hogy nekünk szoronganunk kéne  és
persze szorongunk is  e szövegeket olvasva, de valami miatt, érdekes módon, mégis biztonságban érezzük magunkat 
akárha mesét olvasnánk. És „itt van a kutya elásva”: PappZakor Ilka mesésen ír. „[] ebben a mesében mégis a gonosz
gyõzedelmeskedik a jó felett. És tényleg, kezdetét veszi a mészárlás. Hullnak a parasztok, bástyák, lovak” (Sakk, 28.); de
valahogy: „Mindenhova bevackolják magukat a napsugarak”
(Édesanya könyvesszobája, 43.); sõt: „A kotló vörösbegyek
kábultan potyogtak a földre, amikor már nem bírták az illa-

2017. szeptember

99

„

tot. Ilyen nyarunk még nem volt, habár az én virágoskertem mindig megfeszített erõvel dolgozott” (Édesanya könyvesszobája, 3.).
Közhelyesen (és az igazságnak megfelelõen) szólva: Papp-Zakor tud bánni a szavakkal.
Azt hiszem, idõvel igazi ura  vagyis inkább:  Úrnõje lesz a nyelvnek. Még igen fiatal, de figyeljük csak meg akció közben: „[] belibbenek a konyhába, megállok az emberünk elõtt, és
elmondom mindennek:  Maga ótvar féreg  kedveskedem  ragyaverte hullarabló, álnok
prérifarkas. / Attól tartok, a hiénát megértené, azért mondok prérifarkast. Õ pedig csak néz
és mosolyog” (Anyuka, 74.)
Mi jellemzi még a szerzõ novelláit? Mint fentebb láttuk  a humor. A legPapp-Zakorosabb
darab, az Angyalvacsora  talán nem véletlen, hogy ez lett a kötet címe is  egy olyan bizarr és
egyedi világba enged betekintést, ahol az angyalok nem a szokott módon funkcionálnak. Itt
egészen más a helyzet. Az angyalokra, tudniillik, vadásznak, sõt, meg is eszik õket, sülve-fõve,
a lehetõ legváltozatosabb étkeket készítve belõlük. Mindez teljesen természetes  itt, ebben a
formában és környezetben. És kapunk néhány jó tanácsot is: „Angyalokra a legjobb szürkületben vadászni” (51.); „[] a legjobb söréttel, mint a nyúlra” (51.). Látjuk, hogy itt minden
másképpen van  hogy Karinthyt is idézzem. Ahol még az õzek is mások, mint mifelénk: „[]
ezek az állatok borzasztóan szeretik a sósat, arra gyûltek össze, én pedig szolgálatkészen
odatartottam nekik a fejemet, sûrûn pislogtam, és igyekeztem szívfájdító, elkeserítõ és reménytelenül szomorú dolgokra gondolni, hogy továbbra is könnyezzek, és legyen végre egyszer nekik is rendes karácsonyuk” (55.). Külön érdekesség, hogy az egész  akármilyen hajmeresztõ és egyben lenyûgözõ is az ötlet és a megvalósítás  mégsem nélkülöz bizonyosfajta
szakralitást, és pont ettõl olyan „angyalian szép” ez a történet.
A kötetet mindazonáltal, mégsem nevezhetjük egységesnek. Háromnegyed részig  feltétlenül egységes. De onnantól fogva  tulajdonképpen a Tulajdonképpen címû darabtól  az
anyag mintha fokozatosan kezdené elveszíteni a sugárzását, azt a kétségkívül eredeti és ezigen-le-a-kalappal jellegét, ami az elõzõ novellákra, abszolút mértékben érvényes. Az utolsó
négy novella mintha egy folyamat lenne: ahogy (témájukban is) egyre jobban közelítenek 
bármily nehezen értelmezhetõ szó is ez  a valósághoz, úgy veszítenek, fokozatosan, abból a
nagyszerû „varázslatból”, ami egyébként Papp-Zakor elõzõ írásait uralta, sõt  megemelte.
Talán valamelyest kivételt képez a Kaviár címû novella, amelyben a koldus-kalapba belebelecsempészett kaviár habzsolása, olyan mûvészien, érzékletesen és gyönyörûen van megírva, „akár a mesében”. Bizonyos szempontból persze mese is, de olyan csavart kap a történet, olyan váratlan fordulatot vesz, hogy csak ámulunk és bámulunk, milyen keserves árat
kell a végén megfizetnie a koldusnak, „az ölébe pottyant” gasztronómiai ínyencségért.
Papp-Zakor Ilka nagy tehetség. Aki máris így ír  és ennyire fiatalon , az tudhat valamit.
Én csak annyit tudok, de még inkább csak: érzek, hogy  kissé patetikusa fogalmazva  van
egy új írónk. Papp-Zakor Ilkának hívják, és huszonhét éves.

„

100

tiszatáj

