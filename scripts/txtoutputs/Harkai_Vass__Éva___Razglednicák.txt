
Razglednicák
1.
Fák közt a résnyi fény. Égbe nyúlt
törzsek rönkerdeje. Eszméletlen magasban
ágak szabdalta napszelet. (Beúszó
téli kép: az égen nappal is fönt a hold,
az alvó élet emblémája.) Itt
nem nyugszik, este sem nyugszik
el a nap. A nagy erdei csendben
izgatott apró állatok.
Mélyen alant mi lennénk
kábán, két törzs között
kifeszített résben,
napéj-egyenlõségre
beállított óramûvel az
esti tompa napsütésben.

2.
Harju a magasság mértana.
Päijänne a víztükör.
Pontosan körülrajzolható
a felhõ árnya.
A nyári tó tükrében
remegõ házfalak,
a végtelen optikája,
síugrósánc (mûhó?).

28

tiszatáj
Év- és napszakkeveredések szédületével
áramvonalas bukósisakkal
ugrás a nyárba.

2002. április

29

