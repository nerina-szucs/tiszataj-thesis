
Földdé lesz
Dél van, mire magadba lelket öntesz,
És kitalálod, hogyan tovább,
Merre indulj: szapulva épp a földet,
S az ég légypapírját fölötted,
E hasztalan ragaszkodást,
Amit oly megejtõen tükröznek a pocsolyák.
De, hogy mennyire vagy lelkes,
Attól, hogy itt kell lenned,
Arról inkább egy szót sem ejtesz.
Igyekszel nem ártani a légynek
Sem: bevásárolsz, vagy trolira vársz,
Felnézel az égre és lenézed
A földet, az erdõtõl nem látva a fát,
Melynek ágai önként lebegtetik
A levegõ légbõl kapott érveit,
Kitartóan törleszkedve az éghez,
Mely hamarosan földdé lesz.

24

tiszatáj

Nincs az a farsang
Ha tehetnéd, lehazudnád az eget,
Mert így önmagát hazudtolja meg,
Saját fényessége elõtt hunyva szemet 
Gondolod, amíg járod a környéket,
S még korántsem a véged,
Bár ezt igyekszik elhitetni veled
Némely kényszerképzet.
Pedig benned még csak lappang,
Ami végül a földdel egyenlõvé tesz,
S hogy álarcát letéphesd,
Nincs az a farsang.

2005. március

25

