
Az atléta trikója
Az atléta trikóját sóvirágok húzzák.
Mozdonyok zakatolnak melle alatt.
Erõlködésnek semmi nyoma.
Hullámzik a homok talpa alatt, zizeg
trikója, tenger sója csipkézi.
A megtartó víz, parttalan.
Az atléta trikója lucskos fehér zászló,
a megadás elmarad. Nem lesz
felmosórongy, taktikai darab.
Meztelen, homokóra testû lány
kezében célszalag lángol, az atléta
trikója oltja, csikó füstoszlop vágtat.

Megyek utánam
Megyek utánam, követem magam.
A beton-vadonban eltévedek, lyukas
cipõm nem illik a nyomomba.
Vörös téglát vet felém a Nap. Égõ
árnyékomra lépek, talpam füstölög,
így hagyok jelet magamnak.
Követem az égen rajokban vonuló
fekete betûket, a fáslizott csontok
szomorkás, ütõképes seregét.

19

„

„

20

tiszatáj
Megyek utánam, követem magam.
Elérek a szögekkel teleszórt Golgotáig,
szemhéjamon vércsék ülnek.

Formás zuhanás
Kinyitom az ejtõernyõt, beragad.
Denevér hajol fölém, szárnya csúszik.
Felhõk barna szántásain riadt
barázdabillegetõk delelnek.
Formásan zuhanok, cuppog a
dugóhúzó. A légszomj kitart fuldokló
szobámig. Ismerõs a díszlet, csak
a macskák laposabbak kissé.
Korhadt gerendák vacognak meleg
nyári estén. A roncsolt tetõ résein
benéz egy törött szárnyú madár.
Halkul a morajlás, szívemben tokosodik
egy mozdíthatatlan szálka. Kutyák
nyüszítenek, nem néznek hátra.

2017. szeptember

21

„

