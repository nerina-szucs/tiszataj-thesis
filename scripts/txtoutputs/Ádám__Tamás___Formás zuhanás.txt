Formás zuhanás
Kinyitom az ejtõernyõt, beragad.
Denevér hajol fölém, szárnya csúszik.
Felhõk barna szántásain riadt
barázdabillegetõk delelnek.
Formásan zuhanok, cuppog a
dugóhúzó. A légszomj kitart fuldokló
szobámig. Ismerõs a díszlet, csak
a macskák laposabbak kissé.
Korhadt gerendák vacognak meleg
nyári estén. A roncsolt tetõ résein
benéz egy törött szárnyú madár.
Halkul a morajlás, szívemben tokosodik
egy mozdíthatatlan szálka. Kutyák
nyüszítenek, nem néznek hátra.

2017. szeptember

21

„

