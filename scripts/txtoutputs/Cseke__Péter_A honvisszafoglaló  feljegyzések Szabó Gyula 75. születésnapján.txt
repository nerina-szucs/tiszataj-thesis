
A honvisszafoglaló
FELJEGYZÉSEK S ZABÓ GYULA 75. SZÜLETÉSNAPJÁN

Amióta közös szülõföldünkön örökre megtért az anyaföldbe, az idõ múlását is másként érzékelem.
Utóéletének 30. napján emlékeztünk írói pályájának „akadályfutásairól” Kolozsvár
belvárosi unitárius templomában; a 256. napon avattuk fel kopjafáját, háromnegyed századosra kerekedett születésnapja és az idõ mélyében fekvõ felmenõi közelében; ugyanezen
a napon vehettük kézbe azt a kötetet, amelyik  Szívszakadásig címmel  a gyász döbbenetében fogant írásokat gyûjtötte egybe. Idõ és kuratóriumi döntés kérdése: utóéletének
hányadik napján válik a megtisztelõ Magyar Örökség Díj posztumusz kitüntetettjévé az
életmûve.
A Várhegy alatti völgyben fekvõ szülõfalu temetõjében emelt kopjafa nemcsak arról
beszél  errõl szóltam magam is a viharos/árvizes nyarat követõ verõfényes õszben
a kopjafa-állítók népes seregéhez , hogy 27 131 napi földi léte után két évszám közé fektette Szabó Gyulát a halál. Feledhetjük-e, hogy ugyanerrõl a helyrõl öt esztendõvel ezelõtt
még ekképpen szólt hozzánk történelmünk millenniumi számbavétele alkalmából: „A magyarság sorsa ma is a legkeményebb küzdés és harc a létért mindenfelé, Székesfehérvártól
Gyulafehérvárig, s Ungvártól Nándorfehérvárig és Érsekújvárig. Legközelebb pedig
idáig, a mi Várhegyünkig. Ezekbõl a várakból ma már csak az egyetlen Székesfehérvár
van Pannóniában, de mindegyiküket egybekapcsolja az a történelem, amit a Szózat
egyetlen szakaszával fel tudunk mondani: Ez a föld, melyen annyiszor / Apáid vére folyt;
/ Ez, melyhez minden szent nevet / Egy ezredév csatolt. A várak képei és nevei között ma
már akkora a szakadék, hogy a felvonó hidak is fel vannak húzva végképp a sáncok fölött, s létküzdelmünkben ma már az a kopja is csupán jelkép, amely a régi eleink kezében
valóságos fegyver volt elõbb, s utána a harci halál temetkezési sírjele. Így hát most, amikor
kopjafát állítunk, az is valójában csak aszerint fegyver, hogy a pillanatnyi ünnepi alkalom légkörén túl mit látunk a fában: azt-e, hogy küzdünk a létünkért, vagy azt, hogy temetjük a létünket? Temetni jövünk-e, vagy támasztani a kopjafával?” (Almási magyar
millennium. Magyar Napló, 2000. szeptember)
Támasztani gyülekeztünk szeptember 3-án, nem kétséges, az unitárius templom hívó
szavára, majd istentisztelet után „a harci halál” sírjeléhez. Szabó Gyula kopjafája ugyanis
 látóhegyi és istenhegyi társaihoz hasonlóan  elsõsorban annak a beszédjele, hogy
a szülõfalu népe kezdi végre a magáénak tudni  a manapság gyakorta használatos kifejezés: a restitutio in integrum jegyében  az író szellemi honfoglalását. Ráébredt arra:

58

tiszatáj

ahogy igényt tart rá, akként van része a világból. Létérdeke, hogy Homoródalmást az igazmondás pireneusi magaslataként becsüljék a Kárpát-medencében. Ezt a felismerést tették
messze hallatszóbbá a helyi és a megyei önkormányzat vezetõi egyaránt, akik máris sokat
tettek az „örökségfogadás” intézményi feltételeinek a megteremtéséért.
Jó tudni: a szülõföld növekvõ önbecsülésének jeleit maga az író is tapasztalhatta 2004.
június 26-án, amikor az életmûvét megtisztelõ önkormányzati díj átadásának ünnepén
úgy szólaltak meg az almási harangok  rendhagyó módon: ugyancsak egy szombati napon , hogy az úrasztala mellõl elmondhassa: „Életem utolsó idejének valóságos koronája az, hogy az én megtiszteltetésem ürügyén megéltünk egy ilyen szép almási ügyet,
hogy egy-két órára Homoródalmás lett Hargita megye közepe, és itt találkozva egymással, tarthatunk egy kis szülõföldünnepet [] Nem minden megindultság nélkül vallom
meg: jó érzés, hogy az embert épp a szülõhazájabeliek becsülik meg leginkább, akiket
õ mindenekfelett becsül, és élete fõ szerencséjének és kincsének tartja, hogy közöttük született és hozzájuk tartozik. [] Ha a lokálpatriotizmus most még egyet lendítene a megyei vallomásomon, azt a gondolatot is hozzá tudnám tenni, hogy ha a Kárpát-medence
magyarok lakta helyei megduzzadnának jóféle lokálpatriotizmusokkal, lehet, egészen földi
közelségbe kerülne még az a bizonyos Haza a magasban is” (Õszi számvetés. Székelyföld, 2004. december, 159166.) Ezt a „jóféle lokálpatriotizmust” hivatott szolgálni
 tudtuk meg a kopjafaavatás után  az önkormányzati támogatással hamarosan „intézményesülõ” Szabó Gyula Emlékház, illetve a kistérségi meg a budapesti Szabó Gyula Alapítvány. Az elõbbi a két Homoródmente gazdasági és szellemi otthonteremtését hivatott
„talpra állítani”  a magyarországi testvérközségek (Géberjén, Kõrösszakál, Tokod stb.)
segítségével; az utóbbi pedig  amelyet a Magyarországon élõ almásiak kezdeményeztek 
az író életmûvének az újrakiadását, össznemzeti megismertetését tervezi. Jó volt látni,
hogy a tizenötödik almási falunapokon testületileg képviseltették magukat a testvérközségek is.”
Életrõl és nem halálról beszéltünk tehát. Mert betûk és számok lekophatnak, idõvel
a kopjafa is elkorhadhat, ha nem mûködik az a szellem, amely õt 27 131 napon át életben
tartotta. Ez a szellem pedig Homoródalmáson szegõdött útitársul Szabó Gyula mellé, hogy
három emberöltõ alatt átélhessen négy évszázadot, megélhessen három hosszú kisebbségi
korszakot s egy rövid „pünkösdi királyságot”, irodalmi vesszõfuttatásainak szenvedéstörténeteiben pedig túlélhessen öt szívinfarktust. Egy napi eltéréssel kereken tizenöt évvel
élte túl Ceauºescut, elsõ infarktusának (1980) „szerzõjét”, de nem maradt adósa a történelemhamisító Lãncrãnjannak sem, aki a Ceauºescu biztatására gerjesztett/terjesztett
„gyûlöletszavával” (Un cuvânt despre Trasilvania) 1982-ben negyediknek állt be az „infarktus-szerzõk” sorába. A Várhegy alatti „védõszellemnek” meg a történelmünk mindennapjainak újraélése közben szerzett történelemfilozófiai „immunanyagnak” köszönhette
Szabó Gyula, hogy minden egyes infarktusa után újabb életráadást kapott. Hogy a Gondos atyafiság évtizede utáni „hét szûk esztendõben” kialakított ars historicája jegyében
felvázolt nagyszabású esszéregény-ciklusának, A sátán labdáinak soron következõ kötetét
megírhassa. Mondhatni a sorjázó szívrohamok éves szüneteiben vívta a maga jelenkori
„várküzdelmét”. „Ha eleink a maguk végpusztulásában Bethlen Miklós szavával a sátán labdáinak érezték magukat, akikkel külsõ hatalmak erõi és belsõ meghasonlások indulatai játszottak, miközben mégis megmaradtak, életerejükkel túlélték a vesze-

2006. március

59

delmeket, azokból a történt dolgokból magam is tudtam erõt meríteni”  írja a „szívrohamok históriáját” felelevenítõ 1998-as számvetésében. „A kényszerû körülmények közé
szorított lét kialakította védekezésül a különös életfilozófiáját és különös jelbeszédét.
A szemlélet sarkalatos pontja az volt, hogy a halálnál a bajok-csapások megérése is jobb
volt, mert ha élet nincs, akkor semmi nincs, míg ha él az ember, a bajok-csapások sokkoló
hatását is tudja hálistenes viszonyulással mérsékelni. Ezen az alapon állva a másik
sarkalatos pont a kiállás az életért”
A „harmadik életráadás”-ra eszmélve ezt írta fel magának a kórházi noteszlapra: „Meg
lehet szokni azt is, hogy az ember nem hal meg, de azt az egészség-életelvet, hogy Nem
gondolkozom, tehát vagyok, képtelenség megszokni.” Annyira ez azt életelvet követte,
hogy amikor kézbe vette Lãncrãnjan hírhedt „könyvét”, addig nem ment le jól étel a torkán, amíg a maga válaszát nem postázta A Hétnek. Aligha hihette, hogy ez akkoriban napvilágot láthat, csak abban reménykedhetett: így legalább megmenekül egy újabb infarktustól. Nem ez történt. Ha az elõzõ év számvetése azzal a feljegyzéssel ért véget, hogy a lábadozó kiesés ellenére 252-szer mehetett ki életmeghosszabbító mindennapjainak kertjébe, a „Lãncrãnjan-infarktus” után már csak 207-szer volt alkalma erre. Ebbõl is látható,
hogy mennyire szigorú életrendet dolgozott ki magának, hogy tízkötetesre tervezett vállalkozását tetõ alá hozhassa. Ez ugyan csak felerészben sikerült, de legalább érezhette,
hogy amíg íróasztala mellõl kimehet az „almási hegyekre” emlékeztetõ kolozsvári Kányafõ
oldalába, addig nincs elveszve minden.
A Trianon utáni hivatalos román állampolitika igyekezett meghamisítani vagy elhallgatni az erdélyi magyar múltat. Szabó Gyula ezt a múltat kezdte „beszéltetni” napi rendszerességgel és mindennapi érzékletességgel a nyolcvanas évek elején, illetve az otthoni
intelemnek megfelelõen  az igazmondás pireneusi törvényének szellemében  „szívszakadásig” szembeszállt azokkal, akik „pénzért meghamisítják a történelmet”. Egyetemi
hallgató korában írt „csángó-riportjaival” váltotta ki az atyai intelmet, moldvai csángóélményei indították el az íróvá válás útján. Képzettsége szerint akár folklórkutató is lehetett volna, ha élete elsõ évtizedében nem szerez olyan élményeket  a vasgárdoid idõben
román nyelven végezte az elemi iskola elsõ három osztályát , amelyek érzékennyé tették
a „csángó-sors”, tágabb értelemben pedig az elnemzetietlenítõ román politika iránt.
(Mestere a prózaírásban, Móricz Zsigmond is népköltészeti gyûjtõként kezdte) Annyira
idegrendszerében hordozta annak a gyermekkori három esztendõnek a sérüléseit, hogy
amikor Lãncrãnjan uszító röpiratának lapjain viszontlátta a fajgyûlölet reinkarnációját,
nem tudott kitérni az „elmagyarosított” homoródmentiek „visszarománosításának” újraélése elõl. A háromezer lakost számláló székely faluban  válaszolta a hírhedt történelemhamisítónak  egy Gheorghe Todoran nevû pap hol azt csinálta, hogy tejet osztatott ki
nagyszünetben azoknak az iskolatársainak, akiknek a szülei „akár anyatejükrõl is elfelejtkezve, átálltak románnak, hol azt, hogy azokat a szülõket büntettette a csendõrrel-jegyzõvel, akik nem álltak át, s ezért portájukról a ganélé akkor is kifolyt az utcára, ha az udvaruk a portától az utcáig hágós volt” (Borús múltnak borús jövendõje. In: Kényszerpályák. Albert Kiadó, Sepsiszentgyörgy, 2004. 67.) Ha nem kerül Szabó Gyula kezébe
Lãncrãnjan „provokációja”, az akkori „világ állásának” megfelelõen talán még évtizedekig
hallgat arról, ami számára egyik történelmi alapélménye volt: a „visszarománosítás” lát-

60

tiszatáj

ványos jeleként a harmincas években „térítési munkával” emelt „Todoran-templom” építésének és lerombolásának históriája.
Monográfusok dolga lesz felidézni, hogy az életért kiálló, életért kiáltó, sorscsapásokat
megélõ, napi gondokkal és „történelmi veszedelmekkel” küszködõ Szabó Gyula  alkotó
munkára alkalmas és alkalmatlan életidejének huszonvalahány ezret számláló mindennapjaiban  mit teremtett abból az életfilozófiából, amit szülõföldjén örökségül kapott.
„Abban nõttünk fel  írja a Gólya szállt a csûrre szülõföld-vallomásainak lapjain , hogy
az élet azonos a munkával, a teremtéssel” Gimnazista, egyetemista és fiatal író korában
is, amikor otthon volt, kapával-kaszával, villával-gereblyével ment a mezõre. Mert „egyszerûen szégyen lett volna otthon ülni”. „Annyira belénk volt oltva, még harctéri tábori lapokkal is, hogy a jövõ évi kenyérrõl, puliszkáról, tejrõl, ingrõl és nadrágról van szó.” Édesapja büszke volt arra, hogy író fiának mind a havasi kaszálón, mind a dõltes gabonában
„jól állt a kezében a kasza”. „Azt hiszem, tartotta annyira, mint irodalmi babérok aratását,
jobban mondva: a kettõt együtt tudta igazán értékelni.” Ezért tudott az írói pályája „megfutásához” már a kezdet kezdetén „okos tanácsokat” adni fia számára. A korabeli irodalompolitikusokénál érvényesebbeket. Ennek az örökségnek köszönhette Szabó Gyula,
hogy bámulatos önuralmával, már fiatalon is a sokat megélt idõsebb rendûek bölcsességével mindent méltósággal tudott elviselni, csak az igazságtalanságokat nem. Elsõsorban
a történelmieket. Az értelmes munka és a történelmi józanság megszállottjaként egész
életében  még beszédes hallgatásaival is (vagy leginkább azokkal?)  eligazítója lehetett
az átélt idõkben idõlegesen elbizonytalanodóknak. Ebben nem kis szerepe volt annak,
hogy magasba ívelõ pályakezdésétõl a testét le(b)írhatatlan fájdalmakkal mélybe húzó
haláláig az édesapjával való „cinkosság”-ban szemlélte élet és írás értelmét: „érdemes-e
élni, ha az élet már nem az értelmes munkát, hanem csak a szenvedést jelenti”?! Úgy ment
el, ahogy az édesanyja is: „Inkább haljak meg, ha dolgozni nem tudok.” Megbékélt lélekkel, mivelhogy tudta: a halál megõrzi, miután újjáteremti.
Amikor már nem volt jártányi ereje, s a golyóstollat is alig tudta a kezében tartani,
akkor sem bírt meglenni munka nélkül. Tavaly ilyen tájt, szeptember 10. és 15. között
 amikor megérte azt a napot, amellyel élete a 75. esztendõbe fordult  még megírta legszebb hónapjának a történetét: a születés, a szerelem és a számvetés havát. Ezt megelõzõen pedig arra is volt gondja, hogy az életében megjelent utolsó könyvének, az „egy letûnt írói idõ elejérõl és végérõl” tanúskodó Kényszerpályáknak a nyomdahibáit  utókorára gondolva  kijavítsa. Az elmúlásra készülõdve mindent rendben akart hagyni maga
után. Annyira „szívügye” volt ez a kötet (is), amelynek értékvilágában a szív és a szülõföld
egymástól elszakíthatatlan, egymásból kiszakíthatatlan fogalompárost alkot.
„Nekem legkedvesebb utam a világon az, amelyik Székelykeresztúrt és Homoródalmást köti össze, s éppen ez az úttáv attól külön kedves (mióta történelmi emlékem
odáig mélyült), hogy ez útmellék a maga egészében szinte Szent László földjének
mondható. [] Szent Lászlónak ezen a földjén László Gyula nekem szomszéd falusi földim!  és László Gyula most éppen ennek a földnek a Szent László képeit ajándékozza
nekünk, az összes többivel együtt, Gelencétõl Felsõlövõig, összesen 29-et. Mekkora
gazdagság lesz ez! Lelki honfoglalás! Visszfénye és emlékképe annak, ahogy Szent István
és Szent László a honfoglalást a lelkiekben végbe vitte”

2006. március

61

Egy Szabó Gyula-levélbõl idéztem ezeket a mondatokat. A kettõs honfoglalás elméletét
kidolgozó, a két magyar történelem további feltárására buzdító Széchenyi-díjas régészprofesszor ajándékkönyvét, A Szent László-legenda középkori falképeit köszönte meg ekképpen, 1993. február 16-án. Bizonysága ez annak, hogy Szabó Gyula történelmi emlékezete mekkora idõtávot fogott át. Bizonysága annak is, hogy szándéka szerint mûveivel
maga is ezt a szellemi-lelki honvisszafoglalást készítette elõ.
(HomoródalmásKolozsvár, 2005. szeptember 311.)

62

tiszatáj

