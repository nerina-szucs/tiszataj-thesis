
Pistika Piska Pista"
Kormos nesztelenül járt. Meglehet azért, mert a talpa voltaképpen soha nem érintkezett
az anyafölddel. Egyszercsak ott volt már a kártyaasztalnál, szerkesztõségi szobában, kávéházban s ahogy megjelent, mindjárt valami más kezdõdött. Még akkor is, ha ugyanaz a dolog bonyolódott tovább: a megjelenése más hangsúlyt adott a szavaknak.
Jó néhány esztendõvel ezelõtt R. P.-vel kissé komor hangulatban róttuk Marosvásárhely
utcáit. Az Igaz Szó szerkesztõségébe igyekeztünk. Váratlanul a jólismert hang dörren ránk
magasból:
 Mit vacakoltok azzal a kézigránáttal... tegnap is egy õrmester...  Könnyed bátorságától, hogy ezt a megszokott, sõt kopottas viccét ott a szigorúbb erdélyi klímában sem átallotta elsütni egy utcára nézõ erkélyrõl, mindjárt mi is valahogyan derûsebben kezdtük látni a dolgokat. Igaza volt? Nem tudom, de az bizonyos, hogy az a fajta derû, ami belõle áradt  a
tántoríthatatlan sötétenlátással együtt  egy töröl fakad a lét és az anyatermészet isteni magabiztosságával.
Hadd adjak elõ két vele kapcsolatos 1956-os történetet  kommentár nélkül. Szeptember végén vagy október elején turista útra indult feleségével Csehszlovákiába, Prágába. Október 23-án vagy 24-én kellett volna hazatérniük. Kintrekedtek. Nem volt ez rendkívüli eset,
számtalan összetartozót, családot, barátot falazott szét akkor a hirtelenség. S az összeköttetések is megszakadtak. Aki a robbanások közelében volt, vagy úgy vélte, hogy szerettei azt gondolják, hogy az õ élete veszélyben van, igyekezett megnyugtatni övéit. Budapesten heves harcok dúltak, a fél város romokban hevert, az utcákon nemzetiszín zászlóval letakart hullák feküdtek s mindezt még döbbenetesebbé növelte a legális hírösszeköttetések megszûnése. Ezért
aztán a rádió, mihelyst lehetõvé vált, elkezdett üzeneteket közvetíteni. „Élek, nincs semmi bajom", ez volt ezeknek az közleményeknek a lényege. Kormos is szerét ejtette Prágában az üzenésnek. Az õsi Hradzsin tövébõl, vagy az Ufleku egyik asztalától, ahol békés prágai polgárok,
Svejk háborítatlan nyugalmú utódai iszogatták a meleg sört, vagy talán egy jó zamatú szinházi
est után  akkoriban Prágában volt a legjobb színház  bocsátotta útjára a vérzõ Budapestre az alábbi megnyugtatást:
 Kormos István üzeni Prágából, hogy jól van.
A másik dolog néhány héttel ezután történt. Munkahelyén még talán távollétében beválasztották intézménye forradalmi bizottságába. Mint rendesen, ez a forradalmi bizottság is öt
tagból állt. Meg kellett azonban választaniok magukból az elnöküket. Az öt emberbõl kettõ
egy húron pendült és Kormosba vetette bizalmát, és egyáltalán nem bízott a másik kettõben.
Annak érdekében tehát, hogy Kormos mindenképp megnyerje a csatát, rávették Pistát, hogy
szavazzon magára, akármennyire is ízléstelen az ilyesmi, nehogy véletlenül az ellentábor jelöltje csússzék be. Kormos belement a játékba. Titkos volt a szavazás. Egy kalapba dobálták bele
a cédulákat. Felbontáskor a cetliken ötször Kormos virított.
Mégiscsak kommentálom én ezeket a történeteket! Végül is ez egy Kormosról szóló cikk,
nincs ebben helye holmi gyarló következetességnek. Csak következetességen túli következetességnek, a lentrõl, a földrõl szeszélynek, kaotikus csapongásnak látszó következetességnek.
Csak verseivel, csak saját magával lehet ezt érthetõvé tenni. Kormos István következetessége
egy humorista következetessége  mondanám, ha nem félnék tõle, hogy ezzel lépcsõfokok
tucatjaival léptetem vissza rangban. Mégis mondanom kell, mert ma már, múlván az idõ, itt
érzem Kormos életének és költészetének nagy egységét, egymásból következését, a humorban.
Mind egyéniségének, mind költészetének ez a dolgokat és történéseket lézerfénnyel meg20

megszúró és ugyanakkor ezzel a megszúrással már egy másik, tágabb lehetõséget és egy egyetemesebb összefüggést, valami istenit is megmutató humort látom leglényegesebb jellemvonásának. Erre nézve kézenfekvõ bizonyíték  már-már annyira kézenfekvõ, hogy bizonyítékként
nem is volna szabad felhasználni a lovagiasság szabályai szerint  nagy, kötetcím-adó verse, a
„Szegény Yorick". Aligha van még költemény a magyar költészetben, amelyik olvasójából
vagy hallgatójából ilyen visszatarthatatlan, elfojthatatlan derût, ilyen bõ mosolygásos lélekemelkedést váltana ki. Halálvers biztosan nincs még egy ilyen. A Szegény Yorick ugyanis az,
halál vers, humoros halálvers.
1966-os fogantatású. Legalábbis Kormos, aki szeretett el-elcsúsztatni tréfa kedvéért egyegy dátumot a versei alatt, így jelölte. A másik híres, ugyancsak kötetcím-adó verse alatt az
1944-es születési idõt fenntartás nélkül elfogadhatjuk. A „ Dülöngélünk "-cõ van szó. Ez is halálvers. Fiatalember írta, aki a maga halálba menetelésének leírásában nem érez elég nyomatékot s ezért magához öleli szeretteit, apját-anyját és úgyszólván egész népét, a tájat, ahol született, és szülõföldestül együtt tántorog a halál irányába.
„Megyünk fekete jövendõnk
felé sorban.
Oda is érünk: vagy élve
vagy csak holtan."
Itt is mindjárt megvillan a humor a „vagy csak holtan"-ban, itt is a humor emel fel bennünket a halál fölé. Pedig itt kimondatlanul is az erõszakos halálról, a háború kíméletlen halálaratásáról van szó, amivel még a költõk sem szoktak viccelni. No, hát viccelni éppen Kormos se viccel, csak beleépíti a halálmenetbe, a halál vonulásba az apját: „Dinnyét eszik apám
a kék / ég szélinél." S ez már aztán nemcsak lélekemelkedéshez szolgáltat felhajtó erõt, hanem
fizikailag is hat! az embernek mosolyra görbül a szája. Mert a dinnyeevés az árokparton, az
„ég szélinél" a szegény emberek sivár életének ajándékszerû  fõleg akkor ajándékszerû, ha
lopott dinnyérõl van szó  pillanata, mely csak úgy csurog a boldogságtól. S ez van egy miniatúrafestõ szerzetesi diszkréciójával idehelyezve ebbe a haláltáncba.
így állunk tehát Kormos humorával? Ilyen következetesen vonul végig egész pályáján?
Sokkal következetesebben, illetve sokkal kormosibb következetességgel: számtalan verse van,
amelyikben nyoma sincs. Számtalan? Ez megint henyeség Kormos esetében. Életmûve ugyanis
összesen hetven költeménybõl áll.
De hát nincs ebben is valami röhejes? Hogy a század, vagy mondjuk kis szûkitéssel, az
utóbbi negyven esztendõ egyik legjelentékenyebb, és a neki ajánlott költemények száma tekintetében mindenkit lepipáló magyar költõjének mindössze hetven darabból áll az életmûve?
Nincs talán ez a hetven vers valami hetyke hunyorintással és egy Dávid bátorságával belevágva
az egész nagyméltóságú magyar költészet képébe?
Kormosnak több verset ajánlottak zömmel nála fiatalabb költõk, mint amennyit õ valaha
is megirt.
Nem tartom kizártnak, sõt nagyon valószínûnek tartom, hogy az Isten is csak bazsalygott
és csodálkozott, amint megteremtvén, nézte futkározását odafentrõl. Tetszhetett neki, de nem
nagyon értette. Kereste párját, hogy meg tudja magyarázni, és nem lelte.
Hát, akkor én mit okoskodjak?

21

