
Minden jelenés
(STABAT MATER)
Szeplõtelen maradsz minden idõben.
A test nyitott kapu, fényes szelek suhognak rajta át.
Mire hazaérsz, értelmét veszti az éjjel.
Folyton kiszakadó égre, megrögzött pillanatra vársz,
de akit a világra hozol, örök életre kárhozott belõled.
Nincs kereszt, nincs fa, melyben megkapaszkodhatnál,
nem tartja õt sem semmi, mert tartja minden,
s így kioltja önmagát a vágy,
hogy átemelhesd a gyolccsal takart szemérmet,
egy nevetséges harmadnapon a feltámadást.
Mészégetõ vagy, sorsod belebolondulni a kõbe.
Hagyd hûlni a kemencét égetés után.
Másnap úgyis kerül majd új kõ a kõre.
Térden csússz a fiú körül, ne merd becézni,
hátha idegenségében lesz elviselhetetlenül ismerõs.
Se szög, se fa, se illeszték, se billenõ fej.
Nem csorog a szemébe vér sem,
képtelenség. A tûztér fölé boltozatosan
összehajló falakkal égetõteret emelj.
Érintetlennek mondják majd, mint téged.
Hallgass az angyalról, ki hinné el.
Tagadd, ha kérdik, tudtad-e elõre,
tagadd, hogy úgy döntöttél,
gyilkos leszel. Megfogant benned.
A duplaméh ikreket rejt, kevés vagy kettõnek.
Tagadd, aztán hámlaszd le tûzbe tartva
saját kezed, mely hagyta, hogy felnõjön

„

„

12

tiszatáj
a halálra. Válassz magadnak másik életet,
amelyben az összes fiú egyetlen árva.
Halj meg elõbb. Egyengesse õ a sírodat.
Ne lásd soha a saját térded.
A vért, ami hazug feloldozássá lesz,
itasd fel, legyen csontos és földes,
hajlékony, mint a fû.
Annyi követ láttál pattanni, törni,
legyen elég az égõ áldozat.
Utolsó erõddel szálazd szét a gallyakat,
az aprócska ágakat, roppanjon a gerinced
a rõzse alatt, ne alattad más. És ne várj érte semmit.
Az együtt mozgó évek maguktól borulnak le elõtted.
Súlyuk, mint a folyó, mélyíti medrét, sírodat.
Testedbõl való test, ajánld fel érte saját csontodat,
csiszolja gömbölyûre hosszú emberöltõ.
Mutasd meg magadban a holdat, ami vizeket
mozgat meg, virraszt, és elhordja az Olajfák hegyét.

Angyali üdvözlet
Kordonokkal álmodó utca vagy.
Éjjelente megszólít az erdõ.
Bebábozódott fák nyújtogatják ágaikat,
megindul, és benned ér véget a pergõ,
néma bolygó, ellenfényben ásító sovány karod.
Mely mint az éhség, tárgytalan,
forgó tojássá duzzasztott sejtmagok,
kering és keringet, csonkok helyére növeszt
foszló szárnyakat, álmodik,
bárcsak békén hagynák a platánokat,
hadd legyenek a liget rézsút fényei,
megvilágítva a roppantott világokat.

2015. március

13
Méhedben alvó ikrek.
Aprókat lépnek, mégis elveszted õket,
négy tenyér didereg a forgatagban.
Az ujjak mint ágak kapaszkodnának beléd,
ha lennél egyszer végre önmagad, a szél jobban kellett volna figyelni rájuk is.
És a hold, akit annyi szalaggal aggattál tele,
ha megkérdezi másnap reggel, ki járkált fel-alá éjszaka,
mondd, ismersz egy utcát, kordonokkal álmodik benned,
az is te vagy. Álmában minden éjjel világra hozza az ikreket.
De a test üreges, abban sem ember, sem angyal nem lakik,
kongó utca, tátongó erdõ, vár körül körben a száraz meder.
Árokban alszom. Az õsz egy pillanat.
Laponként bontogatom a platánok törzseit.
A háncs betakar, mint az ikreket a méhem.
Forgó tojások szabadesésben.

Tél, hátraarc
Az ég alatta egyre süllyed,
megvakulna, mintsem saját medrét lássa.
Arra gondol, mi merhetõ ki belõle,
felhõkbõl korbácsolt hullámsírját ássa.
A láthatáron túl kering egy bolygó.
Halott már, odafönn más a mérték.
Szótlan röppályán marja ki szemét a só,
nincs kétsége, hátrál, az irányt elvétették.
Merül az ég, merül az örvény.
A távolodó pontok végül láthatatlanok.
Üres a tejút. Árva csillag, spirálkaron ösvény,
valaki lentrõl nézi, hogy ragyogsz.

„

„

14

tiszatáj
Gyere haza, nincs mitõl tartanod.
A belsõ bolygón kívül másik égitestet
szeretni egyikünk sem tud. Itt a karom.
Csak fényszennyezõdés, ha reszket.
Ugyanaz az ellipszis, ugyanazok a körök.
Ácsorgó néma csillagként a kapuban toporgok a tengerfenéken elegyednek az örök
darabokra szakadt, néma galaxisok.

MAKULA 3, 2015, indigó rajz, tinta, 6148,3cm

2015. március

15

