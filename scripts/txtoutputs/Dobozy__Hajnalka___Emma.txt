
Emma
A sámlin ült a cserépkályha és a fal között. Már alig sírt. A szürkülõ délután lusta mozdulatlansága csendes szipogássá szelídítette zokogását.
Átázott zsebkendõjét a zsebébe gyûrte, két öklével megdörzsölte kivörösödött szemeit, és egy mély sóhajtással bezárta a délutánt. Tulajdonképpen jól
érezte magát. Ma is elsiratta életének egy darabkáját, s most már csak a közelgõ
estére gondolt. A jó vacsorára és a meleg ágyra. Szájában hirtelen összefutott
a nyál. Kiment a konyhába, megemelgette a fedõket. Elégedetten nézte a csirkepaprikás tejfölös szaftján gyöngyözõ, halványpiros zsírcseppeket, a galuska
márványos, sárgás-fehér halmait.
Ijedten kapta fel a fejét a megnyikorduló ajtó hangjára.
- Janikám, te vagy az?
A férfi megállt az ajtóban, nem mozdult.
- Na, gyere beljebb, ha már eljöttél!
A konyhaasztal mellé ültek, az öregasszony csendben várt.
- Búcsúzni jöttem.
A tuskólábú hokedli ijedten hátrébbcsusszant.
- Mama, én már nem próbálkozom többször! Elég volt! Evek óta csak várok... nem is tudom, mire.
Talán arra, hogy megváltozol, hogy más leszel. Arra, hogy legalább egyszer
az életben megfordulsz és hátranézel... a magad mögé gyûrt arcokba, az otthagyott, kifosztott szemekbe.
A férfi felállt, kezét furcsán felemelte. Mintha távolodó hajónak intene. Aztán még ennyit mondott:
- Áthelyeztetem magam egy másik városba. Sajnálom.
Az asszony hatalmas lendülettel állt fel az asztal mellõl. Két kezét csípõjére
tette, összeszorított fogai mögött rekedt hangú indulatok gyûltek, de fölhabzó
ordítását kettétörte a zár kattanása. A csendesen bezáródó ajtó résén már csak
a hideg levegõ csapott be. így állt még egy darabig, félig elnyílt szájjal, majd
ökölbe szorított kezei lassan kinyíltak és lecsúsztak a köténye aljáig.
- Most aztán sírhatok újra - hangosan mondta ki, s a keservesen nyikorduló szavak visszaterelték a hideg szobába. Nekidõlt a mázas csempéknek, két
kezével dühödten nyomkodta kiszáradt szemeit. Még alágyújtani sem volt
kedve, pedig a jó kis délutáni sírásokat mindig békés nyugalommá puhította
a kályha melege. Aztán egy kis idõ múlva mégis lobbant a gyufa lángja, belekapott a gyújtós alá beszorított újságpapírba, a sárga, meleg fény hirtelen fel-

1999- január11
kúszott a papír hátán egészen a takarosan megrakott gúla tetejéig, majd azok
a kedves, meghitt roppanások, az áttüzesedõ faszilánkok nyújtózkodó lángjai,
ahogyan frissen támadt tüzükkel átizzítják a fölébük nehezedõ, súlyos fahasábokat... ezt nagyon jó volt nézni!
Késõbb behajtotta a cserépkályha ajtaját, de egy ujjnyi rést hagyott. A nyíláson kikúszó fények ráolvadtak a mázas csempékre, benne pedig szétáradt valami jólesõ nyugalom.
- Úgyis hazajön. Elõbb-utóbb mindig visszajön - mormogta magában,
közben széthajtotta a magasra tornyozott ágynemût, hadd melegedjék át az is
egy kicsit.
- Már apám is azt mondta, hogy rongynak születtem. Ütött is, ahol ért. Leányba ennyi konokság nem szorulhat - kiabálta, de majd kiverem én belõled, csak merd még egyszer azt mondani nekem, hogy nem!
Nagyon féltem tõle, mégis kimondtam. Pedig minden ellenszegülésemre
már nyúlt is a szíj után. Én meg csak álltam, ökölbe szorítottam a kezeimet, és
vártam, mikor fárad el. Verés után mindig elzavart otthonról. A kútnál megmostam az arcomat, aztán uzsgyi! A kapun kívül már nevettem. Sírni engem
senki sem látott. Hát így nõttem fel. Majd jött a háború, de az is elmúlt. N e m
esett bántódásunk. Apám boltját ugyan elvették, de ott maradhatott a pult
mögött, az egérszagú kartonjaival együtt. A k k o r már nem ütött. Nagydarab,
derék lány lett belõlem. A hajamat rövidre vágattam, beondoláltattam, karjaimban csak úgy feszült az erõ. A boltban nehezen fértünk meg egymás mellett.
Apám azt mondta, hogy a szemeim, azok ûzik el a vevõket. Hát szolgálni, azt
tényleg nem tudtam. Nyájaskodni, az ajtóig kísérni, és még ott is újra megköszönni, hát azt nem. Azt akartam, hogy nekem köszönjék meg, hogy kérleljenek, hogy kutyaalázattal hátráljanak ki, ha nemet mondanék. De ott, tudja,
abban a kis ócska boltban ezt nem lehetett. így csak minden egyes nappal több
lett bennem a keserûség. Bemászott minden zugba, még a poros, színehagyott
vásznak közé is.
H a üres volt a bolt, apám megköszörülte a torkát, kisajtolt néhány könnycseppet a szemébõl és rázendített:
- Pistukám - nyugodjon békével - , õ nem ilyen volt. Annyi szelídség és jóság..., de mit tudhatod te! Szegény elsõszülött fiam, még az iskoláskort sem érhette meg. N e m akartam utána másikat, de anyád csak nem hagyott. Aztán
ahogy fölsírtál, rögtön az anyádat is sirathattad elsõ könnyeiddel. Én meg magamra maradtam, a két kereszttel, meg egy bölcsõvel. - Hová mész? - kiáltott
utánam. Ilyenkor kiszaladtam a boltból, végigsétáltam a korzón, szemébe nevettem minden jóképû férfinak, de egy óra múlva újra ott álltam a pult mögött. Aznap nem mondta el többet. N e m sokáig emelgettem a vásznakat. Sikerült bekerülnöm a postára. Éjjelenként tanultam, nagyon nehéz volt. Égett

29 tiszatáj
a kislámpa, apám mellettem horkolt. Amikor úgy éreztem, hogy nem bírom tovább, elég volt oldalra néznem. Látni a dunyhát szorító csontos kezeket, a nehézkesen szuszogó arcot, amelyrõl még az álom sem simította le az örökös gúnyos mosolyt. Szerettem a postát. Jó volt az üvegablak mögé ülni. De egy pár
hét múlva már úgy csináltam, hogy a túloldalon szépen gyûljön össze a sor.
Rendezgettem a bélyegeket, kétszer is ellenõriztem a pecséten az aznapi dátumot, s közben a bõröm bizsergett a gyönyörûségtõl, ahogy a bezárt üvegablakot egyre jobban beborította a várakozók fojtott nyugtalansága. Elõre tudtam,
hogy melyik lesz az a pillanat, amikor valaki türelmetlenül megkocogtatja az
üveget. S akkor egyszerre lendült mindkét oldalon egy-egy kéz. De az enyém
egy hajszálnyival mindig megelõzte a túloldalon begörbített mutatóujj hegyes
végû koppanását. N e m is tudom, miért mondtam el ezt magának?
A parkban ültek, távol a sétálók zajától. Emma lehajtott fejjel nézte a cipõje
orrát, aztán hirtelen harsányan felnevetett, és egy kicsit közelebb húzódott
a khaki-színû zubbonyhoz.
A férfi hallgatott, majd egy kicsit elmosolyodott:
- H a elõbb tudom, hogy maga ilyen kis boszorkány, meg nem várom
a posta elõtt!
A lány nem válaszolt. Nézte a feszesre igazított egyenruhát, a pisztolytáska
kifényesedett bõrét, s nem értette, hogy azok a fekete csizmák miért toporognak olyan türelmetlenül minden este záráskor az ajtó elõtt. S nem tudott mit
kezdeni az udvarias kézcsókkal befejezõdõ sétákkal sem.
Emma nem ehhez volt szokva. Ö t eddig mindig lerohanták, erõszakosan
nekimentek, egyszerûen fel akarták falni hatalmas, izmos-húsos testét. A tétován közeledõ, babusgató kezektõl félt. Pedig egyszer megpróbálta. A k k o r este
az õ tenyerében is ott volt a simogatás, de ügyetlen volt, s félszeg zavarában
õ rántotta magára a meghökkent férfit. Többé nem is látta.
János egészen más volt. Annyit tudott róla, hogy katona és mindig az is
akart lenni. De azt már nem, hogy a mundér szorítása gyorsan lehûtötte a férfi
ágaskodó indulatait, s egy idõ után csak az utasítások odaadó teljesítésében
lelte örömét. Az erõszak lávafolyamai kihûltek benne, s azóta jó hivatalnokként türelmesen várta váll-lapjára a következõ fényes csillagot.
Jánost egészen felkavarta ez a lány. A kikezdhetetlen jókedv örökös tûzijátéka, a fekete szemek játékos-gonoszkodó csillámai, a rátartian koppanó cipõsarkok az õ lépteit is feszesebbé tették.
Ha idõnként napokra eltûnt, a távolmaradást firtató, méltatlankodó hangot
egyetlen mondattal intézte el:
- Az egyenruha kötelességekkel jár, a számonkérésekhez pedig nem vagyok
szokva.

1999- január11
De a következõ pillanatban már kedvesen nyújtotta a karját, s hosszantartó
sétáikat simogató, meleg szavak csobogták körül.
Emmában már az elsõ találkozás után türelmetlenül toporzékoltak az aszszonyi nedvek. Várta, hogy ismét lerohanják. Arra várt, ha szeszélyes jókedve
úgy tartja, talán még engedjen is. Aztán, ahogy szokta, a kielégült, diadalmas
arcnak hirtelen hátat fordítson, hogy újra átjárhassa az a borzongató érzés,
a kifosztott, kérlelõ szemek gyönyörûséges látványa.
De most egészen egyszerûen csak szerették. Átölelték, megsimogatták,
figyeltek rá, s egyelõre nem akartak tõle többet.
Egy este, elválás elõtt, dühösen megkérdezte:
- Mit akarsz tõlem, te katona?
- Elég sokat. H a megszelídülsz, feleségül veszlek.
Pár hónap múlva összeházasodtak. Amikor véget ért a szertartás, Emma ezt
mondta:
- ígérem, jó leszek. Ezentúl mindig jó leszek.
Az ifjú férj kicsit értetlenül és meghatottan nézett rá:
- Tudom. Hiszen eddig is az voltál.
A város szélén, a kertvárosban találtak maguknak otthont. János anyai
öröksége egy apró házacskára és egy nagy kertre futotta. Az ifjú asszony boldogan morzsolgatta tenyerében a még fagyott rögöket, s esténként lázas terveket szövögetett a férfi hóna alá bújva.
Ahogy lassan engedett a föld jeges szorítása, úgy hûlt ki Jánosban a téli esték meghitt melege. A lámpaoltás utáni fojtott izgalom, a suttogó sötétség,
a dús asszonyi test párálló illata abban a pillanatban elszállt, ahogy Emma lenyomta ásóját a tavaszi földbe. Reggeltõl estig szakadatlanul dolgozott. Felásta
az egész kertet, palántákat dugdosott, a kert végét elkerítette, oda kerültek
a tyúkok és a disznóól. Felhevült, izzadt teste estére holtfáradtan dõlt el az
ágyon. János gyengéd cirógatásaira csak egy gyors és türelmetlen ölelkezés volt
a válasz. A téli éjszakákon kinyíló tenyerek, az ujjak szirmai ismét becsukódtak. Mire õsz lett, János elfáradt. A szolgálat befejeztével otthon egy fa alá húzódott, s az ölében tartott könyv fölött egyre távolabbra nézett. S ez alatt
a végtelenbe feszülõ híd alatt Emma fáradhatatlanul kapált, locsolt, szüretelt és
gyarapított. Ahogy õ mondta: otthont teremtett.
János egy este maga mellé ültette, s nagyon csendesen így szólt hozzá:
- Túl nagy vagy te nekem Emma, túl vastag és túl kemény. Karjaidban férfi
erõ feszül, markodban a soha vissza nem adott pofonok görcse. Hittem, hogy
megszelídülsz, halk leszel és illatos, és szép lesz neked is az esték csöndje. De te
döngõ lépteiddel végigrohantad a nappalokat, este mohón szürcsölted az ételt,
s az éjszaka vad vágtája után alig vártad, hogy virradjon, s folytasd ugyanott,

31 tiszatáj
ahol tegnap abbahagytad. N e m kellesz nekem Emma! Talán, ha lett volna gyerekünk..., de most már mindegy.
Emma konokul hallgatott, majd felállt.
- J ó l van, János! Akkor én most elmegyek. Csak azt viszem magammal,
ami az enyém - s két kezét még alig gömbölyödõ hasára szorította.


Az építkezésen csak úgy hívták, hogy a mocskosszájú Emma. Segédmunkásként trógerolt, hordta a téglát, tolta a megrakott talicskát. Szeretett dolgozni, bírta erõvel is. Két dolgot nem szeretett. Ha a múltjáról faggatták, meg
a férfiakat. Néha ugyan egyet-egyet megkívánt, olyankor csak intett nekik.
Tudták róla, hogy egy üveg bor meg egy tábla csokoládé kell csak, és azt is,
hogy reggelig senki sem maradhat nála. H a látogatója akadt, Janikát átküldte
a szomszédba aludni, a csokoládét a gyerek ágyára tette.
Néhány év múlva munkavezetõ lett. Veszekedett, rohant, intézkedett, ha
kellett, ordított torkaszakadtából. N e m szerette senki. Kérni nem lehetett tõle,
nemet mondani sem.
Egy nap behívatták az iskolába.
- Tudjuk, hogy egyedül neveli a fiát. De ez a gyerek nagyon tehetséges.
Küldje tovább tanulni. Bármi lehet belõle, orvos, mérnök... s ha nem bírná
egyedül, megpróbálunk segíteni.
- N e m kell! Megoldom magam.
Este maga mellé ültette a fiát, és ezt mondta:
- Ügyvéd leszel!
A pattanásos kamaszarc értetlenül nézett rá.
- így határoztam. Te csak tanulj, a többivel ne törõdj. Mire végzel, házad
lesz, fényes irodád, aminek alázatosan fognak kopogni az ajtaján.
Janika a közeli nagyváros egyetemére úgy ment el, hogy Emma csak az állomásig kísérte.
- N e m járkálok utánad, erre se idõm, se pénzem.
A fiú szünidõben mindig hazajött, de Emma soha nem ért rá. Csak azt tartotta számon, hány év van még az iskolából. Két mûszakot vállalt, látástól vakulásig dolgozott, s eszelõsen gyûjtötte a pénzt. A diplomaosztás napján otthon várta a fiát. Jó ebédet fõzött, a szobában terített. A takarékbetétet a terítõ
alá dugta. Ebéd után így szólt:
- Na, ügyvéd úr, lássam azt a diplomát!
- Orvos lettem, Mama! N e haragudjon rám. Itt leszek a közelében, a kórházban mindig megtalál.
Emma nem szólt egy szót sem. A betétkönyvet nem vette elõ.

1999- január
Eleinte még hetenként meg-megnyílt az ajtó. De a frissen keményített fehér
köpeny meglebbenõ szárnyai egyre csüggedtebben lógtak a tuskólábú hokedli
körül. Emma szótlanul ült, soha nem kérdezett semmit, csak hallgatott. Nézte
a kipirult arcot és várt. Egészen addig, amíg a friss illatú szavak lassan elbizonytalanodtak, s fáradt kongásuk végre felállíthatta az asztal mellõl. Ilyenkor mindig ugyanazt mondta:
- Orvosság szagod van, megfájdul tõle a fejem.
Majd bement a szobába, az ajtó csukódását már nem is hallotta. Leült
a sámlira és halkan sírdogált.
Az estéket jobban szerette. Olyankor begyújtott a cserépkályhába.

 

30

tiszatáj

