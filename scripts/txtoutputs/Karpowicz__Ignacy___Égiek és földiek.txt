
Égiek és földiek
( RÉSZLET )
Olga
1
Egy közönséges panelház harmadik emeletén lakott. Egy város a sokból, Broniewski utca, kilátás az erkélyrõl: jobbra a gépipari technikum, bentlakásos iskola, balra a buszmegálló.
Két mûanyag szatyrot cipelt. Fáradtságot érzett. Munka után elment a Katicabogárba.
Annak idején, régen a katicabogár rovar volt. Ma a Katicabogár a legolcsóbb szupermarket.
Minden lépcsõfordulóban megállt, hogy kifújja magát. A szatyrokban kétheti élelem. Csupa olcsó dolog. Száraztészta, rizs, hajdina  márka és származási ország nélkül, csak vonalkód. Sonka, májas hurka és felvágott-nyesedék, állítólag sertés, vér helyett vegyi koktéllal;
a vérnek túl rövid a szavatossági ideje. Krumpli, egy fej káposzta és cékla, az utóbbi elvesztette a színét a fõzéstõl, még citromsavval se lehetett megõrizni. Mosópor (Dosia), folyékony
mosogatószer (Ludwik)  (családi kiszerelés) és tévéújság (Kropka).
A garzon ajtaja elõtt letette a szatyrokat a földre, megigazította az elmozdult lábtörlõt,
mélyeket lélegzett. Mûbõr táskájából elõvette a kulcsokat. Két fordítás balra. Aztán a másik
kulccsal kétszer jobbra.
Felgyújtotta a villanyt, este hét óra múlt, sötét. Becipelte a szatyrokat. Bezárta az ajtót.
Levette a sapkát, a kesztyût, a sálat, a kabátot. A táskát a fogasra akasztotta. A kulcsok a bonszaj méretû asztalkán landoltak. Lehúzta a csizmáját, papucsot vett. Rápillantott a mûanyag
szatyorra a mosolygó rovarral. Leült az elõszobaszõnyegre. Legfeljebb öt percet sírt. Letörölte a könnyeit, tenyerével megérintette az arcát:
 Jól van már, Olga, nyugodj meg, jól van  mondta valaki nevében, akinek szeretnie kéne
õt, vagy legalábbis úgy tennie, mintha szeretné.
Felállt és bevitte a vásárolt cuccokat a konyhába, egy kis beugróba, annál is kisebb ablakkal. Kirakta a dobozokat a konyhaszekrényekbe, kinyitotta a hûtõt, mindent a helyére.
 Jaj, de fáradt vagyok. Feldagadt a lábam.
Felrakta a tûzre a teaforralót. Amíg felforrt a víz, megvacsorázott (két felvágottas, savanyú uborkás szendvicset). Elmosta a tányért, a vágódeszkát, a kést meg a villát. Leforrázta a
teát. Átment az egyetlen szobába. Leült a fotelbe, a teát az asztalkára rakta. A bögre mellett
kinyitotta a tévéújságot. Ma péntek, holnap  a két szabadnapból az elsõ; csak hétfõn kell


Ignacy Karpowicz (1976), a fiatal lengyel írónemzedék egyik legtehetségesebb tagja. Égiek és földiek
címû regénye 2010-ben elnyerte az egyik legrangosabb lengyel irodalmi díjat (Paszport Polityki).
A regény várhatóan idén jelenik meg magyarul a Typotex Kiadónál.

„

52

tiszatáj

munkába menni. Szombaton kitakarít és kimos, vasárnap meglátogatja az anyját, de azért ez
két nap; akárhogy számoljuk: oda-vissza, rímes-rímtelen.
Bekapcsolta a tévét. Megnézte a Híradót a királyin. Semmi újság, semmi jó. Nem várta különben, hogy a tegnapi Híradó óta bármi is jóra fordul. Lelke mélyén valamilyen megrendítõ
hírre várt: mondjuk egy ismert ember váratlan halála hosszan tartó, súlyos betegség után,
hogy együtt érezhessen vele. És az elhunyt családjával. És önmagával. Olga szívében nem kevés együttérzés lakozott.
A Híradó után film. Ma a Jól áll neki a halál ment. Megnézte. Hülye vígjáték, nem vicces,
túl túl  kereste az ideillõ szót. Vagy nem is túl, inkább nem eléggé?
A vígjáték után leforrázott egy kis gyógyteát, mentás mézfû, nyugtatónak, nyugalomból
sosem elég. Kibontott egy tábla csokit, földimogyorós tejcsokoládé, E. Wedel. Eduardo W.
Edel, mint egy szappanoperában.
Megnézte a Kettesen a kabaréegyveleget. A fejében is valami egyveleg kezdett kavarogni.
Fáradtnak érezte magát a végigdolgozott hét után, de jólesõ érzéssel gondolt az elkövetkezõ
két napra. Kicsit égett a szeme. Úgy látszik, már öreg ahhoz, hogy sírdogáljon, csak úgy, semmiért. Kiment a fürdõszobába, bedugta a kádat, öntött bele egy kis márka és gyártó nélküli,
rózsaszínû folyadékot, és elfordította a meleg vizes csapot. A helyiség kis kubusát betöltötte a
pára, Olga egy pillanatig gondolkodott, leült a vécére. Szeméremszõrzete egy-két szála már
õsz volt, az öregség elsõ fecskéi, ha alacsonyan repülnek, esõre áll. Vékony sugárban pisilt.
Eszébe jutott  ez volt egyik legmegalázóbb emléke  legutóbbi látogatása a nõgyógyásznál.
 Maga szûz  mondta a nõgyógyász.  A maga korában! Nem tudom jól megvizsgálni.
 Akkor ne vizsgáljon meg  felelte égõvörös arccal.
A kis fürdõszobában, a rózsaszín habbal teli kád mellett Olga meggyújtott egy illatgyertyát: vaníliás, 3,99-ért; jobban szerette a levendulásat, de azt ritkán árazták le. A szobai polcról levette Danielle Steel Csodálatos kegyelem címû regényét kemény borítóban.
Levetkõzött csupaszra, mint a meztelencsiga, még volt fél óra a filmig. A Leprás nõ-t adták. Belemerült a meleg vízbe és habba, kezében a szerelmes regénnyel. Elolvasta az elsõ fejezetet, a víz kihûlt, kicsit leengedett belõle, hozzáeresztett meleget. Tudta, hogy fog végzõdni
a regény, csakis azért olvasta, mert elõre tudta a végét. Az élet csupa váratlan fordulat. Egy
könyvnek kiszámíthatónak, megbízhatónak kell lennie. Jótett helyébe jó. Bûnért büntetés.
Férfi a nõhöz. Lemondásért jutalom.
Úgy lépett ki a kádelõre, mint Aphrodité a tenger habjaiból hajdanán. Egy szerényebb változat, egy szerényebb életre alkalmazva, a mindennapok attribútumaival. Az egyetlen szóba jöhetõ kagyló  a vécéé. Amorettek helyett  két falilámpa. És a bepárásodott tükör, mint egy hatalmas rovarszem különálló szemecskéje. Olga lerakta a könyvet a lehajtott vécéfedélre. Balzsamot masszírozott a testébe. Testére köntöst vett. A köntöst övvel húzta össze.
Fogta a könyvet, bement a szobába, és bekapcsolta a tévét. A Leprás nõ már elkezdõdött.
Nem baj, kívülrõl tudta az elejét. Meg a végét.
Olga idõs hajadon volt, a legújabb terminológia szerint: szingli. Érintetlen méh, pórázon
tartott idegek, ötven év.
Már rég beletörõdött, hogy kizárólag szerelmes regények lapjain élhet át nagy érzelmeket. Így helyes, így van jól. Az életben munkába kell járni, két átszállás, reggel hatra, élelmiszerbolt Grabówkában, több mint egy óra egy irányban, ébresztõ négykor. Nagyon kevés idõ
maradna nagy érzelmekre, az õ életében felesleges pazarlás lenne a nagy érzelem, fizetés

2012. április

53

„

nélküli szabadságot kéne kérnie, hogy legyen ideje úgy istenigazából érezni valamit. Még jó,
hogy a nagy érzelmeket borítóval zárták le. Így helyes. Mindenkinek szükségletei és képességei szerint. Valahogy így.
Olgának egy nõvére és két bátyja volt. Tartották a kapcsolatot, ha nem is túl közeli kapcsolat volt ez, de rendszeres, többnyire telefonos, a legalacsonyabb tarifák szerint, másodperc alapú számlázás.
Olga eldobta magát a fotelben, a köntösébe bugyolálva, a maga miniatûr, biztonságos világában, kezében a távkapcsolóval, mint a minimálbér istennõje. Hajat majd holnap mos, kora
reggel, nehogy álmában összekócolódjon valami afrofrizurává (nem mintha rasszista lenne).
Valaki csengetett. Hallotta a csengõt, mégsem reagált. Ilyen késõn nem szokott csengeni 
a bal füle néha. A vekkerre nézett. Mindjárt éjfél. Újra megszólalt a csengõ. Felállt, közben lelõtte a tévét. Lábujjhegyen az ajtóhoz ment, kikukucskált a kémlelõnyíláson. A lépcsõházban
égett a villany. Sehol egy lélek. Csak a furcsán fekvõ lábtörlõ. Ez nem a lábtörlõ, jött rá. Ez valaki. Ez a valaki feküdt a lábtörlõn.
Olga szíve szaporábban kezdett verni. Megrémült. Nem tudta, mit csináljon. Felhívja a sógorát? A rendõrséget? A mentõket? És mi lesz, ha ez a valaki elmászik, eltûnik, mielõtt a rendõrök vagy a sógora megérkezik? Bogaras vénkisasszonynak fogják gondolni. Attól félt a legjobban, hogy mások meglátják benne azt, ami igazából: a bogaras vénkisasszonyt. Így hát
 többféle félelem közt õrlõdve  erõt vett magán: fogta a konyhában a legnagyobb kést, elõhúzta a fiókból az élezõt, a biztonság kedvéért megfente a kést, majd bizonytalan léptekkel
kiment az elõszobába, és résnyire nyitotta az ajtót.
A villany a lépcsõházban már kialudt.
Megnyomta a kapcsolót.
Mozdulatlanul feküdt a fiú. Nyilván a gépipari technikum tanulója. Haja összeragadva a
vértõl.
Papucsa orrával megérintette az ismeretlent. Nem mozdult.
Olga leguggolt, a fiú lélegzett.
Kivett a szekrénybõl egy régi lepedõt, leterítette vele a kihúzható fotelt. Nem akarta, hogy
a valaki összevérezze a huzatot. Segíteni kell az embereken, igaz, de egyszersmind tisztán is
kell tartani a világot.
Nyögve becipelte a fiút. Az próbált együttmûködni, Olga így érezte. Végre sikerült keresztülvergõdniük az elõszobán, eljutottak a fotelig. A fiú összegömbölyödött benne, végtagjait
maga alá húzva.
Olga pillantása saját, összevérezett kezére esett. Mint a Balladyná-ban, az iskolai kötelezõ
olvasmányban, amely az emlékezetébe vésõdött. A köntös is véres lett. Bezárta a bejárati ajtót. Megmosta a kezét. Rájött, hogy a köntöst leszámítva meztelen. Bugyit és melltartót vett
elõ a szekrénybõl. Majd zoknit, nadrágot és blúzt. A fürdõszobában átöltözött, a köntös a
szennyeskosárban landolt. Legszívesebben a kezét is oda dobta volna, de nem tudta. Kivitte
magával a fürdõszobából az autós egészségügyi dobozt, amit unokaöccsétõl kapott születésnapjára, nem igazán elsõsegélynyújtás céljából.
Egy mûanyag lavórba meleg vizet öntött. Visszament a szobába, kihajlította a fiú kezét,
amivel a fejét fogta, és lemosta az alvadt vért. Elég mély vágás a homlokán. Biztos össze kéne
varrni. Hidrogén-peroxiddal fertõtlenítette a sebet. A fiú sziszegett, valamit motyogott, nyelve üresjáratban forgott. Olga steril kötést rakott rá.

„

54

tiszatáj

A koszos vizet kiöntötte a vécébe. Lehúzta, kétszer. Visszament a szobába. Lehúzta a fiú
Adidasát. A bal zoknija a nagylábujjánál lukas. Lehúzta a zoknit. Megszagolta, és elvörösödött. Aztán elõvette a tûdobozt, és bestoppolta a lukat. Egy pokrócot terített a fiúra. Aztán leült a kanapéra. A bútorfalra rakta a kést és a vezeték nélküli telefont. Kikapcsolta a tévét. Felgyújtott egy lámpát, és eloltotta a mennyezetfényt.
Ült a kanapén. Egy óra körül járt. Nem érzett álmosságot. A garzon biztonságos világa
egyszerre kevésnek, szûknek tûnt. Azon kapta magát, hogy csodálkozik, mint amikor például
valaki hosszabb szünet után felpróbálja a kedvenc nadrágját: már a combon elakad, a sprint a
derekáig reménytelen, a varrás hamar kifullad, recsegni kezd. Hogyan? Nem figyelt oda, és
felszedett pár kilót? Összeugrott a lakás, mint egy kifõzött gyapjúpulóver?
Végül elnyomta az álom. Mire felébredt, a fiú eltûnt. Mint a kámfor. Úgy érezte, mintha
álmodott volna. Álom volt. Szép álom. A sors ajándéka. Az álomkép puha borítójában.
De mégsem. Az élére hajtogatott pokróc. A nyitott egészségügyi doboz az asztalon. A foltos lepedõ. Elsõ közös éjszakájuk.
Felpattant.
Elfordította a bejárati ajtó kulcsát. Körbejárta a lakást. A hûtõbõl eltûnt két virsli. A táskájában lévõ pénztárcájából száz z³oty.
Olga leült a kanapé szélére, kezében a régi tárcával. Mosolygott. A fiú száz z³otyt lopott el,
háromszáz volt benne, a többit meghagyta.
2
Bátyja hazavitte Bia³ystokba. Kicsit morgott, mert meg kellett várnia, amíg Olga elmosogat és
kitakarít az anyja születésnapja után. Morgott, mert egyre jobban elhatalmasodott rajta a
másnaposság, és nem tudott ráinni: felesége éberen követte a vodkásüvegek mozgásának ellipsziseit és íveit, a hirtelen irányváltások sem tévesztették meg.
Olga felcaplatott a harmadikra. Szatyrában az anyjától kapott ajándékok: mákos bejgli, tojás, egy darab füstölt sonka és egy üveg marinált gomba. Becsukta maga után az ajtót, ráfordította a kulcsot, és lerakta a szatyrot. Micsoda megkönnyebbülés, végre otthon, egyedül, milyen jó.
Este hét óra múlt. Olga átadta magát a mindennapi teendõk rituáléjának: fürdés, aztán
egy kis krém az arcára, egy kis balzsam a bõrébe, aztán mentás mézfû meg valami édesség
(ma anyja bejglije), aztán néhány fejezet a Csodálatos kegyelem-bõl, film, humoros mûsor,
közte meg a Híradó vagy a Panoráma, hogy lássa, hogy másoknak még rosszabb, mint neki a
garzonjában.
Olga szerette az életét, a hétköznapi tevékenységeket, amelyek tartalmat és formát kölcsönöznek a napoknak, akárcsak a létra fokai, amelyeken mászik a lábunk, mielõtt felér a tetõre. A tetõrõl könnyen leeshetünk és kitörhetjük a nyakunkat, és túl sokat látni, ezért Olga
remélte, sosem ér fel, sosem néz sem hátra, sem elõre, csak folytatja a kis lépések mindennapi litániáját, ragozza magával az egyszerû és nem túl elõkelõ fõnévi igeneveket, amelyek libasorban vonulnak alkonyattól hajnalig.
Sosem jegyezte meg az álmait; néha úgy rémlett, apja odajött hozzá, leült az ágya szélére,
a matrac nem hajlott meg a súlya alatt, ez a matrac volt az utolsó, amire emlékezett, helyesebben amire úgy érezte, emlékszik.

2012. április

55

„

Negyed tizenegyig feküdt. Hallgatta a mosogatóban szétfreccsenõ vízcseppeket: szabálytalan ritmus, a cseppek gyors kettes-hármas sorozatokban ütõdtek neki, vagy egyenként, pár
másodperces szünetekkel. Évek óta erre a csöpögésre aludt el: szabálytalanul, nekilódulásokkal és megszakításokkal merült álomba, amelyben apja talán a matracára ül majd.
Lakása, mint minden magányos emberé, a hangok menedéke lett; a felesleges és rendszerint gondosan kiiktatott hangoké. Csapcsöpögés, zsanér- és parkettanyikorgás. Bugyogás a
radiátorban, ablakrésekben fütyülõ szél, áram sziszegése a konnektorban.
Olga anyja születésnapjára gondolt, csöpp-csöpp-csöpp-szünet-csöpp-csöpp, Aniára, az
unokahúgára, a bekötözött fiúra, csöpp-csöpp-szünet-csöpp-csöpp-csöpp, arra, hogy hoznake másnap tejterméket a boltba, az egészségügyi szakközépben olvasott Pan Tadeusz-ra, arra,
hogy hogy néz ki a Paradicsom kapuja, hasonlít-e egy macska pupillájára, hogy  szünet.
Az igazat megvallva, nem tudjuk, hogy Olga elalváskor mire gondolt (ha egyáltalán), de
betekinthetünk abba, amit álmodott:
Oltárhoz lép egy ismeretlen, üres templomban, térdre borul, imádkozni kezd, elfelejti,
hogyan folytatódik az ima. Elmegy a hangja.
Ez az álom aztán egymás után ismétlõdik alig eltérõ variációkban, mintegy keresve azt a
variációt, amelyik fájdalmasan érintené az álom hordozóját, hogy napvilágra juthasson, mint
valami élõsködõ lárva.
Mikor hajnali négykor szól a vekker, Olga elfelejti, hogy elfelejtette az imát. Felgyújtja a
villanyt, és félálomban végzi a reggeli tevékenységeket: a pisiléstõl és rituális fürdéstõl a reggelin át a kulcs elfordításáig a zárban.
Míg zötyög a szinte üres buszokon, nem gondol semmire. Ezt teljes felelõsséggel állíthatjuk: Olga elméje átlátszó és sima, akár az ablaküveg, a kisebb koszok az elõzõ napok lenyomatai, elég egyszer elhúzni rajtuk a rongyot.
Elõveszi táskájából a kulcsokat, és kinyitja a boltot. Felkapcsolja a villanyt, bekapcsolja a
hûtõt, az elektronikus mérleget, a pénztárgépet. Elrendezi a felvágottakat és zöldségeket.
Pontban hatkor kinyit. Épp befut Gienek úr a pékségbõl. Gienek úr hatvan felé jár, kövérkés
és kopasz, nagyon kedves, mindig van egy meleg szava vagy fánkja. Olga kedveli Gienek urat.
Gienek úr nagyon kedveli Olgát. Gienek úr öt éve özvegyült meg. Flörtölnek kicsit, három éve,
de Gienek úr még nem hívta el Olgát táncolni vagy  ahogy a fiatalok szokták  moziba. Kész
szerencse. Olga nem tudta volna, mit feleljen, vagy mit vegyen fel.
A fõnökasszony csak dél körül jön. Elõbb a zöldség érkezik. A kis szarházi megpróbál becsempészni egy zsák rohadt hagymát. Biztos zsidó, gondolja Olga. Semmi baja a zsidókkal,
sosem ismert zsidókat. Azt a feléjük mélyen gyökerezõ meggyõzõdést hozta hazulról, hogy ha
valaki nem teljesen tisztességesen próbál keresni egy üzleten, az biztos zsidó. A lengyelek,
oroszok, németek arról híresek, hogy egész falvakat kaszaboltak le, háborúztak és súlyos bûnöket követtek el. A zsidóknak csak ez a kereskedelem iránti kicsit vicces, kicsit terhes vonzalom maradt. Talán mert nem hisznek Krisztusban, gondolta Olga. Úgy tartotta, hogy Krisztus elõtt nem léteztek súlyos bûnök. Ha ugyanis léteztek volna, gondolta Olga, Krisztus már
elõbb megjelent volna, hogy megváltsa õket.
Olga hitt Istenben, mert hittek a szülei, és hittek volna a gyerekei. Hitt Istenben, mert Õ mindenható és érthetetlen, márpedig az ember nem képes felfogni a Szentháromság egységét: ha
õ, Olga nem tudja felfogni, az azt jelenti, hogy Isten létezik. Hitt Istenben, mert mindenki fizeti a számlákat, és csak Isten garantálja, hogy mindent becsületesen összeszámolnak: a túlfize-

„

56

tiszatáj

téseket visszatérítik, a hátralékokat elengedik. Ez az isteni közgazdaságtan. Végül  hitt Istenben, mert Isten nélkül minden szabad lenne, Isten nélkül nem lenne jó és rossz.
A zöldség után megjött a cukrászáru, aztán a tejtermékek és mirelitek. Hétfõnként mindig
sok dolga volt. Szállítmány szállítmány után, plusz a vevõk. Olga szinte minden vevõt ismert.
Szinte minden vevõ ismerte Olgát. Beszéltek a gyerekekrõl, a kutyákról, arról, hogy rosszul
mennek a dolgok Lengyelországban. Fogyasztói demokrácia. Minden viszonylagos, gondolta
Olga, még a haszonrés is: a vevõknek túl nagy, a fõnökasszonynak túl kicsi.
Tíz óra kirakodás, mérés, szatyorba pakolás, pénztárgépbe ütés, visszaadás és beszélgetés után végre kiszabadult az élelmiszerbolt mikrovilágából.
A belvárosban átszállt, elment a patikába (a legolcsóbb a városban), vett Rutinoscorbint,
kapart a torka és a tüdeje, valamint kötést és steril gézt. Hét elõtt ért haza.
Az a homályos érzése volt, hogy valami megváltozott. Minden tárgy úgy nézett ki, mint
amikor elment, de ne felejtsük, a részletek voltak Olga szenvedélye. Például a kanapén mintha egy milliméterre elferdült volna a takaró. A fotel huzatja mintha jobban behajlana egy idegen érintés súlyától. Túl meleg a kilincs, túl száraz a mosogató, még a szél is hamisan fütyül
az ablak réseiben.
Olga figyelmesen körbejárta és megnézte az egész lakást. Semmi kétség, minden maradt
ugyanolyan, ugyanakkor teljesen más, ami csak egyet jelenthet: kimerült, és ki kell vennie
visszamaradt  de még mennyire visszamaradt  szabadságát, és el kell utaznia anyjához egy
hétre. Röviden: anyja örülni fog, õ kipiheni magát.
 Minden ugyanolyan  ismételgette hangosan Olga , de más.
3
A heti ritmus: ébresztõ négykor, munka, vásárlás, otthon, tévé és a Csodálatos kegyelem,
álom, ébresztõ: a megszokott órák megnyugtató egymásutánja, az élet hipnotikus egyhangúsága, a hétfõ és vasárnap stabil lemeze. Szerdán felhívta unokahúgát, Aniát:
 Sütöttem piskótát, nem jössz át? Hogy van a papa és a mama?
 Semmi változás.
 Akkor jó.
 Beszélj a magad nevében, Olga néni  felelte az unokahúga.
Olga szeretett sütni-fõzni. Az olcsó, tartós ételeket kedvelte, mint a bigosz vagy a mézeskalács. Az ember egy hétig eheti, belakhat vele, és se õ nem hízik meg, se a pénztárcája nem
apad le.
Ez a hét, bármennyire is hasonlított az elõzõekre, mint egyik homokbucka a másikra, nem
emlékeztetett Olga munkás életének egyetlen hetére sem. Esetleg valamilyen homályos, megfogalmazhatatlan módon kapcsolódott két, évekkel ezelõtti különös hetéhez: rágondolni is
rémes, milyen régen ránehezedtek életére. Olga ápolónõ volt az elõzõ rendszerben, amelynek
urai, cinizmusból vagy színtévesztésbõl, a vöröset választották a vezetõ színnek. Keze akkoriban finom és ügyes volt, mosolya széles, bõre fehér, haja hollófekete. A betegek kedvelték
Olgát, Olga kedvelte a betegeket. Úgy tûnt, a világ fair Olgával, és Olga sem szegte meg a játékszabályokat, még a lepedõket se vitte el a kórházból, pedig senki se nézett a körmére senkinek, mindenki a lába alá nézett. Ha az elõzõ rendszerben kötelezõ különös logikát alkalmazzuk, arra a következtetésre juthatunk, hogy Olga, azzal, hogy rendesen viselkedett, bot-

2012. április

57

„

rányosan viselkedett: azt tette, amirõl mindenki beszélt, hogy aztán tettével meghazudtolja
saját szavait. Olga szavai tökéletes összhangban voltak cselekedeteivel; az õ osztályán nem
vesztek el huzatok vagy pizsamák, nem tûntek el fecskendõk, gyógyszerek és tûk, ezért Olga
kolléganõi nem voltak oda Olgáért. Nem kedvelték, de odáig sosem mentek el, hogy zaklassák
vagy nyíltan ellenségesek legyenek vele. Némelyik úgy vélte, Olga megõrült, és egy õrülttel
nem lehet szót érteni. Mások úgy tartották, Olgának magas beosztású barátai vannak és minden soványsága ellenére igencsak széles háta.
Az idegsebészeten dolgozott. Maga korabeli betegek  harminckettõ múlt akkor  ritkán
kerültek oda, ha mégis, legtöbbször közlekedési baleset miatt. Némely közlekedési baleset az
õrszobán vagy kihallgatás közben történt. Az elõzõ rendszerben a közlekedés nem volt különösebben jól szervezett.
A betegek nem emberre emlékeztettek, hanem rongyokra, nyílásokkal testük különbözõ
pontjain. Olga munkája abból állt, hogy ezeket a nyílásokat kiszolgálja: némelyikbõl nyögdécselés hallatszott, ezt a nyögdécselést csillapítani kellett, másokból vizeletsugár csorgott, ezt
fel kellett takarítani.
Hétfõn Olgának jutott az éjszakai ügyelet. Maga az osztályorvos hívta fel, és utasította,
hogy készítse elõ a termet, amelyet a különleges vendégeknek tartottak fenn: pártfunkcionáriusoknak vagy áldozataiknak; az elõbbiek nem kívántak közvetlenül érintkezni a munkásparaszt elemmel, az utóbbiak meg (az elõbbiek szerint) jobb, ha nem érintkeznek. A pribékek
és áldozatok e kiegyenlítõdését, mely a térdimenzióban az elkülönítõ alakját öltötte, egyesek
mulatságosnak találták: a rendszer eltorzította az embereket, az emberek eltorzították rendszert, a humorérzék elvesztette minden kapcsolatát a méltósággal vagy illemmel.
Olga elgondolkodott, kit hoznak: a kegyesen uralkodó LEMP egy tagját, egy gyalogost, aki
a teherautó alá esett vécére menet a börtönfolyosón? (Lehetséges ez egyáltalán?) Akárkit
hoznak is, Olga ugyanúgy viselkedett volna: kurafi és szent egyformán szenved. Így vélte, a
tünetek alapján.
Egy baleset áldozatát hozták. A Biztonsági Szolgálat tisztjének ajkán mosoly játszott, míg
tájékoztatta Olgát, hogy „öccse” elbotlott a fürdõszobában, aminek következtében több csontja eltört, károsodott a gerincvelõje, és kiszáradt. Meg kellett operálni. Az operáció sikerült, de
a beteg nem halt meg, ezek az ellenzékiek gyógyíthatatlanul ellenállóak, gondolta.
 Vigyázzon nagyon zuhanyozás közben  tanácsolta a tiszt.
Olgának eszébe sem jutott, hogy ez fenyegetés volt, ügyesen becsomagolva.
 Mindig vigyázni szoktam  felelte.  És most kérem, menjen ki. Semmi keresnivalója itt.
A tiszt morgott valamit az orra alatt, és kiment. Olga ismerte a tisztet, már háromszor látta korábban, mindig civilben.
Az „öcs” feküdt az ágyon. Tekintetét a plafonon és a falakon jártatta, még nem igazán volt
magánál, nemrég ébredt az altatásból. Olga megnézte a beteg kartonját. Jerzy, családnév nélkül, kora 28, súlya 58, kozmetikázva. Olga felsóhajtott.
Többször is benézett Jerzyhez. Nagyon nyugodtan telt az az éjszaka. Ha létezne egysége a
fájdalomnak, mondjuk, a dol (a latin dolorból), Olga azon az éjszakán valóságos dolmilliomos
lett volna.
Már virradt, Olga ült Jerzy ágya mellett, mint egy családtag, feleség vagy nõvér. A „báty”
alighanem már megírta a jelentést, és jóízûen elaludt. Olga szeme leragadt, három kávéban
sem sikerült feloldania az álom ragasztóját.

„

58

tiszatáj

 Félek.
Olga összerezzent. Olykor saját lelkiismeretével beszélgetett, általában igazat adtak egymásnak, de még sosem szólt hozzá ilyen közvetlenül a lelkiismerete.
 Félek. Pisilni kell.
Olga felébredt a szendergésbõl. Az elsõ pillanatban azt gondolta, a lelkiismeretnek nincs
hólyagja, a másodikban gépies nõvérmozdulattal felállt, és a kacsáért nyúlt.
Nem feszélyezte a hímvesszõ érintése. A hímvesszõ nem olyasmi, ami élvezetet okoz. Olga, mondjuk így, a túloldaláról, a fonákjáról ismerte a hímvesszõt. A vesszõ a test része, az elkínzott, gyengélkedõ testé, amelyen keresztül távozik a vizelet. A vizeletet fel kell takarítani.
A testtel együtt kell érezni.
Jerzy becsukta a szemét. Olga tartotta a vesszõjét, várta, hogy pisiljen.
 Kérlek, segíts.
 Segítek. Pisiljen nyugodtan.
 Nem úgy, máshogy.
 Hogyan?
 Megölnél?
Olga megdermedt.
 Jerzy, huszonnyolc éves, családnév nélkül, pisilj, kérlek. Félrebeszélsz az altatástól.
 Nem érted.
 Értem, mit akarsz. Most pisilj.
 Megígéred?
 Igen.
Hazament. Nem bírt elaludni. Két hétig éjszakai ügyeletet vállalt. Jerzy ágyánál ült. Hallgatta. A férfi általában nem mondott semmit; az infúzióban csöpögött a fiziológiás sóoldat.
Egyszer sem érintette meg, csak ha nyilvánvalóan muszáj volt. Jelenléte a beteg ágyánál
aszeptikus volt, tárgyilagos, akárcsak az érintése, teljesen praktikus, száraz.
 Holnap  kérte Jerzy.
Bólintott. Nem ellenkezett.
 Fogd meg a kezem.
Olga ujjbegyével megérintette Jerzy kézfejét, fûrészporrá aszott, kicserepesedett bõrét.
 Ne így. Csináld úgy, ahogy õ. Ahogy a feleségem.
Otthon úgy elaludt, mint akit fejbe vertek. Fogat se mosott. Szólt a vekker. Megitta a kávét, megfürdött, szépen megcsinálta a frizuráját, kifestette magát, elõvette a legjobb ruháját,
a szekrénybõl pedig a magas sarkú cipõjét.
Éjjel negyed egykor belépett a kórház elkülönítõjébe. Az egyik kezében a tûsarkú, a másikban négercsók  a létezõ szocializmus Themisze. Bezárta az ajtót. Levette a kötényt és a
kórházi papucsot. Felvette a tûsarkút, és megigazította a haját. Az ágyhoz lépett. A négercsókot lerakta az éjjeliszekrényre.
 Vártalak.
A férfi szájára rakta az ujját. Az a nyelve hegyével megérintette a bõrét. Száraz volt a
nyelve. Érintése, akár egy papír, egy újság érintése.
 Félek.

2012. április

59

„

Ezek voltak Jerzy utolsó szavai. Olga visszakapta ujját a férfi ajkáról: megégette a szó és a
félelem. Aztán megcsókolta. Csak akkor törölte le Jerzy szájáról a rúzst, amikor már meghalt.
Közepes minõségû, égõvörös rúzs volt. Illett Olga életéhez és Jerzy halálához.
Felvette a nõvérkötényt. Lehúzta a tûsarkút. Bedugta a lábát a papucsba. Elvette a kibontatlan négercsókot. Kiment a szobából, ahogy bejött.
Reggel beadta a felmondását.
Kétszer hívták be kihallgatásra. A „báty” kérdezgette, mit csinált aznap éjjel, amikor a veszélyes bûnözõ meghalt. Van-e családja. Kivel tart fenn szexuális viszonyt. Csomó undorító kis kérdés. Jerzy „bátyja” sokkal intelligensebb volt Olgánál. Olga tisztában volt ezzel. Épp ez fájt neki
legjobban, hogy intelligens, nála jóval intelligensebb emberek a gonosz szolgálatába állnak.
 Megölte  állította a „báty”.  Tudunk mindent.
 Maguk ölték meg  vágott vissza.
A tiszt felnevetett, mintha egy jó viccet hallana.
Nem ment vissza a tanult szakmájába. Rosszul fizetõ munkákat végzett: volt takarítónõ,
recepciós, konyhai segéderõ. Ha nincs a családja, nem lett volna mibõl megélnie.
Örült a kommunizmus bukásának. Lojális volt a régi rezsimhez, lojális lesz az újhoz. Néha,
csak úgy mellékesen, elgondolkodott: milyen csapásokat fog hozni az új rendszer. Nem hitt
benne, hogy jobb lesz, bármit jelentsen is ez. Az alkotmány megváltoztatásától még nem jön
el a tisztesség. A Kerekasztal elõtt is lehetett tisztességes az ember; csonka, egyedi, nehéz
tisztesség volt ez, de mégiscsak tisztesség.
Leforrázta a mentás mézfüvet. Vágott két szelet bejglit: két fekete örvény a kelt tésztában,
amely mozdulatlanul fekszik a tányéron, mint egy kisegér, ha rámered a kígyó; bravúros hasonlat, külön-külön magány.
4
Ania, Olga unokahúga, megette a piskótát, és elment, de Olga nem találta a helyét a garzon
pár otthonos négyzetméterén. Valaki mindent átrendezett és megváltoztatott, pedig nem változott semmi. Az ismerõs dolgok válnak a legidegenebbé (Epiktétosz) (csakugyan?).
Unokahúga azt ígérte, este tízkor visszajön. Találkoznia kellett valakivel, no és el kellett
hoznia valamilyen apróságokat hazulról.
 Olga néni, a szüleimnek azt mondom, a barátnõmnél alszom.
Még csak nem is bólintott válaszul. Utálta a titkokat és elhallgatásokat. De igazat adott Aniának. Jobb nem felzaklatni a családot a furcsa elõérzeteivel, félelmével, hirtelen elidegenedésével
és a kisikált sütõvel. Minek aggódjon a család amiatt, hogy Olgánál valami megváltozott: a lakásában vagy a fejében? Azonkívül bizonyos értelemben mégiscsak Anka barátnõje volt.
Látta: az igazság ki nem mondása az elsõ lépés a hazugság ingoványa felé. Az elsõ lépés
után jönnek az újabb, egyre gyorsabb, egyre kuszább és tehetetlenebb lépések. Nehéz lesz
megállni. Végül megbotlik, és elesik. Könyékig és nyakig süpped a mocsárba. Elmerül. Az
orrluka is eltûnik. A látóhatár csipkéjével együtt.
Elmosta az edényeket. Tiszta ágynemût húzott Aniának. Próbált nézni valamit a tévében.
Takarékosságból lemondta a kábelt. Csak Egyese és Kettese volt. A köztévé úgynevezett közfeladatot látott el, vagyis védte a nemzeti kultúrát és az értékek világát, elég álszent módon,
de Olgát kielégítette. Szerette a Danielle Steel regényei nyomán készült filmeket, a kabaré-

„

60

tiszatáj

egyvelegeket és a sztárokat a jégen vagy bárhol. Alacsony röptû szórakozás volt ez  csak néha sikerült egy-egy loopot ugrania valakinek , lusta és nem túl megerõltetõ. Tisztában volt
ezzel, a végigdolgozott nap után azonban nem várt semmi kifinomultat vagy pláne igazit. Tizenegy és éjfél között egy olyan világra vágyott, amelyben nem jelenik meg az élelmiszerbolt,
nincs helye a letörletlen könnyeknek, a viták pedig egyszerû szavakból álló, egy szuszra kimondható, rövid mondatokba foglalhatók.
Olga élesen elválasztotta egymástól az életet és a mûvészetet. Minél kevesebb a mûvészetben a valós élet, annál jobb mindkettõnek. Az embernek túl sok nap mint nap az életbõl.
Minek kínozza még magát esténként?
Anka pontban tízkor jött vissza. Megitták a teát. Beszélgettek egy kicsit. Megmosakodtak,
és lefeküdtek aludni. Elalvás elõtt Anka megpuszilta nénikéjét. Olga minden ilyen kedvességet megjegyzett. Ritkán történt vele hasonló. Gyûjtenie kellett és  szabadidejében  nézegetni, mint egy bélyegalbum lapjait, egyik csókot, szorítást, ölelést, érintést a másik után. A halvány, finom meghatódásokat.
Olga nyitott szemmel feküdt. Túl nagy a csend. Nem csöpögött a víz. Unokahúga lélegzésének nyugodt ritmusa: túl szabályos ahhoz, hogy álomba ringathassa Olgát.
Nem beszélt Ankának a fiúról, akin segített. Anka most az õ helyén feküdt. Volt ebben valami illetlen.
Olga gondolatai meddõn keringtek e körül az illetlenség körül, próbálták megragadni a
lényegét, de aztán, mindinkább belefáradva a kergetõzésbe, keveredni kezdtek az élelmiszerek kasszába ütött kódjaival, árakkal. Régen tüzes foltok örvénylettek a szeme elõtt, manapság  a vonalkód és az eltarthatósági idõ; az ember némileg gyorsabban öregszik, mint a világ, gondolta párhuzamosan.
Reggel különösképpen kialudva ébredt, pár perccel a vekker elõtt. Igyekezett minél halkabban és minél kevesebb fény mellett összekészülni, hogy ne keltse fel Ankát.
Indulóban még utoljára unokahúgára pillantott, gyerekarcára a meleg lámpafény rávetülõ foltjával és az ablak halotti, halványszürke négyszögével, amelyben munkába indult az új,
januári nap. Leoltotta az éjjeli lámpát.
Határozatlan léptekkel kiment a szobából.
A buszon gondolkodott, jól tette-e, hogy otthagyta Ankát, kitéve  legjobb esetben  saját
fóbiáinak és szorongásainak. Gondolatai ellenálltak, simák és súlyosak voltak, mint a folyami
kövek. Feltette a kérdést, de nem tudta megválaszolni. Elszokott a nehéz, árral szembeni
döntésektõl.
Senkiben sem talált támaszra, senki hús-vér vagy akár papirosfigurában. Még az általa olvasott valamelyik könyv hõsnõjével sem tudott azonosulni. A hõsnõk visszautasított szerelmük miatt szenvedtek; nem csöpögõ csap vagy kisikált sütõ nem szerepelt abban a világban.
5
Egész nap nem tudta kiûzni magából a szorongást. Nem csak az unokahúgáról volt szó. Mélyebbre hatolt a szorongás, mindent enyhe életlenséggel borított, mint pára a fürdõszobacsempét.
 Hét ötven  mondta Olga.

2012. április

61

„

A vevõ, az özvegy Basia sértõdött patkóba görbítette száját. Ez a patkó nem hozott szerencsét. Olga durván félbeszakította hosszabb elõadását az unokáiról. Basia nem tudta, illik-e
folytatni. Hogy: drága gyerekek, mindig emlékeznek, emlékszik, amikor mondtam, hogy mit
kaptam tõlük a születésnapomra, a tegnapi karaj viszont nem volt valami friss, nem inkább
tegnapelõtti?
Ugyan nem tudta, illik-e folytatnia, azt azonban tudta, hogy nem ácsoroghat így a pénztár
elõtt, patkóba görbült szájjal. Ez könnyen kompromittálhatja õt  és unokáit  ez eladónõ
szemében.
 Egyre drágább maguknál  állapította meg.
 Ilyen idõket élünk  felelte Olga.
Mindig ilyen modorban válaszolt a vevõk kötözködésére. Nem érezte felelõsnek magát az
ország gazdasági helyzete, az üzlet haszonrése vagy a járadékok és nyugdíjak nagysága miatt.
Amikor sztrájkoltak a bányászok, a hajógyári munkások, az orvosok, a tanárok, a mezõgazdasági dolgozók, azt mondtátok: igazuk van, többet kell fizetni nekik  gondolta Olga , hát most
tessék: nekik igazuk van, nektek meg laposabb pénztárcátok; ha adsz, nem leszel gazdagabb
az adástól, legfeljebb belsõleg. Belsõ például a vérzés is, meg a lélek, állítólag.
Basia egy ideig panaszkodott, hogy aztán megbékélése jeléül megkérdezze:
 És mikor jön kávé?
 Talán holnap. Reggel nem hoztak.
Tizenkettõtõl tizennégy óráig alig voltak vevõk. Csak egy gyerek ugrott be rágógumiért
meg egy öltönyös férfi Quarelinért. Quarelint nem tartanak, Algopirint vitt. Véletlenül rosszul
adott vissza, öt z³otyval kevesebbet, ettõl ideges lett, sõt dühös. Az ilyen tévedés szinte semmiben nem különbözik a csalástól.
Ráadásul  pedig még nem is kapott semmit  a fõnökasszony egy órát késett. Olga nem
érte el a buszt. Nem akart háromnegyed órát várni a megállóban. Úgy döntött, jár egyet.
Lépkedett a keskeny, ferde járdán. Szürke januári levegõ, kipufogógázzal kevert félhomály  szúrni kezdett az oldala. Tisztára, mint gyerekkorában, amikor háborúsat játszott a
bátyjaival. Bátyjai általában a gyalogság szerepét osztották rá. Ezért rengeteget rohangászott,
és sokszor meghalt. Néha bátyjai megkönyörültek húgocskájukon, és rabságba vetették. Olga
ült beriglizve a fõzõüstben, és várta, hogy nyugodtabban lélegezzen, és elmúljon a szúrása.
Bátyjai néha egy ablakocskán beadtak neki egy bögre hideg vizet. A fogoly is családtag.
6
Túlterhelve saját büdzséjét, amelyen amúgy is lukat ütött a kámforrá vált százas, amely egyszerre tûnt el a két virslivel (a hûtõbõl), Olga negyed kiló almás pitét vásárolt, valamint  a cukrászda melletti boltban  egy üveg italt. Fehér Martinit választott, mert úgy gondolta, divatos,
elegáns ital, pont fiataloknak való, mármint tizennyolc éven felülieknek, ittas egyéneket nem
szolgálunk ki. Azonkívül akciós volt. Kapott ajándékba egy liter narancslét.
Útban hazafelé gondolkodott, mit fõzzön ebédre. Kell, hogy még legyen a mélyhûtõben
rókagomba  esetleg gombalevest? Hagymás sült gombát, egy kis bónusz tejföllel? Gombás
palacsintát?
A lehetséges menü elég jól lekötötte gondolatait, hogy ne kelljen arra gondolnia, mi történt, mi történhetett távolléte alatt a lakásban. Tulajdonképpen nincs jó megoldás. Ha nem

„

62

tiszatáj

történt semmi, Anka egyszerûen várja  nem jó, Olgának el kéne mennie a dilidokihoz; ideje
megszabadulnia a dilijétõl. Ha történt valami, valaki megpróbált bejutni a lakásba, ahogy Olga feltételezte vagy képzelte  nem jó, le kell cserélnie a zárat, meg kell kérnie a szomszédokat, hogy figyeljenek jobban, talán a rendõrséget is? Csak mire figyeljenek? Hogy lehet egy
idõs hölgy félelmét olyan nyelvre fordítani, amely érthetõ és nem ébreszt gyanakvást?
Nehéz szívvel nyomta meg a kapucsengõ gombját.
 Tessék?
 Én vagyok, Olga néni  felelte.
Tehát minden rendben, gondolta. Vagyis mégsem, gondolta.
Anka a résnyire nyitott ajtóban várta. Beengedte nénikéjét, megpuszilta, aztán bezárta az
ajtót.
Olga levette a kabátját:
 Ettél valamit?
 Nem, csak joghurtot. Diétázom, Olga néni. Legalábbis igyekszem.
 Csinálok gombalevest. Kérsz?
 Persze.
Olga bement a konyhába. A konyhába, ahol nem csöpögött a csap, a sütõ csillogott-villogott, egyszóval ahol kifogástalanul mûködött mindaz, aminek gyengélkednie kellene.
Olga, mint jó megfigyelõ, észrevette, hogy unokahúga más: látszólag ugyanolyan, de nem
hasonlít magára, mint két tojás. Valamilyen változás ment végbe benne és vált tartóssá, akárcsak a lakásban, amely ugyanolyan, de teljesen más.
Ha lehetséges lenne poligráfra kötni a tárgyakat, feltenni nekik kérdéseket, amelyekre
egyszerû igennel vagy nemmel kellene válaszolniuk, Olga talán megkönnyebbülést érzett
volna, a mozdulatlan görbére, az úgynevezett érzelmi emléknyom vizualizációjára meredve,
amely egyenes, mint a drót.
Olga a poligráfra és a tárgyakra gondolt. A hazugságvizsgálóra kötött székre: ült rád idegen? Félt arra gondolni, hogy emberek is ráköthetõk. Az emberek nem olyan rendíthetetlenek és igazmondók, mint a tárgyak. Az emberek nem tudnak olyan egyszerûen igent és nemet mondani. Hibáznak. Sajnálnak. Tévednek. Satöbbi.
Nem ment ki a konyhából, míg kész nem lett a gombaleves. Kenyeret vágott. A levest kiöntötte két tányérba. Maradt még a fazékban. Másnapra vagy repetára.
Anka a rádiót hallgatta. Nagyon rímes dalok mentek: játszol-látszol, bánatos-csodálatos,
tûnik-szûnik, alapon-kalapon. Olga fiatalkorában kevésbé rímelt a világ, kárára a rímeknek,
és nagy hasznára a világnak.
Végeztek a levessel, és ettek egy-egy pitét. Olga elõvette a Martinit és két kispoharat. Nem
volt martinis pohárkája; azt se tudta, hogy kitaláltak ilyesmit, hogy létezik a decorum elve:
a tartalom és forma, az alkohol és a pohár egysége.
 Na?  kérdezte Olga, és figyelmesen, már-már agresszívan nézett unokahúga arcába, készen arra, hogy fülön csípje a legapróbb hazugságot is.
 Ne aggódj, néni  mondta Anka.
 Szóval mégis történik valami.
 Adj még néhány napot.
 Mire?

2012. április

63

„

Anka alighanem nem tudta, mit feleljen. Most még a rendszerint oly könnyû füllentések
vagy kibúvók se jutottak eszébe. Hogy nyerjen pár másodpercet, ivott egy nagy korty Martinit.
 Nem tudom  vallotta be.  Nem tudom, mire. De kérek pár napot.
 Gyermekem
A befejezetlen mondat a levegõben lógott, teljesen anyagszerûen. Mintha meg is lehetne
ragadni a pontnál.
KÖRNER GÁBOR fordítása

