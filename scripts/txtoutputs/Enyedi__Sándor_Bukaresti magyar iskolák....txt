
Bukaresti magyar iskolák...
Ki adhatna mára hírt az elsõ bukaresti magyar telepesekrõl? A nyomokat eltüntette a változó idõ, de a viszonylagos értékû köztudat úgy t a r t j a
számon, hogy a magyarok már a XV. században megjelentek Bukarestben.
Elõdeink még olvashatták az egykori katolikus egyházi feljegyzéseket, melyek szerint ekkoriban a városban már mûködtek magyar katolikus misszionáriusok. A késõbbi évszázadok során inkább az üldözött protestánsok jönnek s vannak idõszakok, amikor felekezeti különbség nélkül a jobb munkalehetõség, elhelyezkedés reményében érkeznek hazánk fiai a lélekszámban növekvõ, gyarapodó  Konstantinápoly felé vezetõ út mentén fekvõ  városba. Vannak, akiknek e város csak átmeneti állomás, másoknak viszont letelepedési színhely, önkéntes kivándorlás, kényszerû emigráció és kalandvágy
egyaránt szerepet játszik abban, hogy Bukarest magyarjainak száma egyenletes emelkedést mutat, noha pontos számadatokkal többször és több korszakban híjával vagyunk.
Bukarest sokszínûségére jellemzõ, hogy a XVIII. század folyamán a románok mellett németek, görögök, zsidók, örmények, oroszok száma is jelentékeny. Ezek egyike-másika iskolalapításban meg is elõzte a magyarokat,
akik 1815-ben jutnak el az elsõ magyar nyelvû iskola megalapításáig. 1
Sükei Imre református pap személyében tisztelhetjük az iskolaalapítót,
aki fontosnak tartotta, hogy a bukaresti magyarságnak is meglegyen a maga
iskolája. 12 gyerekkel indult útjára az iskola, amely épület híján az evangélikus templomban kapott ámenetileg hajlékot, majd 1819 után a Lutherana
utcában iskola is épül, ahol Márk Mózes tanító már 1826-ban tizenöt-húsz
gyereket oktat anyanyelvén. 2
Szerény, de biztató kezdet ez, melyet nem gáncsolt a fejedelmi adminisztráció. Növekvõ igény és a példa erejével ható nekibuzdulás eredményeit
jelzi, hogy a Barapiei katolikus templom mellett 1824-ben létrejöhetett a második  ezúttal katolikus  iskola is, amelyben 4050 gyerek sajátíthatta el
magyar nyelven a legfontosabb alapismereteket.
A tragikus 1849 után számos emigráns érkezik ide a levert magyar szabadságharc színhelyeirõl, s talán õk is hozzájárultak, hogy örvendetesen
megszaporodik a magyarul tanulók száma: az 1856/57-es tanévben például a
két magyar felekezeti iskolában 120180 gyerek tanul magyarul. Jóval kevesebben ugyan, mint a magyarok számaránya alapján elvárható lenne, de
jóval többen a kezdeteknél.
A két román fejedelemség egyesülését követõen (1859) a város jelentõsége
megnõ, s az elkövetkezendõ évtizedekben Bukarestnek a fõváros szerepét kell
betöltenie. A református tanulók száma meghaladja a százat, de érdekes
és jellemzõ kísérõjelenség hogy hírek érkeznek újabb iskolák megnyílásáról
Románia más városaiból. Ploiesti, Pitesti, Bráila, Buzáu, Galac, Tirgovite,
90

Sascut (Szászkút) kap magyar eklézsiát és mellettük hosszabb-rövidebb idõre
magyar nyelvû iskolát. 3 1881-ben a román királyság kikiáltása után I. Károly
román király kilátásba helyezte a magyar fõvárosi iskola segítését, anyagi
támogatásával 1891-ben új épületbe költözhettek a magyar diákok, a két felekezeti iskola  a megnövekedett tanulólétszámnak megfelelõen fiú és lány tagozatokkal rendelkezett. A bukaresti magyar iskolák fejlõdése zavartalanabb volt
a vidékieknél, hiszen itt az uralkodói kegy és a létszámában tekintélyes magyar
kolónia megtartó igyekezete nem keresztezte egymást. Az állami támogatást
eredménnyel egészítette ki a magyarság adakozó készsége. Emlékezünk a kezdetekre. Még nem múlt el egy évszázad és a tanulók létszáma meglepõ módon
gyarapodott. 1909/1910-es egyik utolsó békeév iskolaadatai a következõ fejlõdést
mutatják:
1. katolikus magyar felekezeti iskolában tanult 335 fiú és 559 leány,
2. a református iskolában 155 fiú és 323 leány.
A „külhonban"  ekkor még diaszpórában élõk aligha engedhetik meg
azt a luxust, hogy felekezeti zártságban próbáljanak megkapaszkodni. Az iskolák egyházi gyülekezetek mellett szervezõdtek ugyan, de a kapuk nyitva
álltak a más felekezetiek számára is. Jellemzõ, hogy a bukaresti református
iskola az evangélikusok templomában kezdi el a mûködést  és amikor
1904-ben a reformátusok lány tanulóik számára felépítették a Sfinpi Voievozi utca 50. szám alatt egy emeletes, modern iskolájukat (amely már küllemben is megállta a helyét a korszak bukaresti iskolái között) padjaiba számos katolikus, unitárius kislány is beülhetett. így történt ez a két évvel késõbb, 1906-ban megnyílt református fiúiskolában is. A katolikusok sem tettek másként: a Szent László Társulat támogatásával és a román kormány
jóváhagyásával arra törekedtek, hogy ú j iskolák létesítésével pótolják a beiskoláztatás korábbi kényszerû mulasztásait. Néhány bukaresti negyedben sikerült ú j elemi iskolákat létrehozniuk. 1910/1 l-es tanévben az Erdély nélküli Románia területén több mint 20 magyar iskola mûködik, ezekben 2208
növendék tanult, 6065 képzett tanerõ irányítása mellett. A gyerekek  talán ez sem elhanyagolható szempont  többnyire budapesti, tankönyvekbõl sajátították el az ismereteket.
Az elsõ világháború befejezése ú j helyzetet teremtett. A Bukarestbe érkezõ magyarnak a román fõváros addig a külföldet jelentette, olyan külföldet, ahol számottevõ magyarság is élt. Trianon után az Erdéllyel is gyarapodott Románia az erdélyi magyarság számára nem külföld többé, hanem az
a terület, ahol élni kell. A határok átrendezésével az erdélyi magyar számára az emigráció addigi fogalma ellentétes értelmet kap. A Magyarország
felé leeresztett határsorompók jelzik a lehetséges emigráció ú j útvonalát.
A sorompók azonban csak kevesek számára jeleztek járható utat; s ettõl fogva az Erdélybõl Bukarestbe munkát keresni induló magyart aligha lehet
emigránsnak tekinteni. Az ipar nélküli Székelyföld emberfeleslege délkelet
felé keresi az érvényesülést, s közülük is nagy számban a munkaalkalmat
nyújtó román fõvárosban.
A román hivatalos statisztikának az 1930-as népszámlálásakor feltüntetett
30 ezres magyar adata olyan alábecsülése a valóságnak, amely vitát sem érdemel. Az Ellenõr címû kolozsvári politikai, kritikai, közgazdasági lap úgy
tudta,4 hogy a bukaresti magyarok száma ekkor már elérte a száztízezret. Bukarest  amelynek ekkor hatszázezer lakossága van  számtalan
magyar lapalapítás színhelye, és ez az esztendõ, amikor felvetõdik egy
91

állandó magyar színház létesítésének a gondolata is.5 Az erdélyi magyar
lapok hasábjaikat szívesen bocsátják a bukaresti magyarok életérõl szóló híradások, riportok, beszámolók közlésére. A Brassói Lapok állandó rovatot indít: „Mutassuk be Bukarest magyarjait!" címmel. A pontos statisztikai adatok ugyan hiányoznak  de a megnövekedett Bukarestbe tartó magyar beköltözés következményeként széles körben elterjedt az a felfogás, hogy a két
világháború között Budapest után Bukarest a második legnagyobb „magyar város". A két háború közötti idõszakot a két állam közötti többnyire feszült viszonya határozza meg, számtalan törvény, intézkedés próbál gátat
vetni a magyar kultúra terjedésének. Ennek ellenére magyar szempontból
iskolai vonalon is van elõrelépés. 1937-ben, majd 1939-ben létesült két ú j a b b
református elemi iskola. Az elsõ a Pantelimon negyedben, a Vatra Luminoasa
139. szám alatt, a második a Viilor sugárút 115. szám alatt indul. A három
református iskolában összesen 8 tanító oktat. A katolikusok iskoláiban a gyerekek száma megközelítette a nyolcszázat.
1940 õsze akár korszakhatárnak is tekintendõ. A második bécsi döntést
követõen Észak Erdély visszakerül Magyarországhoz, viszont Dél-Erdélyben jelentõs számú magyar marad. A bécsi döntés felbolygatta a kedélyeket
a bukaresti magyarok körében is, és nem kis változást okozott az addigi magyarság létszámában. Czikó Nándor, a MADOSZ egyik vezetõje, a demokratikus magyarság aktivistája mondta 1945 szeptemberében az 1940-es fordulatról:
 A bécsi döntés után Bukarestbõl több mint százezer magyar tért haza
úgy, hogy alig maradtunk húszezren.6
Antonescu és Horthy kölcsönös retorziókkal „felelget" egymásnak; a délerdélyi magyar iskolákra szomorú sors vár a következõ négy évben, mégis érdekes módon e kritikus idõben nem szünetelt a magyar nyelvû oktatás Bukarestben. A számarányok drasztikusan csökkennek ugyan, de a jelenlét és
a folyamatosság biztosított.
A második világháború pusztításai nem hagyták érintetlenül a bukaresti
magyar iskolaépületeket sem. Éppen a legfontosabbat, a Sfintii Voievozi 50.
sz. alatti emeletes iskolát érte a legnagyobb kár. Az 1944-es áprilisi bombázás után „csak egyharmad része maradt meg, felszerelése és nagy gonddal
õrzött ifjúsági és gyermekkönyvtára teljesen megsemmisült. Az iskola felszerelésébõl semmi sem maradt meg, még az iskolapadok is mind elpusztultak . . . "  jelenti a helyzetet a Világosság?
Az 1944. augusztus 23-i fegyveres felkelés után létrejött elsõ katonakormány (Sánátescu) illetékes tanügyi vezérigazgatója nemcsak az iskolát ért
pusztításokra céloz, amikor kijelenti: „Bukarestben nem lesz többé magyar
iskola!" De a demokratikus erõk összefogásának eredményeként  szinte
hihetetlen módon  22 tanulóval újra indult a reformáuts elemi iskola Bukarestben. A munka a romokon kezdõdött el, hiszen a lebombázott iskolában
alig volt olyan rész, ahol 22 gyerek meghúzódhatott.
A Magyar Népi Szövetség bukaresti szervezete gyorsan és határozottan
felmérte a teendõket. A szervezet egyik vezetõje, a politikai bizottság tagja,
Révy Ilona 1945 januárjában így nyilatkozott:
„Bukarestben csak egy magyar nyelvû református iskola van negyven tanulóval, holott az elsõ világháború elõtt öt volt. Most is szükség volna
három-négy magyar nyelvû elemi iskolára. Talán a jövõ tanévre sikerül leg92

alább még két iskolát létesítenünk. Igen agbsztó a tanterõhiány is."8 S ekkor még nincs Bukarestben magyar nyelvû sajtó, az MNSZ tagjainak a száma
alig éri el az ezret. De õk annál aktívabban kivették részüket a munkából.
1945. március 6-a, a dr. Petru Groza vezette elsõ demokratikus kormány megalakulása után kedvezõbb körülmények között érvelhettek a bukaresti magyar
iskolahálózat bõvítése mellett. 1945 õszén már örömmel adja tudtul olvasóinak a Világosság: „Országszerte általános örömet és megnyugvást keltett az
MNSZ-nek közmûvelõdési síkon elért újabb jelentõs eredménye. A közoktatásügyi minisztérium ugyanis az MNSZ kérésére fõvárosban négy osztályos
magyar tannyelvû középiskola felállítását engedélyezte. Az ú j középiskola a
bukaresti református elemi iskola mellett fog mûködni. A gimnázium tanárait
az önként jelentkezett fõvárosi magyar mérnökök és papok közül válogatják
ki, akik valamennyien az MNSZ tagjai. Itt írjuk meg, hogy Lupescu Viorica
tanárnõ a református iskola román nyelvtanára az ú j gimnáziumban ingyenes
oktatást vállalt." 9
Takács Pál  a háború utáni idõszak elsõ igazgatója, s egyben a bukaresti
magyar iskolai hagyományok krónikása  az iskola újjáépítése érdekében meleg hangú felhívásban szólította fel a szülõket, a bukaresti magyarokat, hogy
felekezeti különbség nélkül segítsék az iskolát. Nemcsak építkezni kell, de padokat kell szerezni és pótolni kell a hiányzó felszereléseket. Az elszenvedett
kárt  hangsúlyozza az igazgató  erõs elhatározással és áldozatkészséggel
pótolni lehet. „Bukarestben ez az egyetlen magyar iskola, amelybe a fõváros különbözõ részeibõl járnak a gyermekek. Ezek a gyermekek valóságos hõsök, mert órákhosszat gyalogolnak, hogy az iskolába eljussanak és megelégednek egy egyszerû levessel, amit az iskola kantinjában kapnak."
Az elemi iskola és a gimnázium érdekében közzétett felhívás nem maradt eredmény nélkül. Néhány hónap múltán, 1947 elején a következõket olvashatjuk a Világosságban: „Az elmúlt két esztendõ aiatt azok, akik felelõsséget éreztek iskolánk iránt és megértették az anyanyelv védelmének nemzedékekre kiható jelentõségét, hatalmas erõfeszítéseket tettek a Magyar Népi Szövetség iskolacsatájának megnyerése érdekében. A magyar sajtó számtalanszor fordult felhívással társadalmunkhoz, mert az állami támogatás mellett minduntalan szükség volt tetemes összegekre, hogy az épülettatarozások
munkálatait, valamint a hiányzó iskolafelszerelések beszerzését biztosítani tudják. Ilyen értelmû felhívást közöltünk annak idején a bukaresti református
állami gimnázium és elemi iskola részérõl. A fõvárosi magyar gyerekek anyanyelvét ápoló két intézet a legsúlyosabb állapotok között végzi hivatását.
Úgyszólván még padjaik is alig vannak. Felhívásunkra Táncz Jenõ kolozsvári
építésvállalkozó egymaga hárommillió lejt adományozott a bukaresti magyar iskolának. Nemes cselekedete legyen útmutatás és követendõ példa mindenki
elõtt, mert az összefogásban rejlõ erõk vihetik csak gyõzelemre népünk mûvelõdési törekvéseit." 10 A létszám lassan, de emelkedõ tendenciát mutat.
1948 elején  még az államosítást megelõzõen 55 tanuló jár az elemibe és
beindult már a második ciklus is. (VVI.)
A jelentõs magánadományok mellett a városháza és a minisztérium 3030
vagon fát és húszezer lej szállítási segélyt utalt ki az iskolának. Az iskola így
sem volt könnyû helyzetben, hiszen az iskola mellett mûködõ Gyermekvédõ
Tanács 118 tanulót látott el élelemmel, 35 gyereket pedig ingyen ebédben részesített.11 Amikor megtörtént az 1948-as tanügyi reform és az iskolák ál93

lamosítása  az állam is nagyobb vonalúnak bizonyult a támogatás terén:
háromszázezer lejt utalt ki a kormány az iskolai épület rendbehozatalára. 12
Az iskolák államosítása biztató perspektívákat vetített a bukaresti magyar iskola elé is. A bátortalan szülõk is nagyobb bizalommal keresték fel az
államilag patronált nemzetiségi iskolát. 1948/49-es tanévben már 270 tanuló
kért felvételt az iskola kötelékeibe. 13 A nemzetiségi politika sikereként
könyvelhették el, hogy a következõ évben, 1949-ben döntés született arról,
hogy az iskola mindhárom (alsó-középsõ-felsõ) fokozata kiépül, líceum lesz
tizenkét osztállyal. Az iskola vezetõsége érezhette a miniszterelnök személyes
jóindulatát, aki több esetben közbelépett az iskola felszereléseinek pótlása és
ellátottságána kjavítása érdekében. 1949 nyarán ú j épület várta az iskolásokat
 és az iskola munkaközösségét, tanulóit és a szülõket egy alkalommal dr. Petru
Groza személyesen is meglátogatta.
Ez az eddigi iskolapolitika magán viselt bizonyos egyoldalúságot, hiszen
a kerületekben nem nyílt mód fiók elemi iskolák létrehozására, de az egyetlen egyre nagyobb iskolát látványosan. fejlesztette. S a bukaresti magyar líceum (sokáig a bukaresti 9. sz. líceum) profitált a kezdeti évek kedvezõ körülményeibõl, és éveken keresztül meg tudta õrizni tekintélyét és vonzáskörét akkor is, amikor már a nemzetiségi oktatásügyben egészen más tendenciák
kezdtek érvényre jutni. Igaz, az iskola távolról sem tudta felölelni a magyar
iskolaköteles gyermekeket, hiszen sok esetben a távolságok is megakadályozták a szülõket, hogy gyermekeiket a nemzetiségük számára fenntartott iskolába adják. Mégis éveken keresztül úgy tûnt, hogy az iskola meg tudja
õrizni a dr. Petru Groza miniszterelnöksége alatt kivívott tekintélyét.
Az ötvenes évek elején iskolai struktúrájában  különbözõ érvek ürügyén
 alapvetõ változásokat hajtottak végre. Felemelték a nemzetiségi tanulók kötelezõ minimális osztálylétszámát; egyes iskolatípusokat megszüntettek anélkül,
hogy tekintettel lettek volna a speciális nemzetiségi sajátosságokra. A csángó földön 1947-tõl folyamatosan létesített magyar nyelvû iskolákat bezárták, s az erdélyi vegyes falvakban éppen a megemelt kötelezõ létszám miatt rohamosan
tûntek el az eddig különben jól mûködõ nemzetiségi iskolák vagy tagozatok.
Bukarest évekig nem érezte az erdélyi sajátos iskolagyakorlatot. Itt különleges engedéllyel a kötelezõ létszám alatt is mûködhettek magyar osztályok.
De a nemzetiségi politika immár tartósnak és egyirányúnak bizonyuló tendenciái nem kerülhették ki sokáig a bukaresti magyar iskolát sem, mint
ahogy érzékenyen érintették a nemzetiségi célzattal létrehozott bukaresti Petõfi Sándor Mûvelõdési Ház korábbi nemzetiségi profilját, vagy a Bukarestben megjelenõ magyar lapok, folyóiratok közlési lehetõségeit. A szüntelen átszervezések ideiglenesen elfedhették ugyan a módosult nemzetiségi politika
célzatosságát, de hosszabb távon nem volt nehéz felfedezni, hogy egy alapos
szemlélet- és gyakorlatváltás negatív következményeivel kell szembenézni.
Az 1978-ban kiadott ú j tanügyi törvény kapcsán összeállított iskolaháló-.
zat jegyzékébõl már hiányzik az önálló bukaresti magyar iskola, helyette a
15. számú román nyelvû líceum tagozataként jelenik meg. Tehát tagozattá
degradálódik egy korábban önállóan mûködõ nemzetiségi intézmény. A tanári
karban fokozatos változások következnek be. Egyes úgynevezett nem fontos
tantárgyakat (pl. ének, testnevelés, rajz stb.) román nemzetiségû tanárok tanítanak. De „természetesen" egyes osztályokban románul tanítják a földrajzot, történelmet is. Közben  egy korábban Erdélyben több helyen bevált
módszer szerint  párhuzamos osztályokat kaptak román tanítási nyelvvel
94

a magyar osztályok, majd 1986/87-tõl nem indulhatott magyar nyelvû kilencedik osztály. A magyar jelentkezõ választhatott a román tannyelvû 9/a vagy
az ugyancsak román tannyelvû 9/b között. Rövid idõ alatt foganatosított intézkedések következtében a magyar líceum bevégezte pályafutását. Különben más
mellék jelenségek is végigkísérték a fentebb jelzett folyamatot. 1986 nyarán lekerült az iskola faláról a régi besorolást jelzõ tábla, s a cégjelzõ már csak líceumot jelzett. Ekkor még egy magyar fõigazgató (Megyeri Katalin) vezette az
iskolát két román aligazgató társaságában. Azótá változott a helyzet ezen a téren
is. 1987 januárjától immár három román igazgató vezeti az iskolát. így vezetett
a göröngyös út az iskolaalpító Sükei Imrétõl (1815) az 1987-tõl fõigazgatóként
mûködõ magyarul nem tudó Ilié Dimboiu Catalinaig. S hogy a váltás ne legyen
indokolatlan, 1987 februárjában miniszteri bizottság vizsgálja az iskola munkáját, s az elõzõ évekre vonatkozóan egyértelmûen állapítja meg, hogy az iskolában a tanítás alacsony szintû, az alkalmazott módszerek elavultak. Ûj szemlélethez ú j módszerekre van szükség. Addig is, míg a folyamat sikerrel befejezõdik, az új vezetés kiadja az utasítást: a táblavázlat románul írandó, a szakkifejezések románul írandók. A faliújságon nincs helye a magyar nyelvû órarend
feliratnak, s a tanulók egymás közötti idegen beszéde sérti a román tanulókat.
A nekrológ elkészüli: a bukaresti magyar középiskola élt néhány síkeres,
áldozatos esztendõt.
Az általános iskolában diák és tanár megrendült hittel tekinthet a jövõbe.
A magyar diáknak az sem lehet vigasz, hogy más nemzetiségi iskolákat sem
kímélt meg a nemzetiségi kérdést véglegesen megoldottnak deklarált hivatalos
politika.
