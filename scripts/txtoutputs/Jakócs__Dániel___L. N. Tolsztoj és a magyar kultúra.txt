
L. N. Tolsztoj és a magyar kultúra
1908-ban a Magyar Hírlap szerkesztõsége felkérte Tolsztojt, hogy írja meg,
mi a véleménye Magyarországról, a magyar mûvészetrõl, iparról, társadalmi
életrõl és politikáról. A  l e v é l borítékjára Tolsztoj a következõt jegyezte fel:
„Számomra Magyarország nincs. A magyarok vallásos világnézetérõl semmit
sem tudok és szeretnék tudni." 1 Ezekután reménytelennek látszik bármit is
írni arról, hogy mit tudott L. Tolsztoj Magyarországról és a magyar kultúráról.
Tolsztoj összes mûveinek kritikai kiadása azonban mást bizonyít. Azt, hogy
Tolsztojnak voltak bizonyos ismeretei Magyarországról és a magyar kultúráról, de ezeket az ismereteket nem tartotta elegendõnek ahhoz, hogy Magyarországról és kultúrájáról nyilatkozzék. Cikkemben szinte mindenütt csak
Tolsztoj mûveibõl, leveleibõl, naplóiból indultam ki, az ellenõrizhetetlen viszszaemlékezéseket a lehetõség szerint tudatosan kerültem. Tartózkodásom okát
egy példával szeretném illusztrálni. A magyar nyelvû szakirodalomban visszaemlékezések alapján tényként említik, hogy Tolsztoj Makoviczky Dusánt saját
képviselõjének tartotta Magyarországon. 2 Érdekes azonban, hogy mit ír errõl
maga Tolsztoj. Naplójának 1897. december 2-án keltezett feljegyzésében a következõket olvashatjuk: „Beszélgettem Dusánnal. Azt mondta, mivel õ akaratlanul az én képviselõm lett Magyarországon, hogyan kell neki cselekedn i e . . .  Erre a kérdésre Tolsztoj ezt válaszolta: Semmilyen tolsztojánizmus,
semmilyen saját tanításom nem volt és nincs, az igazságnak csak egy örök,
. . . az evangéliumokban világosan kifejezett tanítása v a n . . . És, amikor az
ember megértette ezt a tanítást, akkor õ az Istennel szabadon közvetlen kapcsolatba lép, és kérdeznie senkitõl semmit sem kell neki." 3 Ebbõl az idézetbõl
is világosan látszik, hogy Tolsztoj  legalábbis 1897-ben  elvi megfontolásból sem Dusán Markoviczkyt, sem mást nem tartott sem Magyarországon, sem
máshol saját képviselõjének. Elképzelhetõ, hogy Tolsztoj véleménye a késõbbiekben megváltozott, és Dusán Makoviczkyt mégis saját képviselõjének tartotta Magyarországon. Ezt azonban hitelt érdemlõen csak Tolsztoj írásban fentmaradt munkájából lehet bizonyítani. Annál is inkább, mert a fenti idézet is
azt bizonyítja, hogy D. Makoviczky maga hajlott arra, ha csak szerény tanítványként is, hogy magát Tolsztoj magyarországi képviselõjének tekintse. A következõkben L. Tolsztoj és D. Makoviczky kapcsolatával foglalkozni nem fogok, mert egyrészt ezt a kérdést lényegileg Váradi-Sternberg János feldolgozta,4 másrészt, mert szorosabb értelemben D. Makoviczky a szlovák kultúra
része. Mivel azonban Tolsztoj korában a magyar és szlovák nép sorsát, történelmét, életét és ebbõl adódóan kultúráját egymástól elszakítani nem lehet,
így Makoviczky az egész akkori Magyarország életérõl adhatott és adott
81

Tolsztoj érdeklõdésének megfelelõen hasznos információt. Makoviczky, a m i n t
azt Váradi-Sternberg János m á r említett mûvében megírta, Tolsztoj többször
kifejezett óhajának megfelelõen a magyarországi nazarénusokkal foglalkozott.
A magyarországi nazarénusokról Tolsztoj még Makoviczkyval történt megismerkedése elõtt, 1887-ben tudott. 5 Ezenkívül Schmitt Jenõ Henriktõl szintén
kapott Tolsztoj Magyarországról információt, de az az információ szintén egyoldalúan csak vallási és világnézeti kérdésekre korlátozódott. Schmitt J e n õ
Henrik és L. Tolsztoj kapcsolatát Váradi-Sternberg János szintén részletesen
ismertette, és ezért Tolsztoj és Schmitt levelezését csak annyiban érintem,
amennyiben ez Magyarországra általában is vonatkozik. Schmitt J e n õ Henrik
sajtóperével kapcsolatban Tolsztoj 1897. június 17-én kelt levelében M a g y a r országról is nyilatkozott:
„Kedves Barátom! Számomra nagy öröm volt, hogy m e g k a p t a m és elolvastam az ön levelét és azt az újságot, amelyben ismertetik az ön perét.
Nem vártam, hogy az ön beszéde u t á n felmentsék önt. (Tolsztoj Schmitt J e n õ
Henriknek a bírósági tárgyaláson elmondott beszédére utal.) Egy vonatkozásban ez tényleg  ahogy ön mondja  az idõk jele, hogy az idõ eljött, de, h a
másik oldalról nézzük meg, akkor csodálkozva és szomorúan kell t u d n u n k azt,
hogy egy olyan államban, mint Magyarország, ahol önnek minden lehetõsége
megvan eszméit terjeszteni, mégis olyan kevés követõje v a n . . ," 8
Amint látjuk, Tolsztoj várakozásait - meghaladta az a viszonylag széles
sajtószabadság, amit az akkori magyar liberalizmus biztosított. Ez természetesen nem jelenti azt, hogy Tolsztoj ne látta volna jól a magyar, vagy a k á r a
magyarnál sokkal következetesebb angol liberalizmus korlátait, de azt jelenti,
hogy képet kapott az akkori magyar sajtószabadság mértékérõl. Másrészt látva
azt, hogy Schmittnek az õ eszméihez közeli nézetei a szabad terjesztés ellenére
sem értek el komoly sikert, a sikertelenség okát mélyebben kezdte keresni
Oroszországban is. Mindebbõl természetesen n e m következik, hogy Tolsztoj
közvetve akár Schmittnek, akár saját eszméinek bukását ismerte volna el,
mint ahogy azt Váradi-Sternberg állítja említett mûvében. Ezt bizonyítja a
levél folytatása, ahol a sikertelenségért egyrészt a hivatalos vallásokat, másrészt a szocialista elmélet materializmusát. okolja. Tolsztoj úgy vélte, hogy
Magyarországon nagyobb sajtószabadság van, mint a császári Németországban.
Ezekután érdekes, hogy Tolsztoj azt hitte, hogy a dualizmus rendszere csak a
durva erõszakon, Magyarország elnyomásán nyugszik. „Jelenleg Ausztria h a talma kiterjed Magyarországra, Bohémiára, Galíciára, az angol k o r m á n y é Í r országra, Kanadára, Ausztráliára, Egyiptomra és még sok másra, az. orosz
kormányé Lengyelországra, Grúziára stb.  írta 1905-ben.  De holnap ez a
hatalom megszûnhet. Az egyetlen erõ, amely összefogja mindezeket az Oroszországokat, Ausztriákat, Britániákat, Franciaországokat, a hatalom. A hatalom
pedig az emberek mûve, akik értelmes természetükkel és a Krisztus által feltárt szabadság törvényével ellentétben, olyan embereknek engedelmeskednek,
akik tõlük erõszakos, gonosz cselekedeteket követelnek." 7 Hogy ez a gondolat
nem múló hangulat hatására keletkezett, azt az a tény is bizonyítja, hogy
1906-ban a naplójában szinte szó szerint megismétli. 8 Tolsztoj nem vette észre
azokat a gazdasági viszonyokat, amelyek 1867 u t á n Ausztriát és Magyarországot összekapcsolták, nem látta, hogy a dualizmus az osztrák és a m a g y a r
uralkodó osztályok kompromisszuma és szövetsége volt. Ez Tolsztoj gondolkodásmódjával magyarázható, õ csak filozófiai, erkölcsi, vallási és politikai
kategóriákban gondolkodott és az ezeket mozgató gazdasági viszonyokat n e m
látta, így Magyarország esetében sem vehette észre azokat. így n e m m a r a d t
82

más hátra, mint a puszta erõszak feltételezése. Ezt erõsítette még az 1848/49-es
forradalom és szabadságharc leverésének az emlékezete. I. Miklós cárt jellemezve errõl ezt í r j a : „Katonák százezrei pusztultak el az értelmetlen dresszírozás miatt a gyakorlatokon, szemléken, és a még értelmetlenebb kegyetlen
háborúkban Lengyelországban, Magyarországon, a Kaukázusban olyan emberek ellen, akik saját szabadságukat védték. És mindezt ennek az egy embernek a parancsára cselekedték." 9 Majd lejjebb így folytatja: „ . . . Ö, kétségtelenül õ, volt a bûnös mindezért." 10 Amint látjuk, a szabadságharc leveréséért,
a lengyelek és a kaukázusi népek elnyomásáért egyedül I. Miklós cárt teszi
felelõssé. Bár az említett történelmi események okai sokkal bonyolultabbak
voltak, kétségtelen tény, hogy I. Miklós cár felelõssége nagy volt a szabadságharc leverésében, és számunkra most nem az események okainak a feltárása
a fontos (azt elvégezte a történettudomány), hanem az az egyértelmû rokonszenv, amelyet Tolsztoj a lengyel és a kaukázusi népek mellett a magyar szabadságharc iránt is kinyilvánított. Másrészt azt is világosan látta Tolsztoj,
hogy az elnyomott népek mellett az orosz cárizmusnak maguk az orosz katonák is áldozatai voltak még békében is. A cárizmus a népek, közös ellensége
volt. Mint minden erõszak és háború ellenzõje, Tolsztoj folyamatosan figyelemmel kísérte a katonai szolgálat megtagadását Ausztriában, Magyarországon,
Szerbiában, Bulgáriában és természetesen saját hazájában. 1 1 Mély rokonszenvvel figyelte azoknak a parasztoknak és értelmiségieknek bátor magatartását
és személyes sorsát, akik meggyõzõdésbõl megtagadták a katonai szolgálatot.
Tudjuk, hogy Tolsztoj elképzelése a háborúk kiküszöbölésére utópisztikus volt,
hogy nem a katonai szolgálat megtagadása a megoldás, de azt is figyelembe
kell venni, hogy Tolsztoj mindezt a századfordulón írta, akkor, amikor Európa
imperialista hatalmai egy olyan háborúba készültek küldeni Európa népeit,
amelyik igazságtalan volt mindkét oldalon, függetlenül attól, hogy ki kezdte.
Tolsztojnak az ilyen vonatkozású feljegyzései ma már emberi dokumentumok
arról, hogy Magyarország, Ausztria, Szerbia, Bulgária és Oroszország dolgozó
emberei az elsõ világháború elõtt nem akartak egymás gyilkosai lenni. És egyben emberi dokumentumok arról is, hogy a legbátrabbak inkább vállalták a
börtönt és az üldöztetést, mintsem hogy gyilkossá váljanak.
Magyarország történelmével kapcsolatos kérdések után kell megemlíteni
azt a tényt, hogy Kossuthról tudott és érdekelte tevékenysége. Errõl írt a korabeli magyar sajtó is, és mivel Tolsztoj egyik sajátos mûvében errõl van bizonyíték is, a korabeli sajtó információját hitelesnek fogadhatjuk el.12 Kossuthról valószínûleg m á r Gercentõl értesülhetett. Gercen és Kossuth jó kapcsolatban voltak egymással, és ismerték egymás tevékenységét. 13 Tolsztojnak
az egész orosz irodalomból az egyik legkedveltebb írója Gercen volt. 14 Alig
van olyan író, akinek akkora hatása lett volna Tolsztojra, mint Gercennek.
1861-ben Londonban Tolsztoj és Gercen személyesen is találkoztak. Tolsztoj
összes mûvei alapján bizonyítható, hogy jól ismerte Gercennek az „Emlékezések és elmélkedések" címû mûvét, amelyben a szerzõ részletesen és rokonszenvvel írt Kossuthról és tevékenységérõl. Így feltételezhetjük, hogy Gercen
hatására 1861 után Tolsztojnál vissza-visszatért áz érdeklõdés Kossuth személye és tevékenysége iránt. Ez annál is inkább valószínû, mert Gercen eszméinek hatása Tolsztoj életmûvében 1880 után még erõsebb lett. Talán nem
véletlen, hogy az az egyetlen Kossuth-idézet, amelyik Tolsztoj összes mûveiben
megtalálható, az 1905-ben befejezett „Mindennapra" címû mûvében van. Ez a
munka szerkezeti szempontból Tolsztoj egyik legérdekesebb alkotása. Amint a
mû címe is mutatja, az év minden egyes napjára beosztott több, hosszabb83

rövidebb idézetbõl áll. Minden egyes nap anyaga gondolati egységet alkot.
A napi olvasmányokon kívül vannak heti és havi olvasmányok is. A m û anyagának nagyobbik részét Tolsztoj legkedveltebb olvasmányaiból, illetve szerzõitõl vette, de bizonyos részét maga írta. Csak olyan gondolatot idézett, amelyikkel egyetértett. A nem orosz nyelvû szövegek fordításakor nem szó szerinti
fordításra törekedett, hanem a gondolatok átadására. Ezért, ha úgy látta, hogy
az eredeti szöveg túl terjengõs, az általa feleslegesnek ítélt szavakat vagy
mondatot kihagyta. Néhány ritka esetben, amikor úgy látta, hogy az eredeti
szöveg szerzõje nem elég pontosan fejezte ki gondolatát, egyes szavakat m á s
szavakkal helyettesített. 15 Így keletkezett egy olyan alkotás, amelynek részeit
ugyan más-más szerzõk írták, egészében azonban mégis Tolsztoj alkotása.
Ebbe a sajátos mûbe idézte Tolsztoj Kossuth következõ gondolatát a november 29-re szánt olvasmányban: „Az emberi nyelv megfelelõ eszköz az emberi
észben keletkezõ gondolatok átadására; de az õszinte és mély érzelmek területén a nyelv csak gyenge fordító." 16
Talán meglepõ számunkra, hogy Tolsztoj Kossuthtól pont egy esztétikai
gondolatot idézett s mitöbb, egy alapvetõen etikai jellegû mûben, de Tolsztoj
szempontjából ez teljesen érthetõ. Kossuthnak ez a gondolata egyben a
tolsztoji esztétika egyik sarkköve. Tolsztoj a „Mi a mûvészet?" címû esztétikai
m u n k á j á b a n többször kifejtette azt a tételét, hogy a nyelv az emberi gondolatok kifejezésének az eszköze, míg az érzelmek kifejezésére, és átadására a m û vészet szolgál. Az érzelmek kifejezését a mûvészet bizonyos jelek segítségével
éri el, ilyen jel lehet a szavak segítségével átadott kép is, de n e m a szó önmagában, hanem a szavak kifejezte kép. 17 Ennek az alapvetõ esztétikai tételének a megerõsítését látta Tolsztoj Kossuth fenti gondolatában, és valószínûleg
ezért idézte. Tolsztoj „Mindennapra" címû m û v e megjelent magyarul is. Talán
az a legmeglepõbb, hogy a november 29-i részbõl pont Kossuth gondolata
hiányzik a magyar fordításban. Ezt a tényt nem feladatom megmagyarázni.
A magyar fordítás nem a végsõ orosz változat, hanem a német fordítás alapján készült, amelyik még Tolsztoj életében jelent meg, és nagyjából az orpsz
eredetivel egy idõben. A m u n k á t németre Skarván Albert szlovák orvos,
Tolsztoj barátja fordította, feltehetõen az elsõ kézirat alapján külföldön.
Tolsztoj azonban késõbb is változtatott a szövegen, ú j részeket tett be, másokat kihagyott, és lehet, hogy ezzel magyarázható, hogy a németbõl készült
magyar fordításban hiányzik Kossuth, míg az orosz kritikai kiadásban szerepel.
Az eddig felsorolt tények mind Tolsztoj kései korszakából valók. De
Tolsztoj ismeretsége a XIX. századi magyar és egyben európai k u l t ú r a egyik
legnagyobb alakjával, Liszttel, már sokkal korábban kezdõdött. Az Önéletrajzi
Trilógia harmadik kötetében a következõt olvashatjuk: „De nemsokára rájöttem, hogy nem tudok megbirkózni Liszttel és Kalkbrennerrel és beláttam,
hogy Katyenkát sem tudom utolérni." 18
Ez a mondat így önmagában keveset mond,- csak azt a tényt bizonyítja,
hogy a fiatal Tolsztoj m á r ismerte Lisztet és megpróbálta játszani, de zenei
képességeit meghaladta. Ha azonban Tolsztoj késõbbi, Lisztrõl írt megnyilatkozásait ezzel az ifjúkori kísérlettel és sikertelenséggel összefüggésben vizsgáljuk, akkor érthetõbbé válik azok elutasító jellege. Tolsztoj egészen az élete
végéig személyes kapcsolatban állt Liszt orosz tanítványaival és ismerõseivel.
Például Sz. A- Racsinszkij professzor, aki 1861 telén találkozott gyakran Liszttel, 19 vagy a Rosztopcsin család, akiknél Liszt is megfordult. 2 0 W. Helbig német
archeológus orosz feleségével szül. N. D. Sahovszkajával az 1890-es évek
84

elején többször voltak Tolsztoj vendégei. N. D. Sahovszkaja Liszt tanítványa
volt. 21 A Helbig család szalonjában megfordult Liszt, Turgenyev, Csajkovszkij. 22
Tolsztoj egyik jó barátjának, L. D- Uruszovnak a lánya, Maria Uruszova szintén Liszt tanítványa volt. Maria Uruszovát Tolsztoj különösen kedvelte. 23 Liszt
zenéjét és tevékenységét a múlt század második felében nagyon jól ismerte
egész Oroszország zenekedvelõ tábora. Ezekután meglepõ, hogy Tolsztoj élesen elutasította Liszt zenéjét, mint a gazdag uralkodó osztályok mûvészetét.
„Ebbe a kategóriába (a gazdag és a mihaszna emberek mûvészete) tartozik
korunknak csaknem egész kamara- és operamuzsikája, Beethovené, Schumanné, Berliozé, Liszté, Wagneré, mert tartalmát tekintve az õ zenemûveikben
kifejezett érzelmek csak azok számára érthetõk, akik kinevelték magukban
azt a beteges idegizgalmat, amelyet ez a mesterséges és rendkívül bonyolult
zene idéz elõ." 24 Lényegileg ugyanezt a vádat még legalább vagy hatszor megismétli Liszttel kapcsolatban. A vád lényege, amint az idézetbõl is látható,
hogy Liszt szándékosan olyan bonyolult zenét alkotott többi nagy kortársával
együtt, amelyet a nép nem érthet meg, és hogy ez a bonyolultság tartalmi
szempontból nem indokolt. Nem hiszem, hogy ennek a vádnak igazságtalan
voltát bizonyítani kellene. Igaz, hogy Liszt gazdag életmûvének nem minden
alkotása egyformán érthetõ. De Liszt tudatosan törekedett a népzene tanulmányozására, tudatosan törekedett tanulni a népmûvészettõl és a népmûvészeti
hagyományokat saját mûvészetében integrálni. Ezt minden nemzeti elfogultság
nélkül mondhatjuk, ezt erõsíti meg Liszt szovjet monográfusa is, J. I. Milstejn. 25
Annál is inkább félreértésnek kell tartanunk Tolsztoj elfogult véleményét
Liszttel szemben, mert mindkettõjük világnézetének kialakulásában fontos
szerepe volt a francia utópikus szocializmusnak, és mindketten tisztelték
Félicité de Lamennais abbét. Liszt viszonya Lamennais-hez élete folyamán változott, de sohasem fordult szembe vele. 26 Tolsztoj annyira becsülte Lamennais-t,
hogy a „Mindennapra" címû mûvében rövid fejezetben megírta Lamennais
életrajzát. 27 Tolsztoj Lamennais-életrajzában az abbé öregkori nézeteit értékeli
a legtöbbre, Liszt pedig épp akkor ismerkedett meg és beszélgetett Lamennais-vel, amikor már az öreg volt. Nem valószínû, hogy lett volna ennek az
eretnek katolikus papnak több zseniális tisztelõje, mint Liszt és Tolsztoj. Minden különbség ellenére Liszt és Tolsztoj esztétikai nézeteiben (és világnézetében is) kimutathatók érintkezési pontok. A legfontosabbról, a népmûvészet
feltétlen tiszteletérõl m á r beszéltünk. Ezért Tolsztoj elutasítását csak félreértésnek t a r t h a t j u k és következõképp magyarázhatjuk: Már a fiatalkori sikertelensége kialakította Tolsztojban azt az elképzelést, hogy Liszt mûvei túl
bonyolultak. Ezt a nézetét késõbb megerõsítette az a tény, hogy Liszt játékában saját kora elsõsorban a virtuozitást értékelte, és ezt Tolsztoj átvitte Liszt
alkotásaira is. Végül Lisztnek azok a tanítványai, akik Tolsztoj környezetéhez
tartoztak, mind a felsõbb rétegekbõl származtak, különben éppúgy, mint maga
Tolsztoj. Ezek a tényezõk együtt vezethettek Tolsztojnál Liszt elutasítására.
De ez az elutasítás nem volt teljes és végleges. 1910-ben, pár hónappal a halála elõtt Tolsztoj a következõ szavakat jegyezte fel naplójában: „Este Goldenvejzer. Szégyenemre hat rám a játék." 28 A kritikai kiadás jegyzeteibõl tudjuk,
hogy aznap este Goldenvejzer Szkrjabint, Arenszkijt, Lisztet és Chopint játszott. így Vörösmarty szép és archaikus kifejezésével élve, „hírhedett zenésze
a világnak" mégis gyõzött Tolsztoj öreg korában, ha belsõ ellerftllás ellenére
is. Ez a gyõzelem természetesen nemcsak Liszté volt, hanem Szkrjabiné is
többek között, de Szkrjabin saját magát is bizonyos fokig Liszt követõjének
tartotta. Ez a Tolsztojra jellemzõen õszinte, saját korábbi nézetének belsõ k u -

85

darcát beismerõ naplófeljegyzés volt a nagy író utolsó, Liszttel kapcsolatos
megnyilatkozása.
Liszt mûvészetéhez való viszonyától függetlenül Tolsztoj nagyon szerette
a magyar népzene fejlõdésének azt a korszakát, amit a csárdás fémjelez, és
amit akkor egész Európa a magyar népzenével azonosított. A magyar csárdást
többször említi elismeréssel. 29
Végül a magyar festészetrõl írhatunk még pár sort. Hogy mit t u d o t t a
magyar festészetrõl, pontosan nem lehet kideríteni. Valószínûleg nagyon k e v e set, illetve csak annyit, amennyit alább bizonyítani fogok. Tolsztoj a festészet
iránt intenzíven érdeklõdött, de az az érdeklõdés külföldi útjai után, az 1870-es
években erõsödött fel, és így a kortárs mûvészek közül legtöbbször az orosz
festõkrõl nyilatkozott. Ismerte Millet-t és ismerte Munkácsyt is. Tolsztoj, Csertkovval együtt egy reprodukciósorozatot akart kiadni a nép számára. Csertkov
ebbe a sorozatba javasolta Munkácsy „Krisztus Pilátus elõtt" címû képét.
Erre a javaslatra válaszolta Tolsztoj: „Pilátus elõtt  gyönyörû, de ezek a
képek akadályokba ütköznek." 30 Tolsztoj a cenzúrára gondolt és n e m alaptalanul, mert a cenzúra tényleg nem engedélyezte a Munkácsy-reprodukció kiadását. Tolsztoj jól ismerte Antakolszkijnak, Munkácsy orosz szobrász ismerõsének az alkotásait, de ma m á r bizonyosan kideríteni, hogy kitõl szerzett
tudomást Munkácsyról és mennyire ismerte, valószínûleg nem lehet. Azt azonban teljesen logikusnak tarthatjuk, hogy Tolsztojnak tetszett Munkácsy f e n t
említett képe. Munkácsy Krisztus-ábrázolását Tolsztoj saját felfogásához érezte
közelinek. Tolsztoj szerint Krisztus nem megváltó volt, aki elvette a világ
bûneit, és nem isten fia, hanem mártír, akit az igazságért, helyes nézeteiért
öltek meg. Ezt az értelmezést látta realizálva Tolsztoj Munkácsy képén is.
Összegezve az elmondottakat, a következõt lehet megállapítani: Tolsztoj
ismerte Kossuth, Liszt, Munkácsy. tevékenységének legalább bizonyos részét,
és voltak ismeretei a magyar népzenérõl is. Közvetlen ismerõsei között voltak
az orosz kultúra olyan jelentõs alakjai, akik személyesen ismerték Kossuthot
és Lisztet, és jól ismerték tevékenységüket. Tolsztoj érdeklõdése a m a g y a r
kultúra és Magyarország iránt m á r az 1860-as években kialakulhatott, és ez az
érdeklõdés nem szûnt meg élete végéig, hiszen maga Makoviczky is Tolsztoj
kérésére ismerkedett meg mélyebben még a magyar nazarénusok nézeteivel is.
Ugyanakkor több tényezõ mellett valószínûleg a legfõbb oka annak, hogy a
magyar kultúrát Tolsztoj nem ismerte meg mélyebben, az volt, hogy n e m volt
rá elég ideje. Hiszen Tolsztoj komolyan tanulmányozta az ázsiai k u l t ú r á k a t is.
Kilencvenkötetnyi hagyatékából csak a levelezése több, mint sok író teljes
életmûve. Tolsztoj érdeklõdése az 1880-as évek u t á n egyre inkább az etikai,
vallási és esztétikai elméletek felé fordult, és ezeken a területeken a m a g y a r
kultúra hagyományai nem a legerõsebbek. De volt magyar reformáció is, és
Tolsztoj ebben az idõben fokozottan érdeklõdött a reformáció unitárius szárnya iránt. Magyarország pedig az unitáriusok utolsó erõssége volt. A m a g y a r
reformációnak ez a fejezete valószínûleg nagyon érdekelte volna Tolsztojt, de
errõl nem kapott információt. így Tolsztoj, bár lehet, hogy valamivel többet
tudott a magyar kultúráról, mint amit bizonyítani lehet, mégis úgy érezhette,
hogy nem ismeri eléggé ahhoz, hogy írjon is róla.
