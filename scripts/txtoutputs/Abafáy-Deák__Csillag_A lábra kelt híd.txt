
A lábra kelt híd



Az idei Építészeti Biennále hívószava: Freespace. 63 résztvevõ ország különbözõ koncepcióját láthatjuk, más-más megközelítésben. Nem véletlen, hogy mindenütt padokat, ülõpárnákat,
jógaszõnyeget, ülõalkalmatosságokat találunk, nem csak azért, mert elfáradnak a látogatók.
Megállásra, beszélgetésre, kommunikációra szólítják fel a nézõket.
Elsõ utunk a magyar pavilonba vezet. A Kultúrgorilla és a Studio Nomad közös projektje,
a Szabadság híd  Új horizontok a városban bemutatja, hogy a Szabadság híd hogyan vált közterületté, amikor infrastrukturális beruházások miatt lezárták, és azt a városlakók spontán
módon köztérré tették. Családok piknikeztek, grilleztek, söröztek, jógaórát tartottak. Igazodva a fõkurátori felhíváshoz, a szó szoros értelmében új szabad teret hoztak létre a Pavilonban, felépítve egy kilátót, amely a Szabadság hídra hajaz, és eddig meg nem tapasztalt élményt, kilátást nyújt a Giardinira az oda látogatóknak. Ez a perspektívaváltás mintha kapcsolódna a két évvel ezelõtti építészeti biennále alapgondolatához, melynek emlékezetes plakátján a híres német archeológus, Maria Reiche egy hétköznapi alumíniumlétrán áll a délamerikai sivatagban, és a Nasca-vonalakat tanulmányozza. Most a híd is egyfajta létrává
avanzsált, új perspektívát, madártávlatot kínálva a nézõknek. A Pavilonban az ismertetõ
anyagok mellett hatalmas kivetítõn egy drón felvételei futnak, látjuk a „hídfoglalók” békés
ünneplését, és úgy látjuk Budapestet, a hidat, a Dunát, ahogy soha eddig. Országimázs filmnek is nevezhetném. Aki ezt a filmet megnézte, ha módja lesz, ellátogat Budapestre.
A magyar ötlet, mint késõbb kiderült, nem egyedülálló az idei biennálén (brit, osztrák pavilonok), de ez nem vesz el semmit a magyar projekt értékébõl, sõt, akár azt is mondhatnánk,
ez a levegõben volt, és a levegõben van, hogy így hozzunk létre szabad tereket, törjünk felfele, de nem úgy, hogy hatalmas üveg- és acélsilókat építünk. Nem Magasabbra a tetõt, ácsok
(J. D. Salinger), hanem bontsuk ki a tetõt, bontsuk le határainkat, teremtsünk szabad teret,
szabad levegõt.
Az osztrák pavilonban (Thoughts Form Matter) is látványos, kanyargó építménnyel haladunk egy kilátó felé, amit a tükörrel borított padló elmélyít, de el is bizonytalanít, mi van fent és
mi lent. A megduplázott térben a sétány-kilátó elsõdleges célja nem a kilátás. Annál inkább az
Nagy-Britannia pavilonjában. Beszédes a neve, Island, azaz sziget. Belépve a terembe, azt hihetjük, lakatlan szigetre tévedtünk, üresség fogad, a falakon sincs semmi. Állok és várok, eszembe
jut a 2012-es kasseli documenta13, ahol a fõépületben a szelet állították ki, de itt semmi se mozog, és se kép, se hang. Talán lesznek itt rendezvények, de egyelõre kivonultak. Splendid
isolation. Magyarul még jobban illik a címhez, pompás elszigeteltség. Brexit. Az épületet állványzat veszi körül, azon feljuthatunk a pompás tetõteraszra. A kilátás is pompás, akárcsak az
igazi angol tea, amit pont négy órától szolgálnak fel a látogatóknak. Tábla figyelmeztet, legyünk
udvariasak, 15 percnél többet ne idõzzünk fent, hogy másnak is jusson hely. Kilépünk idejében.


Velence, 2018. 05. 25.  2018. 11. 25.

„

124

tiszatáj

Az orosz pavilon, Station Russia, rózsaszín megvilágítása valami édeskés izgalmat ígér.
A kontraszt hatalmas, az épületben pályaudvarok, hatalmas építmények képei, csomagmegõrzõ, elhagyott bõröndök sokasága fogad. A transzszibériai utazást folyamatosan vetítik egy
vasúti ablakban, a nyári kánikulában lehût a havas szibériai táj. Eszembe jut, hogy a Szibéria
szóhoz mennyi negatív asszociáció társul, és hány hely évtizedekig csak külön igazolvánnyal
volt megközelíthetõ. Az egykori csomagmegõrzõ szekrényekben hagyott tárgyak tulajdonosairól nem tudjuk, hova tûntek. Mindegyik fachban egy-egy dráma rejtõzik. A kötött pálya
nem mindig vezetett az áhított szabadsághoz.
A német pavilonban a korábbi biennálékon falbontást, kerítésépítést láttunk: az Unbuilding Walls kiállításcím nem meglepõ. Huszonnyolc éve bontották le a berlini falat, ami
huszonnyolc évig választotta ketté Németországot. Sikerül-e másodszor is lebontani a falat?
A hajdani NDK elõre gyártott fekete beton paneljei belépéskor látszatra áthatolhatatlan falat
formáznak, de egy lépés oldalra, és a fal átjárható. Ha tovább akarunk jutni, kerülgetnünk kell
az elemeket. Mintha még mindig nem bontották volna le véglegesen. Nem egyesült teljes
mértékben a két országrész, a fejekben nem. A falak túloldalán történetek bontakoznak ki, az
egykori „halálsávról”, a német közelmúlt történelmén túlmenõen a világszerte határok, falak,
kerítések mentén élõkrõl is szól ez a pavilon. A brazil pavilon (Walls of Air) is kapcsolódik
gondolatiságában a némethez. Azokat a sokszor láthatatlan falakat és határokat vizsgálja,
amelyek meghatározzák a mai Brazíliát. A falakat borító térképek részleteit távcsõvel nézhetjük meg. A kiállítás nemcsak a brazil területen fellelhetõ falakat, határokat kérdõjelezi meg,
hanem az építészet saját határait is a többi diszciplínák vonatkozásában.
A román pavilon Mnemonics nevû kiállítása nevével is jelez, az emlékezet a fõ témája.
A mi generációnk által jól ismert, lakótelepek árnyékában álló szocialista betonjátszóterek világát idézik meg. Pingpongasztal, fapados hinta és lábbal hajtós ringlispíl, a szabad tér koncepcióját, mint a gyermekkori szabad és felhõtlen játék színterét látjuk. Ezeken a játszótereken az úgynevezett kulcsos gyerekek, akik az iskola után már egyedül mehettek haza, itt tartózkodtak. Az interaktív pavilon  kvázi játszótér  bejáratánál egy kulcs alakú felhõbe gyûjtött szavak (imagination, together, timeless, curiosity, free, game, friendship) mutatják az ötlet központi értékeit, személyes történeteket is bemutatva. A mai gyerekek szabadidejükben
otthon püfölik a számítógép billentyûzetét. A kiállítás, az emlékezésen túlmenõen, hangsúlyozza a szabad terek kulturális és társadalmi jelentõségét.
A holland Work, Body, Leasure pavilonba lépve egy fitneszterem öltözõjében találjuk magunkat. A szekrényajtókat kinyithatjuk, de nem izzadt trikót, sportcipõt, megõrzött értékeinket vagy tiszta váltóruhát találunk, hanem a fizikai munka elképzelt jövõjét, virtuális ábrázolással. A munkaethosz és munkafeltételek aktuális változásaira keresik a válaszokat, az egyre
elhatalmasodó automatizálásra új, építészeti megoldások felvillantásával. Milyen lesz az életünk, amikor a munka nagy részét gépek veszik át, hogyan hat ez majd privát és közösségi
életünkre. Ha valamelyik ajtón belépünk, ott is meglepetés ér. Például találkozhatunk Yoko
Ono és John Lennon legapróbb részletekig felépített szállodaszobájával, ahol 1969-ben,
nászútjukon háborúellenes performanszt csináltak.
A skandináv pavilon Another Generosity installációja a természet és az épített környezet
viszonyával foglalkozik. A nagyrészt üres térben három hatalmas, vízzel és levegõvel töltött,
lezárt membránszerû buborék szuszog, amelyek hol leeresztenek, hol pedig felfújódnak,
ahogy hat rájuk a környezet, a körülöttük járkáló emberek, a szén-dioxid szint, a meleg, a
fény és a zaj. Köldökzsinórok tekerednek ki az ember nagyságú buborékokból. Mesterséges

2018. szeptember

125

„

élet, jövõbeli bioszféra-rezervátum, új élõlények megjövendölése? Metaforikusan utalva a
túlélésre, a térfoglalásra. Mintha már a Marson lennénk.
A finn pavilon az elmét építi. A Mind Building kiállítás izgalmas kérdéseket vet fel, hogy
vajon a digitális korszakban milyen szerep jut egy most épülõ intézménynek, ahol a klasszikus könyvtári funkciók mellett mozi, elõadótermek, étterem, szauna, mûhelyszobák is lesznek. Nem csoda, hogy a finn diákok a PISA-teszt éllovasai.
Az amerikaiak a Dimensions of Citizenships kiállításukkal a náluk is most oly aktuális és
politikailag túlfûtött vitákat is generáló állampolgárság kérdését boncolgatja egészen kis, lokális, regionális keretektõl kezdve a kozmosz szintjéig.
A tárgyakkal zsúfolt francia pavilon (Infinite Spaces) akár egy bazár, sõt zsibvásár helye:
mindent megõrzünk és mindent eladunk (eladhatunk). Régi írógéptõl a mûfogsorig. Az elhagyatott ipari épületekbe mûvészek, start-upok, vállalkozások, szükséglakások galériák költöznek. Magyarország is hasonló projektet mutatott be a 2016-os építészeti Biennálén, aktivátorok címen. A francia pavilon belsõ térfala a tavalyi francia tárlat koncerttermének bontott faanyagából készült, a hulladék-újrahasznosítást ajánló követendõ példázat.
Az ausztrál pavilon Repair címû projektje a biennálé legzöldebb pavilonja díját is elnyerhetné, ha lenne ilyen. Tízezer növényt ültettek a pavilonba és az épület köré, mobil füves dézsákkal, reflektálva az elpusztított környezetre is, jelezve, hogy az építész hogyan lép interakcióba a környezetével, legyen az természeti, kulturális vagy szociális.
Kína többek között egy olyan projektet mutat be Building a Future Countryside címmel,
amely a digitalizációnak köszönhetõen megadja annak a lehetõségét, hogy szakemberek ahelyett, hogy negyvenemeletes irodában dolgozzanak a zsúfolt nagyvárosban, egy jól felszerelt
munkahely esetén a közeli faluban dolgozhatnak. Elõfeltétel az infrastruktúra. Ez a falvak újraélesztésének egyik lehetõségeként is elképzelhetõ.
A török pavilonban minden lebeg, az árkádok lepedõk, szövetek, egy lélegzetre megmozdulnak. Akár egy hajó vitorlái. A kiállítás címe: Vardiya (The Shift). A pavilon workshopok, megbeszélések és találkozók helye, ahol a folyamatosan változó kiállítási tartalmakkal arra keresik
a választ: Miért létezik a biennálé? Mit csinál a biennálé? Kik számára létezik a biennále?
Az indonéz pavilonban (Metropolis) a kifeszített hófehér papírlepel formálta teret látva
szakrális világban érzem magam, ahol önkéntelenül egy újabb kérdés vetõdhet fel: Mi van, ha
az építészetnek nincs formája és alakja?
A skótok kollaterális eseményként Happenstance néven a Palazzo Zenobio kertjében alakítottak ki egy szabad teret (Living Library of Ideas), ahol a mûvészek és az építészek játékos
kommunikációjára adódik lehetõség. A kertben 60 darab nyugágyat helyeztek el, mindegyikre egy szó nyomtatva, ezekbõl a székekbõl kisebb csoportok alakíthatók, így érdekes szövegkombinációk jönnek létre, majd kibõvülnek új szavakkal, új látogatókkal, folyamatos a párbeszéd. Júliusban meghívást kaptam a Velencei Nemzetközi Nyári Egyetemre, az elõadásokat a
Palazzo Zenobióban tartották, így figyelemmel kísérhettem a kertben zajló aktív életet is. Az
egyetem kreatív írás záró felolvasását a kertben tartottuk, a kurzusokon részt vevõ képzõmûvészek jelenlétében. Nem volt elég a 60 nyugágy, de a szavak nem fogytak el.
A magyar részvételhez kanyarodnék vissza. Címként azt írtam, a lábra kelt híd. Félre ne
olvassa senki, nem lába kelt a hídnak, nagyon is itt van, és öröm látni, hogy újból lábra kelt.
Swingtáncosok lepték el a júliusi hétvégén a hidat, táncra perdült. Szabadság híd. Freespace.
Nem csak Velencében.

„

126

tiszatáj

