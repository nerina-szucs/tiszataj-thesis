

Neverland

Az 58. Velencei Képzõmûvészeti Biennále kurátora, Ralph Rugoff, az idei seregszemle mottójának a kissé provokatív May You Live in Interesting Times (Élj érdekes idõkben) mondatot
adta, aminek többféle értelmezése lehetséges. Felszólít arra, hogy figyeljünk jelenünk jegyeire, környezetünk minden mozzanatára. Korunk legégetõbb kérdéseire keresi a választ, mint
a migráció, a klímaváltozás, és hangsúlyozza a kommunikáció, a párbeszéd fontosságát a másik féllel és önmagunkkal is. A víz is fontos szerephez jut, vagy túl sok (áradások, cunamik),
vagy túl kevés (vízhiány, szennyezett víz, elsivatagosodás) van belõle.
Ha a Giardiniben kezdjük a megtekintést a Centrális Pavilon elõtt és fölött sûrû köd gomolyog, körülveszi a belépni szándékozó látogatókat, a „La Biennale” szavak a kolonnád fölött formálatlanná válnak. LaraFavaretto installációjának második részét látjuk, címe Thinking Head. Eszembe jut a legutóbbi kasseli documenta, ahol a fõépület tetejérõl is idõnként
füstfelhõ szállt fel. Ott sem lett új pápa, csak néhány új gondolat született. Az olasz mûvész
alkotása jelkép, világunk ködös, bizonytalan. Az installációnak erõs érzéki hatása van, a szó
szoros értelmében is megérinti a látogatókat.
Az érzéki hatások folytatódnak, az elõtérbõl hosszú folyosón keresztül jutunk be a termekbe, vakító, fluoreszkáló hófehérség vesz körül, káprázik a szemünk. A japán RyojiIkeda
Spectro III. címû mûve monumentális minimalizmus, mai világunk vizuális ingerekkel túlterhelt állapotára utal, ami szinte vakká tesz bennünket életünk fontos részleteinek meglátásában.
Elõször szerepel több nõi kurátor és mûvész, mint férfi. Megdõlt a nyugati mûvészet
egyeduralma, az afrikai és keleti mûvészet most megkapta méltó rangját, mennyiség és minõség tekintetében. Új résztvevõ Ghána, Madagaszkár, Dominikai Köztársaság, Malajzia és
Pakisztán. Nyolc év után ismét jelen van India. Az afroamerikai mûvészet, a szokásostól eltérõen a szegregáció, elnyomás és rabszolgaság traumái helyett a fekete kultúra széles spektrumát mutatja be. ZaneleMuholi önarckép-fotósorozata, a nõi egyenjogúság és önmagunk teljes elfogadásának tételeit fogalmazza meg. KahlilJoseph BLKNWS címû fiktív TV csatornájának célja a tradicionális hírközlés és tévés hagyományokkal való szakítás, áthidalva a szakadékot magas és alacsony mûvészet között. NjidekaAkunyiliCrosby hol szuggesztív portrékat
fest fekete festékkel fekete alapra, hol érzékeny és sokrétû enteriõröket. Nagyméretû vásznain a fotomontázsszerû részletek a múlt és a jövõ motívumaiként egyesülnek.
Hangosan szól a kínai alkotópáros SunYuan and PengYu, Cant help Myself címû installációja. Átlátszó akrildobozban, hermetikusan bezárva hatalmas ipari robotgép nagy zajjal dolgozik, söprögeti a földrõl a vörös, vérre hasonlító folyadékot. Fröcsköl az ablakra is, mindig
újból kezdi, forog körbe, mintha bûntény nyomait akarná eltüntetni. A vörös folyadék azonban változatlanul folyik. A gépeket lehet kontrollálni, de a mûvészetet nem. Továbbra sincs


58. Velencei Képzõmûvészeti Biennálé „May You Live in Interesting Times” 2019. 05. 11.  2019. 11. 24.
Velence (Giardini, Arsenale)

2019. júliusaugusztus

183

„

csend, Shilpa Gupta indiai mûvész kapuja jobbra-balra csapódik, nemcsak zár, de közben
rombol is. Nincs átjárás a zónák, határok, vallások, szociális státusz között, és közben minden
erodálódik. Akárcsak NairyBaghramian, iráni mûvész Maintainers címû alkotásánál, a fémvázakra applikált viaszszobrok, lakkbevonattal mint használt matracok fekszenek a földön,
a fényezés tartja ideiglenesen egybe formájukat, de tudni lehet, hogy a viasz idõvel elhasználódik, megsemmisül.
Csendben ölt nyelvet ránkLeeBull, Koreai Köztársaság, Scale of tongue címû bizarr alkotása. Különbözõ perspektívából nézve más formát mutat, lehet kõszikla, nagy nyelv vagy
süllyedõ hajó. Organikus és szintetikus anyagok keverednek, a selyem a legkisebb légmozgásra is reagál, átalakítja a szobor formáját. Nincs állandóság.
A török HalilAltindere Cosmonaut, Space refugee címû mûve felveti a kérdést, ha egy ország se fogadja be a szír menekülteket, akkor miért nem telepítik õket a Marsra? Szobrok és
szocreál festmények, virtuális videók vizualizálják a vörös planétán az ûrmenekültek életét,
lehetõségeit. Ha a szír menekültek népesítik be azt a planétát, lesz-e nekünk ott keresnivalónk? Nem lehetetlen, hogy földünkön belátható idõn belül megszûnik az élet, valamennyien
migránsokká válunk.
De még van egy kis idõ, Alex da Corte, USA, The decorated Shed, miniatûr kisváros makettje a reklámtáblákkal egy létezõ valóságot modelez, miközben egy amerikai sorozatra
utal, de nem az általunk ismert Twin Peaksre. Álom és rémálom egyben, fölötte a csillagos ég,
beleborzongunk, mi lakozhat az idill mögött. Az ukrán Zhanna Kadyrova, Second Hand, a
szovjet idõk ipari épületeinek lebontott kerámiát használja fel mûveihez, ezzel öltözteti fel
próbababáit, minden megkövül, az emlékezet marad törékeny.
Gyakoriak a dekonstruált tárgyak. Alexandra Bircken a kettévágott motorkerékpárt fordítva rakta össze, de nem csak a holt anyagot darabolják. A japán MariKatayama saját csonkított testét is anyagként használja, kilencéves korában amputálták a lábát, és mûlábakkal él.
Humorosan megjegyzi, ez van kéznél. WuJi,kínai Flesh in Stone  Ghost cement szobrai a falon lógnak, testrészek, nem torzók, fém tartja össze, mintha önálló élete lehetne a résznek az
egész nélkül. Andra Ursua, Szalonta, USA, (Divorce Dump) mellkasának kosarába a válás
után emlékekkel teli tárgyak kerültek. A hétköznapi, de mégis fontos tárgyaktól nem bírunk
szabadulni, szívünkben (szívünk helyén) õrizzük ezeket.
A francia pavilon is ködbe burkolózik, a hátsó bejáraton keresztül juthatunk be az épületbe. LaureProuvost ezzel a migrációra céloz, és arra, hogy az életben is keresnünk kell az
utunkat, és ezt néha csak kerülõvel érjük el. A Deep See Blue Surrounding You pszichodelikus
film, vízen-víz alatt járunk, a tudatalattinkban is, szürreális utazás Párizsból Velencébe. Mini
installációk a közelgõ világvégérõl, az átmenet és a pusztulás megjelenítése. A remény is felcsillan, a fehér galamb emlékeztet arra, hogy Noénak jó hírt vitt, az árvíz visszahúzódik.
Alitvánok kapták az Arany Oroszlánt, a képzõmûvészet Oscar-díját. Az olasz kurátornõ a
katonai kikötõ elhagyott raktárhelyiségét bérelte ki, homokos, strandot alakított ki, mesterséges fénnyel, UV-lámpákkal, hõsugárzóval. Mûanyag játékok, statiszták fürdõruhában és közöttük profi operaénekesek a fürdõlepedõkön énekelnek, elsiratják a korallzátonyokat, amelyek vesztik színüket a fénytõl, a hulladékok problémáját. Minden mesterkélt, apatikus, hatása mellbevágó. Az északi pavilon is a klímaváltozással foglalkozik Weather report: Forecasting future, idõ- és jövõjós egyszerre.

„

184

tiszatáj

Abelgapavilon (Mondo Cane) is díjazott. Két világot ábrázol, ami nem kommunikál egymással. Élethû bábok népi öltözetben, mechanikusan végzik munkájukat, szõnek, varrnak,
zenélnek, fõznek, köszörülnek. Utópikus, fehérre mázolt világ, míg a rács mögött karikatúraszerû alakok (zombi, költõ, kirekesztett, beteg, menekült). Paralel társadalmat látunk, a kapcsolódások lehetetlenségét. Az öreg Európa skanzenjét turistalátványosságként, gépesített
bábjai felidézik a Disneyland problémát is.
Egyiptom(The Beginnig of the Idea), Khnum, a templom titkainak õrzõje és mesélõje fején mûholdvevõ tányérja mozog, veszi az adást a jövõbõl. Zene, félhomály, hieroglifák, sok
aranyozás, talán sírkamrában vagyunk, csak földig hajolva kúszhatunk ki a napvilágra.
Ausztria pavilonjának homlokzatán Amo ergo sum (szeretek, tehát vagyok) szöveg áll
fénycsövekbõl. A bent látott képek csak elsõ pillantásra tûnnek a logo ellentétének. Renate
Bartelman az érzelmek ambivalenciájára hívja fel a figyelmet, erõs, sötét, de poétikus képeivel. 312 vörös, muránói üvegrózsa mint egy vörös hadsereg sorakozik a belsõ udvarban, hegyes kés áll ki mindegyik virágból, a tüske nem a száron található, eszünkbe ne jusson közel
hajolni és megszagolni.
A magyar pavilonban Waliczky Tamás Képzelt kamerák projektje rendkívül sokrétû.
A huszonhárom lightboxban huszonhárom egyedi és mechanikájának megértése nélkül is
rendkívül izgalmas képpel találkozhat az érdeklõdõ. Waliczky a számítógép segítségével felismert látási lehetõségekkel, illetve a saját korunkban megfigyelhetõ látásmódokkal egészíti
ki az emberi látást és térérzékelést. Interaktív installáció az egyik lightbox, mint az analóg elven mûködõ fényképezõgép digitális parafrázisa. Az installációval kipróbálhatja a látogató,
hogy milyen képeket képes létrehozni Waliczky Tamás egyik fantáziakamerája.
A lightboxok, az animációk és az interaktív installáció együtt egy nagyon egységes feldolgozása a látás leképezése, a valóság ábrázolása kérdéskörnek. Az újmédia-mûvészet nemcsak
arról ismeretes, hogy új médiumokat, elsõsorban digitális technológiát használ, hanem hogy
maga a médium mikéntje is hangsúlyos szerepet tölt be a mûben, hiszen nemcsak eszköze a
mûvésznek, hanem gondolkodásmódjának alakítója is, és ilyenképpen szorosan összefonódik
a mû mondanivalójával  világított rá a mûfaj jellemvonásaira Szegedy-Maszák Zsuzsanna
mûvészettörténész, a kiállítás kurátora.
A német pavilonba az oldalszárnyon át, kerekes széknek is alkalmas rámpán juthatunk
be. Mindnyájan fogyatékosok vagyunk? A fején kõszobrot imitáló maszkkal jelenik meg a
mûvész,NataschaSüderHappelmann, és kitalált néven mutatkozik be. A név identitáshordozó, az identitást úgy értelmezi, hogy az csak másokkal való kommunikációban jöhet létre.
Komplex installáció (építészeti elemek, hang, zene, szobor) fogad a belsõ terekben. Hatalmas
duzzasztógátfal emelkedik, repedésekkel, meddig bírja a nyomást és dõl össze, és önt el mindent a víz? A fal másik oldalán látjuk, díszlet az egész, disszonás zene hallatszik és sípszó, az
ellenállás soundtrackje. Ilyen trillázó sípokkal kommunikáltak Németországban a menekültek, amikor kiadatásuk fenyegette õket, értesítették, figyelmeztették egymást.
Velence pavilonja több mûvész munkája. A város labirintus-élménye Italo Calvino híres
esszéjére is utal. A köd itt is jelen van, az észlelés homályos, álomszerû, nincs határozott padló, mennyezet, mégis szilárd a talaj a lábunk alatt. The real body érzéki vándorlás múlt és jelen között, a város válik testté, valamennyi elemével, a test lélegzik, és mi vele együtt. A vízen
járás misztikus élményét is átéljük.

2019. júliusaugusztus

185

„

Kanada Isuma címû filmje megállásra készteti a látogatókat, az inuit lakosság kitelepítésérõl, területük kisajátításáról szól, életterük megszûnt. Az elmesélés humoros és mélyen
emberi, jegesmedvékkel együtt válnak hontalanná. Japánnak is van mondanivalója a klímaváltozásról, Cosmo-Eggs, négy mûvész: képzõmûvész, zeneszerzõ, antropológus és építész
munkája, hogyan és hol lehetséges a túlélés. A japán szigetvilág érzékeny, természeti katasztrófák sújtják, cunami, földrengés, de az ember által kreált veszély is, pl. atomerõmû. A cunami által hozott kõtömbök, idõ után új élet, növények, vándormadarak otthona lehet. Kozmikus tojás mitológia, élõ és élettelen születése. A megnyitó elõtti napon a pavilon tetején sirálytojást találtak. Égi jel?
Az Arsenalénál áll egy rozsdás hajó, a svájci ChristophBüchelBarca nostra (A mi bárkánk)
címû projektje. Közel ezer menekült fulladt vízbe 2015 áprilisában a Földözi tengeren, túlzsúfolták a 15 fõre tervezett halászhajót. Nincs kiírva a cím, talán azért, hogy ne legyen katasztrófaturizmus-íze? Oldalában hatalmas lyuk tátong, a holttesteket itt vették ki. Vita, hogy
ez lehet e mûalkotás. Inkább figyelmeztetõ emlékmû. Tömegsír a mi bárkánk. Mikor jövünk
rá arra, hogy valamennyien egy hajóban evezünk, a pusztulás felé, ha így folytatjuk. Megérkezünk Neverlandbe. A török HalilAltindere munkája, már csak egy épület homlokzata. Ez is figyelmeztetõ mûemlék, ez marad meg belõlünk?

