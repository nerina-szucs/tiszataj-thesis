
A teljes Élet
„A zoon politikonnak én nemcsak társas lényi, de politikus-magyar igazolása vagyok. Valószínû, hogy a halálos ágyamon is csak egy magyar vezércikk erejéig fogok
belelátni a nagy Titokba." Kifejezõbb és tartalmasabb jellemzést Ady publicisztikai
munkásságára nem is találhatnánk. Az õ újságírói radikalizmusában összegezõdött a
századelõ legteljesebb helyzetelemzése, amely egyben a magyarság tragikus sorsának
felismerése is volt. Az a tragikus sors és helyzet Ady lírájában és publicisztikájában
nem záródott a kilátástalanságba, írásaival ú j megoldásokra, felismerésekre nyitott
távlatokat, megtalálva az értelmes élet és cselekvés teljességének lehetõségeit. Az
életet többre becsülte minden mûvészetnél vagy elvont elméletnél. Az Ady-értékelések azzal követték el legnagyobb tévedéseiket, amikor a napi politikai feladatoknak
sajátították ki radikális élet- és társadalomszemléletét. Ady lírája és publicisztikája
világnézetté kristályosodott életérzés. Bölcseletét nem lehet a megszokott kategóriákkal valahová besorolni, töredezettségében is teljes értékû alkotás, indulatait mindig
érvekkel beszélteti, elemzése a társadalmi lét gyökeréig hatol, gondolatai az ösztön
igazolásától kapnak fényt és érvényességet. Ady, küldetését felismerve jól tudta,
hogy vannak történelmi korszakok, amikor a „vezércikkszerû poéma többet ér esetleg száz Homérosznál" (Disputa). Majdnem mindenik publicisztikai írása egy poéma,
a mondatok sodrásából, a nyelv merész költõiességébõl bontakozik ki a mondanivaló.
A szavaknak, kifejezéseknek, szóösszetételeknek  „kultúr-magyarság", „kompország", „volt kultusz", „tulipán-ország" stb.  ideológiai jelentéstartalmuk van, szimbólumértékükben érthetõ meg. Ady helyzetelemzésének jelentése nem ragad a meglevõ, az egyszer érzékelhetõ és felfogható valóság konkrétságához. Egyszerre volt
bizakodó, életszerelmes, pesszimista, dekadens, pogány, keresztény, nietzschei, szocialista, kultúrmagyar, nihilista, mert átélte az emberi lét veszélyérzetének minden
formáját.
Sokan vádolták Adyt azzal, hogy messiánisztikus hite  ú j megváltónak kell
jönnie  sekélyes, híján van minden mélyebb gondolati tartalomnak, Kosztolányi
Dezsõ helyreigazítónak szánt kritikájában arról értekezett, hogy Ady küldetéshitének
keleti miszticizmusát „ellentmondó bölcseletté gyúrta". A költõ, írta Kosztolányi,
kevésbé hiheti, hogy politikai követelései  választójog, hadikölcsön stb.  meg is
valósíthatók, s aki pedig erre hivatást érez, jobban teszi, ha képviselõséget vállal,
vagy felcsap agitátornak. Kosztolányi értékelõ ítélkezésében a homo aesfneticus
viszolygott a cselekvéstõl. A profán csengésû tanáccsal  „vállaljon képviselõséget"
 nem érdemes foglalkozni. A filozófiai vagy esztétikai széplelkûséggel nem lehet
a bornírt körülményeket megváltoztatni. Minden radikális változtatás feltétele a
helyzetelemzés, amely lehetõvé teszi a helyes cselekvés felismerésének szükségességét. A bornírtságot csak elemzéssel és cselekedettel lehet és kell megszüntetni. Ez
pedig az ittlét otthonossá tételének erkölcsi imperatívusza.
Ady Endre publicisztikai írásaiban korának minden idõszerû kérdésével és jelenségével foglalkozott, a háborús kiadások ellen éppúgy szót emelt, mint a zsidóüldözés vagy a nemzetiségi megkülönböztetés ellen, de bírálta a klerikalizmust, a hatalmi
törekvéseket, a rendõri brutalitást, a militarizmust, a sajtó parazitáit, a politikusok
visszaéléseit, feudális szokásokat, feltárta a kivándorlás és az egyke okait. Ugyanakkor a századelõ legjobb irodalomkritikáit írta. Gondoljunk Móricz Zsigmondról,
Krúdy Gyuláról, Mikszáth Kálmánról, Szabó Dezsõrõl írt kitûnõ bírálataira. S milyen
találó jellemzések olvashatók ezekben a bírálatokban! Bemard Show „a színpad legzseniálisabb újságírója", Molnár Ferencnél a „szimbólumok fölött táncol a mai,
39

Összes publikumnak szánt, ravasz, divatos tánc", Tersánszky Jenõ „annyira író, hogy
néha önmagát tréfálja, kínozza érte", Rákosi Jenõ „majdnem tehetség", Bánffy Miklós „amatõríró", de akiben van annyi tehetség, hogy egyszer megírja „aminek
álmodni szokta magát". A történelmi személyiségekrõl írt jellemzései is eredetiek.
Ezek közül csak egyet ragadunk ki. „Deák Ferenc sokkal jobban inkább Petõfi
embere volt, mint Kossuth Lajos. Kossuth a néptribunná romlott, hiú, költõiségtelen
rossz költõ, Deák egy profán gesztusú nagy poéta" (Petõfi nem alkuszik).
Kezdõ éveiben Nietzschétõl tanult, akinek az Örömrõl és az Életrõl, keresztény
élettagadásról és a pogány teljességrõl vallott nézetei megbabonázták.
„Pogány erõtõl, daltól, vágytól,
A lelkem immár nem buzog,
Megöltek az evangélisták,
Az életbölcsek,
krisztusok."
De Ady írta irodalmunk legjobb Zarathustra parafázisát. Ezzel is bizonyítva a magyar nyelv rendkívüli erejét és megjelenítõ képességét. Nagy hatással volt Adyra a
kálvinizmus, az eleveelrendeltség igéje és a protestáns magatartásban megtestesülõ
szabadgondolkodás. A kezdõ évek után Comte-, Spencer-, Ibsen-, Heine-, Baudelaire-,
Verlaine-hatás mutatható ki. Anatole France-ban az ú j típusú gondolkodót üdvözölte,
aki nem fordul Istenhez, ha kétségbeesik, megvigasztalódik az emberben. Mommsent
szociáldemokratákhoz való közeledéséért magasztalta. A magyarok közül Csokonait
és Petõfit tartotta a legtöbbre.
A századforduló társadalmi és szellemi válságát a különbözõ alkatú és kultúrájú
írók és gondolkodók másképpen érzékelték Budapesten, Bécsben, Prágában és Zágrábban. E korszak ellentmondásai a sárga-fekete birodalom társadalmában hozták
felszínre azokat a problémákat, amelyek csak az elsõ világháború után váltak általánosan felismertté.
A fiatal Lukács György ekkor írt mûveiben  A lélek és a formák (1910), A modern dráma fejlõdés-története (1911), Esztétikai kultúra (1913)  a politikát teljesen
alárendelte az esztétikumnak és etikumnak. Az esztéta „utolsó ítéletet" mond a
dolgok felett. A politika eszköz, a kultúra a cél. A szocializmusról akkor még úgy
vélekedett, hogy nincs lelket mozgató vallásos ereje, amely egykor a kereszténységet
jellemezte. Azért jött létre a „tökéletesedett bûnösség" állapota, mert a valóság
maga alá gyûrte az etikai szférát. „A világ állapota feletti permanens kétségbeesés
hangulatában" írta Lukács legjelentõsebb fiatalkorú mûvét, a Die Theorie des Romanst (19141915). Kultúrelemzésének fõ problémája a puszta létezés és a lét kettõsségének feloldása valami nagy teljességbe, mert a szétszakítottság nem az emberi
természet velejárója, hanem egy történelmi korszak sorsa. Az épség mintájának az
antik görög kultúrát tartotta, melyben „a csillagos ég a járható utak térképét
jelentette".
Nem Lukács volt az egyedüli gondolkodó, aki egy ú j szellemi korszak eljöveteléért forgatta tollát. Mannheim Károly Comte-elméletét átfogalmazva, három történelmi-kulturális korszakot különböztetett meg. A harmadik fokon az anyag és a
forma ketté válik, ilyenkor kerül elõtérbe a kritika, mert a „kultúrobjektiváció már
teljesen eltávolodott a lélektõl és arról már nem mond semmit". Az emberiségnek
„új tartalmú metafizikára" volna szüksége. Mannheimnél is, mint Lukácsnál, a kultúra felé fordulás eltávolodást jelentett gyakorlati megoldások lehetõségeitõl.
A Vasárnapi kör írói és filozófusai a 19. századi pozitivizmust elvetve, egy ú j
normatív etika pátoszát hirdették. Ez volt a budapesti szabadiskola elvi programja.
Ebben az írásban csak utalószerûen foglalkozhatunk Kafka, Mussil, Broch, Rilke
vagy Wittgestein válaszadásával, a kor társadalmi és szellemi válságára. Kísértetvilágnak érezték környezetüket. Tegyük hozzá, hogy a monarchia társadalmában és
hatalmi gépezetében rejtetten, a felszíni formák alatt, érzékelhetõ volt az elember40

telenedés tendenciája. Franz Kafka regényeinek és novelláinak világa a valódi létezéstõl elszakad a lehetõség szerint meglevõ valóságfelettibe.
A prágaiak egyik legmarkánsabb képviselõje, Alfréd Kubín egyetlen regényének
 Die andere Seite  egyik szereplõje aktákkal zsúfolt termeken keresztül vándorol,
a fogadóhelyiségben egy alvót talál, akinek arca percenként változik. Az elszemélytelenedésrõl és elidegenedésrõl szólva hivatkozhatnánk Musil „tulajdonságok nélküli
emberére" vagy Karinthy Frigyes ebben az idõben keletkezett novelláira. A kiszolgáltatott létezésben érzett szorongás és félelem a korszak alapérzése volt.
„Jobb nem vagyok, mint annyi sok más. Egy beteg korszak dalosa"  írta Ady
egyik késõi versében. De Ady Endre a kétségbeesés helyett a bornírt társadalmi
berendezkedés kritikáját és a valóság megváltoztatására való felkészülést választotta.
Lukács György az egyik interjújában mondotta: „Ady Endre gyakorolta miránk azt
a benyomást, hogy ez a dzsentroid kapitalista Magyarország, ami van, az egy elvetendõ dolog, és a helyes magatartás, ahogy Ady egy versében mondja: -Protestáló
hit és küldetéses vétó, eb ura fakó, Ugocsa non coronat-. Most én egyszer azt a
paradoxiát már kifejtettem, hogy bennem fiatal koromban a hegeli filozófia össztársadalmi felfogása úgy vegyült az Ady -Ugocsa non coronat-jával, hogy én a
hegeli filozófiának azt a tételét, hogy el kell helyesnek ismerni a történelmi fejlõdés
minden etapját, és ennélfogva van egy kibékülés a valósággal, ezt én anélkül, hogy
gondolatilag nagyon tisztáztam volna, az Ugocsa non coronat nevében elvetettem és
ezzel bennem volt egy bizonyos nemkötöttség a kapitalista társadalommal szemben.
Nem állítom azt, hogy ez egy szocialista képzet lett volna arról,. hogyan kell csinálni,
csak azt, hogy a kapitalista társadalom a legrosszabb társadalom, ami lehetséges."
Ady publicisztikái írásait a valóság ésszerûségében való kételkedés, a totális
kritika, éleselméjû, gyakorlati helyzetelemzés jellemzi. Adynál a forradalom „teljességes Élet", felemelkedés és megtisztulás, hogy megvalósuljon a „fölségesen emberi
társadalom". Eszmét akart lehelni egy eszméletlen korba, célt akart adni a céltalanságnak, halhatatlanságért harcolt száraz kenyér mellett. Ady írásaiban tört felszínre
a magyar társadalom „kínzó nyugtalansága". Azokat szerette volna a hatalmon látni,
akik átérzik az ország tragikus sorsát és változtatni akarnak rajta. „Ha a püspökbe
és grófba belegázol Árpád és Tuhutum méltó utódja: a büszke magyar polgár és
még büszkébb magyar munkás. Árpád és Tuhutum nem azért vezettek ide bennünket, hogy békák legyünk, s gólyakirályokat emeljünk magunk felé a mocsárrá csinált Magyarországon" (Pusztaszeren). A totális kritika nemcsak a magyar társadalomra vonatkozik. Az európai történelemnek  írja Vadak, törpék, majmok címû
reflexiójában  voltak gyászos, hõsies, cifra korszakai, de a század fordulójához
hasonló még nem volt: A homo sapiens megutálta önmagát. „Elérkezett a tömegekig
a nagy magányos Emberek embergyûlölete, s ha a tömeg nem is hallott még
Nietzschérõl, de Nietzschét követi. Nem véletlen dolog az. hanem olyan okvetlen,
mint egy lángész megjelenése, hogy most Párizsban az emberek önmegvetõsdit játszanak. íme, az ú j humanizmus, a szociális lény kultusza, az emberpártolás dicsekvõ
érmének  másik oldala." Sajnos, a zseniális megfigyelések, az elembertelenedés
érzékelése töredékesen, reflexiókban maradtak. Ady nem vállalkozott a jelenségek
elméleti elemzésére, alkata, indulatai, szenvedélyes vitatkozó képessége nem engedték, hogy elmélyüljön a valóság elméleti tanulmányozásában.
Természetesen Ady elsõsorban a magyarországi társadalmi és politikai viszonyokat bírálta, a mágnások és papok uralmát, akik romlásba vitték az országot. Tiborc
milliónyi unokája mûveletlen és anyagi nyomorban él, sokan közülük kénytelenek
Amerikába vándorolni. Egyik oldalról a klerikalizmus, másik oldalról a mágnásuralom folytogatja az országot. A cicomás áltudomány, akadémikus vaskalaposság,
anekdotairodalom, csárdásköltészet, feudalizmus, pénzeszsákdölyf, üzérkedõ irodalom
és sajtó, tünetei a mind súlyosabbá váló korfolyamatnak. Bírálta a végrehajtó hatalom túlsúlyba kerülését a törvényhozó hatalommal szemben, centralizmust, bürokráciát, a rendeletekkel történõ irányítást, a hivatali ranglétrát, a parlamentben folyó
színjátszást, idejétmúlt szokásokat, az állami tisztviselõk többarcúságáí. Az államéi

gépezet önmaga tökéletesítésébe fulladt. Ezért van Magyarországon annyi álköltõ,
világmegváltó féltehetség, bölcselkedõ újító, lélekvándorlást hirdetõ magántudós. Az
ország elmaradottságát a felemás polgári fejlõdés okozta. Mivel nem volt egész t á r sadalmat megváltoztató „erupciós forradalom"  a 48-as forradalmat sem tekintette
teljes forradalomnak , az idegenekbõl összeverõdött polgárság a szövetséget a
könnyen hajlítható lateiner néppel és az eladósodott dzsentrivel kereste, közben
Tiszának tisztelgett. Ezért a munkásságnak kell elvégeznie és betöltenie a polgárság
szerepét. Ady nagyon fontos szerepet tulajdonított az értelmiségnek: a szellem embereinek kell a haladást és változtatás szükségességét a parasztokban és munkásokban,
a hatalomból kirekesztettekben tudatosítaniuk.
Ady bírálatát nem korlátozta a magyar viszonyokra. Több írásában foglalkozott
Kelet-Európa országainak társadalmi és kulturális helyzetével. A Balkánon is alacsony volt a kultúrmérce és nagy volt az anyagi nyomor. Éppen az 1907-es romániai
parasztfelkelés évében írta, hogy a bojáruralom alatt levõ Románia Kongó-völgye.
„Kongó és kongóbb minden más országnál". A fejlett nyugati országok társadalmát
is bírálta. Svájcról írta: „ . . . a tökfejû kapitalizmusnak s a pedáns tanárkodásnak
forradalom ellen véglegesen beoltott és biztosított földje" (Disputa). A német császárság és a junkerség bírálatából sohasem fogyott ki a tolla.
Sokat vitatták és ma is vitatják Adynak a szocializmusról vallott felfogását.
Mint már mondottuk, Adyt nem mint teoretikust, még kevésbé mint politikust kell
olvasni. Ha ezt tennénk, teljesen érthetetlen volna elõttünk, hogy miért nevezte a
protestantizmust a szocializmus testvérének. Ady szocializmusa  humán
szocializmus. Áz ú j szocialista rendtõl az ember felszabadulását várta, az elnyomás minden
formájának megszüntetését, a kultúra és az emberi szabadság eljövetelét. Ady szocializmusa antropológiai színezetû, nem dogmák, elfogadtatott magatartási és erkölcsi
minták kényszerrendszere, mely lehetõségeiben ú j uralmi rendet rejteget. Egyik fiatalkori írásában  Brunetiére esete (1904)  a francia szocialistákat azért bírálta,,
mert saját gondolkodási sémájukat rá akarták erõszakolni a társadalomra. A gondolkodás és véleményalkotás nem lehet egy elfogult csoport kiváltsága. Brunetiére-ben
az intellektuális kultúrát gyûlölték. „A szocialisták ügyesebbjei olyanformán fejezik
ezt ki, hogy õk a mai mûveltség ellen is küzdenek, a mai gondolkodásformák ellen
is, nekik nem kell a régi klasszikus mûveltség, mert ez voltaképpen középkori.
És rettenetes gúnnyal aposztrofálják az athéni lelkeket, akik, szerintük a gondolkozást csak a gondolkozásért, a mûvészetet csak a mûvészetért mûvelik, ö k az emberi
gondolkozás nagyságát egy munkásügyi reform kigondolásában szabnák meg, ami
szép dolog, de talán nem minden. És szabad szabadon gondolkozni a szocialista séma
szerint." Nekik Zola is csak azért nagy, mert politikájukban támogatta. Ady fejtegetésének logikája és erkölcsi tiltakozása érthetõ. Ha a forradalmi a teljes-Élet, mely
megszünteti az osztályelnyomást, ú j társadalmi berendezkedést teremt, akkor a kultúrának és a szabad gondolkozásnak is teljességet kell biztosítson. A szellemi és
cselekvési szabadság nélkül a szocializmus elidegenül lényegétõl, az emberi teljességtõl.
A századforduló uralkodó ideológiája a nacionalizmus volt. Kelet-Európában a
félfeudális körülmények között az a téveszme vált a politikai gyakorlatban elfogadottá, hogy a haladó demokratikus eszmék a nemzeti közösség létét veszélyeztetik.
A változásoktól való félelem érzése növelte a más nyelvû és kultúrájú közösségek
iránti agresszivitást, az állam megnyirbálta a közszabadságot, árulókat, bérenceket
gyanított azokban, akik másképpen gondolkodtak, elvtelen megegyezésekkel és szövetkezésekkel, tekintélyuralómmal próbálta elhárítani a „veszedelmet". Az ideológusok kitalálták a politikai nemzet fogalmát: az állampolgárok függetlenül etnikai eredetükre, nyelvükre, kultúrájukra, egy nemzetet alkotnak, ezért az államnak feltétlenül engedelmességgel tartoznak. A nacionalizmus nyugati ideológusai sem gondolkodtak másképpen.
Renan a polgári demokrácia princípiumainak szellemében a nemzetet olyan
közösségnek tekintette, amelynek lényegét a szakadatlan népszavazás képezi. A f r a n 42

cia nacionalizmus jó tollú írója, Barrés, elfogadta a köztársaságot, mint államformát, de a liberalizmust, a demokráciát, a parlamentáris rendszert elvetette. Barrés
szerint a demokratikus eszme és intézmények bontották meg a francia nemzet érzelmi és gondolati egységét. A francia forradalom évében Franciaország lakosságának csaknem fele (45) nem vallotta a franciát anyanyelvének. A forradalmárok az
egységes államnyelv kiterjesztésében a fejlettebb kultúra elsajátításának eszközét
látták, gazdagítani akarták az ország más nyelvet beszélõ etnikumait. Barrésék nacionalizmusa más fogantatású, a politikai nemzet belsõ egységesítését a külsõ terjeszkedés és hegemónia alapfeltételének tekintették. A közhangulat nemzeti önimádattal és türelmetlenséggel telítõdött.
A kelet-európai országokban a politikusok áljelszavakkal szerezték meg politikai
megbízatásukat, a demokratizmus látszatával kormányozták az illuzórikus politikai
nemzetet. A politikus személye körül mítoszt szõttek, tõle várták az állam megmentését, az õsi erények beteljesedését. Döntõ szerephez jutottak az arisztokraták,
dzsentrik, katonák, bojárok, a tevékeny polgári morállal szemben a nemesi-katonai
szokásokat és magatartást fogadták el a közéleti és társas viselkedés erkölcsi mértékéül. Az egység, rend, fegyelem, tekintélytisztelet, forradalomellenesség téveszméihez szegõdött az úgynevezett „nemzeti intelligencia"; írók, történészek, papok, tanárok, néptanítók hittérítõ munkáján keresztül kellett bizonyossá váljon, hogy az
állam a lehetõ legjobb irányban halad. A hivatalos kultúra alárendelõdött a politika
érdekeinek. (A politika táplálta nemzeti hiúság teljesen háttérbe szorította a nemzetek valóságos értékrendjét.) Az ideológia mindent alárendelt a nemzeti célszerûségnek, a nemzet érdekében és nevében elkövetett cselekedet a legfõbb jó, a tudományos kérdések érvényét és igazságát is a politika döntötte el.
Ady kegyetlen kritikája nemcsak a nacionalizmusra mint ideológiára irányult,
hanem a társadalmi-politikai berendezkedésre is, amely létrehozta és fenntartotta a
nemzeti megtévesztésnek ideológiáját.
A kétfejû sas egyik feje szittya arcú, magyar bajuszú, a másik Loyolára emlékeztet. A nacionalizmus és klerikalizmus közül a nacionalizmus a veszedelmesebb.
„A nacionalizmus maga ezer arc. Megzavarja a legbiztosabb szemû embert. Lefoglal
magának minden emberi gyöngeséget. Utazik tradícióra, kegyeletre, fajbüszkeségre,
kenyéririgységre, minden erényre és bûnre" (A magyar kétfejû sas). A hazafiassággal kérkedõ klerikalizmus veszedelmesebb a nyílt klerikalizmusnál. A reakciósok
nemzeti eszméje õsködõ, hencegõ, együgyû, vad nacionalizmus, fajtenyésztés és
agrarizmus.
De Ady a francia nacionalizmust sem kímélte. Maurice Barrést Wekerléhez hasonlította. „Egy kicsit Wekerle Sándor  életprogramjában s egy kicsit Prohászka
Ottokár  reverendátlanul, szép, merész és veszedelmes féligazságokkal" (Maurice
Barrés). A francia nacionalizmus is gyûlölte a világosságot, szidta a haladást, liberálisokat, zsidókat, hugenottákat, táborába gyûjtötte a bonapartistákat, királypártiakat, agrariusokat, papokat, arisztokratákat. Ady a magyar nacionalizmust összehasonlította európai rokonaival, érdemes ebbõl az írásából is néhány mondatot idézni.
„A magyar nacionalizmusnak mindenütt van rokonsága, mert nagyon sok színû. Leghasonlatosabb a spanyolhoz, mert a papok malmát hajtja. Rokon a porosz junkerekével, mert a föld zsarnokságát célozza. Testvérségben él az osztrák keresztényszocialistákkal, mert a római vezetés közös, s mert ostoba és gálád módon gyûlölködõ, antiszemita. Talán közelebb áll még az orosz cézárizmus szelleméhez is, mint
azokhoz, kik a humanizmust és a haladást szolgálják" (Nacionalisták).
Ady publicisztikai írásaiban a nemzet fogalmát (populus Werbõczianus) elválasztotta a nép fogalmától (plebs): az egyiket az ideológia alkotta uralmi célokra, a
másik: politikából kiszorított sorsközösség. A társadalmi kérdések és a nemzeti közösség sorsa szorosan összetartoznak. A nemzet alatti nép, amelyet a befejezetlen
polgári forradalom nem tudott jogokhoz és demokratikus életlehetõségekhez juttatni,
csak a teljes-Életet megvalósító politikai és társadalmi forradalommal emelkedhet
azonos célokat követõ politikai közösséggé. Ady a nemzeti és nemzetiségi kérdésben
43

korának legtisztábban tájékozódó gondolkodói közé tartozott. A magyar  szocialisták
legjelentõsebb ideológusa, Szabó Ervin, ha nem is volt közönyös a nemzeti hagyományok iránt, de Adyval és Jászival ellentétben, viszonylag keveset foglalkozott a
nemzeti kérdéssel, azt hitte, hogy a szocializmusban az összes nemzeti problémák
maguktól megoldódnak.
A nacionalizmus kiszolgáltatottjai között a nemzetiségek sorsa a legnehezebb,
kétségbe vonják nyelvük használatának jogosságát, kultúrájuk eredetiségét, értékrendjük érvényességét, lojalitásukat, közösségi életük értelmét. Puszta létezésükkel is
veszélyt sejtetnek. Ady Endre védelmébe vette a monarchia nemzetiségeit. „Én minden fajt, nyelvet, vallást, meggyõzõdést és jogot tisztelek, extra et intra Hungáriám.
Sõt én az erõszakos magyarosításnak sem vagyok a barátja." (Tanulságok, 1901).
Ady felismerte, hogy Magyarország, mint minden több nemzetiségû ország, csak
mint demokratikus népállam maradhat fenn.
Mikor Octavian Gogat a szegedi börtönbe zárták, Ady testvéri üdvözletét küldötte a román költõnek. Mint demokrata és internacionalista elítélte a Román Nemzeti Párt vezetõit, amikor tárgyalásokat kezdettek a reakció „gyülevész, utálatos
had"-ával. Az elnyomott és kiszolgáltatott nemzetiségek csak a radikálisokkal és a
szocialistákkal szövetkezhetnek, mert egyenjogúságot és önrendelkezést nem lehet
azoktól várni, akik uralmuk biztonságáért kezdenek tárgyalásokat. Emil Isac Adynak
a Világban megjelent cikkét lelkesen üdvözölte. Ady Gogát akkor is bírálta, amikor
az a nacionalistákhoz csatlakozott. „Egy nemzet, aki súlyos shakespeare-i helyzetében legjobbjai valakijének megengedi, hogy embert lásson az emberben, s terhelt,
teli magyarságával a legszigorúbb napokban is hisz a legfölségesebb internacionalizmusban, nem lehetetlen jövõjû nemzet. Amelyik nemzet ma internacionalista fényûzéseket engedhet meg magának, nyert ügyû" (Levél helyett Gogának, 1915). Ady
nemzetiségekhez való viszonyát nem tette a mindenkori politikai fordulatok függvényévé. Magatartása és íráserkölcse az egyetemes emberségtõl volt teljes. A nemzetiségek közösségi létét és életlehetõségeik szabadságát az emberi lét adottságaként
fogta fel. A nemzetiségekhez való viszony mindig erkölcsi kérdés volt és marad.
A nyelvi, kulturális és politikai megkülönböztetéssel való szembefordulás erkölcsi
parancs, amit nem lehet a taktikai fondorlatoknak alárendelni.
Erkölcsös kultúrember a nacionalizmushoz sohasem szegõdhet. Ady elismeréssel
írt Jászi Oszkár könyvérõl. Ügy vélte, hogy Jászi megtalálta a nemzetiségi kérdés
megoldásának archimédeszi pontját. „Megérezte, hogy a sok népû, sok ínségû, sok
kultúrájú, sok rongyú, sok zsolozsmájú ország a leggazdagabb kultúrnációk, lehetõségek, érdekességek országa" (Jászi Oszkár könyve). Ady Endre írásaiban folytatódott Wesselényi Miklós, Eötvös József demokratikus humanizmusa.
Történelmünknek nincs kegyetlenebb értékelõje, mint Ady Endre, aki tragikus
sorshelyzetben is világosan ítélt jelenrõl és rég múlt korokról, totális kritikája mentes a mostan divatos mindentagadástól, nem vetette el a múlt értékeit, a történelemnek azokat a korszakait és személyiségeit, akiknek m u n k á j a és alkotása minta, lelkesítõ példa lehet.
A hivatalos ideológia az arisztokrácia uralmát magasabb intelligenciával, országszerzõ történelmi jogával indokolta: a fejlettebb kultúra predesztinálja õket a vezetésre, a plebs engedelmességgel tartozik, mert képtelen az ország irányítására. Ady
kitûnõ érzékkel a történelmi osztályok intelligenciáját vonta kétségbe, szellemi és
erkölcsi felbomlásuk kórképével bizonyította, hogy elvesztették, ami egykor képessé
tette õket a vezetésre, az ú j körülmények között csak a forma maradt örökségül.
A régi porták az európai és a magyar irodalom minden értékes alkotását beszerezték, a dédapa Voltaire-t szerette, az apa radikális reformer volt, de a kiegyezés után meghiggadt az „európer", az unoka pedig cicomázkodó bús magyar, egyszerre 1847-es és 1849-es, a zsidókat és a nemzetiségeket szidja (Amit a régi porták
mesélnek). A lelkesítõ, ú j erõt adó példa Erdély, Dávid Ferenc, Bethlen Gábor,
Apáczai Csere János, Bolyai János, Wesselényi Miklós országa. Erdély gyûjtõlencséje
volt az európai kultúrának, szabad államként tárgyalt az európai hatalmakkal, itt
44

mondották ki elõször Európában a vallásszabadságot. „A lantosoknak itt van vidám,
szabad útjuk, innen adják az eseményeket Nagy-Magyarországnak, szegény, sanyargatott, szomorú földnek. Bethlen Gábor itt teremt az oláh pakulároknak irodalmi
nyelvet. Itt siratja az elsõ magyar kultúrember, Szenczi Molnár Albert, hogy õ magyar, de nem lenne más egy világért sem. Itt terem az elsõ asszonyíró, azután az
erdélyi Mikes Kelemen példája annak, hogy nekünk futni kell a germántól, s nyugatabbra menni eszmeházasodások céljából, és ugyanõ az, aki megmenti tisztaságát,
becsületét a kemény, szegény, de szûz és erõs magyar nyelvnek századokra. Descartes
Erdély révén jut Keletre, Comenius Amost erdélyi asszony veszi észre. A székely
balladák vetekednek ez idõbõl a skótokkal, Rákóczi Versailles-ban is becsült nagyúr,
Bogdány, Mányoki, Kupeczky már festhetnek Erdélyben." (Ismeretlen Korvin-Kódex
margójára.) Ady kétségbeesettségében az erdélyi hagyományok folytatását kérte.
Elsõsorban az értelmiségtõl, mert „Ma a magyar intellektusok a magyar hajdúk."
A „kultúrmagyarság" a régi hagyományok értékeit és az ú j kultúrát kell elsajátítsa. Ady azt is jól értékelte, hogy a magyarság tudatzavarait nem kis mértékben a
lemásolt, máshonnan behozott mûveltség mechanikus átvétele okozza, a századfordulón az ország valóságos rakodóhelye volt „minden ideaáramnak". Az elmaradottság,
és a félig elsajátított mûveltség tette az országot Kelet és Nyugat partjai között
mászkáló kompországgá.
„S még a Templomot
S fölolvaszt
S elveszünk,

se építettük

a világ kohója
mert elvesztettük

föl
magunkat."

(A szétszóródás elõtt)
A csak átvett, nem asszimilált kultúrkörnyezetben az ember idegennek érzi
magát. Az átvétel csak akkor növeli az alkotóképességet, ha belsõ tartalommá válik,
idegekbe, magatartásba, közérzetbe, gondolkodásmódba asszimilálódik. Az élet teljességét jelentõ szocialista rendet Ady olyan társadalomnak képzelte el, amely lehetõséget teremt a Templom felépítésének, az értékekben való megmaradásra. Ady a
kultúrtársadalom megteremtését a városoktól várta, Nagyváradtól, Szegedtõl, Aradtól, Temesvártól, Pozsonytól, Gyõrtõl, Miskolctól. Szembefordult a múlt felé búsongó
agrariusok avitt hagyománytiszteletével. De azokat is bírálta, akik elolvasnak néhány német könyvet és a magyar irodalom megváltóinak szerepében tetszelegnek.
(A duk-duk affér.) A hagyomány a korszerû értékrend szintézisében õrzi meg jelentését.
A kultúra nem a politika színeváltozása, hanem magatartást, cselekvést, gondolkodásmódot meghatározó értékrendszer. A „kultúrmagyarság" fogalma, amelyre Ady
annyit és annyiszor hivatkozik, gondolkodásmódban és magatartásban megtisztult
magyarságot jelent, olyan elfogultságoktól és partikuláris érdekektõl mentes nemzeti
közösséget, amely a nembeliség szintjén gondolkodik és cselekszik. E fogalom jelentésébõl tudjuk megérteni Adynak a nemzetiségekhez való viszonyát is. A régi kultúr-Magyarországot kereste Erdély történelmi múltjában is. A Templomot is a kultúrmagyarság kell felépítse.
E század elejére az ember elvesztette régi istenhitét. A darwinizmus bizonyossá
tette az ember természeti eredetét, a tudomány az embert magára hagyta a világegyetemben, a comte-i és spenceri fejlõdéselmélet kevésbé radikális formában, de a
nietzschei igazságot  „Isten meghalt"  változtatta tényszerûen is igazolható világnézétté. Csökkent az egyházak tömegbefolyása. A hitfelekezetek nem vállalták a
dialógust, ú j pótszereket kerestek, vallási pártoskodásba menekültek a történelem
világnézeti kérdései elõl. De az ú j filozófiák sem tudták a lélek feszültségét feloldani,
a vallásos hitet olyan meggyõzõdéssel helyettesíteni, amely képes az ittlét értelmét
és célszerûségét sorsként elfogadtatni.
45

Ady rajongott a nyugati polgári demokrácia vívmányaiért, voltak pillanatai,
amikor azt hitte, hogy Franciaországban tíz éven belül a szervezett munkásmílliók
átveszik a hatalmat. A rajongás nem volt egyoldalú, bírálta a polgári társadalom
hatalmi szerkezetének torzulását, a pénz koronázta a harmadik köztársaságot, a pénz
pedig konzervatívabb, mint egy Habsburg császár és király. A háború éveiben is
mentes maradt a gyanúsítás vagy uszítás minden formájától, csak egy mondatát
idézzük, az igazi Franciaország „nem a mob, hanem az örök francia géniusz" (Vigasztaló Anatole Francé).
A „nyugati modell" a marxista munkásmozgalomban és a néDi íróknál elvesztette jelentõségét. A népi írók legjobbjai a magyar valóságból akartak olyan új,
sajátosan magyar társadalmi berendezkedést és kultúrát létrehozni, amely példával
szolgálhat a válságba került emberiségnek. Németh László kultúrkritikája és eszményi „minõségi szocializmusa" a világnak is újat hozó magyar mûhely tervvázlataként érthetõ meg helyesen a fel nem épített Templom tervrajza. Ady radikalizmusa
a munkásmozgalomban és a népi írók társadalomszemléletében is folytatódott.
Ady az egész életet megváltoztató forradalmat várta, hogy a magyarság sorsa
jobbra forduljon. „Az itthonon kívül minden idegen, az itthoni pedig gyötrelmes
volt neki. Az éjszakába is elõle menekült, de az itthoniba; a jövõbe, de a hazaiba 
a hazai forradalomba, amit minden külföldi megmozdulás meglökni, serkenteni, elindítani hivatott volt." (Fülep Lajos: Ady éjszakái és éjszakája.)

