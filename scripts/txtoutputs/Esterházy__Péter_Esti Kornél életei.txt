
Esti Kornél életei

KIT
(retró)
Egyszer csak, akár egy világszép hercegkisasszony vagy valaki más mesehõs, béka, Mátyás király, Fanyüvõ, odatoppant Esti elé a kérdés: Kit érdekel az irodalom? De most komolyan, semmi ironikus bújócska. A lánya tette föl a kérdést.
Magányosan, vacogtató szélben állva a szirten, a hõsiesség hiányának a hõsiességével, ám örök játékosként és botrányként, valahogy ilyennek láttam Esti Kornélt. Aki azonban  említettem  belebonyolódott ebbe a család-projektbe, vége
lett a vacogtató szélnek, vége a szirtnek, illetve minden más satírozást kapott.
Ilyen az élet, gondolta Esti, illetve nem gondolt semmit, ilyen az élet. A komolysággal, tûnõdött Esti komolyan, az a gond, hogy egyre nehezebb elválasztani
a komolykodástól. A lánya rávillantotta okos tekintetét, Papa, mindenki Aradszky
Laci.
Hallgatlak, karolt Estibe a hercegkisasszony, a béka, Mátyás, Fanyüvõ. Esti
belekezdett, a kérdés  kit érdekel?  attól tart, nem azt jelenti, hogy soroljuk föl
taxatíve, ténylegesen kit, kiket, Kovács István, Kovács Istvánné, ifjabb Kovács
István. Sokkal inkább, hogy ki a bánatot érdekel ez egyáltalán, tehát hogy létezik-e legalább egy ember, akit. Idõsebb Kovács István, nyilván. Azt állítani, hogy
õt, Estit, érdekli az irodalom, az túlzás és sértõ volna. Sok mindent csinál vele az
irodalom, és õ is õvele, no details, de érdeklõdni nem érdeklõdnek egymás iránt.
Olyan volna ez, mintha azt mondaná, rokonszenvezik a szerelmével. Vagy a mamájával. Anyád, avva rokonszenvezzé!
Szóval az érdeklõdés az nagyon-nagyon kevés volna. Mintha az élete iránt
csupán érdeklõdnék. (Van egyébként ilyen túlélési stratégia, de nem az övé.)
Merthogy õ, Esti, már nem bírja az irodalmat meg az életét különszálazni. Részint mert így, ebben telnek konkrétan a napjai, magyarán az íróasztalnál, részint
meg mert az életét az épp csinálandó irodalom, irodalma anyagának tekinti, amit
ugyan úriember nem tesz, de hát vagy-vagy.



Születésnapján köszöntjük a 60 éves Esterházy Pétert könyvhétre megjelenõ kötetének részletével.

4

tiszatáj

A nagypapával álmodtam, mesélte múltkor Esti másik lánya, nem az aradszkys, Esti apjával, és darabról darabra elmondta, hogy az milyen ruhában volt.
 Gondoltam örülsz neki. Meg így hihetõbb is, a ruhával.  Esti örült az álomnak, úgy beszélt a lánya, mintha az apja, Estié, nem halt volna meg, pedig meghalt.  Az az érzésem, holnap is fogok vele álmodni, valahogy úgy nézett rám. Így
sose nézett. Akarod, hogy megkérdezzek tõle valamit?
Olyan volt (megint), mint a mesében, hogy lehet három kívánsága. Ettõl elsõre megijedt, a felelõsségtõl, de aztán szégyenkezve és rosszkedvûen azt mondta
neki, miközben nem nézett rá, hogy azt kérdezze meg, szerette-e õt. A fiát. Ezt.
Ettõl persze azonnal kíméletlenül meghatódott, kifordult a szobájából, oldalt
még látta, ahogy a lánya kedvetlenül legyint, és bemenekült a fürdõszobába.
Belenézvén a tükörbe s látván azt a vörös, pacsmagos arcú röhejes férfit,
azonnal, mit azonnal! üstöllést az jutott az eszébe, az a megnyugtató léhaság,
hogy ezt a képet még majd valahol jól föl lehet használni. És ez nem azt jelenti,
hogy õ végig kívül maradt volna valamin, nem, itt minden valóságos: valóságos a
fájdalma, a könnye, az önsajnálata, a nevetségessége, és valóságos ez a fürkészõ
és meglehetõsen hideg pillantás is. Állva így a tükör elõtt, kint is, bent is, mit érdekelné õt az irodalom maga?
Belátja, eddig nem sokat mondott a föltett kérdésrõl, csupán annyit, hogy õ, Esti
Kornél: író; amit éppenséggel lehet máshonnét is tudni. De volna õ olvasó is, és
akkor mért, mért érdekelné az irodalom? Mire jó egy Stendhal?
Megmondja.
Elõször is azonnal bevallja, ebben a váratlan és indokolatlan, a lánya által rákényszerített, új komolyságban, hogy õt érdekli a hát, hogy is kéne ezt mondani, minden érdekli, vagyis érdekli a világ. Bizony kérem: mint olyan. Hogy mi
is ez. Vagy hogy az elébb elsinkófált, elbánatozott szóval éljen  mert itt élned s
halnod kell : mi a fasz is ez. Meg hogy hogyan. És igyekszik ezt a kíváncsiságát
kielégíteni. Részint nézdegél, részint meghallgatja, hogy mások mit tartanak efelõl. Többféleképpen lehet errõl a micsodáról beszélni, mondjuk, a vallás, a tudomány és a mûvészet nyelvén. Ezek mindegyike érdekli, és egyik nem helyettesíthetõ a másikkal. Így foglalná össze a helyzetet. Tehát ugyanazért olvas irodalmat,
amiért imádkozik vagy káromolja az Urat vagy kussol vagy parciálisan derivál.
(„Ön tehát szabadidejében imitt-amott parciálisan derivál?” „Ó, csak metaforikusan, te kis golyhó.”)
Mindezekkel tehát most azt mondotta, hogy az irodalom a megismerés egy
formája, mely forma egyedi, hasonlíthatatlan, örök stb. csak hogy világos legyen.
Ám hiába volna mindez ilyen szépen és fontosan, ha az ember un parciálisan
deriválni, akkor nem fog, hacsak nem kényszerítik, parciálisan deriválni. Vagyishogy világ ide, megismerés oda, ez fõleg élvezet. Szeret, õ, Esti, szeret micso-

2010. április

5

dázni, olvasni. Vagyis õt tehát kipipálhatjuk, õt tényleg érdekli az irodalom. Még
valaki, volna még valaki? (Eltekintve attól, hogy tudván tudjuk, hogy van.)
Nem szeretne abba a gyanúba kerülni, hogy õ itten furmányosan bárkit is rá
akarna venni az olvasásra, noha ez neki elemi érdeke volna.
És még volna valami. Az irodalom a tudáson és az élvezeten túl, õ úgy véli,
ezektõl egyébként nem függetlenül, a személyes szabadság kérdéséhez is hozzászól. Konkrétan arra gondol, hogy azért mert elolvastam egy Stendhalt, egyszer
majd valamikor másképpen fogok (vagy fogtam) szólni egy nõhöz és/vagy egy
férfihoz és/vagy egy pulihoz, aki azután ezért és csakis ezért, emiatt a Stendhalból eredeztethetõ másságom miatt könnyes szemmel rám tekint, s azt mondja,
amitõl megremeg a szívem, hogy:  Vauuu, vauuuu.
Aztán akkor most már csak azt kéne tudnia, hogy mi az irodalom.
Már nem volt ott senki, se Mátyás se Fanyüvõ. Isten véled, édes Piroskám, fütyörészte Esti, és nem szívesen gondolt arra, hogy ez a Piroska lenne az élete.

MI
(retró)
Egy ízben Esti Kornél bazi nagy irodalmi díjat kapott. Magára öltötte ibolyaszerénységét (csak mert slankít) és a kissé kényelmetlen, merev, de elegáns, barátjától e célra évtizedekkel korábban ajándékba kapott díjátvevõ cipõjét, nagy levegõt vett, és így szólt: Tisztelt Hölgyeim és Uraim. Most kis levegõt vett. Tíz évvel
ezelõtt nem mondtam volna, de most mondom: egyre kevésbé szeretek nyilvánosan értelmes ember módjára beszélni, értelmiségiként megnyilvánulni. Ha nincs
rendje a beszédnek, ha nincs rendje a szavaknak, mert nincs rendje a fogalmaknak, ha mint egy üres térben állnánk, ahol nincs mihez viszonyítani, vagy csupán
esetlegesen, akkor az ilyen beszédre óhatatlanul ráragad valami önkéntelen önös
nagyképûség, kicsi gõg, de leginkább fontoskodás. Valahogy eltûnik az objektum
a megszólaló szubjektumban. Hogy úgy mondjam. Persze van, amikor beszélni
kell, például, ha baj van, és igent kell mondani és nemet kell mondani, akkor is,
ha ez a komolyság komolykodásnak tetszik.
De ha nincsen baj, s a baj csak elvétve jelentkezik egy nagy irodalmi díj ábrázatában, akkor jobban bízom a regényhõsökben. Már túljártam életem felén,
amikor egy szeles tavaszi napon eszembe jutott, nem, javítás, összefutottam Esti
Kornéllal. Édes öregem, közölte azonnal vigyorogva, megkínáltak egy bazi nagy
irodalmi díjjal.
Bazival?, kérdeztem gyanakodva. Általában én szoktam kapni a díjakat.
Ühüm, mondotta, és fülig szaladt a szája. Öt egység. És lelkesen még hozzátette: Bruttó, kedvesem, bruhuttohó!

6

tiszatáj

Kis csönd lett, noha úgy éreztem, összekutyulja a bruttót és a nettót. Dehogy
kutyulom, csak azt mond meg, melyik a nagyobb. Egy jó irodalmi díj az fontos,
révedeztem. Ezért nehéz gründolni. Tekintély, pénz, szerencse Fontos annak,
aki adja, és fontos annak, aki kapja. Egy díj, amelynek presztízse van, az jót tesz
mindenkinek, az egész irodalomnak az még az olvasónak is fontos.
És beszédet is fogok tartani!, ragyogott. Jesszusom, szögeztem le, és az üres
Ég felé fordítottam a tekintetemet. El tudom képzelni! Valami õszinteségi roham,
mi?! Már megint tíz másodperc szótlan, õszinte örülés, mi?! [Tíz másodperc szótlan, õszinte örülés.] És egyébként is! Díjat kapni ebben az országban?! Amelyik
azt állítja magáról, hogy van benne becsület, holott egészen nyilvánvalóan nincs
benne becsület, helyesebben soha még csak becsülethez hasonló ez meg az se volt
benne. Nemcsak félelmetes, nemcsak megfélemlítõ, de nevetséges világ is
Hát akkor nevess, morogta Esti közönyösen.
Hanem hogy itt élünk, egy ilyen nemcsak félelmetes, megfélemlítõ, de nevetséges világban, ebben a kétségkívül félelmetes, megfélemlítõ és nevetséges országban, ebben a legnevetségesebb és legfélelmetesebb hazában, ahol sosem szabad az igazságot kimondani, senkinek és semmirõl, mert ebben az országban
csak a hazugság visz elõre bármit, a hazugság a tömérdek leplezéssel és cirkalmazással és torzítással és megfélemlítéssel
Ne krenkold magad, api. Egyébként se állami díj.
Az jó, suttogtam. Demokráciában az történik meg, amit megteszünk. Ha megtesszük, megtörténik, ha nem tesszük meg, nem történik meg. Diktatúrában gyerek marad az ember, megúszni akar és túlélni. Itt meg felnõttként kell viselkedni,
szabad, felelõs lényként. Nemcsak az állam van és a kiszolgáltatott egyén, hanem
létezik a társadalom. Egy ilyen díj éppen a társadalom jelenlétét jelzi és erõsíti,
annak önállóságáról szól, azt a teret finomítja, melyben a civil megszólalás mégiscsak természetes. Polgár, bököm ki hangosan. Talán valami Márai-idézetet is
mondhatnál. Szegény Márai. Tíz éve Bibó-idézeteket zsolozsmáztak, most meg
Márai-idézeteket zsolozsmáznak, ahogy csillag megy az égen.
A barátom picit megvonta a vállát, alig, csak mintha Rózsa Sándor a szemöldökét össze. Megint kis csönd lett.
Hát akkor mirõl akarsz beszélni?, faggatóztam. Úgy hajolt komolyan a fülemhez, mintha megcsókolta volna. Vagy meg is csókolta. És akkor mondott valamit.
Rémülten hõköltem hátra. Volt akkoriban egy titkom. Cipeltem ide-oda. Ha belenéztem a tükörbe, néztem az arcom, és nem tudtam, kirõl van szó.
Ne! Ne! Nagyon szépen kérlek, azt ne. Azt nem lehet.
Édes öregem, ne félj te semmitõl. Ha van szó, azt mondani kell.
Hogy én nem félek  dehogynem , csak ez most nem volna aktuális, illetve
hogy most még ne, hogy kérnék még egy kis haladékot, nem sokat, egy kicsit
csak, tényleg kevéssel is beérném Szomorúan könyörögtem.

2010. április

7

Megõrültél?, nézett rám döbbenten s viszolyogva. Úgy beszélsz velem, mintha
én volnék a Halál, a Halál maga Mondhatom, szép kis barát vagy Igazán köszönöm, kész õrület, mondhatom, köszönöm szépen! Persze már eddig is vett levegõt, de itt, az utolsó köszönöm szépen elõtt, bizonyosan.
Köszönöm szépen.
És óvatosan, egyik lábunkat, miként a cirkuszi lovak, elõbbre tolva, ahogy azt
a porckorongsérv-használatiutasítás elõírja, meghajoltunk. Mi is?, talán még leginkább ezek a cirkuszi lovak lettek Esti élete. Meg még valahogy az a fényes,
könnyû porckorongsérv.

KIVEL
(retró)
Estinek, ahogy régebben mondták, volt egy regénye az olvasással. Olvasásszeretkezés. Akkor tehát kivel, mikor, hol?
Mindegy mikor, napfelkeltekor, napnyugtakor, holdfelkeltekor, holdnyugtakor, amikor leesik az elsõ hó, megjelenik az elsõ fecske, kedden, szerdán, fél kettõkor, fél háromkor, fél négykor, karácsonykor, húsvétkor, Nagyboldogasszony
napján, Jézus mennybemenetelekor, 1969. augusztus 3-án, szilveszterkor, szüretkor, csillaghulláskor, amikor kitört az 1956-os forradalom, amikor az oroszok
bevonultak Prágába, a lengyelek Lengyelországba, az amerikaiak Kuvaitba, amikor az oroszok kivonultak Kabulból, Budapestrõl, Prágából, Varsóból, Kijevbõl
etc., amikor bombáztuk Újvidéket, amikor megjött az elsõ vérzésem, a második,
a harmadik, amikor az öcsém gólt rúgott a németeknek, amikor apai nagyapám
meghalt, amikor apai nagyanyám meghalt, amikor anyai nagyanyám meghalt,
amikor anyám meghalt, amikor apám meghalt, amikor én meg fogok halni, a halál pillanatában, amikor a lányom született, a fiam, megint egy lányom, megint
egy fiam, amikor az unokám született, pacalfõzés közben, amikor anyád ránk
nyitotta az ajtót, Wellington-bélszín sütése közben (véresen! véresen!), mindegy
hol, hogyan, ülve, állva, fekve, sétálva, futva, rohanva, repülve, úszva, hason fekve, oldalt fekve, háton fekve, kézen állva („möge doch jemand helfen”), guggolva,
négykézláb, meztelenül, frakkban, cilinderben, futballcipõben, papucsban, melltartóban, lódenkabátban, a párizsi metrón, egy bécsi villamoson (Rennweg!),
a berlini S-Bahnon, egy londoni busz elsõ emeletén, robbanás elõtt, robbanás alatt,
robbanás után (robbanás helyett: be szép gondolat!), ágyban, rekamién, szófán,
matrac-sírban, asztalon, széken, fülesfotelban, padlón, plafonon, pincében, padláson, frizsiderben, gulyáslevesben, józanul, alkoholos befolyásoltság alatt, jókedvûen, rosszkedvûen, kedvetlenül, Peruban, Japánban, Hoyoswerdában, mindegy kivel, klasszikussal, kortárssal, sikeressel, sikertelennel, ismeretlennel, félig
ismerõssel, negyed ismerõssel, nyolcad, tizenhatod, harmincketted, 2 ad n, nagy-

8

tiszatáj

gyal, kicsivel, szõkével, barnával, feketével, sárgával, nõvel, férfival, between (önismétlés), fiatallal (majdnem gyerek!), öreggel (folyik a nyála), magassal (Kosztolányi), puhával (Ödön von Horvath), nagyseggûvel (Balzac), hagymagerezdseggûvel (Joyce), és da capo, napfelkeltekor 
Ez az affér, ez a da capo (volt, lesz, lett) Esti élete.

2010. április

9

