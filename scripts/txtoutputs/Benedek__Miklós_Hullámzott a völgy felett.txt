


Hullámzott a völgy felett
A falu templomának másfél mázsás harangja búcsúztatta a férfiakat.
A harangszó másfél órán keresztül hullámzott a völgy felett.
A falu központjától három kilométerre lévõ vasútállomás felé vezetõ utat virágszirmok borították.
A legtöbben gyalog indultak útnak poggyászukat a vállukon cipelve.
A tehetõsebbek lovas kocsival vágtak neki az útnak és útközben meg-megálltak
hogy maguk mellé vegyék ismerõseiket.
A nõk csendben baktattak a férfiak mellett.
A gyerekek csak a falu határáig kísérték szüleiket nagyszüleiket.
A vonat idõben befutott az állomásra.
A férfiak sietve elbúcsúztak asszonyaiktól kapkodva felpakolták poggyászaikat
majd szótlanul integettek az ablakokból.
A nõk visszatértek házaikba.
A faluban csak három férfi maradt.
A lelkész hogy óvja a hívõk lelkének egészségét.
Az orvos hogy óvja a nõk és a gyermekek testének egészségét.
A tanító hogy gondot viseljen a gyermekek szellemének épülésérõl.
A nõk másnap reggeltõl késõdélutánig a földeken dolgoztak.
És a második napon is és a harmadik napon is és a negyedik napon is és az ötödik
napon is.
A hatodik napon bálat rendeztek a tûzoltóotthonban.
A hetedik nap reggelén templomba mentek és hangosan dicsérték az istent.
A nyolcadik napon ismét a földeken dolgoztak.
Az új férfiak a tízedik nap reggelén jelentek meg a falu déli határában.
Gyalog jöttek kopott cipõben apró poggyászuk az oldalukról lógott.
Szótlanul lepték el az utcákat és beköltöztek az üresen hagyott házakba.
Amikor a nõk késõ délután hazatértek a földekrõl új férjüket ott találták az asztalnál
ülve.
Ebédet fõztek nekik majd langyos vízben megmosták a férfiak lábát.
A gyerekek ezen az estén a templomban háltak.
Az új apák a tizenegyedik napon délben hazavitték gyermekeiket akik kezet csókoltak nekik.
A tizenharmadik napon a férfiak összegyûltek a falu központjában hogy megválaszszák a település új vezetõit.

2019. június

15

„

A hosszan elhúzódó tanácskozás vitává fajult majd verekedéssé.
Az orvos és segédei aznap három férfit ápoltak éles tárgy okozta sebbel.
A tizennegyedik napon templomba mentek.
A falu új vezetõi az elsõ sorokban ültek és hangosan dicsérték az istent.
Az úrvacsorát követõen a papot az orvost és a tanítót vízbe fojtották.
A tizenötödik napon a férfiak reggeltõl késõdélutánig a földeken dolgoztak és a nõk
ebéddel várták õket.
És a tizenhatodik napon is és a tizenhetedik napon is.
Az ötvenedik napon új pap érkezett a faluba.
Az ötvenegyedik napon új orvos érkezett a faluba.
Az ötvenkettedik napon új tanító érkezett a faluba.
A századik napon hírnök érkezett a faluba.
A háború elkezdõdött.
A falu vezetõi összegyûltek a település központjában.
Azon az éjszakán minden ház ablakából lángcsóvák törtek elõ.
Elsõként a gyerekek égtek halálra.
Másodikként a nõk égtek halálra.
Harmadikként a férfiak égtek halálra.
A völgyön átvonuló sereg csak üszkös maradványokkal találkozott.
A másfél mázsás harang hangja még mindig ott hullámzott a völgy felett.

„

16

tiszatáj

