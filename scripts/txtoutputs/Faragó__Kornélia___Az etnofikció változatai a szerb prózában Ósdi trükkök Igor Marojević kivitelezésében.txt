
Az etnofikció változatai a szerb prózában
„Ó SDI TRÜKKÖK ” I GOR M AROJEVIÆ KIVITELEZÉSÉBEN


Igor Marojeviæ olyan prózafolyamot kíván létrehozni újabb köteteiben, amely amellett,
hogy jelentõsen dinamizálja a jugoszláv talajú geokulturális beszédrendet  pótolva a „teljes egész” koncepciójából hiányzó aspektusokat , a mediterrán-diskurzus bevezetésével
egy szélesebb gondolkodási keretben is elhelyezi. A közös vonatkozási pontok kijelölik azt
a lehetséges teret és azokat a határokat, amelyek között az etnofikciós elbeszélés a legtágabb értelemben bontakozhat ki. Marojeviæ etnotetralógiának nevezi a sorozatot, arról
beszél, hogy a történelem négyfelvonásos (az elsõ felvonás regény formájú: Þega, Stubovi
kulture, Beograd, 2004) demisztifikálására törekszik, antihistorikus és antimitikus szerkezetek kiépítésével, a korábbi beidegzõdések korrekciójának szándékával, mindig többkultúrájú (következésképpen véresen groteszk) narratív közegben. A tervezett negyedik
kötet különösen fontosnak látszik a geokulturális beszédrend hibáinak eltörlését és máig
nyugtalanító hézagainak kitöltését illetõen: várhatóan egy Vajdaság-regény lesz az itteni
németek háború utáni történetérõl, a németek, a magyarok és a dinári betelepülõk eddig
elkerült, kizárt, elhallgatott, eltorzított viszonylatairól. A személyes emlékanyag része,
hogy Igor Marojeviæ egy verbászi német házban született, amelynek a korábbi lakóit megölték, illetve lágerbe hajtották. A készülõ regény egy már megjelent fejezetében a széles,
zöld ajtajú ház valahogyan mindig elég alkalmatlannak tûnt az életre, bármennyien is
laktak benne a telepesek, mégsem volt eléggé belakott, a tátongó padlók még nyáron is
hidegnek és meztelennek tûntek. A nappalit kivéve, amely fõzésre, étkezésre szolgált,
a többi szoba raktár volt, tûzifát tároltak bennük, a fahasábok a háló kandallójában végezték. „Valahonnan olyan képzetem támadt, hogy kandallóval csak a tehetõsebb emberek
rendelkeznek” fogalmaz az elbeszélõ. Arra a kérdésére, hogyan került egy olyan berendezési tárgy a hétszemélyes hálóba, mint a kandalló, nem kap kielégítõ magyarázatot, és
gyermekként még nem is fordít az egészre annyi figyelmet, hogy maga következtesse ki és
öntse formába a választ. Hogy megtalálja azt az elemi válaszegyüttest, amelynek elbeszélése az átélt múlt családi tudását is megnyithatná elõttünk, és amely a szerb próza egyik
hiány-narratívájaként, a vajdasági németek tragédiájának mozzanatait rejti.
A lassanként kiteljesedõ etnotetralógia összefüggésrendjébe illeszkedõ elbeszéléskötet
nem csak címében (Mediterani, Laguna, Beograd 2006), hanem az egyes szövegek élén
álló mottók szintjén is braudeli szemléleti irányokra kíván utalni. A különféle perspektívákat kínáló elbeszélések (a mûfaji kódolású „mediterránok”) mindegyike Fernard Braudeltõl veszi a maga jelmondatát. Attól a történésztõl, aki már a múlt század elsõ harmadában úgy értette a mediterráneumot  dalmát levéltári anyagok alapján is , mint európai,
afrikai és ázsiai jegyeket is hordozó, bonyolultan gazdag szerkezetiségû, kulturális térsé-

2008. június

143

get. Mi az, amit Marojeviæ csak Braudel szavaival, pontosabban, szavainak a köteten végigvonuló jelenlétével mondhat el? Elsõ gondolatunk, hogy spanyolországi élményei
nyomán, e szemlélet idõi-térségi vetületeiben aktualizálódó mozzanatok érdeklik, vagy
mondjuk a „történelem szétszabdalása”, az egyéni idõk világos megkülönböztetésével. Lehet, hogy abból kellene kiindulnunk, hogy a Braudel által „experimentális térként” definiált mediterráneum szolgál a narratív értelem és jelentés forrásául. Vagy talán abból, hogy
a struktúra, a körülmények, az események viszonyának és meglehetõsen mindennapi arányainak koncepcionális átgondolása ragadta meg.
Az elsõ mottó szerint minden, ami egyszer megtörténhetett, megteremtette megismétlõdésének feltételeit. Ez azt is jelentheti, hogy nem azért kell teret nyitnunk a múlt
geokulturális emlékezetének, a „történelemnek”, mert volt, hanem mert minden egyes
fragmentumának megvan az esélye arra, hogy újra legyen, hogy ismételten belépjen az
idõbe. Voltaképpen minden aktuális élménytörténés az elmúlt idõkhöz való hasonlóságában mutatja meg a maga lényegi vonásait. Ha tehát azt írja az elbeszélés, ami volt, ahelyett, hogy befejezett múltként kezelné a történelmet, a lehetséges jövõ olvasatává avatja.
Soha sem léphetünk ki abból a gondolatkörbõl, hogy az „egyszer-volt” nem szûnik meg
befolyásolni, irányítani, mozgatni a jövõt. Amennyiben a jelen-történet egy olyan történetre hasonlít, amely sohasem is történt meg éppen akkor és éppen úgy, nem teremtette
meg ismétlõdésének feltételeit. Ha tehát Igor Marojeviæ azt írja könyvei élére, hogy „az itt
leírtak sohasem történtek meg”, vagy, hogy „a regényalakokat, amelyek vezetéknevüket,
és/vagy nevük kezdõbetûit, rangjukat illetõen azonosnak mutatkoznak valós történeti
személyiségekkel, téves közvetlen összefüggésbe hozni e személyiségekkel”, azt jelzi, nem
hordozzák magukban az ismétlés veszélyét és biztosítottnak láthatjuk egyediségüket, mûvészi egyszeriségüket.
A Marojeviæ-féle koncepcióban mindenkor nagy hangsúlyt kap az a kérdés, hogy ki az
idegen és, hogy miért megkerülhetetlen az idegen meghatározása? A szövegek válasza
szinte egybecseng a jól bevésett jabs-i megfogalmazással: „mert az idegen teszi lehetõvé,
hogy önmagad légy: azzal, hogy téged is idegenné tesz.” Így aztán lényegesnek tûnik az is,
hogyan jelenik meg az én idegenként önmaga számára és hogyan a többiek számára. Elbeszélõit mélyen foglalkoztatja az önmagukban felfedezett másvalaki, de a másikban megsejtett ismerõs is, vagy például a fehérben a fekete, az európaiban a határozottan nemeurópai. A beszélõ önmagához való viszonya nem választható el a másikhoz, az idegenhez
fûzõdõ viszonyától: „magam is iszonyodom az idegenektõl, és magam is iszonyatosan bánok velük, és magam is idegen vagyok”. Minthogy ebben a világban az emberi kultúra nagyon különbözõ nyelveken szólal meg, a másik alapkérdés: lehetséges-e a párbeszéd és
miként létesülhet két idegen között? A beszélgetés helyét több ízben is a dialógus esélytelensége, a nyelvtudás hiánya, a teljes kommunikációképtelenség tölti ki. Minden mozdulat, minden szenzuális élmény (különösen az akusztémákhoz kötõdõek) az idegenhez való
küzdelmes közel kerülés részeleme. Egy vasúti utazás alkalmával kirabolt utas az ismeretlen helyek kiváltotta félelmeit, az érzéketlen idegeneket és a saját beszédképtelenségét
súlyosabb tapasztalatként éli meg, mint azt, hogy nyomtalanul eltûnt minden holmija. Az
elbeszélõ szava nemegyszer a szótlanságot, a szótlanság körülményeit, a beszédképtelenség félelmi következményeit közvetíti. A mediterránok egyike feladatként vállalja magára,
hogy felméri kényszeres félelmeink, beteges iszonyodásaink minden vonatkozását, a szó-

144

tiszatáj

tól való félelmet („szavak mindenütt, a csend belsejében is, mert a csend sohasem igazi”),
a félelem szó kiváltotta félelmet, vagy a félelemtõl való félelmet. Másutt viszont a félelemvilág figurái, a gyilkosok és öngyilkosok, a svercelõk, a drogkereskedõk, a pornográfia-ipar
emberei, mindennapi szerkezeti elemek.
A Mediterránok egyik mondata közvetlenül Igor Marojeviæ legújabb regényébe (Šnit,
Laguna, Beograd, 2007) vezet: „Az újságok azért vannak, hogy ne a tényeket szolgálják,
hanem, hogy a legártalmasabb lehetõségeket avassák ténnyé.” Ez a voltaképpeni Zemuntörténet, alcíme szerint tabloid-regény. A mûfaji meghatározás, a tabloid minõség kiemelésével, a bulvár értelemben megragadható parodisztikus lehetõségekre irányítja a figyelmet. „Tabloiddal a történelem ellen”  hirdeti a regényrõl szóló kritika címe. A regény azt
a második világháborús idõszakot ajándékozza meg történelemmel, amikor a Független
Horvát Állam kötelékébe tartozó szerémségi Zemun (magyar nevén Zimony) német irányítás alatt állt. A historiografikus etnofikciót 1 az „akkori elvárásokhoz” igazított sajtómegnyilvánulások alapozzák meg. A relativizálási szándékot a titkos, a színfalak mögötti
történések, az illegális ténykedések nyomán keletkezõ információs hiátusok változó fokozatai jelzik, a félreértések, az azonosítási tévedések, a névváltások, a szemtanúi félrehallások és a fordítói pontatlanságok közremûködésével. Az elbeszélés folyamatosan igazolja,
hogy miért mulasztja el tiszteletben tartani a nem-fikciós kontextusokat.
A regény a szerbhorvátnémet vonatkozású jelentésrelációkat kísérli meg elhelyezni
a háború „összetett” jelenségrendszerében, de úgy, hogy az alakok nem a háborús erõszak,
nem az etnikai érdek-, érték- és kompetenciakülönbségek, nem is közvetlenül a médiában
uralkodó állapotok (bár ezek már beszámíhatóak) áldozatai, hanem az emberben mélyen
mûködõ, meghatározhatatlan és irányíthatatlan erõkéi. A szövegmûködés kimozdító jellegû elemei között jelentõs helyen áll az okoknak a napihír barthes-i poétikájából ismert
„szabálytalansága”, a „megzavart, a becsapott, a hoppon maradt kauzalitás”.2
Az etnofikciós paródia legerõsebb mozzanataként a szerb, a horvát és a német „etnotényezõ” egy szerelmi háromszögben kerül a legközelebbi viszonyba egymással. Azt
a szerb férfit, aki egy horvát és egy német újságíróval is szerelmi viszonyt létesít, a szerb és
a horvát nép összebékítésének áldozatos kísérletéért felveszik a kitüntetendõk listájára.
A városba érkezõ Hugo Boss, az SS-egyenruhák híres tervezõje, kezdetben a horvát ifjak
testformájában keres ihletet az új, usztasa uniformis szabásmintájának kialakításához, de
egy idõ után a hosszú sorokban várakozó pravoszlávok „testi szolgálatait” is elfogadja, elõsegítve ezzel az érdekeltségeikben széttartó zemuniak nemzeti megbékélését. Mindeközben az sem mellékes körülmény, hogy a készülõ schnitt alapjában véve heteroszexuális
ihletésû, minthogy a nõi erotikumból merített tartalmakat is „feldolgozza”. A parodisztikus hatások tekintetében gazdag beszédlehetõségek megteremtésében nagy jelentõsége
van az úgymond „kreatív módon feldolgozott” eseményanyagnak. (Háborús idõkben ugyanis „az írás az alkotás legolcsóbb módja”). A parodisztikus szintekhez kapcsolódó beszédben az objektív tájékoztatás, mint örökös igény és mint általános hajlandóság, mint
szüntelen készülõdés és mint megvalósíthatatlan vágy jelenik meg.
1

2

Lásd: Janice Kulyk Keefer: „Régi csontok felfedezése”: Historiografikus etnofikció. Helikon,
2002/4. 424.
Roland Barthes: A napihír struktúrája.  Strukturalizmus I. Hankiss Elemér (szerk.). Európa
Könyvkiadó, Budapest, 1971. 183.

2008. június

145

A braudeli gondolatkörben maradva, Igor Marojeviæ ahhoz az „ósdi trükkhöz” folyamodott, hogy a „rövid idõtartam drámáját” viszi színre a voltaképpeni jelentéktelenségek
síkját, amely nem egyéb, „mint megtévesztõ füst, illúzió, egy olyan idõsík, amely csupán rövid lélegzetû szövegekben él, mint a krónika vagy a hírlapírás, ezek pedig képtelenek különbséget tenni jelentésteli esemény és a feledésre ítélt kis tények között.”3 Jól érzékelhetõ, hogy a tabloid-regény mûfaji szintjére süllyesztett „történelem” mûködõképessége érdekelte, a „háborús szabászat” variációs formái, az etnicitás és a geokulturális lét
összefüggéseinek parodisztikus vetületei, a kis tények és a jelentésteli események „végletesen szabad” összedolgozásának prózalehetõségei. Az irodalmi kifejezésforma és az újságírási szövegfajták egymásra hatásának effektusai, egy múltváltozat „kreatív” megszólaltatásában. Ezek nemcsak, hogy beleavatkoznak egymás hatóköreibe, hanem bizonyos szinteken elkezdik fedni is egymást. A mûfaji játékos hol a feature jellegû cikkek beszédmódján, hol a hírbeszámolók egykori hangján szólal meg, hol pedig folytatásos tárcát ír (az
egyik fejezet végén a következõ kitétellel: „folytatás a jövõ szerdai számunkban”). De játékban vannak a riportszerû szövegváltozatok, az informatív elbeszélések és különös vonzalmat táplál az interjúzsurnalizmus elemei, az összehasonlító olvasást provokáló szemtanúi beszámolók iránt is. A „mély strukturális vonásokat” érintetlenül hagyó regény zárókérdései: hogyan lehet a történelmi modalitást, a háborús cselekményrend-kínálatot a paródia kíméletlenségével, az újságnyelv stílusfordulataival, a bulvárújságírás témáival,
a politikai komponenssel, a szexszel, a gyilkossággal, a halállal (provokatív mértékben) „fellazítani”? Mirõl tanúskodhatnak az uniformisra redukált „egyénekre méretezett” idõk?
Hogyan lehetne a felhasznált újságszövegeket úgy visszaolvastatni a „saját idejükbe”, hogy
a jelenre vonatkoztatottságuk  különösen a médiaállapotokat és az ideológiák hatásmechanizmusát illetõen  kiemelt jelentõségû poétikai alakzatként lépjen mûködésbe? 

3

Jean Leduc: A történészek és az idõ. Elméletek, kérdések, írásmódok. Kalligram, Pozsony, 2006.
2627.

146

tiszatáj

