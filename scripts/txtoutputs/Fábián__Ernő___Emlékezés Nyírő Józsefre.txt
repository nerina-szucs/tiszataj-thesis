
Emlékezés Nyírõ Józsefre
Az elhagyott Árpád-kori templomban két magyar áll a történelmi idõknek reájuk szakadt megpróbáltatásaiban, a kálvinista pap és egyetlen híve, a
vén Marci bá, aki egy személyben az egész eklézsia, kántor, kurátor, egyházfi és gyülekezet. A paphoz a más hitûek küldték, azzal a fenyegetéssel, hogy
ha nem adják fel a templomot, „kipusztítanak innen". A vén Marci mégsem
ijedezik, mert a telhetetlen fenyegetõk úgysem merik agyonütni a tiszteletes
urat, mert „idõnapelõtt ébredt ember", aki  a néphit szerint  születése
elõtt az anyja méhében sikoltott. A pap egykori elõde írásaiból olvas, és megesküszik, hogy a templomot el nem hagyja, s ha „meghóttam, akár kertet t á masszanak a testemmel!". Kemény, férfias fogadalomtétel. Az „idõnapelõtt
ébredt ember" lankadatlan erõvel õrködik a bunkók árnyékában.
E tragikus léthelyzet különösebb történések nélküli írói rajzát akár a kisebbségbe szorított, magukra maradottak jelképének is tekinthetjük. Még a
templomtól, lelkûktõl (identitásuk lényegétõl) is meg akarják fosztani, semmi
sem marad, csak a hit és az õsök példaadása, a fenyegetõ fejszék árnyékában.
Ha megrendülsz, nem az erkölcs parancsát követed, menthetetlenül elpusztulsz. A kisebbségi embernek mindig „idõnapelõtt ébredt embernek" kell
lennie. Ezzel a most százegy éve született Nyírõ József tollforgató munkásságának lényegét is érintettük.
Valójában az identitás írói rajza a lényeges Nyírõ József két világháború
közötti alkotásaiban, és nem azok a felületes, megalapozatlan, olykor idétlen
ítélkezések, amelyeket az irodalomtörténet-írás és a kritika összehordott. Mint
ahogyan lenni szokott, nem az alkotást, a mûvet elemezték, hanem az ún.
jobbra tolódást vették alapkritériumnak. Mintha Ezra Pround vagy akár
 a szomszédoknál maradva  Octavian Goga, Liviu Rebreanu, Lucián
Blaga jelentõségét el tudnák homályosítani politikai állásfoglalásaik vagy filozófiai irracionalizmusuk tévedései. Az ítészek azonban nem elégedtek meg
az elpolitizálással, csakhamar rábukkantak az esztétikai gyengékre, fogyatékosságokra is. A hatkötetes magyar irodalomtörténetben, amelyrõl nem tudni,
hogy nem lett volna-e jobb, ha soha el nem készül  s ezt nem csak Nyírõért mondom , azt olvasni, hogy Nyírõ csak az Isten igéjében tudta úgyahogy hitelesen összefogni az életlátomást, valóságismeretet és nyelvi jellemzést. A többi mûvében  elbeszéléseiben és regényeiben  nagyobb a hanyatlás, mint az elõrejutás, mert önmagának melodramatikus és giccsbe fulladó ismétlése nem írói kiteljesedés. Az áleredetiség csapdájába esett, „havasi
60

mítoszt" teremtett és a „góbéság álnépíes cifrázatait hímezgette", hangja
minduntalan hamisat fogott, ezért nem maradhat el a dilettánssá való lefokozás sem. Tekintsünk el az olyan kifejezések értelmetlenségétõl, mint az
áleredetiség, vagy az olyan bukfencektõl, mint a „havasok mitológiáját adja
elõ", és a „rémromantika" fogalmának tendenciózus használatától. Ezen katedra teljesítmények cáfolatára nem érdemes idõt és energiát fecsérelni. Hogy
milyen kellett volna legyen az ildomos realista mû mitológiák, hímezgetett
cifrázatok és rémromantika nélkül, az örök és biztosan eligazító dialektikus
Tan felkent képviselõi szerint, az érdeklõdõ megtudhatja a Vakvágányon értékeléseibõl. Nem érdektelen erre emlékezni. Kacsó Sándor regényében tudniillik az a felismerés öltött testet, hogy a burzsoázia és az arisztokrácia magára hagyja a parasztságot, s a „kisebbségi egység" jelszava a nemzetiségen
belüli kizsákmányolás leleplezésére szolgál. De még Kacsó sem értette meg
 minden bizonnyal azért, mert nem volt eléggé kominternesen dialektikus 
a munkás-paraszt szövetség szükségességét, mert ebben megakadályozta a
Szabó Dezsõ-s ihletésû „narodnyik felfogás". E fõbenjáró bûnért nem találhatta meg a „nyílt vágányt". Mellékesen: a hat kötetben nem csak Nyírõ elhanyagolt és mellõzött; Bánffy Miklós sem idvezül, mûveinek elemzésénéi
fontosabb e rövidre fogott tizenkét és fél sorban azt emlegetni, hogy külügyminiszter is volt, és megkísérelte a „Ferenc József-kori arisztokrácia életvitelének ábrázolását". Ezek után  ezen akadémiai teljesítmény után  nem
csodálkozhatunk, hogy az egyik magyar regényrõl írt összefoglalóban csak
arról értesülhet az érdeklõdõ, hogy Nyírõ írásaiban az „ember és a t á j kölcsönösen õrzik egymást" és ez természetesen „Erdélyt idézi". (Mezei József:
A magyar regény.) Mi mást idézhetne? Az orosz sztyeppéket vagy Hongkongot?
Az erdélyi irodalom és Nyírõ immanens értékeinek kiforgatása már a
kortársak kritikai ítélkezéseiben is jelentkezett. A katedra-irodalomtörténetírás ezen a csapáson haladt. Gaál Gábor is ezt kifogásolta  A transzilvániai
irodalom változásai (1937) , hogy az írók alkotásaiból hiányzik saját nemzetiségük helytálló ismerete, vagy ha igen, csak „törmelékeiben ismerik (Szigeti Ernõ: Fel a bakra) vagy egy-egy alliterizált vonásában (Karácsony Benõ: Napos oldal). Sohasem széles egészében, minden összefüggésében. A napok, a mi mindennapjaink legfeljebb csak elvontan, elköltõiesítve, elfabulázva
ködlenek fel egy-egy lírai futamban, egy-egy rövid és elmitologizált rajzban
(Nyírõ, Tamási), különben a történelemre vetette magát". Ábel is csak egy
szimbólum, s nem „ami mögötte és körülötte van". Ezért paradox az erdélyi
irodalom önmagán belüli léte, s társadalmi karaktere nulla. Nincs miért tovább folytatni a merev, egyoldalú és elfogult osztályvonalas értékelést.
A puszta tény, hogy a nemzeti identitás belsõ esztétikai rajzának nincs jelentõsége, önmagáért beszél.
Még egy olyan megalapozott tudományos monográfiában is, amilyen
Borbándi Gyuláé ( A magyar népi mozgalom, 1983), az egyoldalúsító szociológiai szempontok érvényesítésével lehet találkozni. Az olyan írók, akik mint
Gárdonyi, Tömörkény, Móra, Nyírõ József, a parasztokról írtak, bõven merítettek a népi hagyományokból, mûveikben folklorisztikus elemeket is szõttek,
kritikát is mondhattak, de a parasztábrázolásukat nem kötötték össze a „társadalmi átalakulás követelmériyei"-vel.
Erre Nyírõ soha nem gondolt, az identitás milyenségét, s ezen keresztül
61

az önismeretet és a megmaradás lehetõségét ennél sokkal fontosabbnak és
jelentõsebbnek tekintette. Nem cáfolható viszont Borbándi Gyulának azon
megállapítása, hogy a két világháború közötti Erdélyben a romantikára és
idillre hajló Nyírõ Józseffel szemben Tamási Áron képviselte a meseelemekkel átszõtt, de következetes realista regényírói igényt, politikai elkötelezettséggel is dokumentálva, hogy az irodalom a népiességnél többre törekszik.
Ma is eligazító, tárgyilagos kritikát Nyírõ Józsefrõl a kortársak írtak. Németh László és Tamási Áron, akiknek esztétikai értékelését nem befolyásolták
szubjektív elfogultságok és külsõ ideológiai vagy politikai fontolgatások.
Németh László az erdélyi irodalomról készített tanulmányában  Az erdélyi irodalom (1926)  helyénvalóan állapította meg, hogy Erdélyben a
„politikai erõk kívánják a külön beszédet". E „külön beszédet" természetesen
nem lehetett elválasztani az identitás tudatosításától. Az akkori romániai
sajtóban mindennap dörgedelmes cikkek, támadások jelentek meg a sztrájkolok, kisebbségek és kommunisták ellen. A kisebbségeket gyakran a kommunistákkal azonosították, a megegyezés helyett egyértelmûen hazaárulóknak titulálták õket. A nyílt fasiszta lapok (Buna Vestire, Porunca Vremii)
pogromokról cikkeztek. Ilyen viszonyok között az erdélyi irodalomról elkerülhetetlenül megfogalmazódtak a kérdések: „megtalálja-e múltját? Kikben
és hogyan? Milyen az õ külön magyar lelke, s hogyan része az egész magyar
léleknek? Milyen ú j szót várhatunk tõle mi, és milyen ú j szót a világ?" E
kérdések megválaszolása elõl nem lehetett kitérni. Németh László elismeréssel méltatta Nyírõ önéletrajzi regényét (Isten igájában). A kitanultság éveiben
öröm olyan írót olvasni  írta , aki nem mint etnográfus, hanem mint
„ember hajol vissza a maga fájdalmas, sors-vert közösségére". Dicsérte Nyírõ
elbeszéléseinek balladai hangulatát, nyelvének darabos, nemesen magyar, komor eredetiségét, melyben a „képzelet cirádái belevesznek anyagába, mint
kormos fába a hajdani színes faragás". De azt is észrevette, hogy egy vonalon túl e szépséget nem szabad kényszeríteni, mert elveszti méltóságát, a bájosból érdekes lesz, s hatalmasból dagályos, az ünnepélyesbõl nagyképû.
A Kopjafák elbeszéléseiben a székely balsorsot némelykor megfertõzi a képzelet „irodalmi szuperlatívusza". Az Isten igájában c. mûvében is érezni a giccs
rémes veszedelmét, egy hamis hangsúly s az íróilag oly kitûnõen megformált
részlet is „elpukkan", mint a gyilkos kislányának temetése vagy a tolvaj
gyónása.
Tamási Áron nem tagadta, hogy Nyírõ József bátorította. „Elolvasta a
novelláimat, és a lelkemre beszélt, hogy folytassam abbeli tevékenységemet.
Nagyszerûen tud õ is az ember lelkére beszélni. írásra tudná venni még az
ördögöt is, ha vallásos természete vissza nem tartaná ettõl."
(„Háromfejû
sárkány") Másutt  amikor éppen Nyírõt bírálta  Tamási még pontosabban fogalmazott. Azért személyes ügye mindenik Nyírõ-írás, mert elsõ novelláival õ ébresztette fel Tamásiban a „székely mûvészi öntudatot". Tamási is
bírálta Nyírõt. Ha egy idegenbõl jöttnek a kezébe adnák a Jézusfaragó
embert és megmutatnák a Júlia szép leányt, azt hinné, hogy „veszedelmes félrevezetõk országába került." S ezt a hitetlenkedést nem a m û f a j különbözõsége okozza, hanem a „mûvészi látás". A Júlia szép leány egy közönséges
népszínmûnek a vázára van ráhúzva, és olyan sikeresen, hogy amikor a függöny felmegy, a székely legény megjelenik tarisznyával az oldalán, hogy el
bújdossék, akkor vége „minden zendülõ tanosznak". E kritika nem tekinthetõ
62

szembefordulásnak, ahogy azt Kacsó Sándor önéletírásában (Fogy a virág,
gyûl az iszap) nevezi, hanem olyan õszinte figyelmeztetésnek és tárgyilagos
értékítéletnek, mely nélkül nincs irodalmi barátság a közös sors terhe alatt.
Nyírõ és Tamási írásmûvészete és gondolkodása elképzelhetetlen Ady
Endre és Szabó Dezsõ ideológiai forradalma nélkül. Különösen Szabó Dezsõ
hatására fordultak a népi-nemzeti jelleg mûvészi megjelenítése felé. Szabó
Dezsõ alapképletét: a magyar paraszt  magyarság  melynek egyik fele
sem több a másiknál  mint teljes azonosságot egyértelmûen elfogadták. Mint
ismert, Szabó Dezsõ szerint  A magyar paraszt (1923)  a történelmi megpróbáltatások idején a magyar paraszt mint ûzött vadkan a bozótban, úgy
bújt meg az õsi psziché ösztönei közé, mert megbízható tanácsot, védelmet,
továbbvivõ erõt csak ott talált. Ezért annyira hasonlatos a paraszt a székely
vidékeken, Szilágyságban, a bükkalji falvakban, Somogy vidékén és a magyar etnikum lakta más tájakon. Erdélyben az analóg történelmi helyzet is a
parasztság felé fordulást kívánta. A kisebbségi helyzetbe szorított erdélyi
magyarság identitásának tudatosítása csak a népi, paraszti irányban lehetett
eredményes. Nyírõ Böjthe János kerek mondatát („a parasztságba építem be
magamat, mint egy bevehetetlen várba. Mert a parasztságban van a magyarság egyetlen menedéke, az egyetlen jövõ") nem tekintette üres szóbeszédnek,
hanem a megmaradás egyetlen társadalmi biztosítékának. Most utólag lehet
azon vitatkozni, hogy egyetlen társadalmi osztályra helyes volt-e ideológiai
vagy mûvészi programot alapozni. Akkor a kisebbségi magyarság törzsét,
nyelvében és kultúrájában legeredetibb részét a parasztság alkotta. Mûvészileg az identitás modelljét benne lehetett a teljesség igényének alapjegyeiben
megformálni. E feladatot végezte Nyírõ és még kifejezõbben, a félresiklások
korrekciójával Tamási Áron. Ezzel nem akarjuk tagadni az identitásmodellek
sokféleségét, a mûvészi megjelenítés változatosságát kétségbe vonni, mert
leginkább a kizárólagosság feltétlen akarása vezet a tévutak valamelyikébe.
Amit az osztályvonal tanának következetes érvényesítése is bizonyít az iror
dalomtörténet-írásban.
Nyírõ önéletrajzi regényében a fiatal papnak meg kellett tanulnia a szegények, az egyszerû, bûnös, megvert székelyek teológiáját is, az õ evilági
életükért, melynek ez „egyik orcája angyal, a másik orcája ördög", tenni kellett, mert hitelesen csak így szolgálhatta népét. A magára hagyott nép,  mint
Az elsodort faluban, teljesen kiszolgáltatva tengõdik, néha felvillan bennük
a keserûség az elpörölt kis vagyonok pusztulása miatt, ilyenkor keserû emberekkel telnek meg a kocsmák, kiömlött embervér, tûzbe borult erdõk, mezõk, házak jelzik a pusztulást. A férfiak elszegõdtek erdei munkásnak, a viruló lányok dalolva mentek Brassóba, Bukarestbe, és megejtve, sírva jöttek
haza, akiket nem söpört el végleg az élet szennyes hulláma. Senki sem segített rajtuk, a fõispán medvét hajtatott velük, a csendõr megportyázta, a finánc monopolizálta, a képviselõ elpolitizálta sorsukat, a haza besorozta, a
pap eltemette õket, csak a „kölykük és kutyájuk vonított utánuk, ha felfordultak". Amikor a nép mellé álló fiatal pap elmondja a fõispánnak, hogy a
székely családokat a peresített váltók tömegesen juttatják koldusbotra, ami
egyenlõ egy másik siculicidiummal, egyáltalán nem befolyásolja az arisztokrata nagyúr szigorát. Vádolja a papokat, mert nem világosítják fel a tudatlan
népet, hogy ne rohanjanak a saját vesztükbe. A püspök nem segít, pedig õ
képviseli az egyházat, az etikai világrendbe vetett hitük függ válaszától,
63

A kisebbségi sorsban csak fokozódott nyomorúságuk és kiszolgáltatottságuk.
Botozások, nyelvvizsgák, politikai pörök jelezték a gazdagodni akaró urak
gátlástalan uralmát.
Nyíró novelláiban és regényeiben a furfangos, fordulatos észjárású, nyomorúságában is életvidám, sorsát elfogadó, de helyzetével kiegyezni nem
tudó székely nem azonos a magyar irodalomból ismert ridegparaszttal (Móricz Zsigmond, Veres Péter). Gondoljunk Joó Györgyre (A boldog
ember),
aki a legnagyobb bajai között is boldogan tudott élni ugyan, de ha tehette,
az urakat elkerülte, s ha szólni kellett elõttük, a kalapját levette és hallgatott.
A jegyzõ úr kegyeit is csak úgy tudta megszerezni, hogy kéretlenül megkapálja a kis virágoskertet. Joó György élete „mintaszerû emberi élet", a
szegény magyar földmûves „együgyû élete". Nyírõ székelyeit más anyagból
gyúrták. Viselkedésükben és magatartásukban az együgyûségnek és a feltétlen kiegyezésnek, s az urak megalázkodó kiszolgálásának még a nyomát sem
találjuk. Társadalmi kötöttségeikben és anyagi nyomorúságukban is öntudatos emberek, felemelt fõvel viselik terheiket. A körülmények nem tudnak
úrrá lenni lelkeik fölött. Elbukásukban is méltóságteljesek. Az õ boldogságuk
nem az együgyûek boldogsága, ha a sorsukkal küszködõ székelyeknél egyáltalán boldogságról szót ejthetünk. Az idegenek uralma sem tudja megtörni.
Igaz, Nyírõ novelláiban és regényeiben nem találunk átfogó, reális társadalmi
rajzot. írásaiban a székely jelleg (identitás) dominál, a sajátos székely észjárás, életmód, fordulatos, képekben gazdag nyelv, szokásoktól, hagyományoktól vezérelt, belsõleg vezérelt élet. Ezeknek az érzéseknek az írói rajzában
bontotta ki Nyírõ mondanivalójának lényegét, a természet rendjével és önmagával viszonylagos összhangban, de mégis állandó küzdelemben élõ ember
arcát önmagáért és másokért. A novella- és regényalakok a lét titkának közelében élnek, akárcsak Tamási Áron alkotásaiban, nem a társadalmat akarják kiforgatni megszokott rendjébõl, hanem létük és sorsuk rejtélyeit akarják
megérteni, hogy azon, ha lehet, változtatni tudjanak, anélkül, hogy identitásukat kockáztatnák. Nyelvükkel és hagyományos kultúrájukkal való azonosságuk olyan természetes, mint a napkelte vagy a csillagok járása az égen.
Ezért identitásuk méltatása erkölcsi követelmény, nem képezheti alku vagy
fontolgatás tárgyát.
E novellákban és regényekben a lélek természetétõl fogva keresztény 
„anima naturaliter christiana". A Pascal-szituáció, hogy tudom, keresztény
kellene lennem, de csak tudom, fel sem merül. Nyírõ székelyeinek a vallás
nem dogmatika, nem tantételek gyûjteménye, elõírások, parancsok szerinti
élet, hanem az ember belsõ természetébõl sarjad, a humanizált lét lényegének
megértése.
A Most már jöhetsz Jézuska címû novellában a gyilkos, aki feleségét
féltékenységbõl megölte, a börtönbõl megszökik, hogy karácsony este a fiának
jászolykát csináljon, s együtt énekelgessenek a karácsonyfa mellett, hiszen
senkije sincs, aki gondoskodnék róla. A kalyibában meghal, az üldözõi ejtette
seb elpusztítja, fiát nem láthatja, haláltusájában annak az asszonynak a nevét kiáltja, akit megölt. Ulkei Ádám, aki befogadta és elrejtette, felveszi a
jegyzõtõl a fejdíjat, hogy legalább az árvának legyen karácsonya „ebben a
cudar világban". Mikor megvásárolta az apa végakarata szerint a csizmácskát, kicsi harisnyát, kurticskát, büszkén felszólott az égbe: „Most már jöhetsz
Jézuska!"
64

A Kopjafák egyik novellájában az erdei ember nem érzi magát bûnõsnek, amikor holt feleségének maga adja fel az utolsó kenetet: „Krisztus teste
után nyúlt és nagy szeretettel tette a halott nyelvére. Elõtte maga elé mélyedve elmondotta a felesége bûneit". E székelyek vallásossága természetük
mélyébõl és a magas kultúrák elõtti rétegekbõl fakad. A háborút járt Vérlátó
legénnyel is természetes embersége és bûntudata láttatja kaszáláskor, hogy
„tele van vérrel a rét".
Az eltévelyedettet, mint a görög tragédiában, a végzet bünteti. A „halállal tréfálkozó" lka Bálintot, akinek annyira jól ment a dolga, hogy még a
halállal is tréfált, utoléri végzete. Mindenki tudja, hogy „valami lesz", az apró
jelekbõl is erre lehet következtetni, a legnagyobb fia szerencsétlenül jár, az
asszony is elhagyja, a házát elárverezik, árván, elhagyottan, egyedül marad
a világban. lka Bálint a „halállal tréfálkozó népnek" utolsó fia volt, akinek
se istene, se hazája. Kétségbeesésében még egy végsõ, nagy gondolata támadt,
összerakta szekerét, amellyel a faluba jött, s a fia sírjáról felrakta a földet,
bevitte a városba és bekiáltotta a piac zajába: „Földet vegyenek, emberek!
Jó erdélyi földet!". Az emberek kacagva tovább mentek és senki sem gondolta, hogy egy nép utolsó nagy „haláltréfálkozása válik valóra a szerencsétlen õrült rettenetes cselekedete által".
Nyírõ a régi székely, nem keresztény néphitet és hagyományokat is felhasználta sajátos ember- és világszemléletének írói ábrázolásában. Ez leginkább olyan novellákban fejezõdik ki, mint a Naptûzgyújtás. A napforduló
idején a havasokban élõ régi székelyek egyszer sem mulasztották el a naptûzgyújtást, mert az ember lelki üdvösségét nem kockáztathatja. Ha ezt a
rituális, pogány szertartást nem végeznék el, nem csak az ember, hanem az
erdõk, mezõk, füvek, fák is elvesztenék „foganatjukat". A fû olyan keserû
lesz, hogy semmiféle állat nem eszi meg. A víz elveszti ízét, mintha „halott
ivott volna belõle". A naptûz fényével megvilágítja az ég, föld és élet nagy,
nehéz titkait.
Egy másik novellában a naptûzgyújtó vén Udõ Márton máglyán áldozza
fel önmagát, régi pogány szokás szerint, ahogy Árpád elõtt tették eleink.
Amikor fia odaért, aki a havason apja helyébe került, az izzó ravatalon szénné égve találja a vén pásztort. Az esztenáról jöttek, akik sejtik a lét titkait,
csak annyit mondanak, hogy az „egyik kinyér megöli a másik kinyeret;
egyik élet megöli a másik életet", a természet örök és megváltoztathatatlan
rendje szerint. E világ- és életszemléletben a sorsba való belenyugvás, annak
rituális elfogadása egyben az élet folyamatosságának is biztosítéka. A lét
természetén nem lehet változtatni. Ez nem fatalista belenyugvás, hanem tudatos sorsvállalás.
Különösen a Havasok könyvé ben Nyírõ a természet lényeit megszemélyesíti. Az állatok is élnek, szenvednek, cselekednek, mint az emberek. A sajátos élettörténetekben mintha az embervilág éledne mássá, ugyanazzal a létjelentéssel. A vadászni tanuló fiatal farkaskölyök az õzikével tegnap még
együtt játszott, de az élet rendje szerint, másnap az õzolló azt sem tudja
mondani: „Jaj istenem", az éles fogak belemélyülnek a torkába, s a bundáján végigcsorog meleg, piros vére. A haldokló vén farkas elindul utolsó útjára, hogy elrejtõzzék, panaszos üvöltését hallani az erdõk felett, mindenki
érti az egyetemessé magasodó jelzést, hogy a halál beteljesedik mindenen, a
félvad erdei ember is leveszi báránybõr sapkáját.
65

A természet rendjébe nem lehet  mert bûnt követ el, aki ezt teszi 
beavatkozni, tiltják az egyetemes lét törvényei. Rab Péter (Farkasok) agyontapossa a farkaskölyköket. Az anyafarkas összeszedi a halott kicsinyeit, akiket az erõszak eltiport, és hatalmasan kornyikálni kezd. A véd Udõ Márton
 az egyik legjellegzetesebb Nyírõ-típus , aki ismeri az egyetemes lét íratlan törvényeit, egyértelmûen ítélkezik az eltipró felett, „gyilkos vagy Péter",
mert: a farkaskölykök ártatlanok voltak, megölésükkel bûnt követett el.
A gyilkos és a farkasok között csak az Isten ítélkezhet, meg kell küzdeniük,
valamelyiknek meg kell halnia. S megküzdenek. A farkas és az ember mint
két megbékélt édestestvér, holtan, úgy feküdtek egymás mellett.
Az állatvilág megszemélyesítésével a kortárs világirodalomban is találkozunk. Csingiz Ajtmatov Vesztöhely c. regényében a két farkas, Akbara és
Tascsajnar jelképes, emberivé emelt tragédiáját és bosszúját az emberi gonoszságnak a természet megszokott rendjébe való avatatlan és erõszakos beavatkozása okozza. A regénybe szõtt jelképes állattörténet felerõsíti, árnyaltabbá és kifejezõbbé teszi a regényvilág egzisztenciális mondanivalóját. Az
ember viszonya önmagához és a társadalomhoz csak úgy lehet elfogadható és
természetes, ha a természet rendjét agresszív cselekedeteivel nem fordítja
maga ellen. Hivatkozhatnék Csingiz Ajtmatov másik regényére, A versenyló
halálára is. A szép erõs és híres poroszka lóból, Gülszáriból az emberi kegyetlenség kiöli a természetes tulajdonságokat, hogy ne ismerjen mást, csak
a nyerget és az utat. Azután a futásban élte ki magát, fáradhatatlanul,
mintha utolérhetné azt, amit elvettek tõle az emberek. Futott, és sohasem
ért célhoz, mint Tanabaj, a legnemesebb szándékaival, öreg, elhagyott gebe
lesz belõle.
A gyakran, fõleg fesztelen folyamatossággal jobboldalinak titulált Nyírõ
írásaiban  a két háború között  nem hódolt az idegengyûlöletnek, pedig
a korabeli sajtó tele volt a zsidók és a kisebbségek elleni gyûlölet és türelmetlenség szításával. Uz Bence nincstelenségében az öreg zsidóra támad, de
felébred lelkiismerete, s rablási szándékát visszafogja. Mire Bence a sírásásból visszatér, édesanyját is leterítette a hálás zsidó kéz akkorra „fajin finom
csipkeszemfedõvel, hogy a szélei a földet seperték". A halál nem csak megfékezi a gyilkos indulatokat, hanem az emberi sorsközösség érzését is erõsíti.
Uz Bencét a nyelvvizsgán megbuktatja a gyarmatosító képében ágáló
inspektor. Bence fondorlatos cselszövéssel áll bosszút: medve helyett az esti
derengésben egy szegény tehenet lövet ülepen, s még pénzt is kap érte, hogy
az „esetrõl" hallgasson. Nyírõ írói indentitásmodelljében nincs helye az agresszív idegengyûlöletnek.
A nyírõi identitás nem lenne teljes történeti dimenzió nélkül. Ezt Nyírõ
nem mitológizálta annyira, mint novelláiban a székely jelleget. Két történelmi
regénye, a Sibói bölény és a Madéfalvi veszedelem írói munkásságának jelentõs alkotásai közé tartoznak.
Tabéry Géza megjelenésekor a Sibói bölényt az „utóbbi tíz évben íródott
történelmi regények koronájának" értékelte. (Erdélyi Helikon, 1929). Tamási
Áron is elismerõen szólt. „Wesselényi Miklósnak három nagy tulajdonsága
van: szörnyen erõs, nagyon szereti a lovakat és harcol a magyar nyelvért.
A regény gyönyörûen dagadó nyelven van írva, de ez egyebek mellett már
azért is helyes, mert a magyar nyelvért való küzdelem emlékkövéül állította
fel Nyírõ." Olyan analóg történelmi és társadalmi viszonyok között, amikor a
66

sorozatos nyelvtilalmak és más megszégyenítõ korlátozások révén akarták a
magyar kisebbségek kulturális életlehetõségeitõl megfosztani. Nyírõ regényével az anyanyelv megtartásáért vívott küzdelmet történeti távlatokra helyezte.

Mielõtt az ember történész lehetne  írta Kemény Zsigmond A két
Wesselényi címû tanulmányában , „akaratlanul is regényíróvá válik", mert
nem lehet szólni a nagy hazafiról, az. ifjabb Wesselényirõl, az apa említése
nélkül, akinek életpályája „minden irányban a regényes felé sietett". A szép
és a nemes iránti lelkesedését a durvasággal, a XVIII. század bölcselõ szellemével az arisztokrata gõgöt kötötte össze. Vadászott, veszekedett, lovagolt,
szerette és keserítette nejét, az „újkori Penelopé"-t. Ez a Wesselényi elevenedik meg Nyírõ történelmi regényének oldalain.
Mária Terézia nem kedvelte az alkotmányokat, II. József gyûlölte a régi
magyar jogot, a históriai alkotmányról hallani sem akart. A regényíró ragaszkodott a történeti tényekhez, ha nem is végzett olyan alapos oknyomozó
búvárkodást, mint Móricz Zsigmond. A császár elõtt csak a birodalom létezett, nem ismerte el az országhatárok, még kevésbé a hit és nyelvhatárok
fenntartásának ésszerûségét és jogosságát, nem kellett neki a babonás, tudatlan „félbarom népek" talmi önállósága. A felvilágosult elhitte magáról, hogy
õ az alkotmány, a törvény, a korona, az országgyûlés, a történelem és a jövõ.József császár szigorúan büntette az ellene és ésszerû rendje ellen lázító erdélyi Götz von Berlichingent. Nyírõ a Síbói bölényt nem a régi konzervatív
világ védelmében írta, hanem a centralizáló, nyelvtipró politika ellen, a kisebbségi lét mellett, mert az anyag uralkodik az agyon  mondja, a császárnak a regényben a kálvinista pap , s az anyagban Isten lelke van, és a soha el" nem múló törvények ágya a föld, melyek azt akarják, hogy a búza
maradjon-búzának, a madár madárnak, Erdély Erdélynek, a magyar magyarnak, az anyanyelv anyanyelvnek.
A történelmi életforma és különállás védelmében íródott a Madéfálvi
veszedelem is. A regényhez a történetírásból ismert tényekkel megegyezõen
a központi kormányzat, mint azóta is, különbözõ formában és magyarázatokkal annyiszor, a földrajzilag, történetileg és etnikailag összefüggõ, egységes
székelységet akarta nemzetileg és morálisan megtörni. A határõrség felállítása
a székelyeket megfosztotta õsi szabadságuktól, kiváltságaiktól, és kemény idegén vezényszó alá fogta. Az átszervezést segítette a bevezetett ú j adórendszer
és törvénykezés is. A központosító kormányzat a székely vezetõ réteg ellenállását népi engédetlenséggel, a közszékelyek fellázításával akarta megtörni,
hogy annál könnyebben tudja a lázadás ürügyén, a halál dermedtségében a
határõrséget megszervezni, és a kiváltságok visszavonásával a székelységet
megbüntetni.
A székelyek kegyetlen lemészárlásáról, a siculicidiumról azóta sem írtak
jobb regényt. Zöld Péter pap a megmaradásért, az identitás megtartásáért
folytatott egzisztenciális küzdelem egyik legsikerültebb történelmi regényalakja.
A Halhatatlan életben Nyírõ egymáshoz kapcsolódó életképekben jelenítette meg a késõn házasodó, „nagyszerûnek" csúfolt fiú, Bajzás Küs Danii
sorsának alakulását. Az eszes, jókedvû, mindig mókázó, szépen beszélõ székely férfiakat és asszonyokat a külsõ, idegen beavatkozás nem tudja természetes önmagukból kiforgatni. A regényalakok nem harsogó hivalkodással
67

védelmezik identitásukat, hanem a hagyományokhoz, életmódjukhoz, szokásaikhoz, nyelvükhöz való ragaszkodással, ha szükséges, furfangos, megtévesztõ cselekedetekkel is. Akárcsak Nyírõ novelláiban, a hûség és ragaszkodás
nem hagyja, hogy elidegenedjenek közösségüktõl és emberi rendeltetésüktõl.
Természetes vallásosságuk éppúgy magába elegyíti a keresztény hitet és erkölcsöt, mint a pogány hitvilágból származó, de tovább élõ hagyományokat.
Küs Dani élete azért halhatatlan, mert mélyrõl fakadó ragaszkodása önmagához és közösségéhez olyan természetes, mint a búzavetés beérése. Ezért nem
tudják Küs Daniékat észjárásukból, nyelvükbõl, hagyományos kultúrájukból
agyafúrt praktikákkal kivetkõztetni.
Identitásuk és emberi tisztességük akkor kerül igazán veszélybe, amikor
a csendõrök felsõbb utasításra arra akarják rávenni, hogy székelységüket
nyilvánosan, ország-világ elõtt letagadják. Jellegzetes kelet-európai kép: a
csendõrök összeterelik a tüntetésre alkalmasnak vélt személyeket, akaratuk
és megkérdezésük nélkül bevagonírozzák, hogy a hatalmasok által kiagyalt
jelszavakat harsogtassák. Küs Dani nem tudja összeegyeztetni a hitével és
meggyõzõdésével ellenkezõ nyilvános önmegtagadást  inkább „vegyék el
mindenünket, de a becsületünket ne gyalázzák meg". Kiugrik a robogó vonatból. Az apját, jóformán meg sem várva, hogy felgyógyuljon, hazaárulásért
perbe fogják. Minoritatem delendam esse.
Nyírõ novellái és regényei nem csak az etnikai identitásért fontosak,
jelentenek értéket. Martin Heidegger egyik, még a harmincas évek elején írt
tanulmányában, a városi lakossággal szembeállította a vidéken élõ parasztok
egyszerûségét. A paraszt nem látja a hegy szépségét, mert azonos vele, tudatában a természet nem degradálódik tájjá. A természet közelségében élõ paraszttól távol áll az „urbanisztikus korszak" emberére jellemzõ
reflexió.
A léthez való visszatérés elképzelhetetlen a földhöz, a természethez való viszszatérés nélkül. Nyírõ novellaalakjai természetességük, tõsgyökerességük révén tekinthetõk a „lét pásztorai"-nak („Hirts des Slins").
Az eltelt négy-öt évtized újfent igazolta, hogy az uniformizáló társadalmi és kulturális környezetben érzõ és gondolkodó ember elszakad gyökereitõl. A tõsgyökeresség elvesztése nem csak a külsõ körülményekbõl fakad (városiasodás, technikai eszközök), hanem a kor szellemébõl is. Martin Heidegger az érzéketlenségrõl
(„Gelassenheit") tartott elõadásában Johann Peter
Hebelt idézte: „Növények vagyunk, akiknek  akár szívesen megvalljuk
magunknak, akár nem  gyökereikkel a földbõl kell felemelkedniük, hogy
az éterben virágozhassanak és gyümölcsöt teremhessenek." Van-e még az
embernek  kérdezhetjük Heideggerrel  nyugodt lakozása a föld és ég
között? Honol-e az eszmélõ szellem? Van-e még erõs gyökerû haza, amelynek talajában az ember szilárdan áll, mert tõsgyökeres?
;
A kisebbségi és nemzeti identitások elpusztítására irányuló martalóc nacionalizmus azért tud napjainkban oly sikeresen rombolni, mert a nivellálódásban az egyén és közösségek azoktól a gyökerektõl szakadnak el, amelyek
a tõsgyökerességet alkotják.
A modern nacionalizmus a „számító gondolkodás" eszközeivel dolgozik.
Vajon megtaláljuk-e az utat ahhoz az erõs gyökerû hazához, melyben nem
csak tõsgyökeresek lehetünk, hanem otthont is lelhetünk? Ez nem sajátosan
kelet-közép-európai, hanem egyetemes érvényû kérdés, mindenütt idõszerû,
ahol az embert az értelmetlen egyszerûsítés és a „leszámító gondolkodás" fel68

tétlen uralma fenyegeti. Az etnikai identitás csak tõsgyökerességében érdemesül értékesnek.
Nyírõ alkotásai olykor nyelvi, szerkesztési és ábrázolási modorosságai ellenére is a tõsgyökerességre emlékeztetnek, azt a múltat hozzák vissza, amelyet a városiasodás, eszköznivellálódás felgyorsítva fokozatosan elhomályosítanak. Enélkül nem csak szegényebbek, elhagyottabbak lennénk, hanem h a j líthatóbbak, eltéríthetõbbek is. Ezért kell az irodalomtudósok vaskos aggályoskodásai ellenére is tisztelettel emlékeznünk a százegy éve született Nyírõ
Józsefre. Létveszélyünkben érte is szól a harang.

Tamási Á r o n n a k , a p á v á s n a k és a sasosn a k s z e r e t e t t e l : Nagy László (1966)

69

Semmim sincsen, mégis csak veszthetek"
