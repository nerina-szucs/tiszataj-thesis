
Lidércfényzés
(RÉSZLET)
Vegyük készpénznek a holdat, hamisítatlan, tiszta fényû érmének: kerek legyen,
és fej vagy írás. A többi is legyen az, aminek látszik, a nyolc fiatal, akik míg keresztül-kasul kavarognak a Hosek- és a Lukasgasse sarkán álló egyirányúutca-tábla körül, máris nem nyolcan vannak, hanem tizenketten, tizennégyen, tizenöten.
Itt egy katona. Ott egy farmeres nõ temetési koszorúval a hóna alatt. Egy másik
nõ, kezében hõsugárzóval. Egy férfi sárga egyenruhában. Feketébe öltözött nõ, talán
õhozzá tartozik a sötét öltönyt viselõ férfi. Egy másik férfi, szintén öltönyös, de hanyag viseletû, röntgenképet tart a kezében. S õk, e férfiak és nõk, egytõl egyig többek, mint csak egy, ketten vannak, és máris hárman, mikor dévajság kap bele
a csoportba  megsokszorozódnak, akárha stroboszkóp alatt.
A temetési koszorú többször a magasba röppen, míg csak fenn nem akad az egyirányúutca-táblán.
 Éljen az egyirányúutca-tábla! A lehetõ legegyszerûbb módon mutatja az utat,
mi több, kezünkbe adja az eszközöket is, hogy kényelmesen járhassuk végig azt. Körömcipõben, fekete ortopédban. Fûzõs csizmában, félcipõben, csatos cipõben. Na
gyertek már, mi lesz, ide a fénybe!
A fiatalok meghajolnak. A férfiak egyike lyukacsos mintájú utcai cipõjére hajol,
s az aszfalt fölött legyez a röntgenképpel. Mikor felegyenesedik, zuhatagnyi víz zúdul az úttestre.
 Nyughassatok már, nyughassatok ott lent! Legyetek valamicskét több tekintettel!
Ám Franziska, aki az egyirányúutca-tábla tetejére hajította a temetési koszorút,
és éjnek évadjához illõn most színtársulata lábbelijeinek dicséretébe fogott, nagy ívû
mozdulatok közepette türelmet parancsol: Egyvalaki még hiányzik! Caspar Zelzer!
Nyissátok hát ki a fületeket! Kegyes jóakarónk és munkaadónk, te monopolista,
örököse a virágzó közútijelzõtábla-készítõ üzemnek. Cipõid pedig? Félcipõk? Trotõrcipõk? Kecskebõr cipõk?
 Átkozott holdvilágraszóló vonítás! Eredjetek a pokolba! háborog ismét az
elõbbi hang.
 Ványolt sevró? kérdi Franziska. Vagy csak úgy, Caspar Zelzer, walk on the
wild side? Vadbõr cipõben?
 Nyughassatok már, nyughassatok ott lent! Ti álomtolvajok! Égetnivalók! Csillapodjatok már végre! Figyelmeztetlek benneteket, hívom a rendõrséget!

2002. június

29

A fiatalok megint keresztül-kasul kavarognak. Nevetés. Virágcserép robban
a járdán. Plasztikvirágok. Szilánkok vegyülnek a cipõgyülekezetbe.
 Félcipõ, mondja Caspar, az igaz, de máskülönben túl sok már a jóból. Lehúzza a jobb cipõjét, fintorgó orral a lábbeli fenekére néz. Felemeli a kezét: Barátaim, figyelmet kérek.  Újabb virágcserép ugrik ki az éj cilinderébõl.  A hagyomány, melyet ma ismét továbbvittünk, vagyis hogy mielõtt szabadságra mennénk,
színházasdit rendezünk a gyárunk udvarán, egy csapásra tönkrezúz engem.  Egy
távkapcsoló. Egy kartontekercs, amely eltalálja Jonast. Édességekkel rakott kerámiatál. Ez már jobb. És egyáltalán, a tál porcelánból volt. Két könyv. Egy hangszóródoboz. Minden az utcára röpül.
 Nyughassatok, a fenébe is.
Egy írógép. Leugrik a teteje. A betûk össze-vissza kavarognak.
Caspar letépi a matricát a talpbélésrõl. Itt a tanúsítvány: igazi mûbõr felsõrész!
Caspar összegyûri a matricát, és vissza sem bújva cipõjébe, a színtársulat tagjai
után ered, akik az ablakból továbbra is alászálló tárgyak elõl elszeleltek az egyirányú utca felé. Majd jobbra, végig a Simonidesstrassén. Caspar tülkölést utánoz, mikor egy kutya keresztezi az útját. Ott éri utol a csoportot, ahol a Simonidesstrasse
egy stoplámpa után a Dossenstrasséba torkollik. Ott megállnak mindannyian. Három másodpercre. Egy kettõ három.
Aztán rohannak tovább. Maguk elõtt rugdossák a kartontekercset, amely
fejbetalálta Jonast. Tánccipõk, csatos cipõk, fûzõs csizmák, félcipõk.
Csak mikor egy autó alatt köt ki, akkor halássza elõ Jonas a kartontekercset.
Hóna alá veszi a tekercset, és megcsókolja Ann-Kathrint. Most legelõször. A lány
tûri a csókot, viszonozza, két másodperc, három másodperc, mígnem leválasztja
Caspar kezeit a csípõjérõl. Rajta, mi lesz már, miért nem göngyölöd ki, hadd lám,
mi van benne.
 Mi a csuda lehetne benne? Nincs jobb dolgunk?
Ann-Kathrin mosolyog. Ráfonódik, felkúszik egy elsõbbségadásjelzõ tábla oszlopára. A hõsugárzó az oszlopnak csapódik.
 Az meglehet, hogyne volna, sõt jobbnál is jobb dolgunk De hová tûntek el
a többiek?
Fél hat. A hézagokon lucskos-zöldes öblítõlé loccsan a házak közé. Kurta
pillantás. Aztán már csak fele olyan fontos az egész. Az üres égbolt koordinátái nem úgy tetszenek, mintha ilyen terjedelmû egyenletek bárki fejébe is
belesujkolhatók volnának. Ellenkezõleg: az ember zavarodott kell legyen, vagy
hát zavarodott is, különösen akkor, mikor rendet vél felismerni, összefüggést,
logikát, célt  az égbolt elszórt cselvetését.
A legokosabb mindamellett egy szilárd pont alapján tájékozódni, és a naphoz igazodni, melynek egyelõre útját állja a város. Ám Jonas, az olyan ember
bizalmával, aki híján van a terveknek, és mit sem mulaszthat, aki abban a hit-

30

tiszatáj

ben él, hogy egy igazi csetlõ-botló soha nem fog talajt, végigegyensúlyoz a szegélykõ mentén, a metszésponton, ahol éjszaka és nappal együttes dolgaik rövidke csereberéje után kettéválnak.
Az éjszaka jobbra tart. A nappal balra megy. Jonas pedig mögötte, hegedûtokját himbálva, elmerülten és kimerülten rakosgatva lábait, miután egyensúlygyakorlata véget ért valahol a nappalban. Kedveli, ahogyan jár, a járást az
üres papírlapon, ezt a semmitmondó, mindent mondó kalligráfiát, aminek
mintha mûvésze volna, vagy jobban értené, mint valaha, mintha csak irigykedhetne önmagára. Az volna az igazi: figyelni önmagát járás közben, valamelyik emeleti ablakból, és közben arra gondolni, hogy ott lent, az olyan ember, aki örökké kitart, aki mindvégig bírja, aki minduntalan menekül.
Mialatt Jonas átvág a piacon, érzékelése csupa torzulás, mint mindig, ha
gyakori éjszakázásai után a kimerültség homályos boldogságba meríti. A teherautó körül álldogáló munkásokban ettõl van valami könnyed, súlytalan.
Még a salátafejekkel teli láda is szokatlanul sok értelemmel esik a földre. A fejek szanaszét ugranak, tovagurulnak. Utánuk szökken egy férfi, és felszedi a fejeket. Jonas továbbhalad, jobbra egy város felõli keresztsoron, aztán pedig lefelé a fõsoron, ahol is, röviddel a vége elõtt, mikor egy kofa éppen hátat fordít
neki, egy köteg spárgát csúsztat a dzsekije mélyére. Játszi mozdulatokkal teszi,
ami elárulja, mennyire biztos benne, hogy ezen a mai reggelen nem fogják
nyakon csípni. Ezen a reggelen aztán nem, miután épp az imént két rendõrjárõr is kénytelen volt elnézni, hogyan tûnik tova.
A kofának kerek arca van. Tömzsi és zsufa. Mivelhogy megilleti valami,
Jonas segédkezet nyújt, futólag tudakozódva a spárgaárak után, melyek az egeket verik. Nem jó évszak ez, mosolyog a kofa, miután Jonas grimaszolni kezd,
a spárga délre már el is színezõdött, helyenként átdereng, és olyan, mintha
romlott volna, pedig kifogástalanul rendben van. Mit lehet tenni, feleli Jonas,
az égrõl már csak a Vigyázz, frissen festve! tábla hiányzik (a Zelzer Utódai cégtõl). Erre a kofa, villámcsapásszerû ráismeréssel: Olyan ez, mint amikor Róma
lángolt, Néró pedig mocskos dalokat énekelt. Ez itt tegnapról való, de elsõ
osztályú, mi más volna. Ajándékba is megkaphatja. A fiataloknak érezhetõen
nincs már annyi pénze. A mûvészeket pedig, úgy hallani, amúgy is egyre-másra
átvágják a palánkon.
Mûvész. Hát igen. De miféle: az éj felségterületén, szüntelen óvakodva
a tolakvó városi ügynököktõl. Olyan, aki a hajnal beköszönte elõtt búcsút int
a mûvészetének, anélkül, hogy kézírásán kívül egyéb kézjegyet hagyott volna
hátra. Az ismeretlen ellen rovatból elég feljelentés nyomoz utána, hogy egy
csapásra tönkrezúzzák, mihelyst becsúszni hagyja a döntõ hibát. De legalább
rendesen verdes a szíve, hogy egészséges maradjon. És az alvás is folyamatos és
mély, mivelhogy az idegeket megfelelõ inger érte.

2002. június

31

Tanulmányai után, melyek pontosan addig nyúltak, mint az ösztöndíja,
Jonas hite, miszerint épp az általános recesszió idõszakában támad igény jól tájolt fejekre, mint a logika szerint tulajdonképp támadnia kéne, goromba megrázkódtatást volt kénytelen elszenvedni. Senki nem várt rá. A Zelzer Utódai
táblagyárban kellett munkát vállalnia, melynek azóta házszámokat és tiltó táblákat tervez. Koldusok és házalók kíméljenek.  Dohos állás, ideális észvesztõhely. Ezokból fekteti hát Jonas napközben hasznavehetetlen tehetségét abba
a bûnkülönlegességbe, hogy a közlekedési táblákat, a kétértelmûség kerülésének
eme felségjeleit kibõvítse, leegyszerûsítse, olyan jelekkel lássa el, amelyeket
soha nem látott még senki, vagy mindenki látott egyszer, egészen más összefüggésben.
Múlt éjszaka az állatkerttõl keletre seprûn lovagló boszorkányokkal egészítette ki a stoptáblákat és a behajtani tilosokat, aztán pedig, amíg csak fel nem
keltette két rendõrjárõr figyelmét, sebességkorlátozásokat csökkentett 17-re,
32-re és 32 -re.
A hegedûtokot, ami meglepõ módon újra meg újra gyanútlan külsõt kölcsönöz neki, a paradicsomokra teszi, a haragos-vörösökre, akiknek nem kerülte el figyelmét a csínytevés, és a zárakkal kezd babrálni. Az ajándék spárga
elfér a tokban. A szokásosan odacsatolt sprésflakonokból hiányzik kettõ, mert
Jonas elhajította õket, az egyiket, amikor kiürült, a másikat, amikor mind
a két keze kellett a futáshoz. Harminc méter elõny. Ez volt a távolság, melyért
küzdenie kellett.
Jonas még egyszer megköszöni a spárgát, elmenõben, kézcsókkal. Balra
tart, a virágpiac felé, ahol majdhogynem mindenütt vizelet- és szemétszag terjeng, mivel az akut vízhiány miatt a közútfelügyelet egy hete letett róla, hogy
megnyissa az utcai vízcsapokat. Egy teherautóról margarétacsokrot vásárol.
Bizalmas nyugtalanság árad szét benne, s Jonas kelletlenül bevallja magának,
hogy rossz lelkiismeretét, amiért csak most megy haza, a virágok inkább egyértelmûvé teszik, mintsem túlharsogják, és közben nem igazolnak semmit.
Futva, lélekszakadva, a járdaszigeten várva ki egy piroslámpa-szakaszban beállt
szünetet, átvág a már szinte egyfolytában forgalmas Kammergassén. Daru sivít.
Valahonnét csattanás hallatszik. Utógyújtás. Gumi durran. Palettáink a terek.
Ecsetjeink az utcák. A törött fokú, pitypanggal felvert kõlépcsõn Jonas felugrál a kolostorhoz. A virágról végigcsurran a víz a dzsekijén, farmerjára csepeg. Alakok mozognak árnyékszerûen fentebb a hátul nyitott utcákban, kontúrjaik ellenfénybe oldódva, szinte már sugárzón, mintha a karakterük kora
reggel még nem volna romlott (és ebben a spárgához hasonlatos). Jonas a kontúrok felé szórja a csokorból meglógott hervadt virágokat, amúgy is csak hármat. A fenyegetésre, hogy egy oromzat árnyékába ér, az utca túloldalára vált,
heremód lustán, feje felhõkbe burkolózva, melyek nincsenek is, vagy nem itt

32

tiszatáj

vannak, melyek itt és most mint olyanok nem léteznek. A gondolatok AnnKathrin álommeleg hónaljában. Üreg mélyén. Fellelhetetlenül.
 Beszélgess velem, Jonas, beszélgess velem. Egész éjjel téged vártalak. Olyan
egyedül voltam.
Amióta Jonas együtt lakik Ann-Kathrinnal, pontosan három éve, egyetlen
éjszaka sem feledkezett meg róla, hogy lefelé fordítsa a reluxákat. A félsötétben
kibújik a cipõibõl, a jobból a gardrób mellett, a balból a hálószoba-ajtó elõtt,
melyet aztán nagy vigyázva nyit csak ki, szinte hangtalanul, hogy így AnnKathrin, mielõtt felébred, egy ideig egyedül az övé legyen. Úgy véli, értelmetlenség valakit felkelteni, akit az ember szeret, feladni érzések elfogulatlanságát,
amelyeket senki sem ismer, ezt a szépséges fel-nem-ismertséget. Mégis meg
fogja tenni, mint már annyiszor. Mikor elér arra a pontra, hogy még saját érzéseinek is hisz, fel fog ülni a pillanatnyiság csalafintaságának. Le fog vetkõzni.
Övcsatja megcsendül. Akkor a kötõjelet, mely a két fél, Ann és Kathrin között
feszül, meg fogja osztani, meg fogja nyitni.
A vonások közt, a sorok között törnek át akkor a nagy dolgok. Vagy csak
történnének a nagy dolgok, ha arra kerülne a sor.
De nem kerül.
A reluxa-lamellák fénycsíkjai szelvényekre osztják a szobát, mintha valaki
tojásszeletelõn gyömöszölte volna át a házat. A jó holdnál tömött paplan láb
felõl felcsapva (mint a Biblia egy többértelmû helyen), vagy felhasítva (Apokrif, Tóbiás 6,3)? Hosszú pillantás. Ám Ann-Kathrin nincs ott. Már elment.
Nem, ahhoz még túl korán van. Még csak haza sem jött? Franziskánál aludt?
Nehéz elképzelni. És a kötõjel gondolatjel.  Jonas vágyakozása végsõ soron
nem más, mint e bakugrások egyike a valószínûn túlra, bele a lehetetlenbe.
Ann-Kathrin bizonyára be is jelentette, hogy nem lesz otthon, hiszen Jonasra
úgysem lehet számítani, hiszen az ujjain ki tudta számolni, mi minden éghetett
úgy Jonas körmére  lábon tölteni az éjszakát, versenyt futni a rendõrökkel,
amíg végül az éjszaka hüledezõ levegõje is égni nem kezd a tüdejében.
Kár, hogy Ann-Kathrin nem érti meg, hogy az érzései épp az éjszakai járás
közben kezdenek egy bizonyos éjfél utáni ponttól kezdve lépésrõl lépésre erõsödni; hogy az érzései azzal a félelemmel is csak nagyobbak lesznek, hogy felfedezik és üldözõbe veszik. És kár, hogy Ann-Kathrin nem érti meg, hogy
soha nincs hozzá közelebb, mint annak a lánynak a képében, aki láthatatlanul
falaz neki, aki mellette szalad, aki két métert elõreszalad, kitart, és akinek jó
érzéke van a sötét zúgok, a szûk lyukak iránt, amelyeken át ki lehet csuszszanni. Bizalmasan lihegve, kacsintva, õ ad jelet menekülés közben a lélegzetvétel mindig vágyott pillanatára. Felpillantás. Megtorpanás. Lézengés a lázongás közben.

2002. június

33

Majd az a kép, hogy a lány napkeltekor, megmenekülve az éj elõl felette
ring, míg õ maga arról álmodik, hogy még mindig menekül, messzebb és
messzebb, egy álmodó álmában futva, aki arról álmodik, hogy elbújt valahová,
és arról álmodik, hogy menekül.
De mi elõl? És merre? A fõ az, hogy menekül.
Hol is álltunk meg?
Egyáltalán nem álltunk meg, legfõképpen Jonas nem.
Legtöbbször semmi sincs, amiért érdemes volna megállni. Hamarosan itt
lesz, mondja magának Jonas. Akkor fog meglepni, amikor már épp felhagytam
vele, hogy a lépcsõházi zajokra füleljek. Megáll a szobában, az arca csupa boldogság, amilyen boldog csak a hazaérkezõk orcája tud lenni a megmászott lépcsõfokok arányában. Jonasnak rögvest eszébe jut minden. A vágyban, hogy
Ann-Kathrin közelében lehessen, hirtelen feltûnik egy leheletnyi lehetséges
tartam. A délelõtt cezúrája. A lélegzetvétel. Mert egyelõre a lakás végigjárásában is van valami menekülésszerû, minthogy Ann-Kathrin a konyhában sincs
kevésbé távol.
Egy pár elvégeznivaló.
Áthidalni az idõt.
A virágoknak vizet engedni egy vázába.
Gondoskodni a fényrõl.
Még a konyhában is le van engedve a roló: egy világos, sárga és zöld tónusokban árnyalt batikolt kínai selyemroló, mely Jonas mozdulatára a magasba
szökken. A helyiségbe, amelyet a roló szerteszórt színei az imént még különbözõ árnyalatokra tompítottak, most betör a fény. A törésnyom láthatóvá lesz
Ann kedvenc vázáján. Az új színek ki-be ingáznak a tárgyakon. Most simák
a síkok. A körvonalak sarkosak.
Aztán ablakot nyitni.
A síkok máris megvetemednek újra. Vonalak, melyek az elõbb még függõlegesen futottak, zajt csapva lengedezni kezdenek, és fátyolszerû szövevénnyé
sûrûsödnek össze, amelybe belegabalyodik a forró nyárral együtt járó gondtalanság. Minden vibrál a madártrillától, mely a húsz méterre álló cseresznyefából hallatszik, a csupasz légtéglákból rakott fal mögül. És még a levelek zizegésén is hallani, hogy már régóta nem esett.
Jonas a virágcsokrot a vázába teszi, a spárgát a hûtõszekrénybe. Majd, mikor a kávéfõzõ nem veszi jó néven, ha zavarják, a fürdõben múlatja az idõt.
Mûanyag zsinór feszül, rajta Ann mosott ruhájával, a falak között. Jonas újból
fellángoló vágyakozással arra gondol, hogy Ann-Kathrin a mosókonyhában
van. Hiába gondolja, és ezzel tisztában is van, mert az orra realista, és leleplezi
a puszta emlékezet táplálta remény hiábavaló voltát. Az ágy érintetlen. Ann
parfümje, melyre három hete nyergelt át  irányt váltott, lévén hogy a Shalimar, a név, és nem az illat, amire korábban esküdött, egyszeriben eljátszottnak

34

tiszatáj

tetszett , minden érzékiségtõl megfosztva, kristállyá dermedve üli meg a párnákat.
Ásítozva halássza elõ Jonas a fogkeféjét. A fogkefével tarkóját vakargatja, az
alsó nyakcsigolyát, amerre rossz közérzete fészkét sejti. Kipasszírozza a szinte
üres tubust, maflán bámulja magát fogmosás közben. A fogkrém ma más ízû,
fémes. Túl sokat rohant. Tusol, borotválkozik, megmossa az arcát. Kávét
iszik. Közben meghallgatja az üzenetrögzítõt, anélkül hogy közelebbit tudna
meg Ann hollétérõl. Émelyegni kezd. Egyszeriben úgy szereti Annt, ahogy
már régóta nem. Kiszalad a lépcsõházba, félmeztelenül, áthajol a korlát felett.
Csalódottan fekszik be az ágyba. Aludni próbál, félórát, még egyet. Nem tud
eléggé koncentrálni, mintha egyenesen cserbenhagyná az ágy. Feláll, rendbe
szedi magát, egész éjjeles utcaszaggató kimaradásáért fenékbe rúgta a lelkiismeret. A dolgozószobában leemeli Heliogabalosz mellszobráról a napszemüvegét.
Kioldja a zsinórt, mely a fürdõkád egyik lábánál van rögzítve, s leengedi kerékpárját a jó három méter magas mennyezetrõl. Megfogja a kormánynál és
a nyeregnél, de csak azután tolja ki az elõszobába, hogy már leöblítette a vécét,
csak úgy, ahogy egyszer-egyszer mindenkinek tennie kéne, ha egy érzés, a hasból kiindulva a hátgerinc közepén megbotlik, s többé már nem tápászkodik
fel. Az ember nagyot lélegzik, amíg a víz tovaörvénylik a csatornahálózaton,
és ellenõrzi a nadrágsliccét. Ez garantáltan segít.
Az utcán oly vakítóan süt a nap, hogy Jonas e korai órán sem kelt feltûnést
napszemüvegével. Belebújik a szíjba, és a stop-and-go forgalomban csak lassan,
löketrõl löketre haladó autók közt a város széle felé kígyózik. Az utcák feszesek (mint a harisnyakötõk), szétterjednek, kinyúlnak. A munkanap reggele kitárulkozik, hogy egyetlen kocsit se kelljen visszautasítania. Egyes és kuplung
és állj, kuplung és üres, kuplung és állj. Egy közlekedési rendõr sípjának füttyszava diktálja a törvényes ritmust, kuplung és stop, nem engedi el Jonast, elnémul, elenyészni ellenben csak akkor fog a fülébõl, amikor Jonas húsz perccel
késõbb egy vadonatúj japán kocsik tárolására szolgáló telephez ér, egy ipari
vágány mellé.
A drótkerítés mentén, mely elkeríti a területet, autónyom vezet át a napraforgóföldön. Jonas követi a nyomot, s az egy kimustrált emeletes busz orra
felé fut, majd kevéssel a busz elõtt ívesen kilendül, és egy fehér limuzin hátsó
kerekeinél ér véget, mely a busz oldalában, árnyékban parkol.
Jonas kinyitja az elsõ lépcsõ harmonikaajtaját. Ami azelõtt gombnyomásra,
hidraulikus meghajtással, sivítva és szisszenve mûködött, a buszból kiszerelték
a motort, egy-egy erõteljes lökésre és rántásra szorul. Franziska macskája Jonas
lába közt becsusszan a busz belsejébe. Mialatt a macska a tûzhelynél egy kerámiatálba dugja a fejét, Jonas, kurta pillantást vetve a háttal állva kávét fõzõ
Franziskára, csendben átkozódva a vezetõülésre ül. Kezét a kormány korhadt

2002. június

35

gumijára teszi. Válogatás nélkül forgatja a kereket ide-oda, kígyóvonalakat ír
le. Hey, driver, where are we driving to? My mama says, you are a fucking
driver. Jonas magában nevet. Hátradõl. A napraforgóföld felett a déli horizontot nézi, amely elkent vízkékszínben, párhuzamosan futó nyárfasor fölött szeli
át a szélvédõüveget. Továbbra is kígyóvonalakat ír le, hol nagyot, hol cikkcakkosat, és közben semmire sem gondol, vagy csak úgy tûnik neki, és a periférián tán mégis, s ha már igen, akkor egy jelentéktelen pillanat erejéig
Franziska új szeretõjére (honnan? és mióta?), aki ezzel a drága autóval jár. Egy
ideig imaginárius háztömböket kerülget, õrült sebességgel burkolva a tömböket tarka nyomgombolyagába. Motorzajokat imitál ajakpergetve, amíg eszébe
nem jut, hogy meg akarta kérdezni, hol maradt Ann-Kathrin.
Hirtelen impulzust követve bal tenyerével rácsap a kormány belsõ gyûrûjére. A tülkölés közepette Franziska megperdül, és földre ejt egy masszív negyedliteres bögrét, ami három roppant szilánkra törik. Néhány pillanatig szó
nélkül nézi Jonast, szinte türelmesen még a malõr véleményezésében is. Lehajol a szilánkok után, fél kezével összefogva a köntösét. Egymáshoz illeszti
a szilánkokat, aztán felnéz: Ezt a napot a legalsó fiókból halászta elõ az élet.
Minden szóra durva Frici bácsi-féle hálósipka borul.
Jonas: Mindegyik nap onnan kerül elõ muri után, és még a rákövetkezõ is,
ha elég sokáig ünnepelsz.
Alkarjával a kormánykerékre támaszkodik, visszaejti a vállát: Mit számít,
a tegnapi színházasdi megint grandiózus volt, mint minden évben. És végül is
 kihúzza magát  ma kezdõdik a szabadságunk.
 És ezzel meg is volnánk.
Franziska a szemetesvödörbe hajítja a szilánkokat. El akarom mondani neked, miért csak kávét fõzök ma reggel.
Ki vele, mondja Jonas.
 Mert a pirítósom a vajas felével lefelé a macskaalomba pottyanna. Hát
ilyen nap van ma.
 Fordítva vetted fel a köntösöd.
Franziska a vállára pillant, ahol felmered a belsõ varrás. Kioldja a meghurkolt övet, amely köntösét csak úgy-ahogy tartja össze. Kibújik a jobb ujjából,
és közben kifordítja. Fordítani valamin mindig vigasztalan dolog, annak beismerése, hogy tévedtünk, hogy túl sokat vettünk a vállunkra. Franziska a maga
részérõl nagyon sajnálja õt, Jonast, amiért, mint mondják, és a szó szoros értelmében is, rossz idõben rossz buszra száll. Ott van a lépcsõ, és õ, Franziska
Jonas helyében igénybe venné, amíg még nincs túl késõ.
Ezalatt a köntös jobbik oldala került kívülre, és néhány másodpercig Franziska meztelenül áll ott, félig elfedve ugyan a flanellcsomóval, melyet a kezében tart, és mégis elég meztelenül ahhoz, hogy Jonasnak ne essen nehezére ki-

36

tiszatáj

egészíteni a hiányzóval. Olyan, mintha egy bezárt ajtó kulcslyukán keresztül
idegen boldogság pillanatára tekintene.
 Fordulj meg. Nem hangzik túl kecsegtetõnek, amit eddig mondtál.
 Hogyan is, ha már jó elõre eldõl, hogy másoknak a perec jut, neked meg
a perec lyuka.
Jonas: Belõled legalábbis a bõr.
A legszûkebb helyen, itt a konyhaszekrénytõl, ott a hûtõ, a tûzhely és a mosogató vonalától közrefogva, Franziska néhány lendületes lépéssel megpördül,
egyik keze már a köntös ujjában, a tengelye körül. Egyszer egészen, egyszer félig. Ekkor a felsõ szinten hangzavar szabadul el, melyben fújtatás, rikoltozás,
nyüszítés és üvegcsörömpölés elegyednek egymással. Nõi hang szór szitkokat.
Kinek a hangja? Egy fehér színû ölebnek sikerül kitörnie a szövevénybõl. Leviharzik a lépcsõn, el Jonas mellett, ki a nyitott ajtón. A macska óriás szökellésekkel utána.
Jonas kipillant. A kutyát és a limuzint, melyet csak most érzékel egész különös valójában, megpróbálja egyazon összefüggésben elhelyezni. Gyors pillantást vált Franziskával, akinek egyszerre összezárult a köntöse. Kérdõn, csalódottan mustrálja a lányt. Franziska fáradt arcában bizonytalan szkepszis
mozgatja a szálakat. Szájának jobb csücske visszahõköl, szemöldökei összébb
húzódnak, minthogyha dideregnének: a kávénak még kell idõ, mondja. Menjünk fel. Van rá esély, hogy három unalmas esztendõ után megint érdekes legyen az életed.
Fehér szõrpamacsok örvénylenek a felsõ szint parkettjén. Vázaszilánkok
terülnek szét egy pár zöld lakkcipõ körül. A cipõk egy nõhöz tartoznak, aki
az elnyûtt ágyon ül a hátsó ablak alatt, ahol egykor a busz utolsó padja volt.
A nõn minden harsány színû, minden eltúlzott, minden túlontúl sok, túl sárga,
túl zöld, túl piros. A haja, a feszesre húzott választék mögött piramissá kontyolt haja: az olyan vörös, amilyen a rózsa is csak akkor tud lenni, ha búcsúban lövi az ember, és ez több a soknál.
Franziska zavartan szedi fel a cserepeket. Ira Constantin, Jonas Kreuzer,
mondja. Ira Constantin udvariasan, mosolyogva köszön. Jonas viszonozza
a mosolyt, de csak futólag, kiváró óvatosságból, tartva ettõl az áttetszõségtõl,
melyet az elsõ pillanat nyújt, nyitva hagyva mindent, és nem hagyva nyitva
semmit. Franziskához fordul. Úgy számította, mondja, nála éri Ann-Kathrint.
Szünet támad. Franziska részvéttel pillant rá, szemrehányóan, mintha azt
akarná mondani, hogy ez a vége, ha valaki éjjelrõl éjjelre seprûre pattan. Fennhangon pedig: Úton van a képpel.
 Miféle képpel?
Franziska elfintorítja az arcát. Hiszen õ tudja a legjobban, pontosan a fejére
esik, és most a kép, mint három évvel ezelõtt a kartontekercs, amiben a kép

2002. június

37

volt, pontosan a fejére: Hogy melyik képpel? Azzal a képpel, amelyik a díszletben volt. Valami különlegesség lehet.
 A Cigarettázó lány, teszi hozzá Ira Constantin.
Jonas: Nem ér egy fityinget sem.
 Ellenkezõleg.
Ira Constantin elbiggyeszti sötét, szintén mûvirágszínû ajkait, e kozmetikai
impasztót. Elnézõ sóhajtással tölt ki egy hatásszünetet.
 Feltehetõleg kései alkotás, mondja Ira Constantin  a vélt fölény üzenete,
mely a messzi, drága ajakrúzzsal húzott horizont fölé emelkedik.
 Badarság, mondja Jonas, és miközben beszél, észreveszi, hogy helyreigazításai csak szóvirágok: A kép hamis. A lány szíve papírmasé.
 Lehet így is látni. Persze másképp is lehet látni. Ki az, aki tévedhetetlen?
Végül is, bárhogy is van, szép kép marad, és szép lány, most mondja meg,
Kreuzer úr, a Cigarettázó lány, meg akarom vásárolni.
Jonas meghökkenten (ugyanakkor annak lehetõségeit latolgatva, mit akar
kezdeni ez a nõ a képpel, már az is nyugtalanságba taszítja, hogy kezdeni akar
vele valamit) néz Franziskára. Az vállat von. Nem az õ bûne. Tegnap, már
majdnem készen voltak a színpad lebontásával  õ, Jonas szokás szerint cserbenhagyta õket , egyszerre ott termett elõttük Constantin asszony. Szétterített egy köteg bankjegyet, hogy megfelelõ összeg volna-e a képre, ami az elõadáson volt a díszletben. Kifejtette Constantin asszonynak a tulajdonviszonyokat, megadta neki Jonas címét, egy órával késõbb pedig felbukkant AnnKathrin a fõnök, Caspar társaságában. A képet odaadta Ann-Kathrinnak, azt
gondolta
 Logikus, vág a szavába Jonas, Oroszország az Oroszország, Ann-Kathrin
meg
 Csakugyan az? kérdi Ira Constantin olyan kérdõjellel, mely az egyenesbe
nyúlik.
 Mi köze van hozzá? válaszol Jonas. És mielõtt még félreértések támadnának, tõlem aztán ellophatták a képet, maradhat ott, ahol van. Engem hagyjon
ki a játékból.
 Szíves-örömest. De elõbb árulja el, hogyan ejtsem szerét, merthogy az ifjú
hölgy, Ann-Kathrin? azt mondta, így hívják, kijelentette, hogy a kép az Öné.
A két ember, Jonas és Ira Constantin egymásra pillant. Jonas, ebben a tekintetváltásban éppúgy, mint már kezdettõl fogva, mintha pillantások helyett
pénzt váltanának, hamisat, Jonas megint úgy érzi, hogy kihívás érte; talán ez
a mondén bizalmasság teszi, ez a fejfájást okozó állandó billegés, hogy a nõ
egyszer mindent tud róla, a következõ pillanatban pedig semmit sem.
 A legjobb lesz, mondja, ha mindent hazugságnak tekint, akármit is mondjon Ann-Kathrin. Ez már csak így van, bizonyos emberekkel szemben reflexbõl hazudni kezdünk. Már megbocsásson. És ebben az esetben is így van, te-

38

tiszatáj

kintse csak nagy rakás hazugságnak, azzal akadt dolga ugyanis, egyik hazugságban ott a másik, mert én a képet Ann-Kathrinnak ajándékoztam, vagy odaígértem, anélkül hogy az enyém volna, és ezt tudja Ann, tudja mindenki, és azt
is, hogy a kép nem valódi. Vagyis mit érdekel engem a kép. Az érdekel, hol
marad Ann-Kathrin.
Ira Constantin szétválasztja keresztbe tett lábait. Mosolyog. Örömét leli
a zûrzavarban. Nem, ez nem igaz. Úgy érzi, sérti a fiatalember tüntetõ megátalkodottsága, elutasító, eltaszító udvariatlansága, mely félig az utcáról való, félig
az értelem mûve.
Legszívesebben megmondaná: Jonas azért csupa rátartiság, mert neki, Ira
Constantinnak van pénze, holott õ nem tehet róla, hogy van, és hogy õ maga
is szeretne idõnként kitérdesedett nadrágban járni, anélkül hogy mindjárt
a mályvák megnyesésére kellene gondolnia. Egyébként is, annyi mindent kívánhatna vagy mondhatna, ami másoknak magától értetõdõ. De hát honnan
venné az erõt annyi félresikerült hasonló helyzet után.
 Tudom, mondja (csak mondja, gondolja Jonas, de hogyan mondja, sem az
énekesnõ nem szép, sem a dal), milyen viszony fûzi Önt az ifjú hölgyhöz, akinek a portré a birtokában van. Egyébiránt különös, hogy még hasonlítanak is
egymásra, fõleg így, rövid hajjal, a szõke és a Cigarettázó lány. Furcsa egy állatkertje van a Jóistennek, Kreuzer úr.
Jonas: Mit nem beszél itt! A nadrágzsebébe dugja a kezét. Kinyújtja a karját:
Ann meg a rövid haj? Maga téved.
 De nem, a haja harminc centiméterrel rövidebb, mint legutóbb.
 Lehetetlen, mondja Jonas.
 Tévedés kizárva, mondja a nõ. Biztosíthatom felõle, harminc centiméter.
 Harminc centiméter? szakad ki Jonasból. Leégette? Vagy rágógumit tett
bele valaki?
Ira Constantin újból elmosolyodik, ezúttal arra a gondolatra, hogy átkarolja a fiatalember vállát, átkarolja az olyan ember kedvességével, akitõl ez
nagyon távol áll, vagy aki maga is karba kívánkozna: Tegnap délután fodrásznál volt, egyszerû, de nagyszerû, csitt-csatt.
Befejezett tény? Jonas felemeli a fejét, és érzi, ahogy a fáradtság és a csalódottság útnak indul a bõre alatt. Igaz lehet, hogy a szerelem változtat a vérképen, s ha az övé alig egy órája a naiv festészetre hasonlított, idõközben egy
fauvista festette át az idilli jelenetet. Sokk? Megkönnyebbülés? Mit érezni?
Többet nem? Akármit? De hiszen minden megváltozott. Jonas sejti, hogy
a dolgok egymásba csomózódtak, ezidáig át- és elõreláthatatlanul, hogy Ann és
a Cigarettázó lány eltûnése, Ira Constantin feltûnése és valószínûleg más egyéb
is, amirõl mit sem tud, megbonthatatlanul összefilcesedtek, és hogy õ ebben
a hálóban vergõdik, olyan tényezõktõl beletaszíttatva, amelyeket csak nehezen
tud felmérni.

2002. június

39

Rossz érzések fogják el minden egyes szónál, azt kívánja, bárcsak volna
másvalaki, mint akinek  érzése szerint  el van kötelezve. Mégis így szól: Azt
akarom, hogy semmi közöm ne legyen a képhez, se most, se máskor, remélem,
Ann-Kathrin a papírszemét közé hajítja.
 Semmi ilyesmit nem fog tenni. Ez a szép, ez az okos, számító leányzó.
Valószínûleg jobban tud bánni a vonalzóval és a ceruzával, mint Ön, Kreuzer
úr. Önnek végül is csak a hivatása. Remélem, megbocsátja, ha némi indiszkrécióra ragadtatom magam. Hogy mit akarok mondani: az ifjú hölgy a múlt éjszakát egy világoskék házban töltötte a Dómhíd mellett. Caspar Zelzer a világoskéket szereti, a világos árnyalatokat, nem ezeket a rikító színeket. Ez az
egyik sikerreceptje. És mert az Ön barátnõje nagyon jól tudja, hogy maga
a pénz még nem tesz boldogtalanná, Ön is jól tenné, ha számításba venné a képet. Különben még Ön lesz az, aki a végén ott áll majd az esõben, pusztán
a legszükségesebbel. Leégve.
A nõ úgy beszél, mint a tangó, egyszer merev lépésekkel, melyek egyenesen
vezetnek, aztán meg agyafúrtan figurázva, egyszerre csak tépésekkel, vágásokkal, a taktika, bosszú és állhatatlanság mozdulataival. Azt mondja, máskülönben nem is érdemes ilyen ügyekkel va banque-ra játszani. A szerelmi esélyeket
kiadósan elszalasztja az ember. Tapasztalatból beszél. Ha Jonasnak van esze, és
két percig odafigyel, minden egyenesbe jön.
Jonas: Ha Ön valamelyik kaparós kép alatt négylevelû lóherét talál, szinte
már nyert is. Mindennapi ígéretek.
