
Zsófi története
RÉSZLET A M AGYAR DEKAMERONBÓL

II. nap VII. novella: Pampinea szívesen kérdezgette volna tovább a kalandos
életû kémnõt, ám a kékszínû lángocska elaludt, és a hang váratlanul elhallgatott. Dioneo felágaskodott, és már indult volna, hogy italokat hozzon a hölgyeknek, de megállította egy újabb fátyolos-rekedtes nõi hang. Meglepve látták mindannyian, hogy egy új lángocska hajladozik a kristálygömbben.
 Vannak városok  kezdte a Hang  amelyeket elkerül az idõ. Akik ezekben élnek, úgy érzik, a balsors megtör a városfalaknál, a városba vezetõ útnál, vagy
ha máshol nem, a legutolsó kertkapunál. Az ostrom idején Szarajevóban mindannyian ilyen helyeket képzeltünk magunk elé, mert azt hittük, csak a véletlen
választ el minket a nyugalomtól, a védettségtõl. Nem is gondoltuk, hogy a háború
az idegeinkben, a félelmeinkben, a vérünkben van. Mikor az ostrom alatt felhordtam a tizedik emeletre a vizet, mikor végre megetettem és megmosdattam
a fiamat, egy biztonságos helyrõl, Gunarasról, apám szülõfalujáról meséltem.
Apám bácskai parasztfiú volt, akit az egyetem után megragadott a hegyek és
a muszlimán nõk szépsége. Így szokás ezt mondani, hiszen Szarajevóban az idegeneknek is kijár a jó szó. Nem kérdezik, honnan jöttél, ha egy cukrászdában eléd
teszik a kávét, akkor megsimogatnak a tekintetükkel. Apám egy muszlimán kávéház-tulajdonos egyetlen lányát vette el, a fényes esküvõn, ahol barátságosan
méregette egymást a katolikus és a muszlimán rokonság, az anyakönyvvezetõ
Jugoszláviát, közös hazánkat éltette, amely lehetõvé teszi, sõt biztosítja, egyenesen bátorítja Még 1964-et írtunk.
 Megfájdul a fejem  szólt közbe Fiammetta ingerülten  amíg ez a rekedt
hangú nõ nem kezdett beszélni, azt hittem, egy Határvidéknek nevezett helyen
vagyunk.
 Ha a Balkánon utazgatunk  vette vissza a szót a Hang  akkor nem ismerhetjük ki magunkat. Semmilyen név nem teljesen valóságos, sem a vidéké,
sem a városoké, ahogyan az embereké sem. És az utazó  aki ugyan nem ismer
meg, de elõbb-utóbb megszeret minket  egy idõ múlva saját magán is különleges, új szokásokat fedez fel, és lassan hozzászokik ahhoz, hogy magáról minél
kevesebbet áruljon el. Hiszen az õszinteség ront az esélyein.

52

tiszatáj

A firenzeiek szörnyülködve nevettek, és szerettek volna mesélni Itáliáról, de
a rekedtes Hang most sem hagyta szóhoz jutni õket.
 A szüleim Zsófiának neveztek, mint az osztrák trónörökös feleségét, akivel
negyven esztendeje egy szerb merénylõ golyója végzett. Mikor apám udvarolni
járt anyámnak a Szevdalinka Kávéházba, akkor a származás, a nagyszülõk örökös
emlegetése már idejétmúlt, falusias dolognak tetszett. Na persze, mi szarajevóiak
nem nevettünk ki senkit, télen a város fölötti hegyekbe jártunk síelni, nyáron
a tengerhez fürödni.
Farmernadrágban, sportcipõben is szabadnak és kivételesnek éreztük magunkat. Apám neves zoológus volt, hírneves és irigyelt tudós, és a bosnyák hegyek között élõ pillangókból gyönyörû gyûjteményeket küldözgetett a belgrádi
múzeumnak. Mindent megfigyeltünk  ez volt az érzésem  de valahogy távolságtartóan. Míg papácska a kitüntetések vagy a pillangók után futkosott, én
 hogy gyakoroljam az angolt  ausztrál, kanadai fiúkkal leveleztem, akiknek
a címét anyukám (a nyelvtanulásomra való tekintettel) jugoszláv ifjúsági lapok
levelezési rovatából másolta ki. És én eldicsekedtem mindegyiküknek, hogy egy
sokszínû ország szabad és kivételes városában élek. Hogy milyen is ez a szabad és
kivételes város, milyen ez a sokszínû ország, az csak egyetlen levelezõpartneremet, egy emigráns bácskai sváb unokáját, a kanadai Freddy Langét érdekelte.
De ma már sokat töprengek azon, nem volt-e ez a fene nagy biztonság egyfajta
illúzió. Szétfeszített szárnnyal, felszögezve aludtak a lepkék apácskám tárlóiban,
nagy, tágra nyílt gyerekszemek figyelték õket a szarajevói természetrajzi múzeumban, akiket apám tanársegédei vagy a teremõrök kísérgettek tárlóról tárlóra.
Én borzadtam ezektõl a lepkéktõl, borzadtam a múzeumi sétáktól, és fõként városunk, egy szabad és kivételes város ege fölött lebegõ furcsa szorongástól. Jól
éltünk, elégedettek voltunk, télen síelni jártunk, nyáron fürödni  de bizonyos
mondatokat már a hetvenes években sem volt szabad meghallani. Én zsákszámra
olvastam a tudományos-fantasztikus regényeket, és arról írtam az ausztrál és kanadai fiúknak, hogy várok egy ufóra, aki magával visz.
Apám szerint az volt a baj, hogy semmiben nem tudtam dönteni, sokáig ingadoztam a gyógyszerészet, a zoológia, az angol és a matematika szak, a gunarasi
Béla és a szarajevói Mirszád, apám tanársegédje között. Ingadoztam: ez a helyes
szó. Én, egy katolikus apa és egy muszlimán nõ lánya, soha nem tudtam egyszer
s mindenkorra eldönteni, hogy kikhez tartozom. Unokatestvérem, Béla és Mirszád, apám tanársegédje, ha a gyökereikrõl vagy az öntudatukról beszéltek, nagyon is hasonlítottak egymáshoz. Béla fekete, vaskos bácskai fiú volt, a rokonainak Budapest mellett volt egy kávézója (Mediterrán Bár), ahol megszálltunk Bélával, ha Pestre jöttünk vásárolni vagy szórakozni. Nekem minden túl szögletes,
túl egyértelmû volt Budapesten: itt nem voltak nemzetiségek, hanem szigorúan
az osztályok szerint tagolódtak az emberek  és annyira sem ismerték egymást,
mint a szerbek az albánokat, vagy az albánok a szerbeket.

2006. június

53

Mirszád családjában, Szarajevóban viszont minden csupa sejtelem volt. Egy
mûvelt, a toleranciájára hagyományosan büszke család finomabban veti meg
a pásztorszállásokon élõ szegényeket  ha már félniük kellett, Mirszadéknak ott
voltak az erõszakos, vad és „parasztos” szerbek. És már félni kellett, mert változtak az idõk, és a tárlókban a lepkék lerázták magukról a gombostûiket. Meghökkentõ dolgokat mesélt Mirszád szerb negyedbe költözött nénikéje. Húsvét
elõtt a szomszédok ablakában gyertya égett; valami pravoszláv szokás, gondolta,
õ is fogott egy gyertyát, és kitette az ablakába. Hajnalban egy ismeretlen egy zsák
fegyvert dobott a lábtörlõjére.
Már kitört a háború, de én csak „ingadoztam”. Gunarasról elmenekültek Magyarországra a férfiak, Béla nem ment (húzta a bal lábát), gyümölcsöt, olajat
csempészett a Mediterrán Bárba, vagy  és ez a valószínûbb  bácskai régiségeket Ausztriába. Kiviszlek innen, mert meglátod, Szarajevóban nagy balhé lesz,
üzente Béla telefonon, és elhadarta, hogy már minden nagynénémet, nagybátyámat, unokatestvéremet sikerült „kivinnie” innen. De apám akárhogy gyõzködött, nem hallgathattam rá, mert gyereket vártam, és Mirszád családja készült
az esküvõre. Szarajevó nem adja meg magát, sóhajtottam, mert annyira egyedül
éreztem magam, hogy csakis a várossal azonosulhattam. De Szarajevó is más város lett. Mintha egy földrengés összegyûrte volna az utcákat és tereket, hasadékokat vágott volna az utcákba: lettek a városnak szerb, bosnyák, horvát szögletei;
valahol ezt nem volt szabad tenni, máshol azt nem volt szabad gondolni  mintha még a pillangók is különbözõ színt öltöttek volna, ha átrepültek egyik kerületbõl a másikba.
Most össze kéne tartanunk, te pedig soha nem vagy elég õszinte, sóhajtotta
Mirszád édesanyja. Titokban még leveleztem a kanadai, ausztrál fiúkkal  leginkább Freddel, aki újságíró lett, és most Balkán-szakértõnek tartották Kanadában  de már nem tudtam, hogy a borítékokra milyen országot írjak feladónak.
Pedig most minden nõ elszánt lett, határozott  mint a sógornõim, akik újságokat szerkesztettek, fogadták a Szarajevóban megforduló bajkeverõket, aktivistákat, újságírókat, nyilatkoztak a nyugati tévéknek, és (persze a legnagyobb titokban) arabul tanultak. Én csak kutyákkal foglalkoztam: mert a negyedünkbõl kiköltözõ szerbek itt hagyták az állataikat, akik megõrültek az éhségtõl vagy a lövöldözés zajától a parkokban. Valami szervezet kéne a szarajevói állatoknak,
gondoltam.
Mirszád szõke volt, kékszemû, hasonlított egy kicsit a régi meséskönyvem elvarázsolt királyfiaihoz, ezért szerettem. Határozottabbnak kéne lenned, most
mindenkinek határozottnak kéne lennie, mondta Mirszád, nekem tetszik, hogy
ilyen tétova vagy, ilyen törékeny, de ebben a városban nemcsak a szerbek kutyái,
hanem mi, muszlimánok is meg fogunk halni. Mert nem az ufók fészkelték be
magukat a szarajevói hegyekbe, hanem szerb mesterlövészek, és õk tényleg nem
a kutyákra lövöldöztek, hanem a szarajevói járókelõkre. A hegyek, ahova síelni

54

tiszatáj

vagy kirándulni jártunk régebben, fölénk magasodtak, megelevenedtek, mint
a földön fekvõ sebesült felé közeledõ ellenségek.
Márpedig aki otthon maradt és nem járt-kelt, az megfagyott vagy éhen halt.
És nekem apácska miatt hatalmas hassal is járkálnom kellett, mert mióta a tárlók
összeégtek a szarajevói egyetem épületében, azóta apám csak hevert az ágyon, és
a halálra gondolt  vagy a családi házra Gunarason, ahol csak a kísértetek és
a régiséggyûjtõ Béla lakott. Talán már fel is gyújtották a szerbek a házat, sóhajtozott reszketve. A katonaruhás Mirszád megvonta a vállát, és kérdezte, apámnak
a lelõtt járókelõk, az ostromlott város nem fáj-e. Ti, bosnyákok, tudjátok, mit kell
akarnotok, sóhajtott apácska, de ne feledd, Mirszád, valamit nekem is szeretnem
kell. A kutyák megõrülnek, vagy éhesen, csapatokban kóborolnak az utcán, de ki
tudja, kérdezte, mi lett a lepkékkel.
Mire Alija, a kisfiam megszületetett, szinte mindenki elfejtette a „jugoszláv”
éveket. Úgy éltünk, mint egy mesében vagy egy tudományos-fantasztikus regényben: ha rossz helyen álltunk meg az utcán, vagy rossz órában értünk valahova, lecsaptak ránk a hegyek között leskelõdõ dzsinnek. Furcsa volt, hogy bár
nagyon gyenge voltam, de terhesség közben semmilyen émelygést vagy fájdalmat
nem éreztem, vagy ez csak most utólag furcsa, hiszen az ostrom idején senki sem
betegeskedett a városban. Vagy nem tudtunk róla, mert a betegek magányosan
haltak meg. Mint egy szerb szomszédasszony, aki, mikor rátörtük az ajtót, úgy
hevert az ágyán, mint egy hatalmas lepke a tárlóban: mereven leszögezve, széttárt karokkal, mozdulatlanul. Huszonnégy éves volt.
Nem neked való ez az ostrom, nem Alijának, sóhajtott Mirszád, mikor túléltük a legelsõ telet. Alija nagyon csendes kisfiú volt, õ is szõke és kékszemû, mint
Mirszád, és csak akkor zokogott, amikor levettem õt a mellemrõl vagy a hátamról. Nagyon sovány voltam, Alija már másfél éves, de eszembe sem jutott, hogy
elválasszam. Vödörrel a kezemben soha sem féltem a szarajevói utcákon, mert ha
Alija a nyakamba csimpaszkodott, úgy éreztem, láthatatlan vagyok. El kell mennetek, sóhajtott Mirszád, aki megerõsödött, õrnagyi rangot viselt, és egyszercsak
 magam sem tudom, mikor  ragaszkodni kezdett néhány iszlám elõíráshoz, és
már nem is hasonlított a „jugoszláv” tanársegédre.
Majd elmentek apáddal Gunarasra, rendelkezett, de fél évet kellett várnunk,
míg az alagúton át bennünket is kicsempésztek. Csak arra emlékszem, hogy
apám milyen kedvetlen volt, csak rázta a fejét az újságíróknak, mint aki egyetlen
szót sem tud angolul. Talán már tényleg nem is tudott, egész úton a lepkékrõl,
a szülõházáról mesélt Alijának. Mikor meglátta Gunarason, a kapu elõtt várakozó
Bélát, úgy köszöntötte, mintha csak tegnap váltak volna el. Rettenetes hideg volt,
de én szilaj jókedvet éreztem. Béla engem is, Aliját is felkapott (te, ugye, Lalika
vagy, nem Alija, mondta), pazarul megvendégelt bennünket, és sajnálkozott,
hogy korábban nem volt módja kifûteni az egész házat. Én nem csodálkoztam:
Alijának, apámnak és nekem is hányingerem támadt a rengeteg ennivalótól,

2006. június

55

a csülkös bablevestõl, a szármától, a sok-sok rétestõl, én mégis boldog voltam,
hogy holnap reggel nem kell vödörrel a kezemben vízért sorban állnom.
De hajnaltájt félálomban úgy éreztem, mintha nyugtalan lepkeszárnyak verdesnék az arcomat, kinyitottam a szemem, és láttam, hogy dõl a füst Alija és
apám szobájából. Nem volt erõm sikoltozni sem, csak éreztem, hogy mint valami
hatalmas madár, Béla fölém magasodik, a vállára kap, és elindul velem az ajtóhoz, de talán újra elájultam. Alija, sikoltoztam, mikor eszméletre tértem a havon.
Néhány öreg szomszéd ugrált körülöttem, téglával betörték az ablakokat, és láttam, lefektetik mellém Aliját.
Szegény kis Alijám, elszédült, mondtam a szomszédasszonynak. A néni kendõjével törölgette a szemét, aztán ölbe vette a kisfiamat, és miután imádkozott,
azt mondta, jobban tenném, ha felhívnám a férjemet Szarajevóban. Sokáig nem
tudtam megszólalni, és már nem is emlékszem, hogyan hozták ki a házból apuka
holttestét. Órák teltek el, valaki felémnyújtott egy mobiltelefont, de én csak reggel voltam képes tárcsázni a szarajevói katonai parancsnokságot.
Ahogy megtudta a hírt, Mirszád valami fura fejhangon kezdett beszélni. Te
hol voltál, és hogy-hogy nem aludtál Alijával, kérdezte. Gyorsan lenyomtam
a gombot, de Mirszád felhívta Bélát, és azon a gyerekes fejhangon kérdezgette,
kivel voltam a másik szobában, és miért nem igyekeztem a gyereket is megmenteni. Béla úgy tett, mintha elfelejtett volna szerbül, csak hallózott a telefonba.
A gunarasiak hóval dörzsölgették a homlokomat, és figyelmeztettek, hogy szedjem
össze magam, mert valakinek a temetésrõl is kell gondoskodni. Én fel akartam
hívni anyámat, de mikor elkezdtem a mobiltelefonba ütögetni a számát, eszembe
jutott, hogy már három éve meghalt. Úgy döntöttem, hogy a temetés után azonnal elutazom Magyarországra.
Béla kezembe nyomott néhány márkát, a pesti rokonai telefonszámát, és teherautóval elvitt Szegedig. Az elsõ nap, mikor sétáltam a városban, a hátam mögött meghallottam egy autógumi durranását. Azt hittem, lövést hallok, földre
vetettem magam, míg a szegediek nagykabátban, esernyõben körbeálltak. De ez
volt az utolsó eset, hogy a földre vetettem magam. Határozott lettem, céltudatos,
örökké ettem, valami csillapíthatatlan, beteges éhség uralkodott rajtam, nem
tudtam nyugodtan ülni, éjjel-nappal igyekeztem felderíteni a Szegedre szakadt
gunarasi játszótársaimat.
Nem volt könnyû. Hiába voltak az itteni magyarok kisimult arcúak, elegánsak, a sokféle társadalmi gát olyanná tette Szegedet és Budapestet, mint a középkori városokat. A menekült magyarok is ehhez idomultak: az elsõk, akiknek idõben sikerült állást és lakást szerezni, nem kedvelték azokat, akik a nyomukban
próbáltak érvényesülni. Egyetlen régi barátnõmnél sikerült megállapodnom:
Erika elszökött egy lányokat futtató csoporttól, álnéven élt egy szegedi panellakásban, és egy cipõboltban dolgozott eladóként. Nem merem a nevemet hasz-

56

tiszatáj

nálni, nem merek segélyért koldulni, magyarázta, mert akkor biztos, hogy elkapnak.
Egy ideig én is a cipõboltban dolgoztam, próbáltam megbarátkozni az itteni
magyarokkal, de ez a világ nagyon idegennek tûnt. Valahogy visszajutok Szarajevóba, döntöttem, és felhívtam ki tudja hány fõparancsnokságot, hogy valahogy
csempésszenek vissza a városba. Már nem kellett rettegnem Mirszádtól: SMSekben csak olyasmit írt, hogy már nincs messze a gyõzelem, össze kell tartanunk.
Mikor végre megérkezhettem Szarajevóba, én alig ismertem fel õt, õ engemet. De
talán nem is Mirszád, hanem a bosnyák parancsnokság változott meg. Már nemcsak a „mi” muszlimánjaink tisztogatták a pártirodából kiképzett fõhadiszálláson
a fegyvereiket: láttam pakisztániakat, szaudiakat, akik nemcsak stratégiára tanították a bosnyák fiúkat, hanem átnevelni is igyekeztek õket. Mint valami keleti
segélyszervezet, gondoltam, de olyan jól tudtam angolul, hogy hasznomat vették
a fõhadiszálláson.
Alijáról senki sem beszélt  férjem családja sem  és most már minden olajozottan, fegyelmezetten zajlott az ostromlott városban. A kutyák elpusztultak, az
emberek, ha az utcán lövést hallottak, gondolkodás nélkül a földre vetették magukat, máskülönben egész nap színházat csináltak, együtteseket alapítottak, az
utcákon performence-bemutatókat tartottak  a háború az életünkké lett. Majd
meglátod, mennyi lesz a beteg, a neurotikus, jósolta Mirszád, ha egyszer vége lesz
az ostromnak.
És mikor vége lett az ostromnak, Mirszád azonnal beadta a válópert. A fõhadiszállásoknak már nem volt szüksége angolul kiválóan tudó titkárnõkre, a segélyszervezetek annyi önkéntest hoztak magukkal, hogy a szarajevóiaknak nem
maradt munka. Te mit fogsz csinálni, kérdezte a sógornõm  az egyetlen, aki
még egyáltalán szóba állt velem. (Anyósom, mihelyt végetért az ostrom, lelketlen
ribancnak nevezett, és azonnal kikergetett a házából.) Én sem tudtam, hogy mit
fogok csinálni, de mint annyi szarajevói nõ, megpróbáltam megszervezni bizonyos egyesületeket: „Szarajevói magyarok”, „Gyereküket gyászoló anyák” és ehhez hasonló címen nyilvántartott egyleteket, mert hiszen az amerikaiak jogcím
nélkül egyre kevesebb segélyt folyósítottak.
Ott álltam a Miljacka folyó szétlõtt hídjánál, ahol egy rendkívül, jólöltözött
magyar politikus fényképeztette magát a romok elõtt. Arról beszélt, hogy alkalmazkodnunk kell a demokratikus, nyugati normákhoz, tanácsolta, vegyünk részt
Szarajevó újjáépítésében, és felkért minket arra, hogy gyerekeinkkel együtt (természetesen megjavulva és felzárkózva) maradjunk a szülõvárosunkban. Órákig
álldogáltunk, mire a testõrei és a titkárai szétosztották köztünk a segélyeket.
Más segélyszervezetek is megjelentek Szarajevóban, és legalább annyit ácsorogtunk a szónoklataikat hallgatva, mint mikor az ostrom idején vízért álltunk
sorba. Rengeteg idõnk volt, hiszen nem volt munkánk: ezért norvégok, dánok,
svájciak, spanyolok, olaszok, portugálok, franciák és ausztrálok felváltva neveltek

2006. június

57

minket a demokráciára. „Te mit fogsz csinálni”, zakatolt a fejemben, mikor már
pénzzé tettem Mirszád leveleit, a Szarajevóban írt naplómat, és apám utolsó,
lepkékrõl írt tanulmányát is.
De már nem kellett ezen sokáig töprengenem. Egy kanadai politikai kutatóintézet munkatársaként felbukkant Szarajevóban régi levelezõtársam, Fred Lange.
Mikor elõször megláttam szüleim lakásában, elcsodálkoztam, hogy milyen köpcös, alacsony ember. Beköltözött hozzám, és gyorsan készített velem egy ötórás
interjút. Az ötszáz dollárt elõre elkértem, mert már az elsõ nap kiderítettem róla,
hogy Kanadában felesége van és három gyereke.
Fred akkor is nálam maradt, amikor hónapok múltán elõléptették fõtanácsadóvá a kanadaiak kutatóintézetében. Eltûnt belõled az a megjátszott keménység, Sophie, mondogatta, lassan olyan vagy, mint az az érzékeny, fiatal lány, akivel évekkel ezelõtt leveleztem. Ilyenkor csak megvonom vállamat, mint amikor
arról áradozik, mennyivel boldogabb velem, mint a kanadai feleségével. Talán
letelepszem Európában, és veled maradok, ígéri.
Már semmit nem merek elhinni. De legalább gyereket várok tõle.
 Nem tudom, hogy vélekedtek, kedves társaim  szólt Elisea  „Ingatag Zsófi”
történetét nem tarthatjuk szomorúnak, mindama sok szörnyûség ellenére sem,
amelyet ez a hölgy elmesélt nekünk.
A többiek mosolyogtak, de Dioneónak most sem volt ideje a palackokért
menni, mert megállította egy, a kristálygömb mélyébõl megszólaló, újabb hang.

58

tiszatáj

