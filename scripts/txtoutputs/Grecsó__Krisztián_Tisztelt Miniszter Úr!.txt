
Tisztelt Miniszter Úr!
„Jegyezd meg Sancho: ha az erény a mértéked, s arra fordítod legfbb gondodat, hogy erényesen cselekedjél, akkor nem lesz miért irigyelned a fejedelmeket és a fõurakat, mert a vért
örököljük, de az erényt el kell érnünk, meg kell
szereznünk, s az erénynek önmagában is van értéke, a vérnek pedig nincs.”
(Cervantes)

I.
Belsõ Biztonsági Szervezeteket Ellenõrzõ
Tárca nélküli Miniszter Úr részére!
Óriási panasszal (és nem feljelentéssel!) kívánok élni a Miniszter Úrnál (tisztelt), az alábbiak miatt, az igazság szerint számomra legkevésbé sem jóakaratú
ügyben.
A tavalyi év december havában telefon vonalat kaptunk titkosított számmal, azért titkosított számmal, mert „olyan” környezetben élünk rokkantnyugdíjas feleségemmel, és jómagam pedig súlyos mozgáskorlátozottként,
kénytelen. Feleségem vakmerõ jóhiszemûségbõl egy szál meghatározható kívülállónak (aki megbízhatónak látszó ismerõsként volt regiszterezve a feleségem, és az én számomra egyaránt) megadta a számot kb. 27 nap elteltével, délután. És idén februártól meg is kezdõdtek a kalóz telefonálások, úgy éjjel, mint
nappal, különbözõ név bejelentkezésekkel, eltérõ azonosságú személyeket
keresve, folyvást.
A hívások hol férfi, eltérõen meg, hol nõi hangtól eredtek.
Mivel igazán jól tudtuk, kinek adtuk meg a számot, ha nem az jelentkezett,
vagyis ezek a hol férfi, hol meg eltérõen nõi hangok, azon kiképzett helyére
illesztettük a készüléket. Ezév májusában igényeltünk új számot, ezeket a kalózhívásokat úgymond teljesen kikerülendõ, de ahogy a szolgáltató üzem
munkatársa bejelentette az új szám üzembe léteztetését, már azon nap estéjén
fölbukkantak az elsõ újbóli hívások, annak ellenére, hogy azt még igaz elviekben rajtunk kívül más birtokában nem tudhatta, és amik azóta is jelentkeznek.
Még márciusban az egyik kérdéses hölgy (mert ezek száma idõvel megemelke-

2000. május

29

dett; mármint akik a mi számunkat nagyon jól tudták) névszerint bejelentkezett, hogy meglátogatja a feleségem, amit be is tartott, igaz, nálunk tartózkodását, õszintén szólva, már kezdtük sokallni. Minekutána lett egy kalózhívás az õ
jelenlétében, és ezt követõen pár perc múlva távozott is, mivelhogy a feleségem
(néminemû biztatásomra) közölte vele, kár volt visszaélni a mi bizalmunkkal,
azzal, hogy szétterítette a számunkat, amit vehemensen tagadott. Tehát elküldték beellenõrizni a telefonunkat, miközben mindig a másikak azt mondták,
hogy „téves hívás”. Kérem, annak ellenére, hogy olyan eset is volt, hogy beolvasták a számot, vagy éppen nevünket is hangoztatták(?!).
Ekkor már sejtegettük, hogy mire megy ki a hívogatás, játszadozás.
A nõ távozásakor feleségemet viszont meginvitálta az õ tulajdonában lévõ
lakásba, de engem nem, mondván, nem nagyon jól közlekedem gyalog (akkor
még nem voltam megoperálva). Közben rádermedtünk, hogy a bérelt telefonkészüléken minden beszélgetés kiosonkodik a lakásból, akkor is, ha nincs
üzembe helyezve (a telefonkagyló effektíve felvétel nélkül értendõ). Ezt követõen visszaadtuk a készüléket a társaságnak, persze közölve azt is, miért e viszszautasítás. Ám, amint leadtuk a régi készüléket, rögtön befutott egy ellenõrzõ
kalózhívás, hogy van-e egy, s más, telefonunk. A lényeg az, hogy mikor korházban sínylõdtem a fentebb említett hölgy többször csalogatta a feleségem,
hogy szívesen látná a lakásán, de csak egyedül(!), jöjjön, menjen oda. Tényleg
mondom, hogy míg katonáéknál anno volt hasonlatos érzékelésem, hiszen
távolból tûrtem (megkötött kézzel), hogy nejem csáberõnek ellenszegüljön,
amiben, ugye, biztos vagyok, csak mégis félem. Bizonyára Ön is így van ezzel
Miniszter Úr, már nem az, hogy akármi, de alvó ördögöt minek kiengedni
a barlangjából, magamról tudom. És az én nejem még mindig, hogy úgy mondjam szemet vetnek rá, errõl ennyit.
Befejezésül kérem a tisztelt Miniszter Urat, hogy vegye komolyan, amit írtam (azaz csak részben írtam le) és várom elsõsorban az érdekelt Miniszter úr
válaszát!
II.
Ismételt erõvel és nyomatékkal nagyon panaszt kívánok a Miniszter Úrnál
tenni, ugyanis oly mértékben elmérgesedtek a körülöttünk történtek, hogy azt
már csak erõs vaklátással lehetne nem észrevenni, mellette érzelmetlenül elmenni. Az általam észlelt jelenségben kérem a Miniszter Úr drága figyelmét.
Mivel a Pick Rt. dolgozója voltam én is, és onnan mentem rokkantsági
nyugdíjba, minden évben, így idén március körüli idõszakban is nyugdíjas találkozó megrendezése volt idõszerûen esedékes a Pick Rt. részérõl, ahová feleségemmel együtt megfelelõ meghívást kaptunk mindketten, és ahová azonmód
el is mentünk.

30

tiszatáj

Ekkor történt az, amit én sejtegettem is a telefonálások panorámájában.
Ugyanis a vezérigazgató (Pick Rt.) asztalánál (aki ekkor még nem volt ott)
üldögélt egy nemzetbiztonsági (!) beosztású, hajlottabb korú nõ, és egy szõkésbarna hajú, középkorú, ugyancsak hozzájuk tartozó férfi, majd egy távolabbi helyen egy úgyszintén nõ (beépítésgyanús). Ezt azért merem leírni, mert
látásból ismerem õket és hovatartozásukat. Tehát minket a feleségemmel akartak jószerivel bemutatni a nemzetbiztonságiaknak, holott õket mutatták be
nekik, nevetséges. Ugyanis a férfi kirívóan feltûnõen viselkedett, tekintetével
keresett bennünket, amíg asztalukhoz megérkezett a Pick Rt. vezérigazgatója,
aki jelzésével felénk intett, hogy mi vagyunk azok.
A vezérigazgató (Pick Rt.) fölöttébb ideges elem volt.
Ekkor mindent megértettem, hogy mire megy ki ez az egész nevetséges
nyakunkbaakaszkodás, miegyéb, amit most már tudok. Ugyanis annak idején
én is figyelõ-felderítõ voltam a BM-nél, ahol ilyenirányú kiképzést kaptam,
majd dolgoztam is, mint bûnügyi figyelõ és felderítõ, és olyan véresen komolynak nevezhetõ megrettenésekben is volt részem, mint a Kurca-parti gyereklány gyilkosság, ahol én testületileg jelen voltam, nemkülönben bûnügyi
figyelõ és felderítõ. A feleségem pedig a Politikai Fõcsoport területén dolgozott mint polgári alkalmazott, ahol reá is ragadt néhány dolog ilyen téren,
hogy nem most jött a falvédõrõl. (Keserû hozzáállásom is van ugyan ehhez,
noha nem ide téma, mégis, hogy a Miniszter Úr is sejti már a dörgést, mi évtizedek óta bennem gyanú, hogy az ilyen hivataléknál kell ugye a nõknek
a kínos helyzetet úgy tûrniük, hogy tapi, vagy csókolom, és nincsen ám a fõnöknek apelláta szembe, még az én drága nejemnek se, ez persze fikció.) Viszszaváltva: ekkor már tisztán láttam, beszervezésrõl van szó, mégpedig lehetõleg ügynöknek, és impresszió alapon, csakhogy így az Önök titkosszolgálata
kosfejjel szaladt a vasbitumen falnak, tisztelt Miniszter Úr, velünk kapcsolatban! Annyira ügyetlenek, hogy még arra is képtelenek, megvizslassák a BM-nél
lévõ dossziénkat, istenigazából kivel is kezdenek ki?
Törvénybe ütközõ cselekedetünk nekünk nincsen, azt hiszem elég, ha errõl
ennyit mondok.
Ettõl az estétõl kezdve elkezdõdött személyünk követése, hol gyalogosan,
hol máshogy, gépkocsival. Kezdetben élveztük, kacagtuk a helyzetet (faramuci) a feleségemmel, sõt beetettük a követõket, mi több, olyan felállás is volt,
hogy egy bizonyos helyen csak hajszálon múlott, hogy éhes kopójukat nem
ütötte el egy haladó gépjármû, mert annyira váratlanul érte, amint a feleségemmel egyetemben meg akartuk „szorítani” (nagyon); ilyen piszkos munkát
ne mûveljen velünk! Ekkor figyeltünk fel rá (azaz önök dekonspirálódtak),
hogy az Önök fészke a mi lakásunktól légvonalban kb. 68,6 méterre van, hozzávetõleg. Ugyanis ott láttuk az Önök figyelõit, és gépkocsijait, valamint azon
gépjármûveket, akik részére kiegészítési km-pénzt fizetnek. Ez, Miniszter Úr

2000. május

31

(tisztelt), egy hátsó házrész, amelyet két utca határol, és a mi szobánk ablaka
(ugyanis egy szoba egy ablak) pontosan oda, a megyei integrációs hivataluk
betelepülési helyére tekint. Ezen épületnek van utcai bejárata is, de az úri kényelem kedvéért az udvari bejáratokhoz hordozgatják, illetve viszegetik a megfigyelõ naszádocskákat, hihetetlen.
Tehát ízig-vérig dekonspirálták magukat!
Most már a vonalon végigtekintvén (szemmel) tudjuk, hogy a házból kik az
Önök ügynökei, régóta azok. Ha felderítõ-megfigyelõ logikával gondolkozik,
Miniszter Úr, akkor a sorok közé leírva ugyan, de ki tudja olvasni, hogyan
dekonspirálódott sárgaföldig a hálózatuk a kérdéses helyeken, bizonyára. Ezt
tetõzik még azzal is, hogy az adózó nép pénzén éjjelente villanyos fénnyel az
udvar egyik oldalából a másikba jelezve, szabályos panoráma fényjátékot ûznek.
Tehát röviden: az Önök biztonsági szolgálata tele van baklövésekkel, miheztartással, feltûnési viszketegséggel, hozzá nem értéssel és nem akarom leírni, milyen személyekkel, otrombán. Arról nem is beszélve, például, hogy az
intézményhez tartozó alakulótéren (játszótérnek álcázott), Önökhöz tartozó
tizenéves ifjak, házi készítésû, irtózatos hangerõt produkáló csõbombát robbantottak, miért figyelmeztettem is õket.
Minekokán az egyik elnézést is kért a másik kettõ elkövetõ nevében, de
hát, talán a Miniszter Úrnak sem kell mondanom, hogy feleségem hazáig
könnyesen zokogott, mert ijedtében, és ez mindvégig befolyásolta õt estileg.
A felvetett problémát nem akartam a megyébõl kihordani, de eredménytelen voltam a folytatott igen kemény és félreérthetetlen tárgyaláson. Itt tagadnak mindent, mondják, semmi közük a fenti címekhez és a fentebb leírt eseményekhez kevésbé. Ezt követõen az volt a kérdésem, hogy amennyiben nem
a nemzetbiztonság egyik telepérõl van szó, akkor ott valamely bitang, bûnözõ,
alvilági banda tevékenykedik, nemdebár, és az a követelésem, mondtam, amit
írásba is adok, hogy ezek után tapogassák le hivatalosan az engem és feleségem
követõ elemeket, amire nem mertek vállalkozni. De az az egészben a bukkantó,
hogy nem is tudtak (!) semmiféle társulatról (rossz) az általam megjelölt címen.
Tehát akkor az kérdõjel a Miniszter úr felé, amennyiben nem Önök vannak
ottan jelen, akkor kik vannak ottan jelen? Hát azt sem tudják, kik vannak ottan jelen?
Milyen felderítõ és elhárító szervezet az Önöké, mikor (tegyük fel, de nem
hihetem!) egy ilyen banda szabadlábbal egy határszéli nagyvárosban, a város
közepén teljes nyugalommal garázdálkodhat? Ezt el sem merem hinni.
Édes Jóistenem, hogy is merném elhinni?
Egyébként a megtörtént lebuktatási dátumokat, helyeket, és a kb. 34 gk.
rendszámot azért nem közlöm, mert számítok arra, hogy a Miniszter Úr mégis
kíváncsi lesz, mirõl is van szó. (Mennyi mindenre szót se vetek, mikor tényleg

32

tiszatáj

csak a legdurvább történésekre pazarlok!) Annyit tegyenek meg (ezt mint figyelõ és felderítõ tanácsolom), ne csináljanak feltûnést, az éjjeli szükségletekhez sötétítsék el az ablakokat, függönyözzenek, ha már bizonyos okmányokat
olyankor is kell fénymásolni, rendezgetni, vagy ehhez hasonló tevékenységet
kell folytatniuk, legalább.
Továbbá, ha valami baj van velünk, akkor közöljék azt, és ne fekete munkát végezzenek velünk kapcsolatban! Levelem befejezéséül csak annyit kívánok még hozzáfûzni, hogy kérdéses csõbomba nyomai még jelenleg is erõsen
megtapinthatóak, és lehet, hogy ezzel még segítek is Önöknek, nem tudom.
III.
A tisztelt Miniszter Úr türelmét és megértését kérem, mert levelemmel megint kedélyében fölzavarom, de a kiegészítés oka olyan fontos, hogy halasztás
semmi esetben sem lehetne esedékes. A következõ tárgyban kérem a tisztelt
Miniszter úr reagenciáját.
Mivel lakásunk olyan kiképzésû, hogy hálószobának csak egyetlen (egyébként erre megjelölt funkciójú) helyiség alkalmas, kérem távolítsák el a rádiózavaró, nagyteljesítményû adóvevõjüket, ugyanis van olyan eset, hogy teljesen
ráhasalnak a rádiónkra. Amit én tudok, a magam tudásával és módszerével,
hogy a szobánk padlózatának egy részén (bemértem azt a kb. 6,4 négyzetméteres területet) az alattunk lévõ (három szobás) lakás álmennyezetében elhelyezett berendezés által kibocsátott hullámok átbocsátódnak. Amennyiben Önök
közül Bp.-rõl kijönne a kérdést megvizsgálni valaki, a leírtakat pontosan bemutatom neki (ez értendõ az elõzõ két levelemben elhangzottakra is). Arra
amennyiben hivatkozok, bár magánügyi jellegû ugyan, hogy míg a fent említett területrõl hitvesi ágyunkat át nem helyeztük, feleségem folyton folyvást
negatív álmokból ébredt reggelente, és csakugyan, gondolom, Ön, tisztelt Miniszter Úr sem szeretné, ha a felségét, még ha fantázia vonalán is, de zaklatnák
testileg. Nem az, hogy bennem féltékenység fölmerül, de ázott hálóingben
riadni mindig, nem jó azt nekem két szemmel látnom, hiszen idegenre az én
nejem nem vágy. Egyébként ugyanis innen ne küldjenek ki senkit, mert közöltem is velük, hogy nekik már nem hiszek, ne. Bár szóban ugyan ígéretet tettek, az elõzõ két levelemben is összefoglalt, és most is kifejtett események intenzitása ellen, de nem léptek.
Tovább hozzáteszem, hogy a lakásomba (hiába akarnak újból bejönni) nem
engedek be senkit, mert a kérdéses rendszámok, és e három levél másolata
biztonságos helyen trezorba van helyezve, mert a mai idõkben ki tudja, mi
történhet velem, illetve a feleségemmel, akkor legalább tudni fogják, honnan
fúj a szél.
Epedve várom elsõsorban a Miniszter Úr válaszát!

2000. május

33
IV.

Tisztelt Miniszter Úr! Elõre is elnézésébe kérek, hogy nem postán, hanem
olyan bizalmi személyeken keresztül küldöm levelem, akikben minden vonatkozásban megbízom (elõzetes beszélgetéseinkbõl eredõen), valamint azért,
hogy a problémám nem írom le visszafordulva, mert azt a jelzett mellékletben
(három levél) már egyszer megtettem, és az a kérésem, hogy levelem olvasását
a melléklettel kezdje, az érhetõségünk kedvéért. Azért nem postán küldöm
a levelet, mert mindenik pucéran hever a postaládában, amibõl a könnyebb
szemléletesség kedvéért ide mellékelek. (A boríték felvágást én végeztem, a többi,
ami figyelemre méltó, ha megnézi, a ragasztáson belüli állapotot.)
De nem ez az igazi, mindenséges probléma.
Amióta nem jelentkeztem, egyértelmûen és félreérhetetlenül továbbra is
megy a nyakamontaposás, aminek okát hozzávetõlegesen mostmár sejtem is,
és azt is, hogy kik, és nemdebár miért csinálják. Nagyon sok személyt ismerek
látásból, de személyesen is ismerek. Továbbá erre felhasználják a közvetlen
szomszédom (név: Ivánka Erzsébet), akit vagy két hétig rejtegettek a lakásban,
anélkül, hogy nappal megmutatkozott volna õ. Persze tudtuk, mert váltott
õrséggel kifigyeltük (állandó éberség) az éjszakai mozgást a lakásból ki, és
nemkevésbé be, ahová egyéb más személyek, és valószínû egyéb más célból is
közlekedtek, addig, amíg mi az egészet le nem buktattuk, végre már. Ugyanis
figyeltük egész éjjel, hogy mi fog történni, hiszen ráészleltünk, amint többször
is õ, és más személy a lakásba ki- és bejárni, úgy férfiak, mint másnemû nõk.
Végül hajnalban a nevezett kirívó nõi személy (Ivánka Erzsébet) el akart
menni a lakásból, de nem mert, ezért színes fényjelzéseket adott le a mellékletben szereplõ helyszín felé, észlelés céljából. A lényeg az, hogy másnap kb. hajnali fél öt után három perc óra tájban betelefonáltam a megyei rendõrség ügyeletére (névtelenül) a következõ szöveget hangoztatva: „szóljanak már oda
a titkos telepükre, hogy küldjenek Ivánka Erzsébetnek valami élelmet, mert
a csapda szoros, és fényjelzéseket ad le, nem mer kapálózni jobban”. Majd
azonnal ahhoz a szobámnak az ablakához mentem, amely a kérdéses hely felé
tekint és a következõ szöveget mondottam: „halló, halló, küldjetek hát Ivánka
Erzsébetnek harapni valamit, mert úgy beszorult, hogy nem tud elmenni, rajta
vagyunk”. Tudniillik azért az ablakba mondtam bele ezt a mondandót, mert
már régóta tudok róla, hogy az általam felderített, alattunk tárolt lehallgató
technika, és rádiózavaró készülék itt eszi legjobban meg a hangom.
A cselembe úgy beleestek, mint más senki.
Merthogy az ablakba bemondott szöveg után kb. 2 perc 24 mp. múlva kirobogott Ivánka Erzsébet a lakásból, agyõ, és ezzel egyetemben hamarjában
csörgött a telefon, amit ugyan felvettem kétszer is, de nem szóltam bele, hagy
rohassza õket a penész, végül pedig kihúztam azt. Mert például mondok mást,

34

tiszatáj

ha ez nem volt Önnek kevéssé meggyõzõ. Nem is olyan régen olyan telefonszöveget hallgattam végig a fülem hallatára, hogy „te rohadt patkány, neked
szívbajod van, úgyis nemsokára kifúlsz, vagy ha nem, a feleséged elválik tõled!”. Ugyanis erre, hála a természetemnek, semmilyen szívbajom nincsen, és
a feleségemmel negyven éve élünk boldog házasságban, ettõl függetlenül vita
van, mint minden családban, dehát az meg hol nincsen, kedves Miniszter úr,
ahol emberi természet van, meg ilyen nehéz (kõ) háttér, és érti már, mire gondolok. Tehát, amit Ivánka Erzsébet lebuktatására szántam közölni, azért írtam
le ilyen részletesen, hogy Ön, Miniszter Úr is megértse, hogy nem a hasamra
ütök és beszélek, hanem azt akartam illusztrálni, hogy akár hivatalosan csináltatják, amit csinálnak velünk, akár maszekoskodás is van benne, lássa meg,
milyen primitív és abnormális magatartású alkalmazottaik is vannak.
További ilyen, illetlen magatartásuk ezen személyeknek, hogy a lakásunk
ablakán éjjel jól be reflektoroznak, különbözõ színekben és fényerõséggel,
amely már arra vall, hogy semmi se szent. Még attól sem riadtak vissza, hogy
a lakcímemen lakó, dús Virág Ibolyával (II. emelet) és Fiaskó Gábornéval
(IV. emelet) bekiabáltattak az ablakon, valamint az utóbbi Fiaskó Gábornéval
vizet öntettek az ajtónkra, nyomdafestéket nem tûrõ hangon, olyanokra utalva,
hogy én Virág Ibolyába bármit is táplálnék bizalmilag, mint férfi, esetlegesen
az õ dekoltázsába napjába belenéznék, legeltetek. Miután mindezek megtörténtek (szemen szedett hazugságok), kézjelzéssel jelezte mindkét személy, hogy
a kapott feladatot végrehajtották, és például ezzel a dekoltázsra hivatkozással
engem a feleségem elõtt jól helyben hagytak. (Már nem az, Miniszter Úr, hogy
nejem hite megrendült volna, csakhogy azért bizalmatlan, minek oka, valójában nincs.) Vagy még egy említésre méltó (gyerekes) esetet sem akarok kihagyni: történt, hogy a feleségemnek egy szál virágot küldetett valaki szintén
Virág Ibolyával (aki az elõzõ tevékenységben is benne van) Önök közül, azon
célból, hogy válaszul engem féltékennyé tegyen. (Még egyszer mondom, noha
szememmel odakacsintásról se lehet szó.) Feleségem a virágot dühében el
akarta dobni, de mondtam neki, hogy ne dobd el, a virág nem tehet arról,
hogy küldõi ilyen alattomos nõvadászok.
Miniszter úr, lassan, lassan elfogy az erõm, és nem akarok fenyegetõ hangsúlyt megütni, de magán se szárad szívesen az élet! Kérem, hallgassa meg bánatom, mi a felségemmel gondot kikerülve felutazunk Önhöz, hiszen mi már
kilencven százalékos kedvezménnyel olcsón megmozdulunk. (Ezzel kapcsolatban az a kérésem, hogy a levél átadóján keresztül szíveskedjen értesíteni,
hogy a feleségemmel mikor és hova menjünk, mert a postámat elfogják.) Ígérem nem leszünk sokáig a türelmére!
Levelem befejezéséül az a kérésem a tisztelt Miniszter Úrhoz, hogy a nevem
tartsa inkognitóban, mert a hátralevõ éveimet szeretném leélni és természetes halállal a szeretõ feleségem karjai között meghalni, és lehetõleg nem elhajított élettel.

2000. május

35
V.

Drága Miniszter Úr, elnézésben remélem annyira már benne vagyok, hogy
megüthetem Önt ilyen hanggal, mikor arról van szó, hogyha én már nem lennék, vagy tovább húzódna ezen kényszerû tartózkodásom, feleségem gondviselését lássa el, mert Ön, tisztelt Miniszter Úr az egyetlen személy, akiben ilyen
ügyben megbízom, és nem veszélyes. Arra hívnám leginkább a figyelmét, hogy
a már legutóbb is aláhúzottan kiemelt nõszemélyek (Virág Ibolya, Fiaskó Gáborné) elleni makrancos támadással szemben tegyen a legtöbbet, mert a felségem sem kötél már, sajnos. Azok bizony akár hajának is esnének, ha én még
sokáig a közelben nem leszek, mikor erre csak hangosan nevetnek, és obszcén
utalásokkal eltávoznak.
Mi jó ebbõl az Önök központjának kérem, haszonból? Mi a profitja ennek?
Hogy ide jutottam, senki igazamra nem ad, és vagyok kénytelen varsahálós
ágyban egymagamban vakarózni? Engem itten nem a megfelelõ módon marasztalnak, és a felségem sem engedik egyértelmûen hozzám, ki nélkül innen ki
nem csúszhatok.
Aztán nem akarok arra kitérni megint, hogy például a szemetesembe micsoda pusztítás történt aznap, mikor a Nemzetbiztonságiak kezemet gyanúsan
hátrakötve egy rohamkocsiba szorítottak, ami arra vall, hogy már a selejtünkbe is kutatnak! Én biztosíthatom egyaránt Önt és Nemzetbiztonsági Hivatalt, hogy kémkedés nekem nem vajazza a fejem, soha ilyenben részt nem
veszek.
Drága Miniszter Úr, nekem félelmem már aggódássá duzzad, hogy ha innen
nem tûnök hirtelen, itten micsoda Hirosima lesz, arról nem beszélve, hogy
mint férfi bennem az is megfordul, hogy akkor esetleg Önök nõcsábász egyéneket is a feleségemre szabadítanak, nem csak tekintetszabályozó nõi egyéneket, akik engem hoznak mindig helyrehozhatatlan helyzetbe.
Miniszter Úr, mint azt láthatja végrendeletemben mindenem az Ön kezébe
ajánlottam, kérésem cserébe tehát mindössze annyi, hogy feleségemre még
hátralévõ életében fonjon védõhálót, kivéve alólam végre minden aggodalmat,
még a napokban látogassa meg!
Kérésem teljesítését, Miniszter Úr (tisztelt), elõre is köszönöm!

36

tiszatáj

