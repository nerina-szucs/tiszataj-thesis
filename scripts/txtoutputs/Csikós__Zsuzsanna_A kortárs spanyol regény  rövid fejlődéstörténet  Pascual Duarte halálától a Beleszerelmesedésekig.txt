
A kortárs spanyol regény
RÖVID FEJLÕDÉSTÖRTÉNET
PASCUAL DUARTE HALÁLÁTÓL A BELESZERELMESEDÉSEKIG
A tanulmány alcíme, amely két népszerû és ismert, magyarul is olvasható regény címe, két
korszakhatárt jelöl: Camilo José Cela 1942-ben kiadott, súlyos társadalmi mondanivalókkal
terhelt mûve a polgárháború utáni korszak elsõ jelentõs szépprózai alkotása, Javier Marías
2012-ben megjelent regénye pedig napjaink spanyol irodalmának egyik jellegzetes, a lebilincselõ történetmondást elõtérbe helyezõ darabja. Ennek a hetven évnek a fejlõdéstörténetét
igyekszik ez az írás dióhéjban felvázolni, természetesen a teljesség igénye nélkül.1 A két regény abból a szempontból is emblematikus lehet, hogy a Pascual Duarte halála megjelenését
követõen a frankóista cenzúra az egyházi vétó miatt  erkölcsileg kétségesnek találták a mûben ábrázolt anyagyilkosságot  betiltotta, míg a Beleszerelmesedések esetében maga a szerzõ
utasította vissza a neki odaítélt rangos állami irodalmi kitüntetést, ezzel fejezve ki tiltakozását a hatalmon lévõ Néppárt és a Mariano Rajoy vezette kormány politikája ellen.
A háború utáni spanyol regény története, amelyet mai vagy kortárs jelzõvel is illethetünk,
alapvetõen négy nagy korszakra bontható és ezek a korszakok szoros kapcsolatban állnak az
országban végbemenõ gazdasági, társadalmi és politikai változásokkal. Ez a négy periódus a
negyvenes évek egzisztenciális jellegû (individualista) realista prózája, az ötvenes évekre jellemzõ és az ún. „századközépi” nemzedékhez kapcsolódó társadalmi próza, a hatvanas évek
strukturalista vagy kísérleti mûvei, amelyeknek központi kérdése az önazonosság meghatározása lesz  ez a korszak egybeesik a latin-amerikai újpróza és az ún. „boom” nemzedékéhez
tartozó írók mûveinek térhódításával  végül a Franco-korszak utáni próza (1975-tõl), amelyet leginkább a sokszínûség, a több írói nemzedék és irodalmi irányzat együttélése jellemez.
Külön kell megemlíteni az emigráns prózát, azon szerzõk mûveit, akik a polgárháborút követõen elhagyni kényszerültek a hazájukat és más országokban (a nyelvi lehetõségek miatt fõképp Latin-Amerikában) telepedtek le. Az emigráció idején írt mûveik a Franco-korszak után
fokozatosan kerültek kiadásra saját hazájukban.
A háború utáni spanyol széppróza egyik sajátosságát az adja, hogy vannak olyan írók,
akiknek alkotótevékenysége az egész periódust felölelte, tehát az 1940-es években jelentek
meg az elsõ írásaik és egészen az 1990-es vagy a 2000-es években bekövetkezõ halálukig tevékeny szerepet vállaltak a spanyol irodalmi életben. A legismertebb nevek az irodalmi Nobel-díjat is megkapó Camilo José Cela, Miguel Delibes vagy Gonzalo Torrente Ballester.

1

Ez a tanulmány bevezetõje a szerzõ most készülõ A kortárs spanyol széppróza címû könyvének,
amely elõreláthatóan 2016-ban jelenik meg.

„

6

tiszatáj

A negyvenes évek prózája
A Franco-korszak elsõ évtizede és a hivatalos kultúrpolitika
Spanyolországot szinte teljesen romba döntötte a három évig tartó (19361939) és Franco
tábornok csapatainak gyõzelmével véget érõ véres polgárháború. A II. világháború idején
ugyan Spanyolország területén nem folytak harcok, de az ország egyre inkább elszigetelõdött. Hitlernek nem fûzõdött különösebb érdeke a spanyol csapatok bevonásához a háborúba. 1942 után Franco egyre inkább az antant felé próbált orientálódni, különösebb siker nélkül. Ennek az elszigetelõdésnek az egyik legnyilvánvalóbb jele az volt, hogy 1946-ban az
ENSZ-ben elutasították Spanyolország csatlakozási kérelmét, a NATO is hasonló határozatot
hozott és nem részesültek a Marshall-segélybõl sem.
Az ország a gazdasági csõd szélén állt és a negyvenes évek Spanyolországát leginkább a
nélkülözés jellemezte. Az éhezés, a szinte csak a belsõ termelésre épülõ gazdaság, az egyéni
és kollektív szabadságjogok hiánya és a napi szinten is érzékelhetõ terror határozták meg az
évtized történéseit. Az elszegényedés az élet minden területén, így a kultúrában is általánossá vált.
A jobboldali Franco-rendszer kultúrpolitikáját a Kádár-rendszer alatt Magyarországon is
olyan jól ismert három „T” (tilt, tûr, támogat) határozta meg. Tiltottak minden olyan mûvészeti alkotást, amely bármilyen módon kritikával illette a fennálló politikai rendszert, az azt
támogató katolikus egyházat, vagy a polgárháború elõtti köztársasági korszakot és a liberális
eszméket favorizálta. A polgárháború egyébként is teljes szakítást jelentett a spanyol „ezüst
század” irodalmával (az 1898-as nemzedék színrelépésétõl kezdve a polgárháború kirobbanásáig). A kedvezõtlen körülményeket tovább súlyosbította az a tény, hogy a legjobb és legismertebb írók vagy elhagyták az országot vagy felhagytak az írással. A kultúrát és ezen belül
az irodalmat is erõsen cenzúrázták: az 1938-ban érvénybe lépõ sajtótörvény értelmében
minden publikálásra szánt írást, a sport napilapokat is beleértve, elõzetes cenzúrának vetették alá. A törvénybõl azonban hiányoztak az egységes és koherens kritériumok, továbbá az
egyház, illetve a hivatalos kultúrpolitika által megfogalmazott alapelvek sem mindig estek
egybe.
Ez a szigorú, de anomáliáktól sem mentes cenzúra az írók jó részében egyfajta belsõ öncenzúrát alakított ki: pontosan ismerték azokat a korlátokat, amelyeket nem léphettek át,
azokat a témákat, amelyekrõl tilos volt szólni, így azután a mûveikben kerülték ezeket.
Ugyanakkor a hivatalos kultúrpolitika támogatását fõként a külföldi, sokszor ponyvairodalom szintû, a társadalmi mondanivalótól teljes mértékben eltekintõ mûvek élvezték.
A negyvenes évek legismertebb szerzõi
Természetesen ilyen körülmények között is maradtak olyan neves írók az országban, akik
túlélték a háborút, a maradás mellett döntöttek és az alkotásról sem kívántak lemondani. Közéjük tartoztak a híres 98-as nemzedék képviselõi közül Pío Baroja (18721956) vagy Azorín
(18731967). A polgárháború idején mindketten ideiglenesen elhagyni kényszerültek Spanyolországot, mert mindkét oldalról halálosan megfenyegették õket. A polgárháborút követõen visszatértek, de a kritikusok szerint az ezt követõen kiadott munkáik színvonala elmaradt a korábbi mûveikétõl.
A 98-as nemzedékkel kapcsolatban a hivatalos kultúrpolitika viszonyulása elég ellentmondásos volt: egyfelõl éles kritikával illették a nemzedék irodalmi tevékenységét, nyíltan

2016. március

7

„

megtagadni azonban nem merték: sõt, egyetlen kivétellel a 98-as írók valamennyi mûvét újra
kiadták.2 Az új kiadások azonban nagyon drága kivitelben kerültek a könyvesboltokba, így az
olvasók számára sokszor elérhetetlenek maradtak. Ügyes propagandalépésnek tekinthetjük
mindezt, hiszen ezek után senki nem vádolhatta a Franco-féle kultúrpolitikát azzal, hogy elhallgatta ezeknek az íróknak a tevékenységét. Másfelõl, több, tekintélynek örvendõ és kezdetben a falangisták mellé álló író, mint például Gonzalo Torrente Ballester, nyíltan védelmére kelt a 98-as nemzedék íróinak, azt hangoztatva, hogy irodalmi vonatkozásban a legtiszteletreméltóbb nemzedékrõl van szó, ami Spanyolországban a XVII. századtól kezdve csak létezett.
A polgárháborút követõ idõszak prózájának új impulzust azok a szerzõk adtak elõször,
akik a negyvenes években jelentek meg elsõ mûveikkel az olvasóközönség elõtt. A legismertebb közülük Camilo José Cela (19162002), akinek 1942-ben jelent meg a már említett
Pascual Duarte családja címû regénye.3 A barcelonai születésû Carmen Laforet (19212004)
Semmi címû regénye 1944-ben elnyerte az akkoriban alapított és az évek során az egyik legrangosabb irodalmi elismeréssé kinövõ Nadal-díjat. A mû azért hatott az újdonság erejével,
mert egy fiatal nõ szemszögébõl láttatja a történéseket egy olyan társadalomban, amelyet teljes mértékben a férfiak irányítanak, és amelyben a nõk szerepe a család és a háztartás ellátására korlátozódik. Carmen Laforet egyébként az elsõ képviselõje lesz a háború után fokozatosan kialakuló és folyamatosan jelen levõ nagyon nívós nõi irodalomnak, amellyel a késõbbiekben külön is foglalkozom.
García Serrano (19171988) 1943-ban megjelent La fiel infantería (A hû gyalogság) címû
munkája, amely az 1920-as évek spanyol diktátoráról, Primo de Riveráról elnevezett Nemzeti Irodalmi díjat kapta meg, és amelyet a Franco-i kultúrpropaganda egyik leghûségesebb terjesztõjének tartott Nacional kiadó jelentetett meg, a polgárháborúban a nacionalisták oldalán
harcoló katonák hõsi küzdelmének állított emléket. A mû ugyanakkor gyorsan lekerült a
könyvesboltok polcairól, az egyház ugyanis vétóval élt a szereplõk nem éppen erkölcsös magatartása miatt, akik a mise helyett inkább a bordélyházakat látogatták. Csak 1958-ban került újra kiadásra. A katalán származású falangista Ignacio Agustínak (19131974) 1944-ben
jelent meg két regénye, amelyek egy családregény elsõ köteteiként (Mariona Rebull, El viudo
Ríus, Az özvegy Ríus) láttak napvilágot. A szerzõ egy elõkelõ katalán család életét ábrázolja,
XIX. századi realista írói eszközökkel. A valladolidi születésû Darío Fernández Flórez (1909
1977) Lola, espejo oscuro (Lola, sötét tükör) címmel 1948-ban megjelent regénye egy madridi prostituált életét mutatja be a negyvenes években. Szintén a 40-es években jelenik meg a
már említett Gonzalo Torrente Ballester elsõ regénye, a Javier Mario.4
A bilbaói születésû, de élete nagy részét Madridban töltõ Juan Antonio Zunzuneguinek
(19011982) már a harmincas években is jelent meg regénye, de irodalmi pályafutásának
zöme a polgárháború utáni idõszakra esett. Pío Baroja után õ írta a legtöbb regényt hazájában. Mesterének Benito Pérez Galdóst és Pío Baroját tarthatjuk, az elõbbihez mûvei szereplõinek számában és széles tárházában, utóbbihoz a közvetlen és életszerû narrációi miatt ha2
3

4

A kivételt Leopoldo Alas, Clarín: La regenta (A fõbíróné) címû mûve képezte.
A magyarra is lefordított mûveknél a címeket magyarul jelölöm. Az összeállítás végén található bibliográfiában tüntettem fel a kiadásokhoz kapcsolódó adatokat.
A regény megjelenését követõen csak két hétig volt elérhetõ az olvasók számára, azután hirtelen eltûnt a könyvesboltokból, az utólagos cenzúra következtében.

„

8

tiszatáj

sonlítják. Regényeiben a háború utáni hanyatló és egyre inkább a szétesés jeleit mutató spanyol polgárságról festett hû képet. Nyelvezete sokban emlékezteti az olvasót a 27-es nemzedék egyik kiváló képviselõjének, Ramón Gómez de la Sernának a találmányára, a gregueríára
épülõ nyelvi fordulatokra, amely nem más, mint a metafora és a humor sajátos keveréke,
egyfajta szabad és szellemes gondolattársítás. Zunzunegui kétszer kapta meg a Nemzeti Irodalmi díjat, elõször La úlcera (A fekély, 1948) címû szórakoztató regényért, majd 1962-ben
az El premio (A díj) címû mûvéért. Zunzunegui az egyik legolvasottabb szerzõ volt a 60-as
években.
A negyvenes évek spanyol szerzõi esetében nem beszélhetünk egységes írói nemzedékrõl, ugyanakkor ezekben a mûvekben legtöbbször a kiábrándultság és a reménytelenség
gondolata fogalmazódott meg a szereplõk egyéni sorsa kapcsán. A legelterjedtebb irányzat a
„tremendismo” volt, a szó maga rútságot, nyomorúságot jelent, és a narratívák szintjén mindez fõként a cselekmény kegyetlenségében, a szereplõk erõszakosságában, mentális vagy fizikális fogyatékosságában és a nyers megfogalmazásban került kifejezésre. A valóság egy olyan
sajátos ábrázolásáról van szó, amely az emberi természet negatív vonásaira összpontosít. Ez
a fajta megközelítés nem új a spanyol irodalomban: a XVI. században megjelenõ és nagy népszerûségre szert tett pikareszk regény egyfajta modern változatával állunk szemben. Ezt a
szoros kapcsolatot jelzi többek között Cela harmadik, a Nuevas andanzas y aventuras de
Lazarillo de Tormes (Lazarillo de Tormes újabb viszontagságai és kalandjai) címmel 1944ben publikált regénye is, amely a klasszikus XVI. századi spanyol irodalmi hõst, Lazarillo de
Tormest kelti életre és helyezi saját korába a pikareszk regény kereteit megtartva.
Az ötvenes évek társadalmi prózája
Az ötvenes évek gazdasági-társadalmi változásai
A spanyol regény megújulása az ötvenes évek közepétõl kezdve részben az országban bekövetkezõ változásoknak is köszönhetõ. Spanyolország lassan kikerült az elszigeteltségbõl és
bekapcsolódott a világpiaci vérkeringésbe. A mérsékelt belsõ gazdasági fejlõdés jeleként fõként a középosztályba tartozók életszínvonala emelkedett.
A politikai enyhülést mutatta, hogy az Egyesült Államok és a Vatikán is felújította diplomáciai kapcsolatait Spanyolországgal. Ez utóbbi azért is volt kiemelkedõ fontosságú esemény, hiszen a katolikus egyház számított a Franco-rendszer egyik fõ ideológiai támaszának.
Az ország belépett az ENSZ-be és más világszervezeteknek is a tagja lett. A változások nemzetközi hátterében megtalálhatjuk a hidegháborút, a bipoláris világrend születését, ahol már
nem az volt a fõ kérdés, hogy a Franco rendszer antidemokratikus-e, hanem sokkal inkább az
számított, hogy erõsen antikommunista eszmeiséget képviselt.
A spanyol kultúrában is lágyabb szellõk kezdtek fújdogálni: elkezdõdött egyfajta párbeszéd az emigrációba kényszerült értelmiségiekkel, a cenzúra is megengedõbbnek mutatkozott, mint az elõzõ évtizedben. Az a tény pedig, hogy a spanyol állampolgároknak az évtized
végétõl lehetõségük nyílt külföldre utazni és onnan is jöhettek turisták, látogatók, nyitottabbá tette az országot: lehetõvé vált más kultúrák és más népek irodalmának a megismerése.

2016. március

9

„

A spanyol neorealista regény jellemzõi
A negyvenes évek individualista prózája után az ötvenes évek közepétõl a neorealista társadalmi regény lett az uralkodó irányzat. Az említett idõponttól kezdve mind nagyobb számban
jelentek meg olyan prózai alkotások a spanyol irodalmi élet palettáján, amelyek meghatározó
közös vonatkozásokkal rendelkeztek. Alapvetõen változott meg a regények szerkezete, a térben és idõben leredukált történésekhez nagyszámú szereplõ társult. A rövid idõintervallumban sokszor párhuzamosan játszódó események a jelenre korlátozódtak, a múltra szinte
semmilyen formában nem történt utalás. A regények tere jól behatárolt, konkrét, beazonosítható, valós helyszínek összességévé vált. Eltûnt az egyéni fõszereplõ, helyét szereplõk sokasága vette át, az egyén sorsa csak annyiban volt érdekes, amennyiben a bemutatásra kerülõ társadalmi csoporthoz való viszonya került ábrázolásra. Tematikailag mindez azt jelentette, hogy olyan regények születtek, amelyek az egyes társadalmi rétegekhez kapcsolódó közösségi, kollektív tudatot mutatták be.
Az új szerkezet új nézõpont alkalmazását is magával hozta: eltûnt a mindent tudó elbeszélõ, helyét és szerepét olyan narrátor vette át, akinek a mûködése leginkább a fényképezõgéphez hasonlítható: a szereplõk mozdulatait, beszédét, külsejét rögzítette, a környezetet,
amelyben mozognak, tehát csak a külsõségekre fókuszált és objektivitásra törekedett. Ez az
objektív technika egy szélesebb filozófián alapult, az Egyesült Államokban születõ behaviorizmuson (a viselkedés, mint az objektív megfigyelés egyetlen lehetséges tárgya). A behaviorista technikát alkalmazó íróknál alapvetõ a bizalmatlanság minden olyan dologgal szemben,
amit direkt módon nem lehet igazolni, éppen ezért a szereplõk beszédét minden kommentár
és magyarázat nélkül rögzítik. Ennek következményeként az ilyen típusú regényeknél bõségesen találhatunk köznapi nyelven és zsargonban írt párbeszédeket. Rövid mondatok, egyszerû mondatszerkesztés és a kijelentõ mód túlsúlya jellemzi stilisztikailag ezeket az alkotásokat.
A spanyol társadalmi regény szoros kapcsolatban állt az olasz neorealista mozival is,
gondolhatunk itt Vittorio de Sica vagy Visconti filmjeire többek között.
A spanyol neorealista regény elõfutáraként három prózai alkotást szoktak megemlíteni:
Camilo José Cela Méhkas címû regényén kívül, amit egyébként az író legjobb alkotásának tart
a kritika, José Suárez Careo: Las últimas horas (Az utolsó órák) címû mûvét 1949-bõl és Luis
Romero: La noria (A kút) címen 1951-ben kiadott munkáját. A Cela által 19451950 között
írt regény elõször Buenos Airesben jelent meg 1951-ben, az érvényben lévõ spanyol cenzúra
miatt. A mû elsõ spanyol kiadására 1963-ban került sor, a teljes szöveg pedig 1966-ban látott
napvilágot. A regény Madridban játszódik 1943 decemberében és két és fél nap történetét
meséli el, amely a mûben feltûnõ mintegy 160 szereplõ beszéde, cselekedetei és mozdulatai
alapján kerül bemutatásra. A regény egységét a nyomasztó társadalmi légkör adja, a nyomor,
amely szinte az összes szereplõt sújtja. A mû zárómondatai ambivalens életérzést fogalmaznak meg: a reménytelen monotónia mellé azért némi optimizmust is csepegtet a szerzõ: „A
reggel, ez az örökösen ismétlõdõ reggel, játszik egy kicsit; megváltoztatja ennek a potyalesõ
városnak, ennek a sírgödörnek, ennek a méhkasnak az arculatát”5
José Suárez Careo (19142002) mexikói származású író  hat éves korában került Spanyolországba , aki regényéért megkapta a Nadal-díjat. A Las últimas horas egy nihilista mû,

5

C. José Cela, Méhkas, Budapest, 2011, 267.

„

10

tiszatáj

amely a kor létbizonytalanságát fejezte ki. Egy falatozóban zajlanak az események egyetlen
este, a szereplõk pedig ebbe a falatozóba betérõ emberek.
Luis Romero (19162009) barcelonai író alkotása, amely szintén elnyerte a Nadal-díjat,
sok tekintetben hasonlít Cela mûvére. A címben szereplõ kút olyan, mint a méhkas: az emberek egymás mellett élnek ugyan, de magányosan: nincsenek valódi emberi kapcsolatok.
Ugyanúgy egy nagyváros  ebben az esetben Barcelona  mindennapjait mutatja be, viszonylag nagyszámú szereplõt vonultat fel (mintegy 40) a társadalom legkülönbözõbb rétegeibõl.
Az események egyetlen napra korlátozódnak, amely ugyanolyan, mint a tegnap és a holnap. A
rutin, a monotónia és a szorongás határozzák meg az emberek mindennapi létét.
A spanyol neorealista regény fõbb témái között megtalálhatjuk a tétlenség, az emberi
passzivitás és konformizmus ábrázolását éppúgy, mint a vidék, a falu életének, a munka világának és a nagyvárosokban szegénynegyedeiben uralkodó nyomorúságos körülményeknek a
bemutatását.
Külön ki kell emelni az útleírások vagy úti irodalom jelentõségét, amelyek a korabeli Spanyolország egy-egy régiójáról a dokumentumfilmek hitelességével kívántak szólni. Ennek az
áramlatnak is Camilo José Cela volt az elõfutára a 40-es években, az 1948-ban megjelent
Viaje a la Alcarria (Utazás Alcarriába) címû munkája a guadalajarai régióban található és
méztermelésérõl híres tartományt mutatja be. Az útleírás egy valós utazás élményein alapul,
melyen a szerzõ 1946 júniusában vett részt, és amelyrõl feljegyzéseket is készített. Cela mûvének egyik sajátossága, hogy nem egyes szám elsõ személyben meséli el a tapasztalatait,
hanem harmadik személyben, akit „az utazó”-ként azonosít, ezzel is kiemelve történetének
dokumentarista jellegét. A narrátor-utazó Madridból indul, hogy felfedezze azt a valódi vidéki Spanyolországot, amely oly sokban különbözik a hivatalostól.
A „századközépi” nemzedék és fõbb képviselõi
A neorealista regény Spanyolországban az ún. „századközépi” nemzedék íróihoz kapcsolódik.
Mindannyian 1924 és 1936 között születtek, tehát a polgárháború és annak következményei
nagymértékben meghatározták ifjúságukat és tanulmányaikat. Zömében Madridban jártak
egyetemre, többen közülük elkötelezett baloldaliak voltak. Írásaik ugyanazon folyóiratokban
jelentek meg és ugyanannál a kiadónál publikáltak. Irodalmi összejöveteleiket a Gijón nevû
kávéházban tartották. Közös vonásuk, hogy elégedetlenek voltak a társadalom állapotával, és
elégedetlenségüknek az objektív bemutatás eszközével adtak hangot. Ez sokszor azt is jelentette, hogy a társadalmi mondanivaló elõnyt élvezett az esztétikai jelentéssel szemben.
A nemzedékhez tartozó szerzõk többsége az 1960-as évektõl kezdve felhagyott a társadalmi regény mûfajával, tehát irodalmi pályájuk csak egy meghatározott szakaszán írtak
ilyen típusú mûveket. Az 1954-es esztendõ indította útjára a „századközépi” írókat, ekkor és
a következõ években válnak országosan ismertté és olvasottá a nemzedék fõ képviselõi: Rafael Sánchez Ferlosio (1927), Juan García Hortelano (19281992), Jesús Fernández Santos
(19261988), Ana María Matute (19252014), Carmen Martín Gaite (19252000), Ignacio
Aldecoa (19251969), Juan Marsé (1933) továbbá Juan Goytisolo (1931), Luis Goytisolo
(1935), Alfonso Grosso (19281995) és López Salinas (19252014).
Rafael Sánchez Ferlosio magyarul is olvasható A Jarama címû regényét (1954), amelyet a
közönségesség eposzának is neveznek triviális cselekménye miatt, a behaviorista széppróza
egyik legjelentõsebb alkotásaként tartják számon. A banalitás, a mentális szegénység, a közömbösség, amely mind az életuntság érzésébõl fakad, hûen tükrözik az akkori spanyol tár-

2016. március

11

„

sadalom életérzését. A spanyol kisember alakja áll a regény középpontjában, a sok szereplõ
mind egyformának tûnik, az olvasó nehezen különbözteti meg egyiket a másiktól, de ennek
nincs is jelentõsége, mert ezek a szereplõk egymással felcserélhetõk. Erre utal az is, hogy a
párbeszédeknél sokszor nem is kerül jelölésre a beszélõ, a csoporthoz tartozó bármelyik
személy mondhatná az adott mondatot vagy tehetné meg a leírt mozdulatot. Lényegtelen tehát a nevük, mert nem válnak önálló személyiségekké.
A hatvanashetvenes évek kísérleti-strukturalista prózája
A hatvanas évek gazdasági-társadalmi változásai
A hatvanas évek Spanyolországát általánosságban viszonylagos puhulás jellemezte gazdasági
és társadalmi vonatkozásban is. Ha néhány újdonságot ki szeretnénk emelni, akkor megemlíthetjük, többek között a katolikus egyház és a Franco-rendszer közötti szoros kapcsolat lazulását, az ETA és vele együtt a baszk szeparatista törekvések megjelenését, a katalán nacionalizmus felerõsödését, és az egyre gyakoribb sztrájkokat a dolgozók jogaiért (munkabér,
munkaidõ stb.). Az 1959-ben életbe léptetett ún. Stabilizációs Terv a gazdaság liberalizációját
tûzte ki fõ célul, háttérbe szorítva egyidejûleg az állami szerepvállalást. A külföldi tõke egyre
nagyobb mértékben áramlott az országba, az ötvenes évektõl megindult gazdasági fejlõdés
töretlenül ívelt felfelé. Az ipari fejlõdés hatására a vidéki lakosság tömegével költözött a
nagyvárosokba vagy ment külföldre (ez utóbbiak száma mintegy egymillióra tehetõ). A kivándorlás elszívta a felesleges munkaerõt is. Ez a fajta nyitás azt is jelentette, hogy egyre nagyobb számban érkeztek turisták is az országba, akik új szokásokat és életszemléletet is magukkal hoztak.
Figyelembe véve Franco elõrehaladott korát, idõszerûvé vált az utódlás kérdése is, így
került sor 1969-ben XIII. Alfonz unokájának, János Károlynak a kijelölésére az említett szerepkörre.
Témánk szempontjából mindenképpen meg kell említeni az 1966-os sajtótörvényt is,
amely tovább enyhítette a cenzúrára vonatkozó megkötéseket.
A kísérleti-strukturalista regény jellemzõi
A hatvanas évek elejétõl kezdve a társadalmi regény egyre inkább háttérbe szorult, amelynek
egyik legfõbb oka az volt, hogy tucatjával jelentek meg az ilyen típusú prózai alkotások és az
olvasók egyszerûen belefáradtak, beleuntak ezeknek a szinte egyformának ható mûveknek
az olvasásába. Azt is meg kell említeni, hogy ezek a munkák egyre inkább elszakadtak a társadalmi valóságtól, mivel a szegénység, a nyomor leírásának állandó ismétlése nem tükrözte
az ország valós állapotát: a gazdasági fejlõdésnek köszönhetõen az emberek is valamivel jobb
körülmények között élhettek.
Az íróknak tehát új kifejezési formákat kellett találniuk, új értékrendet közvetíteni és ezt
az alapvetõen szubjektív, módszerét tekintve pedig kísérleti-strukturalista prózában vélték
megtalálni. Visszatért a mindent tudó narrátor, a hangsúly pedig a mûvek szerkezetére helyezõdött. Új elemként jelent meg a képzelet és a fantázia világának beiktatása a prózai mûvekbe és a kifinomult  sokszor tudományos precizitással használt  nyelvezet. Tartalmi vonatkozásban az önmeghatározás, az egyén személyiségjegyeinek a meghatározása lett a fõ

„

12

tiszatáj

téma. Az identitáskeresés három szinten zajlott egyidejûleg: a szereplõ egyén szintjén, a társadalmi kapcsolatok vonatkozásában és abban a történelmi idõben, amelybe beleszületett.
Az ilyen típusú regények fõszereplõje inkább szemlélõdõ, passzív lény, semmint cselekvõ
ágens. Próbálja saját magát kiismerni, meghatározni a társadalomban betöltött szerepét, de
ez a vállalkozás sokszor kudarcra van ítélve, állandó tépelõdéseinek, önmarcangolásának
eredménye sokkal inkább a menekülés, semmint a ki vagyok én kérdésre adandó válasz
pontos meghatározása. Elmerül a múltban, saját képzelete világában, elveszettnek tûnik és
nehéz róla pontos jellemrajzot készíteni, az állandó átalakulás állapotában található.
A mûvek hátteréül szolgáló történelmi korszak a jelen Spanyolországa a maga összetettségével és bonyolultságával, amely a szereplõk számára sokszor egy labirintusra hasonlít. Az
ilyen típusú regényeket a szerkezeti bonyolultság jellemzi: több narrátor, több nézõpont,
belsõ monológok dominanciája, az idõrendi sorrend felborítása mind-mind az írók által elõszeretettel alkalmazott technikák közé tartoznak.
Az irányzat elsõ jelentõs alkotása Luis Martín-Santos (19241964) Tiempo de silencio (A
csend ideje) címû, 1962-ben megjelent regénye volt. Ezt követték az évtized végéig olyan
reprezentatív mûvek, mint Juan Goytisolo Személyleírás, (1966), Miguel Delibes Cinco horas
con Mario (Öt óra Marióval, 1966) és Parábola del náufrago (A hajótörött példázata, 1969),
Juan Marsé Utolsó délutánok Teresával (1966) valamint Juan Benet (19271993) Volverás a
Región (Vissza fogsz térni Regiónba, 1967) címû alkotásai.
A kísérleti-strukturalista próza még a hetvenes évek elsõ éveiben is népszerû volt, ezt jelzik olyan kiváló regények, mint Juan Goytisolo Reivindicación del conde Don Julián (Don Julián
gróf követelése, 1970) és Juan sin tierra (Földnélküli János, 1975) címû mûvei, Camilo José
Cela Oficio de tinieblas, 5 (A sötétség szolgája, 5, 1973) címû munkája, Carmen Martín Gaite
Retahilas (Hosszú sorok, 1974) címû regénye vagy éppen Gonzalo Torrente Ballester La
saga/fuga de J. B. (J. B. mondája/szökése) címet viselõ önirónikus regénye, amely magát a
túlbonyolított szerkezetû irányzatot parodizálta.
A felsorolt szerzõk korántsem teljes listájából kitûnik, hogy különbözõ nemzedékekhez
tartoztak: Gonzalo Torrente Ballester, Miguel Delibes, Camilo José Cela már a negyvenes
években megjelentették elsõ mûveiket, Juan Goytisolo, Juan Marsé vagy Carmen Martín Gaite
a századközép íróiként kezdték irodalmi pályafutásukat, Luis Martín-Santos és Juan Benet
pedig a hatvanas évek írói nemzedékéhez tartoztak.
A kísérleti-strukturalista prózában az írók a vallomás (Delibes, Goytisolo), a szatíra (Marsé, Ballester) vagy pedig az elégia (Benet) formáját választják gondolataik közlésére. A társadalmi regényt jellemzõ tényszerûség itt ékes, sokatmondó vallomásba csap át, a kritikai
szándék mindent elsöprõ szatírává válik, és a lehetséges változás reménye a reménytelenség,
a pusztulás, a meghiúsulás elégiájává lesz.
Fontos megemlíteni ezzel az irányzattal kapcsolatban, hogy térnyerése egybeesett a spanyol-amerikai újpróza sikeríróinak világhírûvé válásával. A hatvanas években épp a spanyol
kiadók vállaltak úttörõ szerepet abban, hogy olyan korszakos írók, mint Julio Cortázar, Carlos
Fuentes, García Márquez vagy Mario Vargas Llosa mûvei Európában és Spanyolországban is
egyre népszerûbbé váljanak. A spanyol-amerikai újpróza világsikere háttérbe szorította a félszigeti szerzõk alkotásait a spanyol olvasóközönség elõtt, ami nem kis mértékben frusztrálhatta magukat a szerzõket is.

2016. március

13

„

Az emigráns próza
Némi túlzással igaz lehet az állítás, hogy a Franco-korszak idején a spanyol irodalom az Atlanti-óceán két partján íródott, hiszen a polgárháború alatt és közvetlenül utána értelmiségiek, köztük írók jelentõs csoportja hagyta el Spanyolországot. Elsõ állomásuk általában Franciaország volt, ahol éveket kellett menekülttáborokban tölteniük, majd innen a II. világháború befejezését követõen zömében spanyolajkú amerikai államokban, fõként Mexikóban, telepedtek le, így legalább nyelvi problémáik nem voltak.
A számûzetésbe kényszerült írók többsége ismert és elismert alkotónak számított a harmincas évek Spanyolországában, így az új hazában hamarosan szembesülniük kellett azzal a
ténnyel, hogy elveszítették korábbi olvasóközönségüket. Két kitûnõ tanulmány is foglalkozik
ezzel a kérdéssel, Manuel Andújar (19131994) Crisis de la nostalgia (A nosztalgia válsága)
és Francisco Ayala (19062009) Para quién escribimos nosotros? (Kinek írunk mi?), amelyekben egyértelmûen megfogalmazódik, hogy ha az írók új olvasókat akarnak szerezni, akkor új témák után kell nézniük, hiszen a Spanyolország sorsán való töprengés kevéssé fogja
érdekelni jövõbeli olvasóikat. Így azután az emigrációba kényszerült írók többsége, ha írt is
hazája múltjáról a mûveiben, próbált az amerikai kontinens jelenéhez kapcsolódó témákkal
foglalkozni és olyan mûveket alkotni, amelyek nem köthetõek konkrét helyhez és idõhöz.
A spanyol emigráns próza három emblematikus figurájának Max Aubot (19031972),
Ramón Sendert (19011982) és Francisco Ayalát tartják. Külön kategóriát képviselt Jorge
Semprún (19232011), aki Franciaországban telepedett le és francia nyelven írta a regényeit, tehát nem csupán hazát cserélt, hanem nyelvet is.
Max Aub különleges életutat járt be, hiszen francia-német zsidó családból származott és
11 éves volt, amikor a család, az I. világháború kitörését követõen Spanyolországba költözött.
Apját elkísérte az üzleti útjaira, így volt lehetõsége keresztbe-kasul bejárni az országot és
megismerni annak legeldugottabb szegleteit is. Aub irodalmi pályafutását avantgarde íróként
kezdte, a polgárháború kitörésekor nyíltan a köztársaságiak oldalára állt és Párizsban, a szocialista kormány képviseletében kulturális tanácsosként dolgozott. A polgárháború végét követõen éveket töltött francia és algériai menekülttáborokban, amíg 1942-ben végre sikerül
megszöknie. Mexikóban telepedett le, ahol 1972-ben bekövetkezett haláláig élt.
Aub irodalmi munkássága nagyon gazdag és változatos, több mint 30 regényt írt, csaknem ugyanannyi novellát, több színházi mûvet és rengeteg irodalmi, kulturális és politikai
tárgyú tanulmányt.
Max Aub nevéhez fûzõdik az egyik legjelentõsebb regényciklus, El laberinto mágico (A
mágikus labirintus) címmel, ami a spanyol polgárháborúról megjelent. A hat regény, amely
1943 és 1968 között került kiadásra, leginkább a Benito Pérez Galdós által a Napóleon elleni
függetlenségi harcokról és a XIX. századi spanyol történelem fõbb eseményeirõl írt Episodios
Nacionales (Nemzeti Epizódok) ciklusra, valamint Dos Passos U.S.A. trilógiájára emlékezteti
az olvasót.
Aub mûvei közül érdemes kiemelni két igen eredeti, a fikció és a valóság kapcsolatával
mesterien játszadozó alkotást. Az egyik egy kisregény, amely 1960-ban látott napvilágot, La
verdadera historia de la muerte de Francisco Franco (Francisco Franco halálának igaz története) címmel. Már a címbõl világossá válik, hogy egy gyilkos tréfával áll szemben az olvasó, hiszen Franco még ereje és hatalma teljében volt a publikálás évében. A címbeli igaz történet
kifejezés a valóságot hangsúlyozza, miközben egy kitalált történetrõl van szó, amely azt me-

„

14

tiszatáj

séli el öt tételben, hogy egy mexikói pincér, egy bizonyos Ignacio Jurado Martínez hogyan öli
meg a diktátort 1959 júliusában csak azért, mert képtelen tovább elviselni a spanyol emigránsok évek óta zajló állandó hangos vitatkozását és keserédes nosztalgiáját a polgárháború
eseményeivel kapcsolatban, amelyeken képtelenek túltenni magukat. Azt reméli, ha Franco
meghal, akkor az emigránsok is hazamennek végre és hõn szeretett munkahelye, a kávéház
ismét a béke és a nyugalom szigete lesz. Természetesen Franco Spanyolországában azonnal
betiltották még a mû címének az említését is, mert úgy vélték, hogy az elbeszélés nyílt felhívás a tábornok megölésére.
Nem kevésbé szórakoztató és újszerû a Jusep Torres Campalans címû regénye (1958,
Spanyolországban elõször 1970-ben kerül kiadásra), amelyben egy fiktív katalán kubista festõ életútját mutatja be oly módon, mintha valós személyrõl lenne szó. A regényben az 1886ban született Campalanst csupa valós személyiség veszi körül, mint például Picasso vagy Juan Gris, akit fõ ellenségének állít be. A valóság és fikció összefonódása odáig fajul, hogy az illusztrációkkal kísért könyv, amelyek Jusep Torres Campalansnak tulajdonított, de valójában
Max Aub által készített alkotások, még pontos katalógust is közöl a kubista mûvész képeirõl.
Találhatunk még egy közös fotót is Campalansról és Picassóról, amely természetesen szintén
az író saját „szerzeménye”. A regény szerkezete a kubista alkotásokra emlékezteti az olvasót,
totális perspektívából kívánja láttatni és bemutatni a campalansi mûvészetet.
Az emigráns próza különleges képviselõje volt Jorge Semprún, aki a Franciaországban
töltött évei alatt francia nyelven kezdett publikálni, így ezen a nyelven jelent meg világhírû
regénye, a Nagy utazás is 1963-ban, míg a spanyol változat csak 1976-ban került kiadásra.
Elsõ spanyol nyelven megjelent mûve az Autobiografía de Federico Sánchez (Federico
Sánchez önéletírása, 1977), amelyben saját élettörténetét mesélte el. A címben szereplõ Federico Sánchez név az író álneve volt az illegalitásban, ebben a mûvében pedig megírta, hogy
miért is zárták ki a Spanyol Kommunista Párt soraiból. Semprún egyébiránt 1988-ban tért
vissza Spanyolországba és hamarosan kormányzati tisztséget is vállalt Felipe González kormányának kulturális minisztereként. 2003-ban megjelent Húsz év, egy nap címû regénye a
polgárháború eseményeit idézi fel.
A Franco-korszak utáni regény fejlõdése (19751990)
Gazdasági, társadalmi és politikai változások
Francisco Franco 1975 novemberében bekövetkezett halálával Spanyolországban új politikai
korszak vette kezdetét: fokozatosan megkezdõdött a demokratikus átmenet folyamata,
amelynek eredményeképpen az ország alkotmányos monarchia lett. A demokratikus átmenet idõszaka a szocialista párti Felipe González kormányra kerülésével zárult le 1982-ben.
Az egészen 1996-ig hatalmon maradó González kormányzatnak az elsõ kormányzati ciklus idején sikerült a gazdaságot stabilizálnia és ennek eredményeképpen az ország az EU tagja lett 1986-ban. A második kormányzati ciklus alatt (19861989) erõteljes gazdasági és infrastrukturális fejlesztésekre került sor jórészt EU-s források segítségével. Spanyolországról
lassanként, mint jóléti államról lehetett beszélni, ugyanakkor egyre inkább szétnyílt a társadalmi olló, nõttek a társadalmi különbségek, amelyek egyre nagyobb elégedetlenséget okoztak és végül az 1989 decemberében bekövetkezõ általános sztrájkhoz vezettek.

2016. március

15

„

Sokszínû széppróza
Az 1975 után végbemenõ gazdasági, társadalmi és politikai változások a kulturális fejlõdésre
is hatást gyakoroltak, amelynek elsõ jeleként megszûnt a kulturális termékek cenzúrázása és
nem maradtak tabutémák a mûvészek, írók számára.
Az emigrációba kényszerült írók egy része visszatért Spanyolországba, mivel az 1975ben és 1976-ban kihirdetésre került két királyi dekrétum amnesztiában részesítette azokat
az értelmiségieket, akik a polgárháború idején hagyták el az országot.
Mindezek a változások három fontos következménnyel jártak az irodalom vonatkozásában. Azok a mûvek, amelyek eddig tiltott alkotásoknak számítottak Spanyolországban, most
végre megjelenhettek a legjelentõsebb könyvkiadók gondozásában. A megcsonkított, cenzúrázott szövegek eredeti formájukban, teljes terjedelmükben kerültek kiadásra. Az emigrációban megjelent alkotások most már hivatalosan is bekerültek a spanyol irodalom történetébe,
több szerzõt és mûveiket jelentõs irodalmi díjjal tüntettek ki.
Ugyanakkor azt is el kell ismerni, hogy a hetvenes évek közepén a spanyol széppróza fejlõdését tekintve bizonyos válságjelek mutatkoztak. A kísérleti-strukturalista próza kifulladóban volt, és újabb írói nemzedékek sem jelentkeztek akkoriban. A véleményszabadságtól, a
cenzúra eltörlésétõl mindenki azt várta, hogy az íróasztalok fiókjaiból remekmûvek sora kerül elõ, ám nem így történt. Ezzel kapcsolatban jegyezte meg Camilo José Cela 1979-ben egy
interjúban, hogy micsoda paradoxon, hogy Franco idején jobb mûvek születtek, mint mostanában. Az olvasók érdeklõdése a végbement társadalmi-politikai változások miatt is egyre
inkább a történelmi munkák felé fordult, az igazság megismerése sokkal fontosabbnak tûnt
adott pillanatban, mint a szépirodalom.
Minden negatív tényezõ ellenére 1975-ben mégis megjelent egy olyan regény, amely
nagymértékben hozzájárult a késõbbiekben a mûfaj megújulásához és annak a sokszínûségnek a megteremtéséhez, amely a spanyol kortárs szépprózát a mai napig jellemzi. Eduardo
Mendoza (1943) La verdad sobre el caso Savolta (Az igazság a Savolta-ügyrõl) címû munkájáról van szó, amelyet a demokratikus átmenet elsõ fontos alkotásaként tartanak számon. Sajnos magyar fordításban ez a mû még nem olvasható, de más Mendoza-regények, a nem kevésbé sikeres, a háttérben Barcelona világvárossá fejlõdését bemutató A csodák városa, illetve az egyik legújabb, Pomponius Flatus különös utazása már igen.
Az 1975-ös Mendoza regény nagy érdeme, hogy újra a történetre és a történetmondásra
helyezte a hangsúlyt, szemben a strukturalista próza diszkurzív jellegével. Egy bûnügyi történetrõl van szó, amelynek társadalmi hátterét az 19171919 között zajló barcelonai társadalmi megmozdulások adják. A címben szereplõ Savolta egy gazdag barcelonai vállalkozó, aki
gyilkosság áldozata lesz és rejtélyes körülmények között leli halálát a munkások megmozdulásával rokonszenvezõ újságíró is. Az események felderítésére sok év távlatából, egy bírósági
tárgyalás révén kerül sor. A regény emblematikussá lett mind a megjelenés dátuma miatt,
mind pedig szintetizáló jellege révén, hiszen többfajta narrációt foglal magába. Egyidejûleg
krimi, társadalmi realista és történelmi regény is, átmenetiségét jól mutatja, hogy amíg a regény elsõ része sokat megõriz a kísérleti-strukturalista próza sajátos vonásaiból  több elbeszélõszál, különbözõ nézõpontok és diszkurzív formák beépítésével, a második részben a
szerkezet teljesen megváltozik, a mindent tudó narrátor veszi át a fõszerepet, õ irányítja a
cselekményt és állandósul a párbeszéd.

„

16

tiszatáj

A széppróza igazi feltámadása a nyolcvanas évekre tehetõ, amelyben nagy szerepet játszott az is, hogy különbözõ írói nemzedékek együttesen voltak jelen akkoriban az irodalmi
palettán. A negyvenes években már publikáló szerzõk továbbra is aktívak voltak, és még
mindig képesek a megújulásra (Cela, Delibes, Torrente Ballester). Több, az emigrációból viszszatért író is bekapcsolódott a spanyol irodalmi vérkeringésbe (Francisco Ayala, Rosa Chacel,
Manuel Andújar), a századközép nemzedékének írói is a kor kívánalmaihoz igazított új alkotásokkal jelentkeztek (Juan Goytisolo, Carmen Martín Gaite, Ana María Matute, Juan Marsé,
García Hortelano), és megjelent egy új írói nemzedék is, a 68-asok, akik már mind a polgárháborút követõen születtek. Ennek az új nemzedéknek az írói jól ismerték az európai és az
amerikai irodalmat és különösen vonzották õket a latin-amerikai újpróza, a „boom” nemzedékéhez tartozó írók munkái, akik közül külön is kiemelhetõ és megfigyelhetõ az argentin
Julio Cortázar hatása. Olyan ismert nevek tartoznak ehhez a nemzedékhez, mint például a
már említett Eduardo Mendoza, a sajátos krimijeirõl és politikai regényeirõl híressé vált Manuel Vázquez Montalbán (19392003), a világszerte népszerû Javier Marías (1951), Luis
Mateo Díez (1942) vagy éppen a hétköznapi fantasztikum világát megidézõ Juan José Millás
(1946). Ezek a szerzõk a magyar olvasók elõtt sem ismeretlenek, mivel több mûvüket is lefordították.
A demokratikus átmenet idõszakának szépprózai alkotásait legfõképpen a sokszínûség
jellemezte: a metaregény, a nõi irodalom, a történelmi regény, a krimi és intrikus regény
(krimi elemekben bõvelkedõ és annak szerkezetére épülõ mû), valamint a tényirodalom (legismertebb képviselõje Francisco Umbral) mind-mind nagy népszerûségnek örvendtek az akkori spanyol olvasók körében. Nagyon fontos leszögezni azonban, hogy nem húzódik szigorú
határ az egyes regényfajták között, sõt, sokkal inkább a mûfajok átjárhatósága figyelhetõ
meg, például egy történelmi regény lehet egyben krimi és kalandregény is, de a tényirodalomban is találunk krimi elemeket, nyomozást, intrikát stb.
Összességében ezek az irányzatok is azt mutatják, hogy történt egyfajta visszatérés a hagyományos regényhez, amelynek középpontjában a fõhõs története és sorsa áll. Az esetek
többségében nem lehet a regényeket egyik vagy másik csoportba beskatulyázni, sokszor több
irányzat is megjelenik egy-egy narratíván belül. Ami viszont biztos, hogy ebben az idõszakban továbbra is meghatározó maradt a realista ábrázolásmód.
A spanyol regény a kilencvenes évektõl napjainkig
Gazdasági-társadalmi változások az 1990-es évektõl napjainkig
1996-ig Spanyolországban folytatódott a szocialista párti kormányzás. Az 1992-ben Barcelonában megrendezett Olimpiai Játékok és a Sevillai Világkiállítás azt a képet sugallták, hogy az
ország valódi modern állammá lett és két évtized alatt nagyon messze került a Franco-féle
Spanyolországtól.
Ugyanakkor a kilencvenes években a spanyol gazdaság egyre nehezebb helyzetbe került,
amit csak tetézett a hibás gazdaságpolitika, az infláció és az egyre növekvõ munkanélküliség.
A korrupciós botrányok és a Néppárt igen kemény választási kampánya után 1996-ban, a választásokat követõen, a Néppárt vezetõje, José María Aznar alakíthatott kormányt.
Az elsõ néppárti kormányzás alatt (19962000) sikerült stabilizálni a gazdaság állapotát,
csökkenteni a munkanélküliséget, teljesíteni a maastrichti kritériumokat, így 2002-ben sor

2016. március

17

„

került az euro bevezetésére. A 2004. március 11-én történt terrortámadás, amelynek mintegy 200 halálos áldozata és majdnem 2000 sebesültje volt, a Néppárt választási vereségét jelentette. A kormány végig azt állította, hogy az ETA volt az elkövetõ, de késõbb kiderült, hogy
az Al-Káida robbantott az Atocha pályaudvar közelében.
Az újabb szocialista kormányzati periódus 2011-ig tartott. Spanyolországot igen súlyosan
érintette a 2000-es évek gazdasági világválsága, többek között az építõipar csõdje, a háztartások nagymérvû eladósodása, soha nem látott magasságba emelkedett a munkanélküliség,
és ezen belül is a fiatalok állástalansága.
Társadalmi vonatkozásban az egyik legsúlyosabb probléma a bevándorlók nagy aránya. A
90-es évek második felétõl bekövetkezõ gazdasági növekedés hatására Spanyolország egyre
vonzóbb lett a külföldrõl kivándorlók szemében, a 2000-es évektõl pedig a világ egyik legtöbb bevándorlóját fogadó országa lett.6
A kultúra és az irodalom helyzete 1990 után
A jóléti állam megszületése paradox módon a kultúra vonatkozásában egyfajta ideológiai kiüresedést hozott magával, az újonnan jelentkezõ valós társadalmi problémák, mint például a
társadalmi kirekesztettség, a kábítószer fogyasztás, vagy a munkanélküliség, nem nagyon kerültek be témaként az irodalomba. Divat volt a könyv, az olvasás, de a ponyva és a minõségi
irodalom nem határolódott el egymástól, sokkal inkább a piacgazdaság érdekeinek megfelelõen tömegcikké vált. Ez azonban nem feltétlenül járt együtt a széppróza igényességének a
fenntartásával.
A spanyol irodalomban is általános tendenciává vált a komercializálódás: a kiadók diktálták a feltételeket, minél egyszerûbb nyelvezettel megírt, könnyen fogyasztható, de a cselekmény vonatkozásában nagyon fordulatos mûveket vártak, amit viszonylag nagy példányszámban el tudtak adni. Az olvasó megnyerése minden áron, ez volt a fõ célkitûzés, és az eladási mutató lett a sikeresség egyedüli fokmérõje, bár az sem ártott, ha az adott mû alkalmasnak bizonyult arra, hogy mozifilmet készítsenek belõle. Egy sikeres film után ugyanis
még nagyobb példányszámban el lehetett adni az adott regényt.
1990 után nagymértékben nõtt a publikáló írók száma, amiben nagy szerepet játszottak a
megszaporodó irodalmi díjak és fõként az ezekkel járó jelentõs pénzdíjak.
A kiadók két dologért versengtek: a fiatal írókért és a nõi olvasókért. Ugyanakkor nagyon
is határozott módon formálták az irodalmi közízlést, egyes nagyobb, tekintélyesebb kiadóknál megjelent mû mintha már eleve garancia lett volna a sikerre és persze a tömegkommunikációs eszközök befolyásoló hatását sem kell elfelejteni, már csak azért sem, mert sokszor a
kiadók és az írott sajtó, rádió és tv között gazdasági összefonódás is volt.
Az egyszerû olvasó jól manipulálható játékszerré vált, ezt szolgálták például a sikerlisták
vagy eladási listák is. A cél kettõs volt, minél több mûvet eladni és befolyásolni a közgondolkodást. Ugyanakkor ez az idõszak nemzetközi viszonylatban a kortárs spanyol próza aranykorának is számított, sok nyelvre fordítottak le viszonylag nagyszámú mûvet.
A fõbb tendenciák nem változtak túlságosan, a fantasztikus próza megerõsödése jelenti
az egyik jelentõsebb újdonságot, illetve a humor, a paródia és a szatíra elemeinek alkalmazása a szereplõk jellemének kidolgozásában, ezzel is utalva a valós emberi értékek hiányára a
6

Lénárt András, „Bevándorlók a mai Spanyolországban  szubjektív közelkép a mai fõvárosról”, Mediterrán Világ, 2010/15. szám, 5566.

„

18

tiszatáj

mai társadalomban. Elõtérbe kerültek az egyes szám elsõ és második személyû narrációk,
amelyek a személyes, a belsõ világ ábrázolását elõnyben részesítõ elbeszélések népszerûségét jelzik. Domináns irányzat azonban nincs és sokszor közös vonásokat sem könnyû találni,
de továbbra is marad a mûfaji átjárhatóság, a regényfajták közötti laza határvonal.
Továbbra is jól megfigyelhetõ a különbözõ írói nemzedékek együttélése. A „nagy öregek”
újabb regényekkel jelentkeztek, példaként említhetjük Miguel Delibes El hereje (Az eretnek)
címû, mind a kritika mind pedig az olvasók körében nagy sikert aratott regényét 1998-ból.
Camilo José Cela 1993-ban jelentette meg az El asesinato del perdedor (A vesztes megölése)
címû regényét, 1994-ben pedig a Planeta Díjat elnyerõ, bár késõbb plágium gyanújába keveredett La cruz de San Andrés (Szent András keresztje) címû alkotását. Gonzalo Torrente
Ballester is rövid idõn belül három új regényt írt, amelyek arról árulkodnak, hogy az írás
számára továbbra is egyfajta játékot jelentett.
A századközép nemzedékének írói közül talán Juan Goytisolo a legaktívabb. A 90-es
években megjelent regényeit a tematikai sokszínûség jellemzi: írt többek között a 40 napos
öbölháborúról  La cuarentena (A karantén, 1991) , a jugoszláv háborúról a boszniai muzulmánok védelmében  El sitio de los sitios (Ostromok ostroma, 1995)  vagy éppen egy fiatal homoszexuális költõrõl, akit a polgárháború kezdetén egy katonai pszichiátriai intézetbe
zárnak  Las semanas del jardín (A kert hetei, 1998). Ez utóbbi érdekessége, hogy anonim regényként került kiadásra.
A 68-as nemzedékhez tartozó és a krimik kapcsán említett Manuel Vázquez Montalbán a
90-es évek elején hûtlen lesz Pepe Carvalho nyomozó alakjához, de nem a mûfajhoz.
Galíndez (1990) címû regénye, amelybõl film is készült, egy 1956-os politikai gyilkosság történetét dolgozza fel, amikor is az emigráns baszk kormány egyik képviselõjét megölték. Az El
estrangulador (A fojtogató, 1994) címet viselõ regénye pedig egy õrült története, aki a bostoni fojtogatónak képzeli magát. Detektívjéhez majd 1996-ban tér vissza az El premio (A díj)
címû regényével, amely a spanyol irodalmi díjak és a könyvkiadás körüli visszásságokat tárja
fel.
Luis Mateo Díez 1996-ban megjelent El espíritu del páramo (A puszta lelke) címû munkájában már találkozhatunk azzal a mitikus, képzeletbeli tartománnyal, amivé a korábbi regényeinek valóságos emlékeken alapuló helyszíneit gyúrja. Celama a neve és talán nem véletlen
a hasonlóság Celama és Comala, a mexikói Juan Rulfo Pedro Páramo címû világhírû regényének hasonlón mitikus tere között. A Celama ciklus következõ darabja a La ruina del cielo (Leomlott égbolt, 1999), amellyel elnyerte mind a Kritikusok Díját mind pedig a Nemzeti Prózadíjat.
Az újabb nevek közül kiemelkedik a bevezetõben már említett, andalúz származású Antonio Muoz Molina (1956), aki 1988-ban, tehát igen fiatalon megkapta második regényéért
(Tél Lisszabonban) mind a Kritikusok díját, mind a Nemzeti Irodalmi díjat. Muoz Molina
nyíltan elutasítja a 60-as évek strukturalista prózáját és a cselekmény fontosságát favorizálja. Ugyanakkor a történetmondás lehetõségeinek széles tárházát felhasználva általában lebilincselõ, a krimi elemeit felhasználó, de nem klasszikus detektívtörténeteket idézõ mûveket
ír. Ez a szándék teljesen nyilvánvaló az említett regényben is, amely egy szerelmi történet és
egy kémhistória keveréke némi zenei beütéssel megspékelve (A fõhõs, Santiago Biralbo
ugyanis jazz zongoristaként keresi a kenyerét). Egyszerre fejlõdésregény (bildungsroman) és
az amerikai ún. „elveszett nemzedék” regényeit idézõ munka. Ezt a kettõsséget érzékelteti az

2016. március

19

„

elsõ fejezet utolsó mondata: „S ez nem holmi irodalmi hasonlat: valóban érdekes volt a története, és revolver is volt nála”.7 1992-ben az El jinete polaco (A lengyel lovas) címû regényéért
másodszor is megkapta a Nemzeti Próza díjat. Az író népszerûsége a mai napig töretlen, idáig
csaknem húsz regénye jelent meg.
Enrique Vila-Matas napjainkban az egyik legeredetibbnek tartott kortárs spanyol író, aki
messze elkerüli a piac diktálta igények szerinti alkotást. Regényeinek sajátos hangvétele elsõsorban a modern elbeszélõ technikák alkalmazásának köszönhetõ, de a mûfaji határokat
sem kezeli a hagyományos értelemben. Vila-Matas regényeinek témája sok esetben maga az
irodalom és az ebbõl eredõ szövegköziség. Nincs ez másképpen a magyarul is olvasható
Bartleby és társai (1999) címû munkájában sem, ami egy meta és egy anti metaregény is egyben, hiszen a címben szereplõ személy Melville Bartleby a tollnok címû novellájából kiindulva
azt feszegeti, hogy miért is nem kell írnia, ugyanakkor ebbõl az egyfajta tagadásból mégiscsak megszületik egy regény, a nem írás regénye.
A 90-es években kiemelkedõ népszerûségnek örvendtek Arturo Pérez-Reverte krimijei,
amelyek hamarosan a magyar olvasóhoz is eljutottak. Ebbe a csoportba tartoznak A flamand
tábla rejtélye (1990), A Dumas klub (1993), a Dobpergés Sevillában (1995), illetve A Dél királynõje (La reina del Sur, 2002).
José María Merino (1941) a spanyol fantasztikus próza és a metairodalom egyik legkiválóbb képviselõje napjainkban. Merino számára valóság és fikció két egymástól elválaszthatatlan dolog, hiszen sokszor elõfordul, hogy a képzelet lép a valóság helyébe. Narrációinak központi témája sok esetben az identitás, ennek állandó elemei írásaiban az alterego jelenléte, a
szereplõk valamint a bennünket körülvevõ tárgyak metamorfózisa, az emlékezet és az utazás, mint a változás metaforája.
A 2000-es évek kapcsán azokat a neveket emeljük ki, akiknek a regényei magyarul is olvashatóak, mint például Pedro Zarraluki, Luis Leante, Félix J. Palma, Javier Cercas, Jesús
Carrasco, Antonio Gala, Carlos Ruiz Zafón vagy éppen Javier Moro, Ildefonso Falcones. Vannak köztük olyan szerzõk, akiknek alkotásai megosztották a kritikát, hiszen sokszor bizony
nehéz eldönteni, hogy csupán a szórakoztató irodalom kategóriájába tartoznak vagy annál
magasabb minõséget képviselnek. Egy biztos, Spanyolországban hatalmas közönségsikert értek el.
A kortárs spanyol széppróza írónõi
A polgárháborút követõ spanyol széppróza egyik sajátos vonása, hogy szinte valamennyi írói
nemzedékben markánsan jelen voltak és vannak az írónõk, például 1945 és 1960 között tizennégy elsõkötetes írónõt találunk. A nõi temák egyébként is fontos szerephez jutottak a
tárgyalt korszak irodalmában. Említettük Carmen Laforet nevét, aki elsõ regényével egy csapásra igen népszerû és ismert íróvá vált hazájában. A századközép írói között találjuk Carmen Martín Gaitét és Ana María Matutét valamint Elena Quirogát, aki 1983-ban a Spanyol Királyi Akadémia második nõi tagja lett. Õk mindannyian fontos szerepet töltöttek be a spanyol
széppróza megújításában a polgárháborút követõen.
Az 1939 után Spanyolországot elhagyó írók között volt Rosa Chacel (18981994), a 68-as
nemzedékhez sorolhatjuk Soledad Puértolast és az újságíróként is igen népszerû Rosa
Monterót (1951), aki az 1979-ben kiadott Crónica del desamor (A viszály krónikája) címû re7

A. M. Molina, Tél Lisszabonban, Budapest, Ulpius, 2003, 17.

„

20

tiszatáj

gényével vált széppróza íróként is ismertté. Szintén a 70-es évek végén jelentek meg Esther
Tusquets (19362012) elsõ regényei. Napjainkban népszerûek Almudena Grandes (1960),
Cristina Fernández Cubas (1945), Elvira Lindo (1962) írásai, de említhetjük  a teljesség igénye nélkül  Nuria Amatot (1950), Lucía Etxebarríát (1966), Laura Freixast (1958), Eugenia
Ricót (1972) vagy éppen Clara Sánchezt (1955).
Az irodalmi díjak világa
Több nagy presztízzsel rendelkezõ spanyol irodalmi díj nevét említettem meg már eddig is és
nem véletlenül. A spanyol irodalmi életben az 1940-es évektõl kezdve kiemelkedõ szerepe
volt a különbözõ irodalmi díjaknak és ez a tendencia a mai napig nem változott. Ezeknek a díjaknak egy részét a kiadói díjak alkotják, mint például a Nadal-díj, a Planeta díj, a Biblioteca
Breve díj vagy az Alfaguara. A többi irodalmi elismerés más formában, részben állami és önkormányzati (Nemzeti Irodalmi díj, Kritikai díj, városi díjak, stb.), részben egyéb (bankok, takarékpénztárak stb.) finanszírozással mûködött és mûködik. A legrangosabb elismerésnek a
spanyol irodalmi Nobel-díjként is számon tartott Cervantes-díj számít, amivel egy egész irodalmi életutat ismernek el.
Ugyanakkor azt is el kell mondani, hogy az irodalmi díjak fõként a nyolcvanas évektõl
kezdve nagyon elszaporodtak, ami részben az elértéktelenedést is magával hozta. Sok íróból
„megélhetési” szerzõ lett, tehát csak azért írt regényeket, hogy indulhassanak egy-egy irodalmi díjért és persze az ezzel járó pénzjutalom sem volt mellékes. Csak néhány adat szerepeljen itt, hogy milyen nagyságú pénzösszegekrõl van szó: a Biblioteca Breve díjjal mintegy
30.000 euro jár, a Nadal-díjért 18.000 euro és persze a díjnyertes munka publikálása. Ezek az
összegek mégis eltörpülnek például az Alfaguara díjjal járó 196.000 euro mellett. A Cervantes-díjjal 125.000 euro jár. A Nemzeti Széppróza díj pénzjutalma 15.000 euro, a Nemzeti Irodalmi díj 40.000 euróval jár.
A Planeta díjat 1952-ben alapították, a kiadói díjak közül ezzel járt a legtöbb anyagi elismerés is. A díjjal olyan regényeket jutalmaztak és jutalmaznak mind a mai napig, amelyek
széles olvasótábort vonzanak. Így a díj reklámértéke némileg nagyobb, mint az irodalmi
presztizse. A 80-as években például a díj elnyerése már 500.000-es példányszámot jelentett.
A kiadói díjak közül legnagyobb hagyománnyal az 1944-ban alapított Nadal-díj rendelkezik. Ezt minden évben január 6-án Barcelonában adják át. A díjat a Destino nevû folyóirat alapította, a nagyon fiatalon elhunyt fõszerkesztõ, Eugenio Nadal Gaya tiszteletére és emlékére.
A háborút követõen ez az irodalmi díj volt a legnagyobb hatással a széppróza fejlõdésére. A
díj kevesebb pénzzel jár, mint más kiadói díjak, de nagyobb az irodalmi rangja.
Hosszú évtizedeken át kevésbé ismert vagy éppen elsõ regényes szerzõk kapták, de a 90es évektõl ez a koncepció változott és itt is elõtérbe kerültek némileg az üzleti érdekek, mármint, hogy egy ismertebb névvel nagyobb példányszámot lehet elérni. A Nadal-díjjal klasszikusabb, hagyományos regényeket jutalmaznak általában, és az évenkénti versenyben a második, harmadik helyezett mûveket is kiadják, a könyv borítóján pedig fel is tüntetik ezt a
tényt. A magyarul is olvasható mûvek közül Carmen Laforet A semmi, Rafael Sáchez Ferlosio
A Jarama, pedro Zarraluki Újrakezdés és Clara Sánchez A láthatatlanok címû regényei nyerték el azt az elismerést.
Elõször 1958 és 1972 között került átadásra a Biblioteca Breve díj, amelyet a barcelonai
Seix Barral kiadó finanszírozott, és az elõzõ kettõvel ellentétben, ezt a díjat spanyol-amerikai
szerzõk is megkaphatták. Így például 1962-ben a perui Mario Vargas Llosa nyerte el a Város

2016. március

21

„

és a kutyák címû világhírûvé vált alkotásáért, 1964-ben pedig a kubai Guillermo Cabrera
Infante Tres tristes tigres (Három szomorú tigris) címû munkájáért. 1967-ben a mexikói Carlos Fuentes Cambio de piel (Vedlés) címû regényét jutalmazták, más kérdés, hogy a cenzúra
megvétózta a mû spanyolországi kiadását. A díjat elsõként 1958-ban Luis Goytisolo kapta
meg Las afueras (Külvárosi telek) címû regényéért, majd a következõ évben Juan García
Hortelano lett a díjazott a Nuevas amistades (Új barátságok) címû munkájáért, tehát két társadalmi regény volt az elsõ két díjazott mû. A 60-as években Juan Marsé Utolsó délutánok
Teresával (1964), illetve Juan Benet Una meditación (Töprengés, 1969) címû munkáit jutalmazták a spanyol szerzõk közül. Ezzel a díjjal egyébként a kiadó szándékai szerint a modern,
újító szándékú munkákat részesítették elismerésben. 1973 és 1998 között nem adták át ezt a
díjat, majd 1999 óta ismét ott van a legelõkelõbb irodalmi díjak listáján Spanyolországban.
2005-ben például Elvira Lindo nyerte el a Csak egy szóval mondd címû regényéért.
Az Alfaguara kiadói díj mindig is nagy népszerûségnek örvendett. Ennek a díjnak a története is két szakaszra osztható, elõször 1965 és 1972 között osztották ki, majd 1998-tól kerül
újra odaítélésre. A díjat spanyol és spanyol-amerikai szerzõk kaphatják és a díjnyertes munkát egyidejûleg jelentetik meg minden spanyol anyanyelvû országban. Ez a második legmagasabban dotált irodalmi díj. 1998 óta csupán négy alkalommal kapta spanyol szerzõ a díjat,
köztük találjuk Clara Sánchezt  Últimas noticias del paraíso (Friss hírek a paradicsomból,
2000) , illetve Luis Leantét az Ó mennyire szeretlek (2007) címû regényével.
Ami a nemzeti irodalmi díjakat illeti, a legrangosabb irodalmi elismerést, a Cervantesdíjat (Premio Cervantes) 1974-ben alapították, de az elsõ díj átadására csak 1976-ban került
sor. Azóta minden év április 23-án  Cervantes halálának a napja  adományozzák oda egy
spanyol vagy spanyol-amerikai írónak az életmûvéért. A személyre a Spanyol Királyi Akadémia valamint a spanyol anyanyelvû országok tudományos akadémiái tesznek javaslatot és a
spanyol király adja át ünnepélyes keretek között az Alcalá de Henares-i Egyetem dísztermében. Ebben a kitüntetésben részesült, többek között, Gonzalo Torrente Ballester (1985),
Francisco Ayala (1991), Miguel Delibes (1993), Camilo José Cela (1995), Francisco Umbral
(2000), Rafael Sánchez Ferlosio (2004), Juan Marsé (2008), Ana María Matute (2010) és Juan
Goytisolo (2014).
A második legrangosabb díjnak a Nemzeti Irodalmi díj (Premio Nacional de Letras) számít. Ezt 1984-ben alapították, a Kulturális Minisztérium dönt az odaítélésérõl és ez is életmûdíj. Megemlítendõ még a Nemzeti Széppróza díj (Premio Nacional de Narrativa), amelyet
1924 óta ítélnek oda és minden évben egy spanyol, baszk, katalán vagy gallego nyelven írt
munkáért adnak át. A díjat a Kulturális Minisztérium ítéli oda.
Az egyéb elismerések közül a Kritikai díj csupán szalmai elismerést jelent, pénzjutalommal nem jár. 1956 óta kerül átadásra minden év áprilisában széppróza és vers kategóriákban. A díjjal, amelynek odaítélésérõl 22 irodalomkritikus dönt, az elõzõ évben megjelent
spanyolul, katalánul, baszkul és gallegóul íródott munkát jutalmazzák.
Érdekességként megemlíthetjük még az 1949-ben alapított Café Gijón díjat, amely nevét
arról a híres madridi kávéházról kapta, ahol az alapítók összejöttek (köztük találhatjuk
pédául Celát is). A kezdetben novellára szakosodott díjat késõbb már regényeknek is odaítélték. Az 1970-es évek végéig maga a Kávéház dotálta a díjat, késõbb ezt a szerepet Gijón városa vette át. A díj 20.000 euro pénzjutalommal is jár.

„

22

tiszatáj

Spanyol regények magyar nyelven
Zárásként nagyon röviden szólnunk kell a kortárs spanyol széppróza jelenlétérõl Magyarországon. Nagy általánosságban azt mondhatjuk, hogy egyfajta kettõs tendencia látszik érvényesülni. Az tény és való, hogy a II. világháborút követõen egészen a rendszerváltásig igen
kevés alkotás és nagyon esetlegesen került magyar nyelven a könyvpiacra. Ennek nyilván
voltak politikai okai is  egy jobbos és egy balos diktatúra , elég arra gondolnunk, hogy
1977-ig nem volt hivatalos diplomáciai kapcsolat a két ország között. Mindazonáltal ez a történelmi tény felveti a lehetséges párhuzamok és közös vonások vizsgálatát is a két nemzet
irodalma között. Érdemes itt idézni ezzel kapcsolatban M. Nagy Miklós véleményét, aki A narancs a tél gyümölcse címû antológiáról írt könyvkritikájában megemlíti, hogy a kötet hangvételét fájdalmasan ismerõsnek érezte, „a hosszú francóizmus alatt mintha átjárta volna a
spanyol irodalmat is az a fajta mikrorealizmus, az a makacs gyökerekbe kapaszkodás (mely
át-átcsúszhat provincializmusba), az a történelmen kívüliség (vagy helyenként áthallásos
szövegalkotói mentalitás), amely sokáig a magyar irodalmat is jellemezte [].”8
A rendszerváltást követõen azt látjuk, hogy a kiadók általában az éppen aktuális spanyol
sikerregény kiadására törekszenek, és ha az Magyarországon is kellõ példányszámban fogy,
akkor az adott szerzõtõl más mûvet is megjelentetnek, legyen szó igényes, szórakoztató vagy
akár lektûr prózáról.
Ugyanakkor, ha igényes kortárs spanyol szépprózáról beszélünk Magyarországon, mindenképpen meg kell említenünk a Patak könyvek sorozatot és Pávai Patak Márta nevét, aki
rengeteget tett és tesz a mai napig ennek az irodalomnak a népszerûsítéséért mind fordítóként, mind könyvkiadóként, mind pedig kritikusként. Köszönjük.

8

M. Nagy Miklós, „Deszenzitizált halál”, Élet és Irodalom, 2001/14, április 6.

2016. március

23

„

ANTONIO MUOZ MOLINA

A megszállott
Marino felpillantott a kávéja mellõl, és a hátsó asztalok felé sandított. Ijesztõ megérzése helyesnek bizonyult, a rúzsozatlan ajkú lány ott ült és miután élénk színû
dossziéjának helyet csinált az asztalon, épp egy kis mûanyag pénztárca belsejében
kotorászott, mint aki nem biztos abban, hogy ki tudja fizetni a reggelijét. Annyira fiatal volt, hogy még évek választották el végleges arcvonásainak kialakulásától. Az
orra, a szája, a járomcsontja és a lerágott körmû, rövid ujjai még egy gyerekre emlékeztettek, de a mozdulatban, ahogy a szájába vette a cigarettát, és a bejáratra szegezett, néha szinte teljesen üveges tekintetben nem maradt már semmi gyermeki.
Rosszul aludt, persze, karikásak voltak a szemei és nagyon sápadt az arca, minden
bizonnyal hajnalban kelt, hogy idõben a bárba érjen, otthon pedig azt hazudta, hogy
az órái nagyon korán kezdõdnek, de még az sem kizárt, hogy nem járt iskolába.
Nem is lehetett elképzelni azt az arcot, amint éppen egy ablak melletti padsorban
ülve valakinek a magyarázatait követi figyelmesen.
Kilenc után egy vagy két perccel érkezett, és mindig ugyanahhoz az asztalhoz ült
le. Marino tudta ezt, s a pultnál elhelyezkedve várta a lányt, miközben reggelizett és
az újságot lapozgatta. A reggelijét igazából már kérnie sem kellett, ami az állandóság egyik apró jele volt. Amint belépett az ajtón, a pincér már kereste is az aznapi
újságot, hogy átnyújthassa neki, beindította a kávéfõzõt, és szívélyes, sõt kedves
mosollyal üdvözölte. Marino hónapok óta ugyanabban az idõben jelent meg a bárban, ahonnan pontosan húsz perccel késõbb távozott, hogy idejében visszaérjen az
irodába, a beléptetõ órához, amelybe beletette a fényképes mûanyag kártyát, és
már hallotta is a felmentésként ható rideg kattanást pontban fél tízkor. Mások szerint õ maga volt az óra, lényébõl fakadt a pontosság.
Kilenctõl fél tízig a világ az iroda és a bár közötti útra zsugorodott össze. Ezt az
idõt átélni olyan élvezet volt számára, mintha az egyik Európa közepén található
mini hercegség állampolgára lenne, ahol mindenki ismeri egymást, nincs szegénység, sem hadsereg, csak zavartalanul mûködõ bankok számozott bankszámlákkal.
Egy kedvezményeket adó kis világ: elég volt behelyezni a mágneskártyát az óra résébe, hogy az ember átléphessen a határán, és utána lemenjen az utcára és áthaladjon a téren, amelyen fák voltak meg egy kert egy átlagos szökõkúttal. Marino pontosan tudta, hogy kivel fog találkozni minden utcasarkon, és ki lesz majd a bárban,
amikor belép, lógó alkalmazottak, érett korú hölgyek, akik tisztelettudóan mártogatják croissantjukat a hosszú poharakba töltött kakaóba. Ezek az emberek legalább
annyira ismerõsek, mint ismeretlenek voltak, mert a város más részein Marino so-

„

24

tiszatáj

hasem találkozott velük, mintha mindegyikük létezése, beleértve Marinóét is, arra a
fél órára korlátozódna, amíg reggeliznek.
A bárba szinte soha nem mentek idegenek. Ha mégis érkezett valaki, arról a
gondolataikban elmerült törzsvendégek nehezen vettek tudomást, mert már hozzászoktak ahhoz, hogy kevesen vannak, észrevétlenek, és talán még boldogok is. Ezért
beletelt néhány napba, amíg feltûnt neki a lány jelenléte. Amikor meglátta, olyan
volt, mint egy lassú szaturációs folyamat vége, ahhoz hasonló, mint amikor színtelen folyadékot csepegtetnek egy pohár vízbe, amely hirtelen, minden elõzmény nélkül, kékes vagy vöröses árnyalatot kap. Egy nap teljes természetességgel figyelt fel
rá, és nem kellett hozzá tíz perc sem, hogy beleszeressen. Húsz perccel késõbb, az
irodában, már el is felejtette. A másnapi viszontlátás kellett ahhoz, hogy felismerje a
szerencsétlenség pontos és halálos dózisát, rádöbbenjen, hogy nem fiatal és hogy
elvesztett valamit, boldogságot vagy teljességet, amirõl addig fogalma sem volt, elkerülte a figyelmét egy futó hír egy olyan helyrõl, ahová sohasem jut el.
A pultnál ülve, az ajtónak háttal, Marino érezte, amint a lány elhaladt mellette a
helyiség belseje felé igyekezve, olyan volt, mint egy erõs széllökés vagy mint egy folyó hömpölygése. A nyár a szokottnál hamarabb beköszöntött, így mindenki rövid
ujjúban járt, kivéve a lányt. A férfi, akire várt, szintén közömbösnek mutatkozott a
meleggel szemben. Barna öltönyt, szûk zakót, enyhén viseltes nadrágot, vastag
csomóra kötött nyakkendõt és napszemüveget hordott, ez utóbbit még felhõs reggeleken is. A lány sóvárogva várta minden másodpercben, hogy megérkezzen.
Szemmel láthatóan a várakozás miatt volt kialvatlan, és amikor a bárba tartott az a
kétségbeesett remény hajtotta, hogy a férfi már ott lesz, de õ sohasem jött korábban
nála. A pontatlanság és a közöny a férfiasságához tartoztak.
Két-három reggeli elegendõnek bizonyult, hogy Marino összerakja az egész történetet. A férfi úgy harmincöt vagy negyven éves lehetett és a lánnyal  talán hogy
elkerülje a leleplezést  túlságosan ridegen bánt. Nõs volt, Marino látta a gyûrûjét a
bal gyûrûsujján. A gyerekei nem sokkal lehettek fiatalabb a lánynál, talán egy apró,
nem túlságosan jövedelmezõ üzlete volt, egy butikja a külvárosban vagy egy rádiójavító mûhelye, és reggelente nyitni ment, miután a lányt valamelyik buszmegállóban hagyta, megkönnyebbülten és kissé titokzatos ábrázattal, engedélyezve magának a szabadság és a hízelgés diszkrét érzését: az õ korában ki ne vágyna egy ilyen
lánnyal való kapcsolatra, ha megkaphatja.
Ajándékokat vitt neki. Kis csomagokat, borítékokat, amikben olcsó kis gyûrûcskék, legalábbis Marino ezt feltételezte, vagy hasonló dolgok lehettek. Könnyen elrejthetõ tárgyak, amiket a férfi a zsebébõl vett ki, a zárt markában átcsúsztatta õket
az asztalon, és azok azonnal eltûntek a lány táskájában vagy a dossziéjában, mintha
ez a minden reggeli találkozás egy gyerekes játék lenne a számukra. Marino oldalra
sandítva kémlelte õket, mialatt önhitten és irigykedve arra gondolt, hogy milyen ostoba dolog a szerelem. Néha tíz percig sem maradtak a bárban. Egyik reggel a férfi
még csak be sem jött. Marino látta, ahogy a lány a kialvatlanságtól duzzadt, vörös

2016. március

25

„

szemeit hirtelen az üvegajtó felé fordította. A férfi az utcán állt zsebre tett kézzel,
sötét napszemüvegben, hanyagul megkötött nyakkendõvel, mintha neki is rossz éjszakája lett volna, és amikor megbizonyosodott róla, hogy a lány észrevette, intett
felé. Mint valami alvajáró, a lány felkelt, fogta dossziéját, a csomag cigarettáját, és
kiment utána.
 Már megint fizetés nélkül távozott  mondta a pincér.
 Majd én kifizetem.  Marinót néha elragadta a felesleges vakmerõség.
 Nem tudtam, hogy ismeri  a pincér gyanakvó rosszallással nézett rá.
 Õ sem tud róla.
 A maga dolga.
Marino, aki végtelenül szégyenlõs volt, kifizette a két kávét, amit azon nyomban
meg is bánt, mindig így járt, amikor azon gondolkodott, hogy megtegyen-e valamit
vagy sem, és aznap a szokásosnál tíz perccel hamarabb fejezte be a reggelijét, a beléptetõ óra kilenc óra huszonöt perckor regisztrálta a visszaérkezését közvetlen felettesei megelégedésére, ennek a hónap végén csekélyke fizetésemelésben kellett
megnyilvánulnia. Ugyanígy, ha bármikor csak egy percet is késett, a számítógép levont a bérébõl egy minimális összeget, és a legrosszabb nem az anyagi veszteség
volt, amit alig lehetett észrevenni egy már egyébként is nagyon alacsony fizetésnél,
hanem a tudat, hogy a legkisebb pontatlanságok is automatikusan bekerültek a
személyi anyagába. Ezért Marino inkább néhány másodperccel késõbb indult reggelizni, és nagyobb idõráhagyással, egy vagy két perccel korábban érkezett vissza, így
fél tízkor már az asztalánál ült írógépe elõtt, és apró mentacukrot szopogatott,
minthogy már nem dohányzott, vagy azzal foglalatoskodott, hogy tûhegyesre faragjon egy ceruzát. Az irodában volt, aki magában sztrájktörõnek nevezte.
Marino három napig nem mert a szokásos helyén reggelizni. Szégyellte magát,
szinte elvörösödött, amikor eszébe jutott, hogy a pincér hogyan nézett rá, amikor
kifizette a kávékat. Úgy mosolygott, gondolta, mint aki rájött egy eltitkolt bûnre, bizonyára úgy vélte, hogy õ is azok közé az idõsebb, mogorva férfiak közé tartozik,
akik a lányiskolák környékén leskelõdnek. Ezekrõl a hihetetlen, de megtörtént dolgokról Marino is olvasott alkalmanként a bûnügyi rovatban és abban az egészségügyi ismeretterjesztõ folyóiratban, amelyre elõfizetett.
Rémülten gondolt arra a lehetõségre is, hogy a pincér minden rossz szándék
nélkül ugyan, de beszélt róla a lánynak, ami mindenki számára rendkívül kínos
helyzetet teremtett volna, a lány biztosan sejtett valamit, sõt ki is gúnyolta, a férfi
pedig vetélytársának tekintette Marinót, olyasvalakinek, aki mások szerelme után
ácsingózik. Hiába él valaki tisztességes életet, hiába van munkája, amit ráadásul kifogástalanul végez, és mindig teljesíti a kötelességét, ha egy egyszerû gesztus, egy
hirtelen szeszély folytán veszélybe kerül a becsülete. Önkéntes számûzetésének három napja alatt Marino úgy vészelte át a kilenctõl fél tízig tartó idõszakot, mint egy
árvíz okozta káoszt. A kelleténél tovább tartott, mire másik kávézóra lelt. Az új helyen dohány és vizelet szag terjengett a levegõben, a padló piszkos volt a fûrészpor-

„

26

tiszatáj

tól, a kávé ócska, a croissant szikkadt, a vendégek ismeretlenek, a pincérek pedig ellenségesek. Így azután gyomorfájással, valamint három perc késéssel tért vissza az
irodába, és másnap reggel egy másik bárt választott, de ezúttal is hiába, a harmadik
napon pedig már nem is reggelizett, beteges csüggedés lett rajta úrrá, mint aki elveszti az önfegyelmét, és ivásnak adja a fejét. Szabadságának siralmas félóráját azzal töltötte, hogy az irodához közeli utcákon bandukolva ismeretlen bárokat vizsgálgatott kívülrõl, akár egy koldus, aki tudja, hogy ha bemerészkedne, azonnal kidobnák, fürkészte az elsietõ lányok arcát, akik mellükhöz szorított színes dossziékkal léptek ki a kapukon, vele azonban sohasem futott össze, pedig öntudatlanul is a
lányt kereste. Tíz óra tizenkilenc perckor, miután egy akta címét piros tintával aláhúzta, eldöntötte, hogy elfogadja a nyilvánvaló tényeket: szerelmes, és a városban
sehol nem fõznek olyan jó kávét, mint amilyet a megszokott bárjában.
Másnap a visszatérés gondolatának izgalma ébresztette, mint ahogyan fiatalabb
korában sem hagyta aludni egy közelgõ utazás ígérete. Nyolc óra elõtt három perccel már az irodában volt, mindenkit megelõzött, nem úgy, mint azok a bohém kollégái, akik zihálva és ápolatlanul jelentek meg nyolc óra után öt perccel, és bocsánatkérések közepette rosszullétre hivatkoztak. Marino mély szánalommal nézte õket,
megkönnyebbülten, hogy õ nem tartozik közéjük, és folytatta ceruzáinak a hegyezését. Aznap reggel több hegyet is eltört, bár ez nem ütött csorbát a hegyezéssel kiérdemelt cseppnyi tekintélyén, mert senki sem vette észre. Marino elutasította a ceruzahegyezõt és ragaszkodott az idejétmúlt borotvapengéhez.
Nyolc óra ötvenhét perckor szokásával ellentétben már felvette a dzsekijét és
kulcsra zárta íróasztala fiókját, amelyben ceruzákat, pengét, tollakat, ceruza- és tollradírt, valamint különbözõ méretû tûzõkapcsokat õrzött. Nyolc óra ötvenkilenc
perckor pedig már lesben állt az iroda digitális órája elõtt kártyájával a kezében,
várva a pillanatot, hogy megjelenjen a kijelzõn a kilenc óra nulla-nulla. Amikor az
óhajtott pirosas számok végre elõtûntek, olyan bravúros pontossággal helyezte a
kártyát a résbe, mint ahogy a torreádor döfi a tõrt a bika nyakszirtjébe. Marino viszont szerelmes volt és még saját tökéletessége iránt is közömbösnek mutatkozott.
A lány már ott volt a bárban, ebben a visszakapott édes otthonban, amely a legszebb, legmeghittebb oldalát, talán ki nem érdemelt könyörületét mutatta Marinónak. A pincér, akinek az arcán Marino a legkisebb ellenérzés jelét sem vélte felfedezni, odasietett hozzá, s pontosan úgy szolgálta fel neki a kávét és a pirítóst, ahogyan szerette, a kávét röviden, forró tejjel és a végén egy csepp hideggel, ami pedig
a pirítóst illeti, soha nem evett tökéletesebbet. Azonban minden igyekezet egy csapásra hiábavalóvá vált, mert Marino étvágyát elvette a szerelem, épp úgy, mint kamaszkorában.
A lány egyedül volt a bárban és õt nézte. A szokásos asztalánál ült, a korai idõpont ellenére is dohányzott, kedvetlenül iszogatta a kávéját, miközben a csésze alja
kör alakú foltokat hagyott az iskolai dossziéján lévõ jegyzetein. Sápadtabb és kócosabb volt, mint valaha, szûk, koszos, sárga szaténnadrágot és egy durva anyagból

2016. március

27

„

készült pulóvert viselt egy alóla itt-ott kilógó inggel, amely egy nála sokkal magasabb férfié lehetett, azé, aki aznap reggel már nem fog jönni, a hûtlen. A lány szemét
eltakarta egyenes szálú, ápolatlan haja. Kirepedezett, rózsaszín ajkai között egy hajtincset rágcsált, beletemetkezve a kétségbeesésbe, a magányba és az álmatlanságba.
Valahányszor feltûnt valakinek az alakja a bár ablakai mögött, a lány felegyenesedett, mintha egy pillanatra magához tért volna. Valójában nem Marinót nézte,
nem úgy tûnt, hogy bárkire vagy bármire képes lenne figyelni, csupán a pupillái
éledtek fel egy pillanatra, amíg ismét meg nem bizonyosodott arról, feleslegesen várakozik. Kilenc óra húsz perckor elment. Alig érezhetõ izzadságszagot árasztott,
ahogy elhaladt Marino mellett, aki csak akkor mert utána fordulni, amikor már nem
láthatta.
 Van egy lányom  szólalt meg a pincér keserûen , félek, mi lesz vele, ha felnõ.
Az ember olyan sok mindent lát.
Marino hevesen bólintott. Kiérdemelni a pincér, egy ismeretlen ember bizalmát,
sokkal jobban megindította, mint a szerelem, hiszen ezt az érzést jóformán nem is
ismerte.
Éjjel tíz óra körül, egy esti tanfolyamról hazafelé tartva, a buszból egy ismerõsnek tûnõ férfit látott. Mielõtt az emlékezetében sikerült volna teljesen felidéznie, a
haragja már beazonosította. A férfi egyedül, zsebre tett kézzel és kigombolt dzsekiben ment, nyakkendõjének vége már-már obszcén módon lógott ki barna mellénye
alól. Egy kicsit is magára adó ember már évek óta nem hordott olyan hosszú pajeszt, mint õ. Marino riadtan kereste a lányt a járdán, és kezdetben csalódottan,
mégis megkönnyebbülve vette tudomásul, hogy nem látja. A férfi hátramaradt, de
azután a busz megállt egy jelzõlámpánál, és az egy perccel azelõtt látott kép megismétlõdött, mintha az idõ visszatért volna a közelmúltba, ez az érzés gyakran nyugtalanította Marinót, amikor buszon utazott.
Ezúttal viszont már a lányt is látta. A férfi mögött gyalogolt, pont ugyanúgy volt
öltözve, mint reggel, combjait takaró gyûrött ingben, a karjában a dossziéjával, fáradtabbnak, sápadtabbnak és még kétségbeesettebbnek tûnt, mintha egyebet sem
tett volna, mint hasztalanul kereste és követte a férfit reggel nyolc óta, kócosan,
akár egy alvajáró a kivilágított utcán, megállás nélkül és tántoríthatatlanul. A férfi
hátra sem fordult, hogy rápillantson vagy bevárja, annyira biztos volt abban, hogy
hûségesen követi, mit egy kivert kutya, õ maga pedig távol tartotta magát tõle és
minden mástól. A lámpa zöldre váltott és Marino nem látta õket tovább.
 Ott van  mondta másnap reggel a pincér és leplezetlenül rámutatott.  Már fél
órája vár. Valakinek értesítenie kellene az apját.
 Ha van neki  válaszolta Marino. A gondolat, hogy árva, kicsit zavaróan eltúlozta a szerelmét.
 Undorító az élet  mondta a pincér, és kérés nélkül átadta Marinónak a félbehajtott, még érintetlen újságot. Marino éppen ki akarta nyitni a lapot, amikor a lány
tett egy mozdulatot, õ pedig összerezzent félelmében. A lány felállt az asztaltól, és

„

28

tiszatáj

úgy tûnt, õt nézte, és felé indult egy pénztárcával vagy egy tolltartóval a kezében.
Amikor azonban a pulthoz ért, és rákönyökölt, már nem rá nézett. A haja alatt, az
arcán és a homlokán izzadságcseppek csillogtak, mint kicsi, tünékeny üveggyöngyök. Marino elõször hallotta a lány hangját, amikor az sietve egy pohár vizet kért a
pincértõl, mialatt lerágott és lakkozott körmû, rövid ujjaival idegesen dobolt a márványon. A hangja és a pupillái mintha nem is hozzá tartoznának: talán a sajátjai
lesznek sok év múlva, amikor az életében már minden pótolható lesz.
Néhány dolog pedig már az volt, tartott tõle Marino, amikor látta, hogy a mosdó
felé tart: a magány, a félelem, az álmatlanság. Kétségkívül a barna öltönyös férfi úgy
döntött, hogy nem tér vissza, átlátszó gyávasággal és hazugsággal kimentette magát
a lány elõtt, újra tisztességes apa lett, bûnbánó és vétkezõ férj. Becsapták, gondolta
Marino, miközben a mosdókhoz vezetõ rövid folyosót szemlélte, megalázták, elhagyták. Szétterpesztett lábakkal sírt egy bár mellékhelyiségében, és talán attól félt,
hogy a titoktartás és a napra beszámozott apró fehér pirulák, mint a holdfázisok a
naptárban, nem bizonyultak elégnek ahhoz, hogy minden rejtve maradjon. Kilenc
óra tizenhat perc volt, és a lány még nem jött ki a mosdóból. Marino, elkerülendõ,
hogy a pincérben a hálátlanság legkisebb gyanúja is felmerüljön, úgy tett, mintha az
újságot olvasná, miközben azon járt az esze, hogy mi fog történni: „amikor kijön, ki
lesznek festve a szemei, már nem fog sírni, olyan lesz, mintha közben eltelt volna öt
év, és az egészre nagyon távolról fog emlékezni”.
Kilenc óra huszonegy perckor a pincér már nem figyelt Marinóra, mert a pult
környéke teljesen megtelt vendégekkel, és az egyetlen üres asztal az elhagyott lányé
volt: egy rózsaszín dosszié énekesek és tévészínészek fényképeivel, egy csésze kávé,
egy hamutartó egyetlen cigarettacsikkel, amelyen Marino rúzs nyomait vélte felfedezni. Azonban a szerelem kitörölte Marino emlékezetébõl a részleteket is, így elképzelhetõ volt, hogy a lány nem is használt rúzst. Hogy elterelje saját türelmetlenségérõl a figyelmet, titkos nõi dolgokról képzelõdött, az ágyékhoz ragasztott betét
eldugott, savanyú szagáról. Olyan volt, mintha egy félig behajtott ajtó mögül kémkedne valami után, ami után nem kellene, titokban megszagolná a haját vagy a pulóverét.
A lány viszont nem került elõ, és Marino tudatában az idõ olyan szédítõ gyorsasággal pergett le, ahogy a másodpercmutató számai váltottak át az órán, ahol hat
percen belül regisztrálnia kellett magát, mert már kilenc óra huszonnégy perc volt,
és még ki kellett fizetnie a reggelijét, össze kellett hajtania az újságot, és át kellett
mennie a téren a hivatal kapujáig, és fel kellett mennie a lifttel, és mindez a legjobb
esetben, és ha azon nyomban elindul, akkor is több mint öt perc, kockázatos határidõ, de már lehetetlen, mert a vendégektõl kimerült pincér egyáltalán nem figyelt
rá, neki pedig nem volt aprópénze, és fizetés nélkül sem mert távozni, és ki tudja,
hogy amikor kilenc óra huszonhét perckor odaér a kapuhoz, nem lesz-e leállítva a
lift, merthogy ez a kellemetlenség többször megtörtént vele.

2016. március

29

„

A mosdók felé vezetõ sötét folyosó olyan volt, mint egy mutatók nélküli óra. Marino úgy számította, hogy a lány több mint húsz perce volt odabenn. Az ember, ha az
idõ tört része áll rendelkezésére, általában vakon, öntudatlanul cselekszik. Marino
vakmerõ módon úgy döntött, hogy vizelnie kell. Kilenc óra huszonhat percre már az
utcán lehet. Utoljára elõvigyázatosságból még egyszer ránézett a pincérre: hangosan beszélt valakivel, miközben egy nedves ronggyal tisztította a pultot, és Marino
viselkedése egyébként sem kelthetett gyanút senkiben; bárki felkelhet a székérõl és
elindulhat a mosdó felé.
Legalább tíz éve nem dobogott olyan vadul a szíve, nem érezte azt az émelygést
a gyomrában. A nõi mosdó ajtaján egy esernyõs japán nõi sziluett volt. Félig nyitva
állt, és kihallatszott a víztartály hangja. Kilenc óra huszonhét perc volt, és Marinóból
elszállt az elszántság, hogy tovább szimuláljon. Mint aki a romlásba és a bûnbe veti
magát, úgy lökte be az ajtót. Kétségbeesve konstatált egy makacs, mozdulatlan akadályt. A bidé mellett, a földön, még mielõtt belépett volna, egy felfelé tartott kezet
látott, ernyedt volt, mint egy halott madár.
„Elájult”, gondolta Marino, mintha egy lidérces álomban hallaná azokat a szavakat, majd addig nyomta az ajtót, amíg a teste az ajtó és az ajtókeret közé nem szorult, és a szerencsétlenség fojtásában úgy érezte, hogy mindjárt rajtakapják, és elveszíti a munkáját, és soha többé nem helyezi be mûanyag kártyáját a megfelelõ idõben az óra résébe. Csak másnap reggel, újságolvasás közben  nem a bárban, ahová
soha többé nem tért vissza  értette meg, amit látott. A lány arca olyan fehér és hideg volt, mint a bidé porcelánja és meztelen karja is, amelyen egy lila folt látszott,
kicsit sötétebb, mint az ajkai, amelyek ínye fölé húzódtak. Nyitott szemeiben úgy
csillogott a poros villanykörte fénye, akár egy deres üvegen. Összegörnyedve feküdt
a padlón, lehetetlen pózban, és úgy tûnt, mintha az utolsó pillanatban egy vérzést
akart volna elállítani, mert egy hosszú, mintás zsebkendõ volt az alkarjára kötve.
Mielõtt kiment volna, Marino rálépett valamire, egy mûanyag tárgyra, amely megreccsent a jobb lába alatt, és szétpukkadt, mint egy vérszívó.
Remegve haladt át a báron. Senki sem vette észre, és senki sem látta a piros
nyomokat, amelyeket maga után hagyott. Kilenc óra harminckét perckor behelyezte
mágneskártyáját az iroda órájába. Jóval késõbb, mint álmában, egy rendõr vagy egy
mentõautó szirénájának hangja ért fel hozzá, enyhén belehasítva a meleg levegõbe,
a légkondicionálók és az írógépek zajába.

„

30

tiszatáj

Az árnyékember
Santiago Pardo frissen fésült frizurával sétálgatott és arcát hol jobbra, hol balra fordítva bámulta magát a kirakatüvegekben. Hosszas szemlélõdése szokás szerint odáig fajult, hogy megint egy akciófilm hõsének képzelte magát, és egy ellenséges kém
éppen õt üldözte az egész városon keresztül. Amikor pedig egy szõke parókát viselõ, erõsen rúzsozott ajkú hölgy rápillantott egy kávézó pultja mellõl, Santiago
Pardóban komoly gyanú ébredt, hogy a nõ, bájos megjelenésével és figyelmes tekintetével maga is részese ennek az üldözéses jelenetnek.
Santiago Pardo aznap délután, alig félórával a találkozó elõtt, a moziból kijövet,
ismét ott tartott, hogy szabadjára engedje a fantáziáját, vagyis azt képzelte, hogy a
navaronei erõd felrobbantásának titkos és igen veszélyes küldetésével tartózkodik
a városban. Ám amikor kilépett a moziból, a szeptemberi hosszú éjszaka és az esõ
illata emlékezetébe idézte Nélidát, aki most bizonyára hozzá hasonlóan, idegesen és
elégedetlenül nézegeti blúzát vagy a frizuráját a kirakatokban, miközben a fél kilencig hátralévõ percek irdatlan lassú múlását kémleli az órán, és a szobor talapzatát
bámulja, ahol negyedórán belül találkozni fognak. Nélida, mondta, mert jólesett kiejtenie a nevét, és a hangját is próbálta felidézni, mint ahogy a mellette elhaladók
között is keresni kezdte a legszebbet és legbájosabbat, de hiába, nem talált egyet
sem, amelyik Nélidához méltó lett volna, mint ahogy egyik hallatszó hang sem illett
hozzá. Szenvedélyes ragaszkodással óvta azt a felvételt, amelyen a nõ lassú, szelíd
beszéde és orrhangja volt hallható, amely hol követelõdzött, hol könyörgött, vagy
idõnként elhallgatott, hogy elengedjen egy könnyeket sejtetõ, csüggedt sóhajt, különösen a végén, ugyanazon az estén, amikor azt mondta, hogy nincs tovább, és
hogy mindent képes eltûrni, kivéve a hazugságot. „Mindent  ismételte , még azt is,
hogy elmenj”. Így azután a kémhistóriát és a Navarone utcáin körözõ német járõröktõl való félelmet a Nélidára való emlékezés váltotta fel. Nevének csengése,
ahogy elképzelte a járását, vagy ahogy a szobor lábánál álldogál az utcasarkokat figyelve, és várja a pillanatot, hogy vége legyen a hazudozásnak, a színlelésnek, még
akkor is, ha tudta, hogy a hosszúra nyúló isten veled sohasem fejezõdik be a búcsúzással, sõt, akkor kerít igazán a hatalmába. Amikor a találkozó idejének és helyének
pontosítása után Nélida elhallgatott, Santiago Pardo mondani akart valamit, és már
éppen megszólalt volna, de rájött, hogy hiába minden, szavai tehetetlennek bizonyultak a csenddel és talán a telefonvonal másik végére befurakodó sírással szemben, amely nagyon távolról, egy másik világból jött, egy olyan házból és szobából,
amelyet Santiago még sohasem látott.
Néha képes volt teljesen tisztán látni maga elõtt Nélidát, különösen azt követõen, hogy egyik éjjel vele álmodott. Nem a pontos vonásait, a haja színét vagy a frizuráját sem mindig, de a magas homlokát, a gyors járását, a vékony lábát igen, és azt a
lassú, édes mozdulatot is, ahogyan a fejét oldalra fordítva és a haját megigazítva

2016. március

31

„

elõrehajolt, hogy meggyújtson egy cigarettát. Kék függönnyel a háttérben Nélida azt
az öngyújtót használta, amelyet Santiago Pardo másnap reggel az éjjeliszekrényén
talált, és amely váratlan ismertetõjelévé vált az álom emlékének. Még ébredésekor
is megmaradt Nélida alakjának halvány árnyéka és ahhoz, hogy újra felidézze teljes
valóságában, elégnek bizonyult, hogy kimondja a nõ nevét és meztelen testét gyerekkora egyik szobájába képzelje, amely egyet jelentett a boldogsággal. „Ha mást
nem is  gondolta, mialatt végighaladt a térre vezetõ utolsó utcán, ahol a szobor és
talán Nélida is várta már , de legalább egy szép álmot kaptam tõle”.
Nélidának köszönhette a telefon mellett várakozással eltöltött estéket is, a hûséget és kis túlzással még az életet is, amely lassanként visszatért belé az elsõ vagy
második alkalom óta, hogy meghallotta a hangját. Újra eszébe jutott az elsõ éjjel, az
alkoholmámoros, álmatlan éjszaka, a lepedõk összevisszasága, a sötétben szeme
elõtt mozgó cigarettahegy és a hajnali kettõkor szívét megrengetõ, hirtelen telefoncsörgés. Akármennyi legyen az idõ, az ember mindig várja, hogy valaki felhívja,
vagy, hogy a lépcsõ felõl lehetetlen lépéseket halljon. Azon az estén, miután a lámpát leoltotta, Santiago Pardo úgy vált semmivé a sötétségben, mintha már nem is létezne. Ezért amikor megszólalt a telefon, elõbb a férfi teste és tudata újra alakot öltött, megkereste a villanykapcsolót, majd felvette a telefonkagylót, de azonnal rá
kellett jönnie, hogy a hívás téves. „Mario?” mondta egy hang, amely akkor még nem
Nélidáé volt, és Santiago Pardo, akin egy csapásra átfutott a becsapottság megalázó
érzése, keserûen válaszolt, és kis híján letette a telefont, de a nõ a vonal túlsó végén
úgy tett, mintha nem hallaná. „Én vagyok az, Nélida”, mondta, majd rövid csend következett, sõt talán volt egy másik hang is, de az utóbbit Santiago Pardo nem hallotta. „Éjfélig vártalak. Gondolom, elfelejtetted, hogy kilencre beszéltük meg”. Nem
kérlelõen és nem is vádlóan, hanem egyfajta ironikus nyugalommal mondta mindezt. A másik férfi, Mario bizonyára felesleges bocsánatkérésbe fogott, és egy hazugságnak ugyan silány, de annál hosszadalmasabb magyarázattal állt elõ, mert Nélida
egyre csak azt ismételgette, hogy igen, mintha csupán ezzel a lenézõ hangnemével
tudna védekezni, majd hirtelen letette a telefont, Santiago Pardo pedig döbbenten
bámulta tovább a készüléket, mint aki most ébredt tudatára, hogy varázserejénél
fogva képes kísértetek szavait közvetíteni.
Másnap reggelre Nélida, mint ahogy az álmok is, visszavonhatatlanul kitörlõdött
Santiago Pardo emlékezetébõl. Két estével késõbb azonban újra telefonált, hogy
Mario szenvtelen hallgatásával szemben hangot adjon vádjainak vagy odaadásának,
a szemtelen gyengédségének, és Santiago Pardo, mint aki egy kulcslyukon át leskelõdik, a sötét hálószobában mozdulatlanul és óvatosan hallgatta a rögtön felismert,
áhított hangot, és elképzelte, hogy Nélida hozzá beszél, és hogy társalgásuk célja
egy simogatás vagy egy titkos randevú részleteinek felidézése. Nélida hangja felébresztette a férfi vágyát a láthatatlan test iránt és lassanként a féltékenységét meg
valamiféle nyers dühöt is a Mario nevû alak iránt. Örömmel képzelte maga elé az
arcátlan, tisztességtelen, kicsinyesen közönséges, széles, csicsás nyakkendõt, és

„

32

tiszatáj

szõrös csuklóján ezüst karkötõt viselõ embert. Kétségkívül szereti a külföldi kocsikat és Nélidával hivalkodik a találkáik színhelyéül szolgáló szállodák bárjaiban.
„Tudom, hogy meggondolatlanság a részemrõl  mondta a nõ egyik este , de nem
bírtam tovább anélkül, hogy ne halljak felõled”. Nélida szeme néha zöld volt, máskor szürke vagy kék, de mindig hatalmas és olyan tiszta, hogy a dolgok áttetszõvé
váltak, ha rájuk nézett. Több alkalommal, amikor a csend egyre nõtt, és csak Nélida
lélegzése hallatszott a telefonkagylóban, Santiago Pardo könnyesnek és merevnek
képzelte a tekintetét, és késõbb, a városban ténferegve is ezeket a szemeket kereste
minden nõ tekintetében, de sohasem lelt rá, mert ezek a szemek annyi jóindulatot
és gyengédséget sugároztak, amilyen csak Nélida hangjában létezett, és kivételesek
voltak, mint maga Nélida is.
Igen, látta a szemeit, hosszú, kiengedett haját, talán a száját és a mosolyát, egy
sárga szoknyát és egy fehér blúzt, amirõl a nõ egyszer azt mondta, hogy nemrégen
vette, egy kék cipõt és egy bizonyos parfümöt is, amelynek a nevét nem hallotta.
Ilyen nõt keresett az utcákon, és egyszer egy egész délutánon át követett egy lányt,
mert az úgy volt felöltözve, mint Nélida, de amikor meglátta az arcát, teljesen biztos
volt benne, hogy nem õ az. Hamarosan azonban végleg lemondott ezekrõl a képzeletbeli akciókról: szívesebben maradt otthon és lankadatlanul várt, amíg a délután
folyamán vagy éppen hajnali egykor Nélida titokban és egyedül felbukkant, akár
egy rab szeretõ, akit Santiago Pardo legszívesebben elrejtett volna, hogy a nõ társasága nyújtotta élmény kizárólag az övé lehessen. Elõfordult, hogy Nélida napokig
nem telefonált, és eltelt egy végtelennek tûnõ hét is, amikor Santiago Pardo már attól tartott, hogy sohasem hallhatja újra a nõ hangját. Tudta, hogy a sors lehet éppen
bõkezû, de tisztában volt határtalan kegyetlenségével is. Ki tudja, talán valaki örökre tönkretette a kettejük vonalát összekapcsoló finom érintkezést, vagy esetleg
Nélida döntött úgy, hogy soha többé nem hívja Mariót.
Az utolsó alkalommal már nem is tudott beszélni vele: kétségkívül, Mario becsapta
Nélidát, sohasem érdemelte meg õt. „Beszélhetnék Marióval, kérem?”, kérdezte egy
pillanatnyi habozás után, mintha megfordult volna a fejében, hogy inkább leteszi a telefont. Rövid csend következett, majd Nélida komoran azt felelte, hogy nem, majd késõbb még felhívja, talán tizenegykor. A jelzett idõpontban Santiago Pardo a telefon
mellett õrködött, és mialatt Nélida hangjára várt, azt kívánta, hogy a nõ most se tudjon beszélni a férfival, aki közben a riválisa lett. Nélida végre ismét telefonált, de az
elõzõ hang feltételezhetõen azt válaszolta, hogy Mario még nem érkezett meg, mert
Nélida megköszönte, majd egy másodpercnyi várakozás után letette a kagylót. „Menekül elõle, a gyáva. Ott van, de nem akar beszélni vele, és ezt Nélida is tudja”. Santiago Pardót elfogta a düh és a féltékenység, mintha arra számítana, hogy Nélida a Marióval való szakítása után majd õt fogja keresni. Így amikor kilépett a moziból, beleszippantott a szeptemberi levegõbe és eldöntötte, hogy elmegy a randevúra, azt képzelte, hogy Nélida õt és nem Mariót várja a szobor lábánál. Ahogy az utcák és a percek
egyre inkább közelítették a nõhöz, Santiago Pardo kezei remegni kezdtek, és egész

2016. március

33

„

gyomra görcsbe rándult, amin az útközben egy kávézóban egy szuszra felhörpintett
konyak sem segített. Az alkohol szokás szerint beindította a képzeletét és a rendíthetetlen akaraterõ illúziójával ruházta fel, ám minden eltökéltsége félelemmé változott,
amikor arra térre ért, ahová Nélidának is meg kellett érkeznie, és megpillantott egy
nõt, aki a szobor talapzata mellett állt. Öt perc híján fél kilenc volt és a nõ, aki csak a
galambokat állt meg megnézni, tovább sétált Santiago Pardo felé, és egy nagyon hoszszú hajú fiatalemberré változott. „Talán nem jön el  gondolta , talán megértette,
hogy Mario nem lesz itt, vagy, hogy hasztalan lenne a búcsúzással vergõdni, magyarázatot követelni, könyörögni vagy bocsánatot kérni”.
Akkor meglátta Nélidát. Fél kilenckor még senki nem állt a szobor talapzatánál,
de amikor Santiago Pardo kiürítette a második poharat, s felemelte a tekintetét, már
ott volt Nélida, kétségtelen, az óráját nézte, és figyelt minden utcasarkot, ahol Mario
feltûnhetett volna. Távolról nem látszott magasnak, de tényleg szõke volt, fölényes,
mégis sorsába beletörõdõ, mintha valami régi szokásról lenne szó, így, amikor Santiago Pardo kilépett a bárból, majd elindult felé, nem láthatta rajta a nyugtalanságnak és talán a kétségbeesésnek a jeleit, jóllehet a nõn már eluralkodtak ezek az érzések, csupán azt, ahogy állandóan az órájára pillantott, vagy ahogy cigarettát és
öngyújtót keresett a táskájában, ahogy határozott mozdulattal karba tette a kezét,
és lehajtotta a fejét, ahogy elindult, mintha távozni készülne, de csupán a szobor körül tett néhány lépést, nyugodt maradt, eldobta a cigarettáját, és kék cipõje hegyével eltaposta a csikket. Tényleg sárga szoknyát viselt, de szemeit napszemüveg mögé rejtette, orrának és szájának látványa elõször felkavarta a férfit, mert Nélida arcának ezt a részét nem sikerült korábban elképzelnie.
Ismeretlen volt, lassan ismert rá, ahogy közelített felé és hozzáadta a valóság apró,
finom részleteit. Gondolataiba merülve vágott át a téren a galambok és a kávézók üres
asztalai között, Nélida, suttogta a nevét, ami korábban egy hang volt, teljes természetességgel öltött egyszerre végtelenül távoli és közeli testet, pontosítva a nõ vonásait
és gyûrût nem viselõ kezeit, csak a napszemüveg mögé rejtett szemeit nem láthatta,
pedig azok már nem az utcasarkok felé tekintgettek, hanem megállapodtak rajta, a
szélhámos Santiago Pardón, mintha felismerték volna, és amikor mellé ért, olyan közel, hogy már a nõ parfümjének illatát is érezte, tüzet kért, és igyekezett visszafogni a
cigarettát tartó kezének remegését. Nélida elõkereste az öngyújtót, és amikor meggyújtotta, könnyed mosolyával Santiago Pardóra pillantott, mintha arra invitálná,
hogy azt mondja: „Nélida”, nem a nevét, hanem a vallomást és a gyengédséget, a varázsszót, hogy elûzze a kudarcba fulladt randevúk és az üres szobákban magányosan
csengõ telefonok bánatát. „Nélida”, mondta, mialatt a kivilágított járdákon egyedül
ballagott, mialatt a vörös és kék éjszakát szelte lehorgasztott fejjel, és felment a lifttel
és belefúrta a fejét a párnába, hogy ne emlékezzen a gyávaságára és a szégyenére,
hogy ne hallja a telefont, amely kitartóan csengett addig, amíg ki nem nyújtotta érte a
kezét a sötétben, és a félretett, néma kagylót az éjjeliszekrényen nem hagyta.
(fordították: NYÁRI ERZSÉBETCSIKÓS ZSUZSANNA)

„

34

tiszatáj

Spanyol regények és elbeszéléskötetek
magyar nyelven 1939-tõl napjainkig
Amat, Nuria: A kokainkirálynõ (ford. Pávai Patak
Márta)
(Reina de América, 2002)
Leányfalu, Patak Könyvek, 2006

Díez, Luis Mateo: Az Élet Vize (ford. Pávai Patak
Márta)
(La Fuente de la Edad, 1986)
Budapest, Ulpius-ház, 2003

Ayala, Francisco: Rút halál (ford. Imrei Andrea)
(Muertes de perro, 1958)
Budapest, LHarmattan, 2010

Dueas, María: Öltések közt az idõ (ford. Cserháti
Éva)
(El tiempo entre costuras, 2009)
Budapest, Gabo, 2012

Carrasco, Jesús: Kegyetlen idõ (ford. Dobos Éva)
(Intemperie, 2013)
Budapest, Magvetõ, 2013
Cela, Camilo José: Pascual Duarte családja (ford.
Scholz László)
(La familia de Pascual Duarte, 1942)
Budapest, Európa, 1976
Cela, Camilo José: Méhkas (ford. Szalay Sándor)
(La colmena, 1951)
Budapest, Európa, 1960
Budapest, Metropolis, 2011
Cela, Camilo José: Szélmalom (ford. Benyhe János)
(El molino de viento y otros cuentos, 1956)
Budapest, Európa, 1956
Cela, Camilo José: Az archidoniai bájdorong páratlan és dicsõséges hõstette (ford. Szõnyi Ferenc)
(La insólita y gloriosa hazaa del cipote de
Archidona, 1977)
Budapest, Európa, 1991
Cercas, Javier: Szalamiszi katonák (ford. Körösi
Ivett)
(Soldados de Salamina, 2001)
Budapest, Európa, 2013.
Cercas, Javier: A határ törvényei (ford. Pál Ferenc)
(Las leyes de la frontera, 2012)
Budapest, Európa, 2015.
Delibes, Miguel: A patkányok (ford. Pávai Patak
Márta)
(Las ratas, 1962)
Leányfalu, Patak könyvek, 2008

Dueas, María: Elfelejtett misszió (ford. Cserháti
Éva)
(Misión olvido, 2012)
Budapest, Gabo, 2014
Etxebarría, Lucía: Szerelem, kíváncsiság, prozac és
kétségek (ford. Mester Yvonne)
(Amor, curiosidad, prozac y dudas, 1997)
Budapest, Európa, 2004
Falcones, Ildefonso: A tenger katedrálisa (ford.
Cserháti Éva)
(La Catedral del Mar, 2006)
Budapest, Kiss József Könyvkiadó, 2007
Falcones, Ildefonso: Fátima keze (ford. Cserháti
Éva)
(La mano de Fátima, 2009)
Budapest, Kiss József Könyvkiadó, 2011
Fernández Santos, Jesús: Kívül a falon (ford. Pávai
Patak Márta)
(Extramuros, 1978)
Leányfalu, Patak Könyvek, 2013
Ferrero, Jesús
A bukott angyalok (ford. Pávai Patak Márta)
(Ángeles del abismo, 2005)
Leányfalu, Patak Könyvek, 2006
Gala, Antonio: Török szenvedély (ford. Mester
Yvonne)
(Pasión turca, 1993)
Budapest, Ulpius-ház, 2004
Grandes, Almudena: Lulú korszakai (ford. Nagy
József)
(Las edades de Lulú, 1989)
Budapest, Maecenas, 1994

2016. március
Grandes, Almudena: Kártyavárak (ford. Vajdics
Anikó)
(Castillos de cartón, 2004)
Budapest, Geopen, 2006
Grandes, Almudena: Megdermedt szív (ford. Cserháti Éva)
(El corazón helado, 2007)
Budapest, Scolar, 2013.
Gómez-Jurado, Juan: Júdás a Vatikánban (ford.
Székely Ervin)
(Espía de Dios, 2006)
Budapest, Kelly, 2006
Goytisolo, Juan: Hordalék (ford. Lengyel Péter)
(La resaca, 1958)
Budapest, Európa, 1962
Goytisolo, Juan: Szigeti krónika (ford. Benyhe János)
(La isla, 1961)
Budapest, Európa, 1964
Goytisolo, Juan: Személyleírás (ford. Hargitay
György)
(Seas de identidad, 1966)
Budapest, Kossuth, 1969
Laforet, Carmen: Semmi (ford. Pávai Patak Márta)
(Nada, 1944)
Leányfalu, Patak könyvek, 2006
Ledesma, Francisco González: Szomszédom a halál
(ford. Latorre Ágnes)
(Una novela de barrio, 2007)
Budapest, Kossuth, 2014.
Leante, Luis: Ó, mennyire szeretlek! (ford.
Dornbach Mária)
(Mira si yo te querré, 2007)
Budapest, Ulpius-ház, 2010
Lindo, Elvira: Csak egy szóval mondd (ford. Imrei
Andrea)
(Una palabra tuya, 2005)
Budapest, Noran, 2010
Llamazares, Julio: Sárga esõ (ford. Pávai Patak
Márta)
(La lluvia amarilla, 1988)
Budapest, Európa, 2000
Llamazares, Julio: Farkasok ideje (ford. Pávai Patak Márta)
(Luna de lobos, 1985)

35

„

Budapest, Ulpius-ház, 2004
Maldonado, Salvador: A cuencai gyilkosság (ford.
Szõnyi Ferenc)
(El crimen de Cuenca, 1979)
Budapest, Magvetõ, 1983
Marías, Javier: A szívem fehér (ford. Mester
Yvonne)
(Corazón tan blanco, 1992)
Budapest, Európa, 1998
Marías, Javier: Farkasvilág (ford. Benyhe János)
(Los dominios del lobo, 1970)
Budapest, Magyar Könyvklub, 2000
Marías, Javier: Holnap a csatában gondolj rám
(ford. Pávai Patak Márta)
(Maana en la batalla piensa en mí, 1994)
Budapest, Európa, 2000
Marías, Javier: Amikor halandó voltam (ford.
Kutasy Mercédesz)
(Cuando fui mortal, 1996)
Budapest, Európa, 2008
Marías, Javier: Beleszerelmesedések (ford. Mester
Yvonne)
(Los enamoramientos, 2011)
Budapest, Libri, 2012
Marsé, Juan: Gyíkfarkak (ford. Dobos Éva)
(Rabos de lagartija, 2000)
Budapest, Európa, 2005
Marsé, Juan: Utolsó délutánok Teresával (ford. Dobos Éva)
(Últimas tardes con Teresa,1966)
Budapest, Európa, 2008
Marsé, Juan: Szerelmes dalok a Lolita klubban
(ford. Dobos Éva)
(Canciones de amor en Lolitas club, 2005)
Budapest, Európa, 2009
Martínez de Pisón, Ignacio: Mellékutakon (ford.
Pávai Patak Márta)
(Carreteras secundarias, 1996)
Leányfalu, Patak könyvek, 2013
Mendoza, Eduardo: A csodák városa (ford.
Tomcsányi Zsuzsanna)
(La ciudad de los prodigios, 1986)
Budapest, Európa, 2003

„

36

tiszatáj

Mendoza, Eduardo: Pomponius Flatus különös utazása (ford. Pál Ferenc)
(El asombroso viaje de Pomponio Flato, 2008)
Budapest, Európa, 2011

Pérez-Reverte, Arturo: A Dumas klub (ford.
Dornbach Mária)
(El club Dumas, 1993)
Budapest, Ulpius-ház, 2005

Millás, Juan José: A szekrényjáró (ford. Csuday
Csaba)
(Ella imagina y otras obsesiones de Vicente
Holgado, 1994)
Budapest, Magyar Könyvklub, 2002

Pérez-Reverte, Arturo: Dobpergés Sevillában (ford.
Latorre Ágnes)
(La piel del tambor, 1995)
Budapest, Ulpius-ház, 2006

Muoz Molina, Antonio: Tél Lisszabonban (ford.
Mester Yvonne)
(El invierno en Lisboa, 1987)
Budapest, Ulpius-ház, 2003
Navarro, Julia: A Szent Lepel titkos szövetsége
(ford. Cserháti Éva)
(La hermandad de la Sábana Santa, 2004)
Budapest, Kiss József Könyvkiadó, 2006
Navarro, Julia: Ártatlanok vére (ford. Mester
Yvonne)
(La sangre de los inocentes, 2007)
Budapest, Kiss József Könyvkiadó, 2012
Navarro, Julia: Amélia titka (ford. Varga Gábor)
(Dime quién soy, 2010)
Budapest, Kiss József Könyvkiadó, 2012
Navarro, Julia: Az agyagbiblia (ford. Bakucz Dóra)
(La Biblia de barro, 2005)
Budapest, Kiss József Könyvkiadó, 2009
Palma, Félix, J.: Az idõ térképe (ford. Latorre Ágnes)
(El mapa del tiempo, 2008)
Budapest, Európa, 2011.
Pérez-Reverte, Arturo: A flamand tábla rejtélye
(ford. Dobos Éva)
(La tabla de Flandes, 1990)
Budapest, Helikon, 1996
Pérez-Reverte, Arturo: A vívómester (ford. Szilágyi
Mihály)
(El maestro de esgrima,1988)
Budapest, Európa, 2003
Pérez-Reverte, Arturo: A Dél királynõje (ford.
Latorre Ágnes)
(La Reina del Sur, 2002)
Budapest, Ulpius-ház, 2004

Pérez-Reverte, Arturo: Alatriste kapitány kalandjai (ford. Bart Dániel)
(Las aventuras del capitán Alatriste, 1996)
Budapest, Ulpius-ház, 2007
Pinilla, Ramiro: Vak hangyák (ford. Tomcsányi
Zsuzsanna)
(Las ciegas hormigas, 1960)
Budapest: Európa, 1984
Posadas, Carmen: Meghívás gyilkosságra (ford.
Dobos Éva)
(Invitación a un asesinato, 2010)
Budapest, Kossuth, 2014
Rico, Eugenia: Szomorú szeretõk (ford. Pávai Patak
Márta)
(Los amantes tristes, 2000)
Budapest, Ulpius-ház, 2001
Rico, Eugenia: Fehér halál (ford. Pávai Patak Márta)
(La muerte blanca, 2002)
Budapest, Ulpius-ház, 2004
Rojas, Carlos: Az Elesettek Völgye (ford. Pál Ferenc)
(El Valle de los Caídos, 1978)
Budapest, Magvetõ, 1984
Sánchez, Clara: A láthatatlanok (ford. Dornbach
Mária)
(Lo que esconde tu nombre, 2010)
Budapest, Park Kiadó, 2012
Sánchez Ferlosio, Rafael: A Jarama (ford. Pávai Patak Márta)
(El Jarama, 1955)
Leányfalu, Patak könyvek, 2007
Semprún, Jorge: Ramón Mercader második halála
(ford. Szabolcs Katalin)
(La segunda muerte de Ramón Mercader, 1969)
Budapest, Európa, 1990
(a magyar fordítás a francia változat alapján készült)

2016. március
Semprún, Jorge: A nagy utazás (ford. Réz Pál)
(El largo viaje, 1963)
Budapest, Európa, 2006
(a magyar fordítás a francia változat alapján készült)
Semprún, Jorge: Húsz év, egy nap (ford. Pál Ferenc)
(Veinte aos y un día, 2003)
Budapest, Európa, 2006
Sender, Ramón J.: Rekviem egy spanyol parasztért
(ford. Huszágh Nándor)
(Réquiem por un campesino espaol, 1960)
Budapest, Európa, 1983
Tomeo, Javier: Szerelmetes szörnyeteg (ford. Mester Yvonne)
(Amado monstruo, 1985)
Budapest, JAK-Jelenkor Kiadó, 1995
Tomeo, Javier: Gyilkosság az Orient moziban (ford.
Mester Yvonne)
(El crimen del cine Oriente, 1995)
Budapest, Fiesta, 1999
Tusquets, Esther: Szerelmi pasziánsz (ford. Gajdos
Zsuzsanna)
(El amor es un juego solitario, 1979)
Budapest, Magvetõ, 1991
Vázquez Montalbán, Manuel: Déltengerek (ford.
Patkós Judit)
(Los mares del Sur, 1979)
Budapest, Zrínyi, 1982
Vázquez Montalbán, Manuel: A menedzser magányossága (ford. Patkós Judit)
(La soledad del manager, 1977)
Budapest, Zrínyi, 1987

37

„

Vila-Matas, Enrique: Bartleby és társai (ford. Pávai
Patak Márta)
(Bartleby y compaía, 2000)
Budapest, Geopen, 2008)
Vila-Matas, Enrique: Dublineszk (ford. Imrei Andrea)
(Dublinesca, 2011)
Budapest, Magvetõ, 2014)
Zafón, Carlos Ruiz: A szél árnyéka (ford. Vajdics
Anikó)
(La sombra del viento, 2001)
Budapest, Palatinus, 2005
Zafón, Carlos Ruiz: Angyali játszma (ford. Latorre
Ágnes)
(El juego del ángel, 2008)
Budapest, Ulpius-ház, 2008
Zafón, Carlos Ruiz: A mennyország fogságában
(ford. Latorre Ágnes)
(El prisionero del cielo, 2011)
Budapest, Ulpius-ház, 2012
Zarraluki, Pedro: Újrakezdés (ford. Módos Andrea)
(Un encargo difícil, 2005)
Debrecen, Aquila, 2006
ANTOLÓGIÁK
A narancs a tél gyümölcse. Modern spanyol elbeszélések (vál. Patkós Judit, szerk. Scholz László)
Budapest, Nagyvilág, 2001
XX. századi spanyol novellák (vál. Imrei Andrea és
Latorre Ágnes, szerk. Imrei Andrea)
Budapest, Noran, 2011
(Összeállította: Csikós Zsuzsanna)

„

38

tiszatáj

Magyar nyelvû cikkek, tanulmányok,
könyvkritikák
ÁLTALÁNOS
Báder Petra: „Hogyan készült? XX. századi spanyol
novellák. Interjú Imrei Andreával”
http://www.prae.hu/prae/lazarilloetc.php?menu
_id115aid184type2
Báder Petra: „XX. századi spanyol novellák”
http://www.prae.hu/prae/lazarilloetc.php?menu
_id115aid183type2
Alvar, Carlos-Mainer, José Carlos-Navarro, Rosa: A
spanyol irodalom rövid története, Budapest, Nemzeti Tankönyvkiadó, 2002.
Kiss Tamás Zoltán: „A P vs C a 20. század középsõ
szakaszának (19361975) spanyol irodalmában”,
A perifériáról a centrum. Világirodalmi áramlás a
20. század középsõ évtizedeitõl 1. kötet, Pécs,
2003.
http://periferia.btk.pte.hu/old/periferia/ktz.htm

Francisco Ayala
Zelei Dávid: „A diktátor és a kutyák”
http://www.prae.hu/prae/lazarilloetc.php?menu
_id115aid81type2
Javier Cercas
Benczi Boglárka: „Egy maréknyi morál”, Élet és
Irodalom, 2014/15. szám, április 11.
Gyürky Katalin: „Zsigeri fikciók (Roberto Bolao
Vad nyomzók és Javier Cercas Szalamiszi katonák
címû kötetérõl)”, Irodalmi Szemle 2014. január
http://www.irodalmiszemle.bici.sk/lapszamok/2
014/2014-januar/1896-gyuerky-katalin-zsigerifikciok-roberto-bolano-vad-nyomozok-es-javiercercas-szalamiszi-katonak-cim-koeteterl
Petrõczi Éva: „Spanyol világsiker  „magyar nyitánnyal”. Javier Cercas: Szalamiszi katonák”,
Nagyvilág, 2014/59, 343345.

Kovácsy Tibor: „Sors-társak. Három spanyol regény”, Magyar Narancs, 2008/3. szám, január 17.

Zelei Dávid: „Egy hõs lehetõsége”, Élet és Irodalom, 2014/15. szám, április 11.

Pávai Patak Márta: „Kortárs spanyol regényeink”,
Élet és Irodalom, 2006/16. szám, április 21.

Miguel Delibes
Bényei Tamás: „Ex libris. Miguel Delibes: A patkányok”, Élet és Irodalom, 2009/7. szám, február 13.

M. Nagy Miklós: „Deszenzitizált halál”, Élet és Irodalom, 2001/14. szám, április 6.
Zelei Dávid: „Élet Cervantes után” Élet és Irodalom, 2011/28. szám, július 15.
„Jobb-e a hispán a skandinávnál? Interjú
Dornbach Máriával a Spanyol-krimi sorozatról”
http://www.prae.hu/prae/lazarilloetc.php?aid2
94menu_id115type2
EGYES SZERZÕKRÕL
Nuria Amat
Bényei Tamás: „Ex libris. Nuria Amat: A kokainkirálynõ”, Élet és Irodalom, 2007/4. szám, január 26.
Pávai Patak Márta: „A kokainkirálynõ - Nuria
Amat (1950)”
http://elofolyoirat.blogspot.hu/2008/12/kokaink
irlyn-nuria-amat1950.html

Végh Dániel: „Spanyol recept válságos idõkre: ecetes patkánysült. Miguel Delibes: A patkányok”,
http://www.prae.hu/index.php?routearticle/art
icleaid1888
Rafael Sánchez Ferlosio
Bényei Tamás: „Ilyen az élet”, Élet és Irodalom,
2008/6. szám, február 8.
Rabár Zsuzsa: „Rafael Sánchez Ferlosio: A Jarama”
http://patakkonyvek.hu/konyveink/ferlosio/ferl
osio_jarama_rabar_reci.html
Jesús Ferrero
Bényei Tamás: „Ex libris. Jesús Ferrero: A bukott
angyalok”, Élet és Irodalom, 2007/4. szám, január
26.

2016. március

39

„

Antonio Gala
M. Nagy Miklós: „Ex libris. Antonio Gala: Török
szenvedély”, Élet és Irodalom, 2005/20. szám, május 20.

Julio Llamazares
Kálmán Emese: „Az emlékezés hagyománya (Julio
Llamazares: Sárga esõ)”, Nagyvilág, 2000/8. szám,
670.

Juan Goytisolo
Csuday Csaba: „Új kísértet Európa felett. (Juan
Goytisolo: Makbara)”, Nagyvilág, 1982/6. szám,
294295.

M. Nagy Miklós: „Ex libris. Julio Llamazares: Farkasok ideje”, Élet és Irodalom, 2005/20. szám, május 20.

Marék Dénes: „Juan Goytisolo: Szigeti krónika és
más írások”, Alföld, 1965/7. szám, 7980.
Pál Ferenc: „Juan Goytisolo birodalma”, Nagyvilág,
1990/2. szám, 173.
Luis Goytisolo
Csuday Csaba: „Luis Goytisolo és az Antagonía”,
Nagyvilág, 1987/1, 35.
Almudena Grandes
Gyürky Katalin: „Ex libris. Almudena Grandes:
Megdermedt szív”, Élet és Irodalom, 2014/12.
szám, március 21.
Szolcsányi Ákos: „A rendhagyás. Almudena
Grandes: Kártyavárak”
http://www.prae.hu/prae/lazarilloetc.php?menu
_id115aid40type2
Carmen Laforet
Bényei Tamás: „Ex libris. Carmen Laforet: A semmi”, Élet és Irodalom, 2007/4. szám, január 26.
Bezeczky Gábor: Carmen Laforet: A semmi címû
könyvérõl
http://patakkonyvek.hu/konyveink/laforet/lafor
et_carmen_a_semmi_bezeczky.html
Mester Yvonne: „Egy nõ a kollektív frusztráció peremén”, Élet és Irodalom, 2006/36. szám, szeptember 8.
Pávai Patak Márta, „Az élet peremvidékén” Carmen Laforet (19212004)”, Irodalmi Centrifuga,
2008. november 13.
http://elofolyoirat.blogspot.hu/2008/11/vilgrnkcarmen-laforet.html
Elvira Lindo
Zelei Dávid: „Nem gyerek-, nem lányregény”
http://www.prae.hu/prae/lazarilloetc.php?menu
_id115aid104type2

Javier Marías
Éles Árpád: „Mindenki kényszerít mindenkit”, Élet
és Irodalom, 2013/4. szám, január 25.
Kõ Zoltán: „Ki akar írni sikeres regényt? (Javier
Marías: Holnap a csatában gondolj rám), Magyar
Narancs, 2000/50. szám, december 14.
M. Nagy Miklós: "Melodrámák smirglipapíron."
Élet és Irodalom, 2001/38. szám, szeptember 21.
Mester Yvonne: „Javier Marías regényérõl”, Nagyvilág, 1997/710. szám, 437439.
„Röviden, velõsen  Javier Marías: Amikor halandó voltam”, Magyar Narancs, 2008/17. szám, április 24.
Szalai Zsuzsanna: „A középszerûség diszkrét bája.
Javier Marías: Amikor halandó voltam”, Három évforduló-három generáció? Budapest, Palimpszeszt,
2008.
http://www.prae.hu/prae/lazarillo.php?menu_id
112jid6year2008
Tönkõ Vera: „Ex libris. Javier Marías: Amikor halandó voltam”, Élet és Irodalom, 2008/48. szám,
november 28.
Zelei Dávid, „Hát most merre?”, Élet és Irodalom,
2013/4, január 25.
Juan Marsé
Bényei Tamás: „A betolakodó”, Élet és Irodalom,
2008/46. szám, november 14.
Bistey András: „Egy különös szerelem története
(Juan Marsé: Szerelmi dalok a Lolita Klubban)”,
Ezredvég, 2006/10. szám, 124125.
„Hangok a szurdokban”, Élet és Irodalom,
2005/26. szám, július 1.
„Kijózanító szerelmi történet. Juan Marsé: Utolsó
délutánok Teresával”
http://www.litera.hu/hirek/kijozanito-szerelmitortenet

„

40

Klempáné Faix Dóra: „A spanyol polgárháború
gyermekei Juan Marsé mûveinek tükrében”, Ezredvég, 2007/17. szám, 6170.
M. Nagy Miklós: „Ex libris. Juan Marsé: Gyíkfarkak”, Élet és Irodalom, 2005/20. szám, május 20.
Carmen Martín Gaite
Pávai Patak Márta: Világjárónõk 2.: Carmen Martín Gaite
http://elofolyoirat.blogspot.hu/2008/11/vilgrnk
2-carmen-martn-gaite.html
Luis Martín-Santos
Kovács Pál, „Luis Martín-Santos a fordíró. Thomas
Mann tra(nsz)dukciója a Tiempo de silencio címû
regényben”, A szõnyeg visszája. A spanyol nyelvû
irodalmak és a fordítás. Budapest, Palimpszeszt,
2009,
Ignacio Martínez de Pisón
Zelei Dávid: „Hát most merre?”, Élet és Irodalom,
2013/4. szám, január 25.
Ana María Matute
Pávai Patak Márta: „Halott gyermekek anyja-Ana
María Matute”, Irodalmi Centrifuga, 2009/január
6.
http://elofolyoirat.blogspot.hu/2009/01/halottgyermekek-anyja.html
Luis Mateo Díez
Bényei Tamás: „A csonkák brancsa”, Élet és Irodalom, 2004/29. szám, július16.
Scholz László: „Budapesti beszélgetés Luis Mateo
Díez-szel”, Nagyvilág, 2001/4, 637641.
Eduardo Mendoza
Báder Petra: „Mendoza újabb regénye magyarul”,
http://www.prae.hu/prae/lazarilloetc.php?aid1
81menu_id115type2
Kovács Edit: „Eduardo Mendoza: A csodák városa”, Szépirodalmi figyelõ, 2003/4. szám, 8586.
Pávai Patak Márta: „Eduardo Mendoza regényrészlete elé”, Nagyvilág, 1991/9. szám, 1276.
Scholz László: „Eduardo Mendoza a könyvfesztiválon”, Nagyvilág, 2001/9.
Juan José Millás
Bazsányi Sándor: „Ex. libris. Juan José Millás: A
szekrényjáró” ”, Élet és Irodalom, 2002/48. szám,
november 29.

tiszatáj
Antonio Muoz Molina
Klempáné Faix Dóra: „Antonio Muoz Molina különleges detektívregényei”, Mediterrán Világ,
2009/10. szám, 4350.
Félix J. Palma
Veres Miklós: „Futó vagy bástya. Felix J. Palma: Az
idõ térképe”
http://www.prae.hu/prae/lazarilloetc.php?aid3
14menu_id115type2
„Azt akartam, hogy ne tûnjön sci-finek”- beszélgetés Félix J. Palma spanyol íróval”
http://www.origo.hu/kotvefuzve/blog/2011041
6-azt-akartam-hogy-ne-tunjon-scifinekbeszelgetes-felix-j.html
„Félix J. Palma: Az idõ térképe”, HVG, 2011/29.
szám, 3839.
Pávai Patak Márta: „Félix J. Palma: Posztmodern
kalandregény” (interjú az íróval)
http://www.litera.hu/hirek/felix-j-palmaposztmodern-kalandregeny
Arturo Pérez-Reverte
Demény Péter: „A legutolsó úriember” Élet és Irodalom, 2003/46. szám, november 14.
Dornbach Mária: „Keresd a könyvet! Scherlock
Holmes és DArtagnan színre lép”, Mediterrán Világ, 2009/10. szám, 5056.
Eugenia Rico
M. Nagy Miklós: „Platón és a képregény”, Élet és
Irodalom, 2001/18. szám, május 4.
M. Nagy Miklós: „Ex libris. Eugenia Rico: Fehér halál”, Élet és Irodalom, 2005/20. szám, május 20.
Clara Sánchez
Harsányi Iván: „Életre  halálra (Clara Sánchez:
Láthatatlanok)”, Ezredvég, 2012/3. szám, 131
133.
Zelei Dávid: „Holocaust light, nyaraláshoz”
http://www.prae.hu/prae/lazarilloetc.php?menu
_id115aid237type2
Jorge Semprún
Kiss Csilla: „Meghalt Jorge Semprún”, Élet és Irodalom, 2011/24. szám, június 17.
Klempáné Faix Dóra: „Budapest Nagydíj 2006:
Jorge Semprún”, Könyvhét, 2006/ 10. szám, 154
155.

2016. március
Mester Yvonne: „Ex libris. Jorge Semprún: A nagy
utazás”, Élet és Irodalom, 2006/17. szám, április
28.
Mester Yvonne: „Ex libris. Jorge Semprún: Húsz
év, egy nap”, Élet és Irodalom, 2006/17. szám, április 28.
Manuel Vázquez Montalbán
Csikós Zsuzsanna: „Bevezetõ gondolatok a kortárs
spanyol bûnügyi regényhez. Manuel Vázquez
Montalbán és a Pepe Carvalho sorozat”, Mediterrán Világ, 2009/10. szám, 3143.
Lénárt András: „Manuel Vázquez Montalbán:
Franco démonai”, Klio, 2008/3. szám, 111.
Enrique Vila-Matas
Csuhai István: „Nem ír a nevem”, Élet és Irodalom,
2009/15. szám, április 10.
Dömötör Andrea: „Elvégre az a normális, ha az
ember olvas”

41

„

http://www.prae.hu/prae/lazarilloetc.php?menu
_id115aid44type2
Csuhai István: „A Guttenberg-Google-járat”, Élet és
Irodalom, 2014/19. szám, május 9.
Takács Ferenc: „Talán Dublinnak igaza van”, Mozgó Világ, 2015/5. szám, 115119.
Carlos Ruiz Zafón
Bárány Tibor: „A Mennyország léptei”, Élet és Irodalom, 2008/49. szám, december 5.
Bényei Tamás: „Ex libris. Carlos Ruiz Zafón: Angyali játszma”, Élet és Irodalom, 2009/7. szám,
február 13.
Pál Kata: „Carlos Ruiz Zafón: A szél árnyéka”
http://www.litera.hu/hirek/carlos-ruiz-zafon-aszel-arnyeka
(Összeállította: Csikós Zsuzsanna)

„

42

tiszatáj

