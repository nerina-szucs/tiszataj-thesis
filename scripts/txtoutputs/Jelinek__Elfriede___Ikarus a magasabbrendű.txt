
Ikarusz
A MAGASABBRENDÛ

Megcsókolom az apám kezét, kiszdihand ennek az aranyatérõ, fáradt mesterembernek, mert õ tervez és a készülékek megépítésében õ segít. Ezekkel a készülékekkel tanulunk meg azután repülni  persze apám utasításai szerint. Elõfordulhat, hogy az elsõ repülést nem követi majd több. Magunkat építjük, s ezzel
egyidejûleg felépítõtréninget tartunk. Így keressük meg a saját magunknak adott
repülési órák díját. Példa nélkül állunk. Mert egy füst alatt a készülék is mi magunk vagyunk. Apám, a labirintusépítõ óránként fizet be minket levegõre, hogy
azzal vitessük magunk, máskülönben ez is csak a beleveszésre jó, mint a labirintus. Hány és hányféle elveszés, mennyi lehetõség! Nekem egyelõre semmi dolgom. A lusta levegõ ellenben úgy dõl ránk, mintha egészen padlóra akarna küldeni. Tartok tõle, hogy ma sem lesz itt pályafelívelés. Megint nem lesz. A kezünkrõl csöpög a viasz. Mindenütt ez a hülye toll, maradéka azoknak, akik még konyítottak valamit a repüléshez. Könnyû volt nekik konyítani. Könnyûszerkezetes
megoldással készültek. Annál súlyosabb a mi helyzetünk, akiknek szemcseppje
elpárolog az emberiséget lassan, ámde ellenállhatatlan erõvel fölmelegítõ égi
sparherd parazsától. Már megint nem sikerült bombázórajként fellépnünk egy
hadseregnyi nem-ember elõtt. A repülés ebben a pillanatban még nem háború,
háború az, amikor az a bizonyos másik orca is szépen oda lesz tartva, tekintettel
arra, hogy a szárazföldön már amúgy is túl messzire mentünk. Tollvihar mindenfelé. Suttogás. Halk bombadara. De azután a levegõ nem kért belõlünk. Ha
neki ez kell: kaphat kiadósabb háborút! Hogyhogy nem elég egyetlen karcsapás,

48

tiszatáj

készülékünk föl- illetõleg alálendítése, hogy máris bentlegyünk a hírtepsiben,
mint megannyi szuperszonikus széllelbélelt suhanc? Túlságosan nehezek vagyunk. Ilyen szárnyakkal nem megyünk semmire vagy  ki tudja  tán épp nagyon is sokra megyünk. Te gonosz nap, jól vigyázz! Vigyázz van! Félre, ha mondom! Itt valami beszorult, édesapa s te, kedves hattyúm! Egyelõre csak annyi
biztos, hogy megmérettünk és túlsúlyosnak találtattunk. Mit lehet ez ellen tenni?
Az a fõ, hogy szemünkben a láng, az a bizonyos plusz, nem hunyt ki, hanem lobog, akár a kedves közönség, aki ugyancsak tüzel már. Mi ugyanis fogjuk magunkat, és egyszercsak feltalálunk valamit, ami túlmutat rajtunk. Hogy mi visz rá? Ez
kérem rém egyszerû: mert felül akarunk emelkedni magunkon és természetesen
mindenki máson, áraink mindig tartalmazzák a másokat is, inkluzíve. Ezúttal
business class-ra váltunk jegyet, és szárnyakat adunk lábainknak. Mert a szabadrúgáshoz hely kell. A szabadság általánosságban szólva a legnagyobb etvasz. Egy
pillanat és úgy úszunk be a megfigyelõtérbe, mintha szabad volna esni, méghozzá
alulról jövõ kezdeményezésre, ahonnan meglehetõsen ritkán látni embert, a békaperspektívából. A nagy ebihalál látószögébõl. Hogyan is emlékeznénk rá itt
fönn, milyen parányok voltunk egykor. E pillanatban az árfolyamom magasabban szárnyal, mint a tervezõ-atyámé. Te pimasz nap! Én nem fogom ám neked
még egyszer mondani! Ha te nem kapod magad, majd kapok én! Kapósabb nem
leszel, de én kikapok! Azok ott lenn, a kedves szemlélõk, már kapisgálnak valamit, pedig az elõbb mégcsak nem is pedzették nagyságunkat. Fölemelik a fejüket,
így hívnak elõ bennünket. Az nem kifejezés, hogy repülök. Alig értünk föl, már
kezdõdik is a leszállás. Úgy zuhanok, mint egy bushmann, aki esztelenül abba
a bokorba szeretne belebújni, amely mögött õ lappang már úgy is. Arra, amit mi
itt mûvelünk, még nem született meg a pontos kifejezés. Fölszántjuk a levegõt,
azután jöhet az aratás. Pontosan kiszámítottuk: egy adott sebességet túllépve
a szárnyfelületen a szárnyak speciális állásszöge kövekeztében alulnyomás lép
föl, míg az alsó szárnyfelületen túlnyomás támad. Ha az alul- illetve a túlnyomás
eredõje egy adott sebesség mellett meghaladja a repülõ test összsúlyát, akkor
otto ütött, mert akkor mindenkire ráütik a postabélyegzõt. Akadnak, akik elfelejtik a címüket. Az ilyeneknek nem terem babér a légi pályán. Ezen túlmenõen
azonban létezik még vagy további kétszáz ok, amelyek következtében a dolog
végül mégsem szokott klappolni. S az egészet végül úgyis nekem kell végigcsinálnom. Méghozzá teljes erõbevetéssel, azt pedig nem bírok légbõl kapni. Tes mondani hol itt a karmester? Egy beintést kérek! Egy nekem rendelt célt! Sokan fognak itt még velünk pattogni, attól tartok. Még egy csókot küldök a papának,
kivörösödött, napperzselte arcára, mert egy a hobbink és engem is õ vitt bele. Lezuhanás pedig nem lesz, juszt is nem, hanem úgy vetjük majd rá magunkat a levegõre mint a vadállat, valósággal, és magunkkal együtt fogjuk cafatokra tépni õt
is! Hogy csak én zuhanok!? Nap, én nem fogom neked még egyszer mondani!
Pálya! Majd megnézheted magad, ha nem pucolsz. Ez a légtér még nem pipált

2005. november

49

olyat, ahogyan most meg lesz sértve. Honnan tudhatná épp a lég, hogy ilyenkor
mihez kezdjen szegény feje? Fúltan dúl, de ennek semmi következménye, mert
nincs látszatja, és nem is nevelhetõ. Vagy kizárólag mi volnánk azok, akik nem
látjuk a következményeket? A légi következményt, melynek következtében a levegõ adott körülmények közt szilárd lehet, szívesen követnénk szemünkkel odafenn a magasban, de vajon meddig is tart a Magas és hol kezdõdik a Láthatatlanja? És hol tudunk mi, kérem szépen, megállni az állhatatlanságban? Most járok itt elõször. Egy, két felhõt látok, legott legelésznek, mint a menyét. Mögöttünk drága ifjak raja száll fel a magasba, maguk a könnyûszer. A jó példával mi
jártunk jó elõl. Sajnos mi már nem fogjuk megélni, de a tévében azért majd látni
fogjuk, ennek nem lehet akadálya. Lezseren, mint a madár szálltok bele abba a jó
levegõbe. A levegõnek legalább ez lett mondva. Nem nyelhet belõletek eleget. Ha
szóltak volna neki, hogy hányan jönnek még utánunk, biztosan idejében mértéket szab, még mielõtt a mi mércénkkel lesz megmérve. Mostantól tûrnie-viselnie
kell, hogy vastagon áll benne az ember. Levegõ, jól vigyázz! Most rajtunk a sor.
Te kellesz nekünk! Minden oké, a szélirány, a sebesség, ezt a dûznis témát pedig
majd csak megoldjuk. Pechünkre nem bízhatjuk rá magunkat erre a könnyelmû,
kétes elemre, örökké kapálóznunk kell benne.
De kerüljünk csak egyszer napfényre, új megvilágításba! Lesz az akkor még
így se. A hordozófelületek maguktól is tudják a leckét. Mi, daliás ifjak pedig jövünk és nem telik bele sok idõ, tele lesz velünk, ahogy azt már megszokta tõlünk,
a világ. A levegõ kénytelen lesz minket is részesíteni magából. S ha nem akar,
majd mi kivesszük a részünket, ha szereti, ha nem, a kezébõl fogjuk kitépni. Vagy
egészen kiszorítjuk, ha mi oda egyszer betesszük a lábunkat. Majd meglátják,
hogy nem vagyunk mi már gyerekek, akkor se, ha nagy, még nálunk is ölesebb
eszméket dédelgetünk, hogy nem látszik a végük, hosszuk. Nem telik bele sok idõ
és háború lesz a vízen is. Mert a levegõ ezen nyugszik, ezen alszik. Ezért is kell
belefúrni magunkat a levegõbe; az egyetlen elem, amelyet nem sikerült eddig
meggyaláznunk, de most rajta a sor, hiába minden, jöjjön a mindeddig tiszta
elem, a levegõ a maga utcáival és fõtereivel, kísérõjelenségeivel, tengerbeli tükrözõdésével. Így ni. A viasz máris forr, de hisz szeretjük mi ám a nõi munkát nagyon, apa meg én, mindjárt jól magunk alá gyûrjük. Azután önmagunkon is fölülemelkedünk, de azért nem nézünk le ám senkit, mi ugyanis magunk vagyunk
és rajtunk kívül nincs is senki más, viselnünk sem kell senki fiát. Úgy, ezt itt most
szépen ideragasztjuk, ezt a saját kezünkkel épített micsodát, tessék. Ha mármost
a levegõ kõboltozat volna, természetesen más szerszámokra lenne szükségünk,
kalapácsra, vésõre, ütvefúróra. De a levegõ nem kõboltozat, csak szilárd és mi
vagyunk benne a szilárdtestek, a részecskék. Pontosabban csak volnánk, de a levegõnek esze ágába sincs minket részeltetni magából, nyilván úgy gondolja, hogy
õbenne a természetes elõrehaladás kizárt. Nézzék csak ezeket a madarakat, micsoda röppentyûk! Bárcsak mi, dagadt iskoláskölykök is madarak volnánk. De mi

50

tiszatáj

csak rugdosunk tollból és viaszból készült rugdalózóinkban. Hozzá külön erre az
alkalomra fölvett új öntött anorák, úgy értem, persze hogy nincsen ránk öntve,
hanem az anorák ül úgy, mintha ránk öntötték volna. S akkor ne feledjük a szíjakat se, megannyi csattanós bizonyíték, hogy mit is fognak hasítanak a hátunkból,
ha nem fogadunk szépen szót. Egyszer aztán megelégeli az ember. Kijön a béketûrésébõl, fogja és huss elrepül, be szép is volna. Ám a menekülésnek ez az útvonala is elvágva elõtte. Mit van mit tennie? Elõbb a háború elõl szárnyal, aztán
a háborúba. Alapjában minden ember arra vágyik, hogy a másik emberbe belebújhassék, s ott azután olyan pusztítást rendezzen, akár egy léginaszád, mert máshoz ugye nem ért. A levegõ viszont kizárólag a lassú, élvezetes mozdulatoknak
kedvez. Figyeljék csak meg az albatroszt, milyen gyönyörûségesen repül és mit
alakít, amikor földre száll! Az ember szinte beleszédül! Ezek az álmatag mozdulatok, melyeket kavarunk, se arra nem elegendõek, hogy öljünk, de arra se, hogy
ne. Itt most valami felforrósodott a naptól, eredetileg az arcomat tartottam neki
oda a fitnesz-stúdióban, most azonban én, fõleg pedig a levegõaggregátorom
égett le tõle. Az aggregátornak mindjárt lõttek. Mintha túl magasan járnék. Útvonalkorrekcióra lesz szükség. Vigyázat. Mindjárt a túlparton vagyok, mindjárt
itt a túlvilág. Vajon melyik ott az uralkodó elem? Dunsztom sincs. A levegõnél
nem lehet gonoszabb. Annyira vakít a nap, hogy már nem látom. Egyáltalán
semmit nem látok. Már az apámat se látom, valahol mellettem járhat vagy alattam, de a levegõben még a legközelebbi hozzátartozóinkat és barátainkat se látni,
a felebarátokról nem is beszélve, csak a levegõ reflexeit legföljebb. A tiszta semmit. Semmit a Semmiségben. Mi meg a Semmi közepén. Ennek a fele se tréfa.
Úgy. Most végre fenn vagyunk. No hiszen. Itt valami csöpög, franc tudja, hogy
mi. Még a végén apám nem zárta volna el jól életvizünk csapját, de hát ezért utóvégre is õ a felelõs? Már késõ. Most legalább velem telik, velem folyik majd túl
a lefolyó. De hiszen már ki is folytam. Jól kinézünk Most rajtunk a sor. Jööövünk!
Vigyázat, jövünk! Oszolj! Ügyeljenek kérem a fejükre, mert ez még balul üthet ki!
Itt a tenger. Nap mint nap bal lábbal kelni. Alighanem mi is a balfenéken fogunk
kikötni. A tenger! Örök pihenõhelyünk. Csupa zaj és szemenszedett pimaszság,
befogad-e vajon bennünket? Befogad, mert nem szemenszedett pimaszság, hanem alapjában szabadság, s mert mi meg épp a levegõvel pimaszkodtunk. Sose
gondoltam volna, hogy az elemek így vetélkedhetnek egymással! Háborút hoztunk rájuk és õk erre háborognak. Nem kapok levegõt! De minek is már. Megérkeztünk, még mielõtt elindultunk volna. Stipp-stopp megállítottuk az idõt, csak
az idõ sajnos nem vesz fel stopposokat. Túl nagy a kockázat.
