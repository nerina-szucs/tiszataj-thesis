
Egy elfelejtett „hídverõ"
BITAY ÁRPÁD:

HOGY ROMÁNOK ÉS MAGYAROK JOBBAN
MEGISMERJÉK EGYMÁST..."

Soha jobb gondolat, mint a bukaresti Politikai Könyvkiadó Testamentum sorozatában megjelentetni Bitay Árpád (18961937) válogatott írásait és leveleit. Valljuk
be, igen kevesen ismerik ma már a románmagyar irodalmi és mûvelõdési kapcsolatok legendás hírû kutatójának nevét. Pedig régi cikkei most úgy elevenednek
meg elõttünk, mintha ma, és csupán nekünk írta volna. Igaz, Bitay módszere sok
szempontból m á r a két világháború között sem volt korszerû, tényfeltáró munkájának eredményeit is módosította, gazdagította az újabb kutatás. Szerteágazó, márm á r polihisztori tevékenysége (nyelvész, filológus, történész, fordító és  a szó legnemesebb értelmében  tudományos ismeretterjesztõ volt egy személyben) azonban
ma is idõszerû magatartást sugároz. Nem véletlenül írta róla Gaál Gábor: „ . . . a
magyar tudóstípus egészen ú j változatának volt a képviselõje... Ezt az ú j változatot is, mint a többit, a történelem teremtette meg." E történelmi szükségszerûség
nélkül nehezen érthetnénk meg, hogy az elsõ világháborúból súlyos betegséggel
(majdan korai halálát is okozó gázmérgezéssel) hazatérõ fiatalember miért kezdi
lázas sietséggel a románmagyar együttélés múltját tanulmányozni. Munkálkodásával fájó ûrt próbált betölteni, kapcsolattörténeti írásaival és elõadói szereplésével
egyként a megváltozott politikai viszonyok közé került erdélyi magyarság segítségére

/

111

sietett. Népszolgálat volt ez is. Bitayt ugyanaz a felismerés inspirálta, mint a K i áltó Szót fogalmazó Kós Károlyt: „építenünk kell, szervezkedjünk tehát a munkára".
Világnézet, pártállás tekintetében persze Bitay a maga külön ú t j á t j á r t a : se a t r a n szilvanisták, se a Korunk köré csoportosuló marxisták közé nem tartozott. De lépést
tartott a kortársi romániai magyar progresszióval.
„Meg vagyok gyõzõdve, hogy az ö n munkája a tudományos mû értékén túlmenõen, egy nagyon hasznos ügyet is fog szolgálni: azt ugyanis, hogy a románok
és magyarok jobban megismerjék egymást, és kölcsönösen megbecsüljék azt a m u n kát, amelyet a mi nagy férfiaink végeztek, hogy megtaláljuk a közeledés ú t j á t a
felkorbácsolt szenvedélyek f e l e t t . . . "  Sextil Pu?cariu (Bitay volt egyetemi tanára)
írta ezt tanítványának, amikor a huszonhat éves i f j ú mûvét, A román
irodalom
összefoglaló áttekintését (1922) kézhez vette és elolvasta. Jelen kötet ízelítõt is ad
Bitay román irodalomtörténetébõl: a Latinos irány; fõbb fejlõdési pontjai s nevezetesebb harcosai címû, SamuiI Micu-Klein, Gheorghe incai, Petru Maior, Gheorghe
Lázár és Timoteiu Cipariu munkásságát ismertetõ fejezetet közli. Bitay nyilvánvaló
célja a tájékoztatás volt, nem egy megállapítása azonban a mai irodalom történeti
vélekedésekkel való szembesítés próbáját is kiállja. Egy évvel a román irodalom
történetét áttekintõ munka megjelenése után újabb fontos opuszt tett az asztalra
Bitay Árpád, kiadta Rövid román nyelvtanát (1923). Szerzõnket nyelvészként is a
már említett cél vezérelte: naponta forgatható, használható kézikönyvvel megkönynyíteni a románmagyar „párbeszédet". Ha még az irodalomtörténet és a nyelvtan
mellett az 1928-ban megjelent Román költõk antológiáját is megemlítjük, tulajdonképpen ki is merítettük Bitay fõmûveit.
Az összefoglaló jellegû, bár nem a szintézis igényével készült mûvek mellett
azonban nem kisebb jelentõségük van azoknak a cikkeknek, melyeket Bitay a románmagyar mûvelõdési kapcsolatoknak szentel. A kötet  a szûkös terjedelmi
lehetõségek ellenére is  fölvillantja a Bitay munkáira olyannyira jellemzõ tematikai változatosságot, sokféleséget. Olvashatunk itt a moldvai fejedelem magyar udvari orvosáról, Széchenyi Istvánnak és apjának romániai fogadtatásáról, Ács Károlyról, a román népköltészet elsõ magyar fordítójáról. De az erdélyi szász folyóirat
magyar számát is méltatja, s Az ember tragédiája Goga-féle román fordítását „ünnepi eseményként" értékeli. Nem Bitay tehetett arról, hogy a mérleg egyik serpenyõjébe kevesebb súly került, mint a másikba. Amikor 1925-ben összefoglalja a
magyarromán kulturális kapcsolatok öt évének eseményeit, joggal állapítja meg:
„A magyar mögött messzi marad a mi irodalmunkat tolmácsoló román fordítói
munkásság."
Nem lenne teljes a kép, ha Bitay munkásságából csupán a kapcsolattörténeti
kutatást és a román irodalom, kultúra propagálását emelnénk ki. 1923-ban maga
Nicolae Iorga hívta meg Bitayt, hogy tartson elõadásokat a magyar irodalomról a
Válenii de Munte-i nyári szabadegyetemen. A meghívásnak  tizenöt esztendõ alatt
 mintegy száz elõadás lett az eredménye. Nagy kár, hogy ezekrõl a román és külföldi vendégek elõtt elhangzott elõadásokról még jegyzetek sem maradtak fenn. Az
viszont nem kétséges, hogy Iorgában partnerre és patrónusra talált Bitay. Izgalmas
feladat lenne annak körüljárása is, hogy Iorga ellentmondásokban bõvelkedõ pályáján mikor jelentkezett elõször a nemzetiségek közötti harmonikus kapcsolat kialakításának igénye, s milyen konkrét, gyakorlati lépések történtek részérõl ebben az
ügyben. Iorga és Bitay együttmûködése így nyilvánvalóan fontos történelmi dokumentum. A szövegválogatás munkáját is végzõ Kovács Ferenc bevezetõ tanulmányából, a kisebbségi államtitkárság munkaprogramjából és néhány levélbõl kapunk
képet Bitay közéleti tevékenységérõl. Iorga miniszterelnöksége idején (193031)
Bitay a kisebbségi államtitkárság magyar osztályát vezette  igaz, nem sok eredménnyel. Persze a körülmények is szerencsétlenek voltak. A Magyar P á r t vezetõi
(nem csupán minisztériumi tanácsos korában) nem támogatták Bitayt, s a nagy
Iorga kis beosztottjai is gondoskodtak a munka akadályozásáról. (Már-már tragikomikus apróság: a magyar ügyek intézõjének ugyanabban a szobában kellett dolgoznia, ahol a piaci árak szabályozásával is foglalkoztak.)
112

Kovács Ferenc írja tanulmányában: „Sajnos, rendszeresség nem található ebben
a kutatómunkában." Hatalmas forrásanyag birtokában volt Bitay, tények, adatok,
kapcsolatok föltárásában bravúrokra volt képes. Az elemzés viszont nem erõssége, a
pozitivizmus módszerbeli örökségétõl nehezen tudott szabadulni. De betegsége, rövidre szabott élete is lehetetlenné tette a nagy szintézis megalkotását, így „szerepe
 Kovács Ferenc szerint is  nagyobb volt, mint hátrahagyott mûvei". Ez a szerep
azonban a mai napig példamutató, követésre méltó. Nem Bitay volt ugyan az elsõ,
aki kelet-európai összehasonlító irodalomtörténettel, s ezen belül a románmagyar
irodalmi párhuzamokkal foglalkozott. (Gondoljunk csak Meltzl Hugó kolozsvári
folyóiratára, az 1876-ban induló összehasonlító Irodalomtörténelmi Lapokra.) De Bitay egy rendkívül nehéz és bonyolult korszakban kezdte tanulmányozni a két nép
kapcsolatait. Akkor kereste és építette a hidakat, amikor több volt a hídrobbantó,
mint a hídverõ. A Bitayhoz hasonló emberek érdeme, hogy  miként Németh
László írja egy helyen  „A magyar kisebbségek mindenütt feladták a kezdeti
merevséget; egyre jobban érdekli õket a kultúrtáj, amelynek akaratlan foglyai lettek. A megismerés: megértés, a megértés: szeretet." (Politikai Könyvkiadó,
Bukarest, 1977.)
