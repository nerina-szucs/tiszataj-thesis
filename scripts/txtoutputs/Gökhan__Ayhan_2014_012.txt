
János, a legkedvesebbik. A jegyzõkönyv
Hússzagú, zsúfolt teraszon állok,
ujjaid közt cigaretta elszívott oldal
a másik oldalon a leélt éveim száma. Látszik
várakozásunk nem egyenletes,
s találkozásunk sem az, mély kilincs.
Közeledést nem
ajánlok, mint a szeretet holdja sem
mutatja a tökéletest a kék vizek alján.
Megreggelizünk, valamit hagyunk a tálon,
a másik idejébõl hagyjuk el a homályos
arcunk, szépen, alássan
mindent elhagyunk, s téged
a végén. Egy körfolyosó is véget érhet,
Isten. Vizes vagy, mint a hallgatás, és néma,
mint a felkavart vizek, s a vizekben élõ,
vak vízi istenek, halszag. A fogaid épek,
nem értem, hogy lehetsz ennyire ép és
hogy lehetsz ennyire
vidám. A kenõkést, ha ideadnád.
Hogy lehetsz
a közelemben.

Siennai Szent Katalin. A szentek körülírása
A szentekkel szappant etettek, azért
voltak olyan tiszták. Mint a megerõszakolt nõk,
zárkózottak, egy anyanyelv nõtt a méhük helyén,
s sose tudták a kifejezést. Téged vagy engem
õriztek abban a nyelvben, te vagy az én nyelvem.
Vagy nincs többrõl szó, csak egyvalamirõl, csak
hogy nem is voltak szentek. Csak tiszták, mint a szappan.

„

46

tiszatáj

