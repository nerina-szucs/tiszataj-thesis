
Búcsú Berlintõl

Lukas közel másfél évet töltött Berlinben anélkül, hogy igazán talajra lelt volna.
Nem csinált gyorsan sok pénzt, még csak lassan sem, a mozicenterben pedig,
ahol utoljára gépészként dolgozott, egyik napról a másikra elspórolták a munkahelyét. Eredeti célja, New York még távolabb volt tõle, mint azelõtt, mert elfogyott az a pénz is, amit még anyja adott neki, nehogy odafenn lerongyolódjon.
Visszatérése Bécsbe másnap délutánra volt kitûzve.
Az utolsó estét Antoniával, egy olasz származású dramaturg lánnyal töltötte,
akit két hónapja ismert meg egy filmbemutatón, és akivel néhányszor lefeküdtek.
A város keleti részében ültek egy bárban, amelynek már akkor elfelejtette a nevét, még mielõtt helyet foglaltak volna; valami szóösszetétel volt pálmákkal vagy
gyöngyökkel. Vörösbort ittak, és sok lényegtelen dologról beszéltek, ami nem
annyira egyikük vagy másikuk elfogódottságának volt betudható, inkább némi,
a közeli válást illetõ közömbösségnek. A búcsúzásnak és a vele járó szükségszerûségnek, hogy azt a keveset is visszahelyezzék az istenek ölébe, ami összekötötte
õket, enyhén szólva is kijózanító higgadtsággal néztek elébe.
 Minek erõltetni a krokodilkönnyeket, ha az összes érintett fél egyedül amiatt csalódott, hogy mindig a hibásnál köt ki.
 Csak hibásak vannak, többé vagy kevésbé hibásak  vetette ellen Lukas.
Arra, hogy melyikük mennyire hibás, nem tértek ki, mert a távolság, amely
majd elválasztja õket, mihelyt Lukas újra Bécsben lesz, sem Antonia képzeletének, sem az övének nem adott szárnyakat, s indikátornak ez tökéletesen elég
volt. Fenntartások nélkül megállapíthatták, hogy egyikük sem váltotta be, amit
megismerkedésük elsõ napjaiban tréfából megfogalmaztak: hogy a szerelemben
a józan ész elvesztése az alsó határ, feltéve, ha akarja vinni benne valamire az
ember.
Éjjel fél kettõkor, amikor a bár már szinte teljesen kiürült, a pincérnõ az asztalhoz lépett, és közölte, hogy megjött a taxi.
 Nem rendeltünk taxit  felelte Lukas.
A következõ pillanatban Antonia felállt, csókot nyomott az arcára, és elõvette
azoknak az indiánoknál vagy eszkimóknál olvasott mondatoknak az egyikét,
amelyekkel rendszeresen kimentette magát, ha nem volt mit mondania, vagy
nem akart mondani semmit:
 Hegyezd a füledet, ha nem elég koszos ahhoz, hogy magától is kettéálljon.

36

tiszatáj

Antonia a pincérnõvel eltûnt a bár elsõ részében, és bár Lukas megkönnyebbülést érzett, amiért ilyen kevés érzelemráfordítással túljutottak a búcsúzáson,
bosszantotta Antonia távozása. Annyi biztos volt: nem kellett neki több megerõsítés, hogy igenis jól teszi, ha berlini magányát feladja.
Kikapcsolták a mennyezeti ventilátorokat. Nem sokkal késõbb hozzá is odament a pincérnõ, hogy elszámoljon, és kiderült, hogy nemcsak az õ számlája nem
volt kifizetve, de Antoniáé sem. Egy pillanatig vonakodott, azért is, mert Antoniát következetesebbnek gondolta volna (az mégsem lehet elég, hogy valaki el
akarja kerülni a köszönetmondás kötelességének veszélyét). És bár kellõen uralkodott magán, vonakodása elég volt a pincérnõnek ahhoz, hogy tudja: a döntést,
hogy az est költségei rá háruljanak, Antonia hozta meg.
 Azt hittem, megbeszéltétek  mondta a pincérnõ, és bocsánatkérõ mozdulatot tett.
 Oké, oké  mondta Lukas legyintve, és némileg megvigasztalódva, hogy van
valaki, aki egy pillanatra az õ oldalára áll. A pincérnõ odaadta neki a visszajárót,
és azt mondta:
 Nekem is elég volt mára.
Visszament a bárpulthoz, ahol még Lukas is ténfergett egy ideig, mint aki
nem akar beletörõdni abba, hogy az utolsó estéhez is leheletnyi szánalmasság tapadt  nem is csak leheletnyi. A pincérnõ vákuumdugókat nyomkodott a borosüvegekbe. Láthatólag nem volt kifogása ellene, hogy társalogjanak még egy keveset.
 Ez az elõbbi izé, ez engem igazában egyáltalán nem izgat. Vagy legalábbis
nem különösebben  mondta Lukas.
 Nem úgy hangzik  felelte a pincérnõ.
 Pedig így van. Amúgy is ott tartok, hogy mérleget készítsek, úgyhogy éppen
jól jön egy pluszpont az én oldalamon.
 Na és hogyan néz ki az a mérleg?
 Kezdettõl fogva szerettem a dohányos krákogását  felelte Lukas, és az igazat mondta , akárcsak a széles rést a metszõfogai között, a nevetését és a szókimondását. Ezzel szemben mindössze annyi hozható fel, hogy állandóan és egyfolytában a közönségének éreztem magam. De nekem valahogy még ez is tetszett.
A pincérnõ felnézett munkájából, olyan jóindulatúan átható tekintettel, mint
aki mindenrõl tud. Ez a nõ biztosan reménytelen esetnek tart téged, gondolta
Lukas, és gyorsan hozzátette:
 Azonkívül beakadt az ujjam, valahányszor Antonia sajátosan érdes bõrén
végigsimítottam.
 A déli embereknek egyszerûen vastagabb a bõre  mondta a pincérnõ.  Azt
hiszem, egyszerûen csak vastagabb.
 Ez több volt annál  mondta Lukas.  Szabályosan beakadt az ujjam.

2008. december

37

A társalgás szinte kizárólag Antoniáról folyt, Lukas részérõl már-már kényszeresen, pedig nem akart önsajnáltatónak látszani (noha kétségkívül az volt). De
legalább igyekezett, hogy csalódottságát ne mutassa ki jobban a kelleténél, és
minél gyakrabban nevetésre bírja a pincérnõt. Egyebek közt beszámolt neki az
elsõ esték egyikérõl, amikor Antonia egy noteszt vett elõ a válltáskájából, megnyálazta az ujjait, és keresni kezdte a 42 pontos listát. A 42 pont azon okok részletes felsorolása volt, amiért Antonia akkor még élettársa, egy filmproducer
megmérgezte a dramaturg lány életét. A csúcspontokat teátrálisan adta elõ, görnyedezett a nevetéstõl, s közben ki-ki kacsintva megjegyezte, hogy egyik-másik
pont rossz fényt vethet rá, aztán még hangosabban nevetett, és visszasüllyesztette a noteszt a táskába.
„14. pont: Mert az örökös körülményeskedésednek köszönhetem, hogy rászoktam az önkielégítésre.”
Nevetett a pincérnõ is, és a közös nevetés, a meghittség, amely ebben rejlett,
és amellyel Lukas aznap éjjel már nem számolt, javított valamennyit a hangulatán. Az utóbbi idõben, amióta minden rosszul ment, egyre ritkábban sikerült feloldódnia, pedig már régebben feltûnt neki, hogy a nõk ösztönösen visszahúzódnak, ha az ember az orrát lógatja.
Együtt indultak útnak.
 Egész álmos lettem  mondta a pincérnõ, amikor már az utcán álltak. Lukas zavartan a zakózsebébe dugta a kezét, de aztán rögtön ki is húzta õket, mert
eszébe jutott, hogy ez az a pillanat, amikor el kell köszönnie.
 Van a közelben bankautomata?  kérdezte.  A taxi miatt  tette hozzá.
Nem volt biztos benne, hogy a negyven euró, ami még a zsebében volt, elég-e
Wannsee-ig. Egy szomszédjának is tartozott pénzzel, és meg kellett adnia még
indulás elõtt; csupa olyasmi, ami arra emlékeztette, hogy kifulladva, üres zsebbel
kanyarodik be itt töltött idejének célegyenesébe.
 Ha akarsz, alhatsz nálam a heverõn.
A pincérnõ ajánlatában nem volt semmi kétértelmû. Jobb vállát eközben elõre, a balt visszahúzta, mint aki ezzel a tengelyelfordítással akarja jelezni az
irányt, amerre a lakása van.
Végigmentek a Schwedter Strassén, majd a Kastanienallee-n, mígnem a
Rheinsberger Strasséra jutottak. Rajtuk kívül szinte egy lélek sem volt az utcán,
autók sem igen jártak. A pincérnõ csoszogva ment, pedig a tartása nyílegyenes
volt. Csoszogásával szinte egy ütemre farmernadrágjának szárai is összedörzsölõdtek, amit jól lehetett hallani, mert nem folytatták a társalgást. Lukas már eleget beszélt Antoniáról, már-már túl sokat is. Ráadásul a friss levegõ felerõsítette
az alkohol hatását, és homályba burkolta agytekervényeit  amit paradox módon
nagyon tisztán érzékelt. Valami furcsa definiálatlanságot érzett magában, és azt
a néhány percet is, amíg a pincérnõ lakásában égett a villany, egyfajta üzemszünetként érzékelte, olyan domíniumként, amely valahogyan kihullott a világból.

38

tiszatáj

Valahol a háttérben ugyan felbukkant benne a gondolat, hogy lefeküdjön a pincérnõvel, és ekképp kárpótolja magát az Antoniával elszenvedett siralmakért, ám
ez nem csapódott le izgalommá. Erõsebb volt az álmossága meg a félelem, hogy
kosarat kap.
 Nem valami kényelmes  mondta a pincérnõ, miközben kinyitotta a heverõt.
 Volt ennél már súlyosabb élményem is.
Lukas a pincérnõre nézett, aki intett neki, hogy jöhet. Lukas bólintott, és ujjaival kiszabadította nyílásukból ingujjainak gombjait, mielõtt a habszivaccsal töltött huzatra leheveredett. A pincérnõ szabadkozott, amiért nincs másik takarója,
de hozhat egy kabátot, mondta. Lukas azonban elutasította az ajánlatot, mondván, szívesebben alszik ruhában.
A pincérnõ magára hagyta, és a fürdõszobába ment fogat mosni. Alighogy kiment, Lukas gondolatai már megint Antoniánál jártak, és azt kérdezte magában,
hogy vajon õ is anyagot szolgáltat-e a 42 ponthoz. Kételkedett benne, ez pedig
sértette a hiúságát, mintha nem is rossz, hanem jó pontokról volna szó. A fürdõszobából közben gargalizálást hallott. Igencsak divatjamúlt egy szokás; ezt meg is
mondta a pincérnõnek, mikor az visszajött a szobába. A pincérnõ bizonytalanul
nézett rá, de nem reagált a megjegyzésre, hanem tekert egyet a fûtés nyikorgó
hõszabályozóján, és az összes lámpát leoltotta, utolsóként az állólámpát a heverõ
és az ablak között. Aztán eltipegett Lukas mellett a sötétben, már mezítláb, hogy
pillanatokkal késõbb felmásszon az emeletes ágyra, amely a viszonylag nagy
nappali- és hálószoba másik végén magasodott.
 Jó éjszakát  mondta.
Lukas is jó éjszakát kívánt, eléggé bátortalanul. Háton feküdt, kezével a tarkója alatt, és hallotta, ahogy a pincérnõ levetkõzik, vár, aztán az ágyról a parkettra
dobja a ruháit. Lukas szerette ezt a pillanatot, noha ugyanúgy utálhatta volna is.
Hangosan zizegett az ágynemû. Lukas most ennek a zajnak szentelte magát, de
már csak a sûrû csendbe fülelt, amely csak lassanként vált áteresztõvé. Kis idõ
múltán mintha halk lélegzést vett volna ki. Különös megnyugvással nyújtózott el.
Ám a képzet, hogy a pincérnõ már mély álomba zuhant, végül mégis odáig juttatta, hogy azt mondja magának: csak Antonia miatt ajánlotta fel neki a heverõjét,
mintegy a nõi irgalmasság képviseletében. Hogyan lesz tovább, kérdezte magától. Anyjára gondolt és anyja lakására a 11. kerületben, ahol majd átmenetileg
megint szállásra lel. De legalább ez a kép már nem tisztult ki, mert az alkoholtól
legyengítve és morálisan kimerülve, maga is elaludt, anélkül hogy észrevette volna. Amikor a csengõ felébresztette, elõször azt hitte, hogy egész idõ alatt gondolatai közt forgolódott, annyira jelen voltak az elsõ pillanattól fogva. Pedig már világos volt.
Csöngettek, elõbb egyszer, aztán kétszer egymásután röviden. A nappali világosság lerövidítette a távolságot az emeletes ágy és a heverõ között, és valaho-

2008. december

39

gyan mindent eltolt, ami jól illett Lukas kábultságához. Az emeletes ágy felé nézett, várt, hogy a pincérnõ reagál-e a csengetésre, és lemászik-e. Valóban megemelte a felsõtestét, megreccsent a lécrács. Lehajolt Lukas felé, hunyorított, és
rekedt hangon azt mondta, legyen kedves és nyissa ki az ajtót, a vízszerelõ az.
Megint csöngettek, erõsebben. A pincérnõ felsóhajtott:
 Teljesen elfelejtettem, sajnálom. A fürdõkád lefolyója miatt van, két hete
ereszt.
A pincérnõ feje visszahullott a párnára, és Lukasnak nem volt kétsége afelõl,
hogy pillanatok múlva alszik tovább. Számára viszont elkezdõdött a nap, méghozzá egy megbízással. Feltápászkodott, és a diffúz helyzetbõl, amelybe az éjszaka és a pincérnõ lassú ébredése béklyózta, a bejárati ajtóhoz lépett.
 Már azt hittem, hogy nincsenek itthon  mondta a vízszerelõ.
A férfi bemanõverezett Lukas mellett két ládát az elõszobába, aztán megállt,
hogy Lukast elõre engedje. Lukas becsukta a bejárati ajtót, és miközben körülményesen betûrte az ingét a nadrágba, azon tûnõdött, hogy merre lehet a fürdõszoba. Gépies sietséggel átgondolta a viszonyt a rendelkezésre álló ajtók meg az
általa már ismert konyha és vécé között. Aztán kinyitotta a szóba jövõ ajtót, és
kapásból eltalálta. Amint elhaladt elõtte, lendületesen becsukta a tükrös szekrényt a mosdótál felett, mintha saját elõzõ napi hanyagságát számolná fel. Majd,
miután szófukar álmosságában eddig csak a szokásos udvariassági formulákat
tudta kinyögni, azt mondta:
 A fürdõkád lefolyójáról van szó, két hete ereszt.
Csakugyan: ott, ahol a kád csempeburkolata vizesedett, piszkos törülközõ hevert a padlón.
A vízszerelõ, egy negyven körüli férfi, akin látni lehetett, hogy szombaton
sincs jobb dolga, mint dolgozni, letette a mosdó elé a szerszámos- meg az
anyagosládát, hüvelykujjaival felkattintotta a szerszámosláda kallantyúit, és egy
kalapácsot vett elõ. A fanyél végével megkopogtatott néhányat a fürdõkádburkolat virágmintás csempéi közül, mígnem sikerült megállapítania, hogy mely
csempék mögött hall üreges kongást. Aztán közölte:
 Le kell vernem a csempéket, hogy mögéjük tudjak látni. Mindenesetre jobb
lesz, ha kinyitja az ablakot.
Lukas vízszintes helyzetbe fordította az egyszárnyú ablak kilincsét, kinyitotta,
és egy lakóházak által körülzárt, kerékpárokkal és babakocsikkal telerakott hátsóudvarba látott. Az enyhén felhõs égbe szín szivárgott, a felfelé vetett pillantás
arra emlékeztette, hogy valahol odakint van a reptér, ahonnan délután felszáll
a bécsi gép. Be kellett csomagolnia a bõröndbe. Egy utánküldésre is megbízást
kellett adnia. De ahogy a dolgok kinéztek, ebbõl már aligha lehetett valami.
Lukas átfurakodott a vízszerelõ mellett, és belülrõl becsukta a fürdõszoba ajtaját, közben igyekezett minél halkabb lenni.

40

tiszatáj

 Még alszik  mondta. És miközben ezt kimondta, olyan érzése támadt,
mintha az elõzõ estét és valamennyi szereplõjét kijátszotta volna, és most ide
menekült, ebbe a fürdõszobába, ahol biztonságban volt.
Ásítva folytatta:
 Ha egy pincérnõ még jószívû is, hajnal négy elõtt nem kerül ágyba.
A vízszerelõ bólintott, és célzott kalapácsütésekkel összetört négy csempét.
Leütögette a keletkezett lyuk széleit, hogy minél több helye legyen a kád alatti
ügyködéshez.
 Csinos egy nõszemély  mondta a vízszerelõ, inkább magának.
Koszos vízér áradt szét a padló fugái között.
 Az ám, és én piszkosul büszke vagyok erre  mondta Lukas, elképedve attól,
hogy ilyen könnyen kicsúszott a száján a mondat. Nyomban meg is magyarázta:
 Ilyen nõt nem talál minden nap az ember, úgyhogy tényleg van mire büszkének
lennem.
 Az adott esetben minden oka megvan rá  mondta a vízszerelõ. Félretolta
a csempedarabokat, és feltörölte a vizet a koszos törülközõvel, mielõtt odanyújtott Lukasnak egy villanydugót, amelyen drótkalitkába zárt villanykörte lógott.
 Végül is nem olyan magától értetõdõ  mondta Lukas , én is átestem néhány csalódáson, de még milyeneken!
 Ki nem  mondta a vízszerelõ.
Az ember becsúsztatta a munkavilágítást a kád alatti üregbe, aztán hanyatt
feküdt a padlón, és nyögdécselve babrálni kezdett egy nagy villáskulccsal a lefolyó alatti, bevilágított területen. Hogy pontosan mi folyik ott, azt Lukas nem láthatta, mert az ember karja és felsõteste kitöltötte és eltakarta a csempékbe ütött
lyukat.
 Az elõdje egy olasz nõ volt  mondta Lukas , akár a képeskönyvbõl, ekkora
szõrcsomókkal a hóna alatt! Az úgy csapkodta az ajtókat, hogy a kulcs egy métert
röpült be a szobába.
 Akkor legalább nem unatkoztak  lihegte a vízszerelõ. Majd kisvártatva
hozzátette:
 Maga se berlini, igaz?
 Osztrák vagyok. Gépészként dolgozom egy charlottenburgi moziban. Semmi
különös. Leginkább 35 mm-es tekercsek. De egész jól megfizetik. Fõ, hogy talpon
tudok maradni itt.
A vízszerelõ elõbújt, és felült. A csavarkulcsot a piszkos törülközõre dobta, de
aztán meggondolta magát, és inkább kéztörlésre használta a törülközõt. A kulcs
élesen csörömpölve hullott rá a csempékre.
 Már régóta együtt vannak?  kérdezte a vízszerelõ.
 Négy hónapja  állította Lukas, és élvezte, hogy egyszerûen átugorja Antoniát és a vele töltött idõt. Torkában érezte a szívverését, olyan érzése volt, mintha
hosszú idõ óta ebben a pillanatban élné át az elsõ boldog szerelmi kapcsolatot.

2008. december

41

 Van egy emeletes ágyunk  mondta , az kolosszális! Amikor az ember elsõként bújik ágyba, a másik pedig utána mászik, hát az királyi egy érzés!
Lukasnak izzadni kezdett a tenyere. A vízszerelõ azonban ülve a kádnak dõlt,
a legkisebb mértékben sem gyanakodott, és szétcsavart két csõelemet. Felnézett,
bólintott, aztán megint a lyuknak szentelte magát. Lukas az üregtõl eltorzítva
hallotta, amit mondott:
 Egyszer én is együtt éltem egy ilyen emeleteságyas nõvel. Ennek már több
éve. Mindig sikítozott az ágyban!
 Mint az enyém!  fakadt ki Lukas.  Az enyém is sikítozik!
Nevetett az örömtõl, amit e váratlan azonosság miatt érzett, megkockáztatott
egy pillantást a tükörbe, és nem volt meglepõdve, hogy a fárasztó éjszaka ellenére
rokonszenves benyomást tesz saját magára.
 Gyönyörû hangja van  mondta , de a legbámulatosabb a bõre, az valami.
Megint nevetett, idegessége ellenére vagy amiatt, közben azon tûnõdött, vonzóbbá tenné-e õt a pincérnõ szemében, ha azt állítaná, hogy forgatókönyveket ír.
Már azon volt, hogy némi tartalommal tölti meg ötletét, mégpedig úgy, hogy elmeséli a vízszerelõnek. Emez azonban megelõzte, és megkérdezte, hogy szokott-e
eldugulni a lefolyó.
Lukas jelentõségteljesen bólintott.
 A tisztítósav kimart egy tömítõgyûrût, ez elõfordulhat. Legjobb, ha vesztek
magatoknak egy lefolyószûrõt, azzal megspóroljátok a jövõben az ilyen bosszúságot.
A vízszerelõ gumigyûrût vett ki anyagosládája egyik felsõ rekeszébõl, és egy
nagy piros dobozból zsírral kente be. Lukasra nem tett olyan benyomást az ember, mint aki mindjárt folytatni akarja a mondókáját, ezért arra terelte a társalgást, ami azóta, hogy Antoniát ismerte, megint erõsebben foglalkoztatta a képzeletét.
 Forgatókönyveket írok  mondta.  A történeteket, amiket kitalálok, mindig elmesélem neki. Ezek fantasztikus pillanatok. Úgy értem, elképesztõ érzéke
van az árnyalatnyi finomításokhoz, de õ maga soha nem akarna elõtérbe nyomakodni.
A vízszerelõt azonban sem Lukas filmes karrierje, sem a pincérnõ érzékenysége nem igazán érdekelte. Feltehetõen túlságosan lekötötte a munkája, amely
most a nehéz szakaszába ért. A társalgás már nem tudott újra beindulni. A vízszerelõ próbaképp mind a két csapból megeresztette a vizet, és azt javasolta Lukasnak, hogy a burkolatban támadt lyukat lemezzel takarja be, minden Baumaxban lehet kapni ilyen fedeleket. Aztán elrakta a szerszámait, az órára nézett,
és kiszámolta a költségeket, feketén.
 Harminc euró.
 Harminc euró  ismételte Lukas, bánatosan, amiért a társalgás nem folytatódott tovább. Ingadozott a tekintetben is, hogy mitévõ legyen. A bizalmas ha-

42

tiszatáj

zugságok után, amiket a vízszerelõnek elõadott, nemigen ébreszthette fel a pincérnõt. Nem maradt számára más. Elõrement az elõszobába, kivette zakójából
a pénztárcáját, s a kért összegen felül még kevés borravalót is adott a vízszerelõnek, nagyjából mindent, amije az Antoniával töltött este után még maradt.
 Kösz a segítséget  mondta Lukas, továbbra is mélyen sajnálkozva. A vízszerelõ gyanútlansága egy kis idõre némi alapot adott a pincérnõvel elképzelt
boldogságának. De a vízszerelõ nélkül? Nem sok maradt belõle. Lukas szívesen
visszatért volna még egyszer a fürdõkádra, hogy mennyire örül a sikeres javításnak, mert a fürdõkád nélkül elképzelhetetlen az életük, az övé meg a pincérnõé.
Ám a nappali- és hálószobához mindössze egy nyitott átjáró vezetett át, így nem
merte szóba hozni a témát. Félt, hogy a pincérnõ felébred, és mindent hall.
 Soha se köszönje! Kézcsókom a fõnökasszonynak  mondta a vízszerelõ.
Lukas hallotta, amint házi boldogságának egyetlen beavatottja és feltehetõ
irigye leslattyog a lépcsõn. Felemelt fejjel fülelt, míg csak el nem halt a nehéz léptek zaja. Aztán még két percig mozdulatlanul állt a félig nyitott ajtó elõtt, és fülében úgy zúgott az elhagyatottság, mint már régóta nem. Indulnia kellett, fel kellett ébresztenie álmából a pincérnõt, ha el akart búcsúzni tõle. Pedig még a nevét
se tudta, hogy azzal keltse fel. Izgalmában, amikor a pincérnõ az éjjel bemutatkozott neki, rögtön újra el is felejtette a nevét; kívül, az ajtón pedig  megbizonyosodott róla  csak egy utónév állt, és mint az elsárgult tábla sejtetni engedte, az is
egy sokadik elõzõ lakóé volt.
Lukas mégis belépett a nappaliba vivõ átjáróba. Onnan láthatta a pincérnõt,
testének ívét a takaró alatt meg az ágy szélére lógó bal kezét. Elnézte ezt a kezet,
az ujjak félig ökölbe szorultak, hogy nyomban újra el is lazuljanak. A pincérnõ
bõre meglepõen sápadt volt, kézfején zöldesen átütöttek az erek. Szemével követte az erek fonadékát, azt kívánta, bárcsak történne valami, amitõl a pincérnõ felébred. Egyszersmind heves sajnálatot érzett mindazért, ami nincs, de lehetne, és
mégsem lesz, mert a vízszerelõvel folytatott beszélgetésben már mindent megelõlegezett magának.
Ha majd megint Bécsben lesz, bõven lesz rá ideje, hogy minderrõl elgondolkodjon; több is, mint amennyi kell.
Addio, mondta magában (ezt tulajdonképpen Antoniának akarta mondani),
a konyhába ment, és egy cédulára felírt néhány szót, ami mintha még passzolt is
volna. Ivott egy pohár vizet. Aztán vette a zakóját és a cipõjét, ez utóbbit azonban
már csak akkor húzta fel, amikor becsukta maga mögött a bejárati ajtót, és a folyosón állt.
