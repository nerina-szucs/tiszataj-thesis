
Peire Cardenalnak tulajdonított versek

Nem is éreztem
Nem néztem, nem hittem,
nem éreztem. Pedig megáldottam
minden madártorkot, minden kis
füvecskét tavasz táján. Versben
úgy kell: szavakból fûzni szép
szókoszorút. Aztán kertembe
tél lopózott: csend és kedvetlenség.
Most verssorok ritmusától reszket
a táj. Elhiteti, hogy éltem, éreztem.
Költõknek való mentség.

Olykor felment a pillanat
Olykor felment a pillanat
az öregség alól. A szél elõször
húzza végig szent kezét a várfalra
tûzött zászlón. Egy lány a távolban
elefántcsont-ékszerekkel játszik.
Ami vár rám: szorongó,
rövid utazás.
Mintha már átéltem volna ezt.
Ahogy hatvanhat telet, álmomban
ordasokat.

30

tiszatáj

Mit tettél, Peire?
Mit tettél, Peire? Megnézted
minden földi úr evilági kertjét,
csodáltál rózsákat, betetted
a lábad zárt hálószobákba,
ahol a sóvárgás lebegteti
a függönyöket, a napnyugta
félelmeit. Ám miért szerettek?
Hisz nem a napnyugtára
vágytál, nem a földekre, kardokra,
rostélyokra, karokra, hölgyekre
Meghirdetted, amit látunk,
a szép karok és tettek, csak jel
 ahogy visszatükröz
a virgonc folyóvíz
felhõt, égboltot.
Így lesz a föld, a sisak,
a páncél, a nõk teste
díszes képeskönyv.

Akkor
Én, Peire, nem tudom bizony
elképzelni a Pokol lángcsóváit,
a fehérruhás angyalokat, kik mint
Vilmos herceg és neje karon fogva
sétálgatnak a Paradicsomkertben.
Gyönyörûségesebb lesz az Ítélet,
azt hiszem. Hiszen én, aki ragyogó
dombok között éltem, hogyan is
szoknék meg egy mennyei vagy
földmélyi tûzketrecet?

2005. július

31
Meghalhat, ami halni tud. Testem
és lelkem masírozhat földmélyi
és mennyei seregekben, jajgatok
vagy ünneplek, ahogy a Terv kívánja,
szolgálva dagadt földi urakat,
ahogy a földön szolgáltam.
Mert költõ voltam  mégpedig jó
költõ! Rímeim hízelkedve simultak
nõi csuklókra, urak vasmarkára.
De milyen lesz ez a táj, ha a föld
megkönnyebbül csontjainktól? Milyen
a madárhang, amit emberfül nem hall,
a régi tróntermek, ahol jegenyék
ágaskodnak? Indulatainkat lemossa
a földrõl egy csendes, szívélyes esõ,
mely irgalmatlanabb a halál angyalánál is.
Ha majd Odaát forgolódom, éneklek, jajongok,
egy, csak Egyetlen pillantást engedj, Uram.

fejet ajándékba nem adunk,
levágatod? égi orbita várja”
FENYEGETÉSEK

32

tiszatáj

