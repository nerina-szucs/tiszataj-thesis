

Ki vagyok én?

Az egyik újságíró azt mondta, kis ösztönállat vagyok.
Anyám tudni sem akar rólam. Amikor szembesítettek vele, megforgatott magam
körül, kicsit hitetlenkedve jól szemügyre vett, aztán  leköpött. Azt sziszegte, hogy
piszok, álnok, csábító ringyó vagyok. Elszerettem a férjét.
Csak néztem rá. Szemrebbenés nélkül. Nem értettem. Én? Mit tettem én?
Magyarázatot követelt tõlem.
Milyet? Miért? Hisz én sem értem. Bûnös lennék? Úgy érzem, inkább neki kellene valahogy de hogy?... Hol?... Hol is kellene kezdeni?
Szorította a karom  még most is kék-zöld ujjainak a helye  és eltorzult arccal
arról faggatott, hogyan tûrhettem mindezt  ennyi éven keresztül.
Csak bámultam rá. Annyi éve? Már annyi év telt volna el? Az egész úgy suhant el,
mint egy pillanat? Egy nap, egy pillanat Egy nap, egy pillanat Révület Elvesztettem az idõérzékemet. Talán nekem is rovátkákat kellett volna  ötösével 
a falba vésegetnem, mint a raboknak Azt mondják Ezek itt hogy rab voltam.
„Nincs benned semmi lelkifurdalás?”
Õ volt a társam! Hát nem értik? Az egyetlen, aki jó volt hozzám. Aki szeretett. De
én ezt nem tudom nekik így elmondani. Nincsenek hozzá  szavaim.
„Az a nyomorult persze titkolta, hogy rendszeresen odajár. Hogy kettõs életet él
 veled. Veled! Pfuj.”
Minden olyan zavaros. Miért nem jött hát anyám  ha csakugyan anyám ez az
asszony  elõbb. Értem. Nem keresett Micsoda?! Én nem tudok róla Nekem
nem mondták.  Gyuri megmondta volna, nem?  Vagy ha keresett is ha csakugyan keresett valaki Engem. Engem?! De hát miért?... Mit kérdez? Nem értem.
Ha kiabál velem, akkor sem. Én errõl az egész  körözésrõl, vagy minek nevezi 
semmit sem tudtam! Hogy mondja? Hogy tudtam, csak nem akartam tudni?... Nem,
nem alszom, ne kiabáljanak, csak lehunytam a szememet. Ez a sok fény. Ez a rengeteg ablak És mindenki engem néz. Borzasztó, borzasztó Hagyjanak engem békén!... Annyi év alatt soha még egy tükrünk sem volt. Nem szerzett be. Nem. Pedig
néha úgy megnéztem volna a szép szalagocskáimat!
Mire emlékszek? Kislány vagyok Katicabogaras, gumis csattal tûztek fel a fejem búbjára egy erõltetetten égnek álló hajfürtöt, és néha anya magas sarkú cipõiben botladozok a tükör elõtt. Igen. Emlékszem! Félek a sötét kis oldalszobában,
ezért bemászok Hozzájuk a nagy szülõi ágyba. Középre. Ott jó Meleg van, ölelõ karok vesznek körül. Vicceket mesélnek, meséket olvasnak fel régi, szakadozott lapú

2019. júliusaugusztus

21

„

képes gyermekkönyvekbõl. Bambi! A vasorrú bába Néha birkózunk, hengergõzünk. Sokat énekelünk. „A kis hóvirág, már kikandikál” Bocsánat. Igen. Folytatom.
Apa és anya néha elmennek. Dolgozni. Azt mondják, abból a „dologból” lesz mézes
kenyér, szalonna, paprikás krumpli, töpörtyû. Rücskös szélû nagy fehér krumplicukrok. Szeretem majszolni. Néha egyikük jön elõbb haza, néha a másikuk.
Amikor egyedül vagyok, félek. Olyan hideg van. Kicsi vagyok még, nem tudok
a tûzre tenni. Azt mondják, nem is szabad. Megfenyegetnek, hogy kikapok, ha kinyitom a sparhelt tûzpirosan izzó vasajtaját. „Nana! Meg ne próbáld! Ha kinyitod a vasajtót, kiszökik rajta a tûzpiros Lángmanó, megmar, és beránt magához az izzó
Lángországba! Ott aztán megsütnek!” Játszok a fásládában maradt hasábfákkal.
Sorba rakom õket a láda elõtt, néha egész hegyet építek belõlük. Magasat, nagyonnagyon magasat, hogy Hazaérve anya kiabál és rám paskol, amiért szemeteltem.
Csupa forgács a padló. Csak csinálom neki a munkát, amikor úgyis holtfáradt. „Látod, te béka, mit mûveltél?” „De hát abból lesz a méz meg a szalonna! És a krumplicukor. A munkából” nézek fel rá értetlenül. Nem nevet, hanem váratlanul pofon vág.
Felvisítok. Apa csitítólag ölbe kap, megpuszil. Olyan sima, meleg az arca. És olyan jó,
ismerõs szaga van. Kapadohány szaga. És pálinkaszaga. Szeretem a szagát.
Apa egyre gyakrabban van otthon, azt mondja, elvesztette az állását. Anya elmegy dolgozni, mi meg apával együtt fõzünk. Nekem már babot is szabad válogatnom, „szemelnem”. Sokszor bújócskázunk a szobában. Valahányszor megtalál, mindig megpuszil. Egyre gyakrabban birkózunk. Apa azt mondja, a testedzés fél egészség. Ha legyõz, rám fekszik, úgy pihen. „Nehéz vagy!” mondom neki. „Mint egy
zsák?” kérdezi nevetve. „Mint két zsák Nem is: mint három mint száz zsák!” Már
százig tudok számolni.
Megnõ a hajam, anya két varkocsba fonja. Apa szalagot vesz bele. „Minek ez
a cifraság?” fintorog anya. „Csak pénzkidobás. Úgyse megyünk sehová.” Nem is megyünk. Anya azt mondja, fáradt. És hogy sokszor olyan betegnek érzi magát. Aztán
beírat az óvodába Az óvoda! Úgy emlékszem, szerettem oda járni. Sokat labdáztunk, viháncoltunk. Amikor otthon elmesélem, hogy a Petyus azt mondta nekem kakaózás közben, hogy én vagyok a legszebb kislány az oviban, és nekem adta a saját
fánkját is, apa megszid. Azt mondja, ilyesmit nem szabad elfogadni. Az Petyusnak is
kell, mit mondanak majd ránk: éhenkórász lúzerek vagyunk, hogy kiesszük más szájából a falatot? Meg ne hallja, hogy még egyszer Anya nevet: Ugyan, hagyd!... Még
egy ideig járok az oviba, de amikor azt is elmesélem, hogy Petyussal papást-mamást
játszottunk, és egyszer, az egyik kiságy alá bújva megsúgta, hogy ha megnövünk, én
leszek a felesége  meg is puszilt akkor, csupa nyál lett az orrom meg a fülem  apa
nagyon ideges lesz, bemegy az óvodába, és csúnyán összeveszik az óvó nénivel. Az
én óvó nénimmel. Úgy hívták, hogy Hogy is? Annuska néni. Szerettem. Ordítva
olyasmiket mond neki, hogy nem tud nevelni, hogy feljelenti, meg ilyesmiket Az
óvó néni meg sír, egyre csak sír. Anya otthon bõg a „szégyen” miatt. Miféle szégyen?
Késõbb sokat veszekedtek otthon. Apa kiíratott az óvodából. Anya visszaíratott.

„

22

tiszatáj

Aztán olyan zavaros... Nem tudom, mikor és hogyan is volt, hiába faggatnak
Aludtam épp? Anya esti mûszakos lehetett talán. Vagy kórházban volt? Nem tudom. Nem volt otthon, az biztos Legalábbis nem emlékszem rá akkorról. Éreztem,
hogy apa felnyalábol, és visz. Sötét volt, hideg, hozzábújtam. Az erõs, nagyon erõs
karjában vitt el. Csak mentünk és mentünk sokáig az esõ meg zuhogott. Vagy
csak a köd szitált? Valahol kutyák ugattak. Azt hittem, álmodok. Meg akartam fordulni az ágyamban. „Nyugodj meg mindjárt mindjárt odaérünk” duruzsolta
apa.
Egy idegen lakásban ébredtem fel. Kérdeztem, anya hol van. Apa mindig mást felelt. Hol azt, hogy most nem ér rá, de hamarosan itt lesz, rá se rántsak. Költözniük
kellett, mert felmondtak nekik. Máskor, hogy összevesztek, és anya kidobta. „Na de
én engem is?” „Téged  gyûlöl!” kiabálta. Nem értettem. Engem gyûlöl az anyukám? Sírva fakadtam, a mellét vertem a kis öklömmel. „Anyát akarom!” „Hát nem
emlékszel, mennyit pörölt veled? A masnidat sem tûrte, pedig én még egy harmadikat is belefontam a hajadba. „Igen, egy harmadik masnit. Azt szerettem. Olyanom
csak nekem volt az oviban.” „Na látod. Itt elöl, fent. Senkinek sem volt három olyan
óriási, gyönyörû masnija, csak neked! Majd elrepültek! Mint holmi óriáslepkék.” Ez
igaz volt. Nagyon szerettem a masnijaimat. Most is szeretem õket Mit nevetnek
ezek itt körülöttem a teremben? Én manapság is mindig kötök a hajamba legalább
egy masnit. Na és?
Apa sütit hozott nekem, egy babát aztán még babákat, játékokat. Fõzött és mosott kettõnkre. Olyan sokat dolgozott
Mit kérdez? Igen, valamit azért furcsálltam. Mikor ki akartam menni, mint otthon, az udvarra vagy az utcára, azt mondta, nem szabad. Szigorúan tilos! Tilos? Miért? Háború van járvány tilos a kimenet, én is csupa kiütés lennék, agyonlõnének, ha valami ilyesmik. „Na de te? Neked szabad?” kérdeztem. Most is emlékszem
a bíborpirossá váló arcára. „Nekem? Hát tudod kicsim nekem muszáj. Na hallod!
Férfi vagyok, védem a hazámat meg kenyeret is kell keresnem S az én testem ellenállóbb. Felnõtt vagyok, nem ilyen kis csipszi gyereklány.” Kicsit mintha dadogott
volna „Néha majd magadra hagylak, de te egyet se félj, én mindig visszajövök hozzád.”
Valahányszor magamra hagyott, rám zárta az ajtót. Kétszer is fordult a kulcs a
zárban. Sokat sírtam akkor. Hiányzott anya, a megszokott bútorok, a macskám.
Cirmiért sokáig könyörögtem, de apa ebben kérlelhetetlen volt. „A nyávogása elárulna” mondta idegesen. „Mit? Mit árulna el?” Erre nem felelt. Sok mindenre nem
felelt. Soha. Amíg még kérdeztem.
Azt firtatják, hogyan bírtam ki a remeteséget? Gondolják, hogy ez remeteség
volt? Hát nem is tudom. Eleinte hiányoztak a szomszédok, a pajtásaim, még az óvó
néni is. Cirmi. Anyáról azt mondta, nagyon-nagyon haragszik rám, látni sem akar.
Ezt nem értettem, és furcsállottam is. Sírtam és kérdeztem, miért, de azt válaszolta,

2019. júliusaugusztus

23

„

hogy õ sem tudja. „Anya már ilyen. Magának való.” Aztán  megszoktam. Apa belém
szuggerálta, hogy nekünk így a jó. Hogy csak ketten vagyunk
Egyre kedvesebb lett. Sokat ölelt. Megtanított a nyelves puszira. Ettõl érdekes eleinte undorodtam, azt hiszem a hányinger is kerülgetett, de õ játékosra
vette a figurát. „Most a nyelveink bújócskáznak. Figyelsz? Keresik egymást és
Megvagy, kiáltják!” Sokat nevettünk akkoriban Igen. Sokat Valamikor.
Õ ébresztett rá a testemre is. Megmérte a magasságomat, a súlyomat, együtt jegyeztük fel az eredményt. Az ajtófélfára is, meg füzetbe. A füzetet én kértem: „Hogy
majd anyának is megmutassuk.” Fürkészve nézett rám, de aztán kerített egy füzetet.
Sokáig megvolt az a kis kockás. Késõbb a gyerekek adatait is abba jegyeztük be.
Zsóka, amikor nem vettem észre, rajzolgatott is bele.
 Most te a magadét mérd le!
Megtette. S összehasonlítottuk.
Máskor odaálltunk a tükör elé, és megnéztük egymást ruhátlanul.
 Nézd, már domborodni kezd a kebled.
 Gondolod? Ez itt? Apa, ez semmi.
 De, de. Ez a kis gombocska, nézd, már duzzad. Mint egy szilvamag.
S csakugyan.
 Mondd, ez nem baj? Nem valami betegség?
 Á, dehogy. Majd figyeljük. Megfigyeljük a változásokat.
Késõbb úgy észlelte, hogy a bal keblecském nagyobb a jobbnál. Nagy, öblös markába fogta, méricskélte.  Talán majd utoléri  mondta fejcsóválva.  Talán stimulálni kell  s szájába vette a mellbimbómat.
Beleborzongtam. Erre emlékszem Furcsa volt
Faggatnak, erõszakoskodott-e. Nem rohant-e le? Lerohanni? Milyen az? Azt hiszem, szerelmes volt belém. Nem értem, ezen itt a bíróságon miért röhögnek. De
igen, igen. Kezdetben olyan aranyos volt, olyan szeretni való. Valahogy jó érzés
volt, amikor idõnként rám fonódott. Egyre jobban kívántam, hogy ezt erõsebben tegye valahogy magam sem tudtam, hogyan, de jobban, még jobban! Még a hajam
is égnek állt a vágytól. Szerettem volna vele eggyé válni egy testté, egy lélekké.
„Apa” nyöszörögtem, amikor egy ilyen ölelkezésünkkor elömlött bennem valami
kimondhatatlan fájdalom de boldogságérzet is „Ne mondd nekem többé azt,
hogy apa” nyögte fulladtan, és spongyáért, törölközõért szaladt, hogy feltörölje az
alattunk pirosló vért. „Ez mi? Honnan?” kérdeztem csodálkozva, õ meg habogott
valamit, hogy ilyesmi sajnos megesik, ha valakik nagyon szeretik egymást. És követelte, hogy ne hívjam már apának. „Hát hogy hívjalak, ha az vagy?” „Szólíts a nevemen. Mondd egyszerûen azt, hogy Gyuri.” Olyan muris volt az egész. Még hogy Gyuri.
Azt hiszem, kezdetben nagyon szerettük egymást. S egyre vadabbul
Késõbb romlottak el a dolgok Lassan Talán akkor, amikor  azt mondják
most  már egyre jobban kerestek Pedig én nem tudtam róla de õ nyilván igen,
azért lehetett egyre idegesebb, türelmetlenebb. Rádiónk, tévénk nem volt. Amikor

„

24

tiszatáj

szóvá tettem, azt mondta, felesleges modern hülyeség, meg hogy tisztára népbutítás. „De hát nekünk otthon volt!” erõsködtem. Valami olyasmit mormogott, hogy
persze, persze, jól emlékszem, de csak anya butasága, elmaradottsága miatt. „De hát
apa Gyuri én úgy unatkozom!” Erre már másnap egy halom képes újsággal állított be. Akkor már tudtam olvasni. „De hát ez mind régi Tavalyi, meg még régebbiek!” „Nem mindegy? Az újak drágábbak. S reggelente szét is kapkodják õket” érvelt. Soha nem tudtam, milyen nap van, hányadika.
Kezdtem szûknek érezni az otthonunkat. „Miért nem megyünk el soha moziba?
Vagy a játszótérre? Szívesen játszanék a csúszdán meg a hintán.” Valahogy furcsán
nézett rám. „Azt hiszem végsõ ideje, hogy besegíts a házimunkába” jelentette ki késõbb. S, akkor elõször, elõvett egy üveg italt.
Azontúl rendszeresen ittunk.
„Miért nem próbált elmenekülni?” szegezik most nekem a kérdést.
Elmenekülni? Hova? Miért? Engem ott, abban a lakásban  szerettek. Gyuri is,
meg a gyerekek is. A gyerekek megszületésénél is õ segített. Megfürdette õket is,
engem is. Enni hozott. Ruhát. És italt. Egyre több italt.
„A gyerekeire nem gondolt? Hogy mi lesz belõlük, ha nem járnak iskolába?” Iskolába? Kellett volna?... Én sem jártam... Megvolt mindenünk.
„Nem furcsállotta, hogy a gyerekeiket sem engedi ki?”
Én sem mentem ki sehová Hisz megmagyarázta. Mindent megmagyarázott. És
én megértettem.
A gyerekek nem értették meg. Ki akartak menni. Ki és ki. Verték az ajtót. Az ablakot nem bírták, mert csak tetõablakaink voltak. Soha nem láttam ki.
„Nem furcsállotta ezt az egész fura helyzetet? Nem lázadt?”
De. Eleinte furcsállottam. Kérdezgettem, faggattam, kértem is ezt-azt, de õ csak
nevetett és töltött a poharamba. Meg a karjába kapott, és irány az ágy. Minden úgy
összemosódott Késõbb a gyerekek is velünk ittak. Vilikém nem szerette, látszott,
undorodik tõle ellökte a poharat, kilöttyent, eltört, pedig jó. Édes. Szeretem, amikor marja a torkomat Akkor megütötte. Én mondtam, neki talán ne Felkaptam a
gyereket, szaladtam vele az asztal körül, elbotlottam, elestem, Vili üvöltött a többi
is rákezdte Akkor nagyon megvert. Engem is, a gyerekeket is. Összevert. Tombolt.
Hogy merészelünk, kiabálta Akkor, elõször, félni kezdtem tõle. De hát mit tehettem? Õ volt a  Gyuri!
„Nem érezte soha, hogy nem természetes, hogy az apjától vannak a gyerekei?
Nem volt bûntudata?”
Nem értem, mit akarnak tõlem. Mi az a bûntudat? Sose hallottam. Olyan fáradt
vagyok! A fejem is fáj és úgy innék valamit! Szomjas vagyok. Mit akar tõlem ez a
sok ember? Egyszerre olyan sokan lettek! Félek! Hogy nem értik? Nekem csak õ
volt. Õ volt A Gyuri. Adjanak már valamit inni! Tisztára kiszáradt a szám.

2019. júliusaugusztus

25

„

„Ha a gyerekeik végül nem csinálnak botrányt, és nem hívják fel a figyelmet a
bûntanyájukra, maguk még most is ott hemperegnének egy rakáson abban a sötét
mocsokban!”
„Haza akarok menni!”
„Haza! Elment az ép esze? A sokévi börtönét nevezi otthonának?”
„Figyelitek? Ez a némber tisztára meggárgyult! Ugye, milyen jó, hogy eljöttünk a
kihallgatására? Tiszta ingyen-cirkusz.”
Ki vagyok én? Némber?... Az mi? Tényleg: Ki vagyok én? Hiszen a nevemre sem
emlékszem már. Gyuri mindig úgy szólított, hogy Te Anya meg valamikor
úgy, hogy: Aranyom! Meg: Aranyvirágom! De, emlékszem már! Én vagyok a Három
Szalagos Kislány Gyuri késõbb is Néha Tegnap?... Vett nekem szalagokat Még
akkor is, amikor már megvoltak a gyerekek Nagyon szeretem a szép, repdesõ szalagokat és a Gyuri szagát. A kapadohányét, meg a pálinkáét. Az az õ szaga. A miénk.
----------

G R IRANNA: NAAVU (WE TOGETHER)  INDIAI PAVILON

„

26

tiszatáj

