A TISZATÁJ DIÁKMELLÉKLETE
2007. NOVEMBER

123. SZÁM

SIPOS LAJOS

Újraolvasó
BABITS M IHÁLY : A LÍRIKUS EPILÓGJA ÉS AZ IN HORATIUM
Az „eredeti terv” (ahogy Sartre fogalmazott) nem ellentétes azzal, amit a mű „mond” – és ha sikerül „megtalálni”, akkor „erősíteni képes az értelmezést”.1 Hiszen
nem egyszerűen arról van szó, hogy „a történeti érdeklődésnek elsősorban a vizsgált szövegek elkészítésének
kontextusáról kell valamit mondania”,2 hanem arról: „Ha
kivonunk egy művet saját irodalmi és történeti összefüggéséből, [és] más szándékot tulajdonítunk neki (más
szerzőt: az olvasót), [akkor] más művet faragunk belőle,
s így már nem ugyanaz a mű, amelyet értelmezünk.”3
Babits Mihály Levelek Iris koszorújából című kötetének nyitó és záró versét, A lírikus epilógját és az In Horatiumot érdemes a fentiek figyelembevételével újraolvasni.
Ezt a munkát a Babits-hagyatékban fellelhető számos
dokumentum és a kritikai kiadás előmunkálatai könnyítik meg. Így például lehetővé válik azon kontextus (a „vitaszituáció”) rekonstrukciója, amely körbevette e két verset
készítésük idején, valamint részben más okok miatt ismerjük a költő „lexikonát” is.4
A Babits-versek készülő kritikai kiadásának kéziratban lévő rekonstrukciója szerint az 1903 júniusában írt
szonett, mely utóbb A lírikus epilógja címet kapta, a költő

1

2

3
4

COMPAGNON, Antoine, Az elmélet démona. Irodalom és józan ész, Pozsony, Kalligram, 2006, 72.
TAKÁTS József, Nyolc érv az elsődleges kontextus mellett,
Irodalomtörténeti Közlemények, 2001/3–4, 316.
COMPAGNON, Antoine, Az elmélet démona, i. m. 108.
TAKÁTS József, Nyolc érv az elsődleges kontextus mellett,
i. m. 318, 320–321.

BABITS MIHÁLY
(1887–1941)
A mindkét verset érdeklődési
körükbe bevonó […] szerzők
az alkotásokat akarvaakaratlanul a Levelek Iris
koszorújából kontextusában
értelmezték, a felütés és
a zárlat jelentés- és jelentőségnövelő pozíciójában
vették számba. Abból
indultak ki, hogy a kötetegészben a nyitó és záró vers
fejezi ki Babits 1909-ben érvényes poétikai álláspontját.

hatvankilencedik verse, az 1904 júniusában elkészült In Horatium sorrendben a nyolcvanharmadik alkotása.5
A szakirodalom bő részletességgel tárgyalta mindkét vers költészetelméleti vonatkozásait. Horváth János 1912 és 1914 között A lírikus epilógját (és a Himnusz Irishez címűt)
mint a „megismerésre való törekvés végzetes meddőségé”-nek bizonyítékát értelmezte.6
Bata Imre jó ötven évvel később a kényszerű bezártság felismerését, a felismeréssel és
a definiálással a tudatosult állapot meghaladását, az alany és a tárgy egybejátszását regisztrálta.7 Rónay György az életigenlés visszavonását, a személyes költői kudarc vallomását olvasta ki a versből.8 Rába György a szonett metafizikai vonatkozásaira, Schopenhauer,
Nietzsche és Spinoza gondolatrendszerének nyomaira mutatott rá.9 Nemes Nagy Ágnes „az
első személyből” való kilépés szándékát, a más tudatokkal, tényekkel megvalósítandó „tárgyias azonosulás”-t tartotta döntőnek.10 Eisemann György A lírikus epilógjáról szólva
a megismerés és a megértés lehetőségének az énből való származtatását, az én határainak
kijelölését hangsúlyozta.11 Az In Horatiumra Horváth János, Bata Imre, Rónay György,
Nemes Nagy Ágnes nem tért ki részletesen. Rába György felfedte a vers keletkezéstörténetét, beszélt a vers „rejtett erői”-ről, a költemény műfaji, metrikai, frazeológiai, kozmológiai és etikai vonatkozásairól.12 Eisemann György a szövegben a költői beszéd felértékelését
érezte döntőnek.13
A mindkét verset érdeklődési körükbe bevonó idézett (és nem idézett) szerzők az alkotásokat akarva-akaratlanul a Levelek Iris koszorújából kontextusában értelmezték, a felütés és a zárlat jelentés- és jelentőségnövelő pozíciójában vették számba. Abból indultak ki,
hogy a kötetegészben a nyitó és záró vers fejezi ki Babits 1909-ben érvényes poétikai álláspontját.
A költő utólag maga is megnövelte a két vers jelentőségét. Az első kiadáshoz képest,
ahol a szedésforma egyöntetű volt, az 1914-es második és az 1922-es harmadik kiadásban
továbbá az Athenaeum tíz kötetes Összes versei változatában az In Horatium első négy sorát és A lírikus epilógját dőlt betűvel szedette, s hasonlóképpen járt el a Hunyt szemmel…
című verssel is. Ezzel a kiemeléssel jelezte, mit tart (utólag) a verseskönyv centrális problémájának. Ebben az összefüggésben a felütésben megfogalmazott poétikai cél ez:
[…] a dal is légyen örökkön új,
a régi eszme váltson ezer köpenyt,

5

6
7
8
9
10
11

12
13

Az 1898 és 1905 december vége közötti verseket tartalmazó kéziratos kötet anyagát Kelevéz Ágnes
és Láng József szívességéből használhattam föl.
HORVÁTH János, Babits Mihály, Studia Litteraria, 1967, 14.
BATA Imre, Változó horizontok, Békéscsaba, Tevan Kiadó, 1996, 68.
RÓNAY György, A nagy nemzedék, Bp., Magvető Könyvkiadó, 1971, 99–108.
RÁBA György, Babits Mihály költészete 1903–1920 Bp., Szépirodalmi Könyvkiadó, 1981, 17–20.
NEMES NAGY Ágnes, A hegyi költő, Bp., Magvető Könyvkiadó, 1984, 28.
EISEMANN György, Babits Mihály = R. Gy., H. Nagy Péter, Kulcsár Szabó Ernő, Irodalom tankönyv 16–17 éveseknek, Bp., Korona Kiadó, 1999, 203.
RÁBA György, Babits Mihály költészete…, i. m., 28–32.
EISEMANN György, Babits Mihály, i. m., 198.

2

s a régi forma új eszmének
öltönyeként kerekedjen újra.
A Húnyt szemmel… című versben a megismerés, a tudás és a hit biztonságát elhárító
első, általánosító szakasz után a költészet számára a tapasztalatnál biztosabb világot ajánl:
Az álmok síkos gyöngyeit
szorítsd, ki únod a valót:
hímezz belőlük
fázó lelkedre gyöngyös takarót.
A zárlatban, A lírikus epilógjában, az egész kötetre kiterjesztett poétikai tapasztalatként hangzik el a jól ismert panasz:
Csak én bírok versemnek hőse lenni14
Ha az In Horatiumhoz és A lírikus epilógjához nem kapcsoljuk a verseskötet kontextuális jelentéstöbbletét, hanem a szövegeket szoros olvasással és az alkotások időrendszerében (elsődleges kontextusában) vizsgáljuk, más interpretációhoz juthatunk.
Az 1903. júniusi verset megelőző művek a személyes, vallomásos, mimetizáló, valóságreferenciális költészet mintadarabjai. Az 1902. október végéig írt negyvenhárom szöveg
között van a verselési készséget fitogtató, rokonnak szóló verseslevél ([Kedves Bimbis Bátyám!]), van harminchárom udvarló-szerepjátszó költemény (1900-ból az Első szerelem és
az Etelka, 1901-ből az Epizódok és az Erzsike ciklus). Van Zsófi néni pápaszeme címmel
helyzetdal, melynek verstörténés-mintája talán valamelyik rokonhoz kapcsolódik. Feltűnnek az alkotásokban konvencionális allúziók: Zrínyi Miklós, Faludi Ferenc, Vörösmarty,
Petőfi, Arany és Ovidius versének egy-egy toposza, szószerkezete, szófordulata (Etelka,
A nagy kerék, Hazajáró lélek, Első szerelem, Világ folyása, Phaëton). Végigpróbálta Babits
ugyanekkor a 19. század szövegtípusait is: írt dalt, helyzetdalt, balladisztikus költeményt,
Kisfaludy Sándor és Petőfi ciklusait utánzó, egy hézagos történetet megsejtető verscsoportokat. Kipróbálta az ütemhangsúlyos vers alapformáit: a felező nyolcast, a nyolcas-hetest, a hetes-hatost, írt népdal ritmusban, összekapcsolva a népköltészet hagyományos
ritmusrendszerét és a műköltő szövegalakító invencióját.
Ekkor még alig ismerte a világirodalmat. A tizenöt évesen a Szekszárd és Vidéke című
újságban megjelent Julius Sturm-fordítás, az Enyém vagy és a tizenkilenc évesen a Tolnavármegye című lapban közzétett Lenau-vers, a Délre az európai versgondolkodásban nem
tértek el az akkori költői gyakorlattól. Ezek is az empirikus énhez, a partikuláris személyiséghez kötődő poétika reprezentációi. És némi megszorítással ilyenek Heine művei is,
amelyek közül sokat lefordított ez idő tájt, és amelyekkel kapcsolatban Az európai irodalomtörténetében csak az érték viszonylagosságról ejt majd szót.15
Babits költészetelméleti, világirodalmi, filozófiai, esztétikai ismeretei az egyetemen
1903 júniusáig főleg Ponori Thewrek Emil, Némethy Géza, Alexander Bernát előadásain és
a Négyesy László által meghirdetett Magyar stílusgyakorlatok óráin formálódtak. Ez utóbbi
14

15

BABITS Mihály, Összegyűjtött versei, s. a. r. KELEVÉZ Ágnes, Bp., Osiris Könyvkiadó, 2002, 7,
51, 57.
BABITS Mihály, Az európai irodalom története, Bp., Szépirodalmi Könyvkiadó, 1979, 322–324.

3

órákra, melyeken a jelen lévők saját verseiket és műfordításaikat olvasták fel s bírálták
egymás munkáit, 1901 őszétől járt. Először 1902. február 28-án szerepelt egy Heine-fordítás bírálatával. Az 1902–1903-s tanév őszi félévében Goethe-, a tavaszi félévben Baudelaire-fordítást mutatott be. Ebben a tanévben fordított még latin és angol költőket is, prelegált a műfordítás elméletéről, Horatiusról és Taine-ről.16 A stílusgyakorlatokon 1901
őszétől Oláh Gáborral, György Oszkárral, 1902 őszétől Juhász Gyulával és Balázs Bélával
vett részt.
Mindnyájan költők akartak lenni. Oláh Gábor, akinek 1902-ben Bokréta címmel már
verseskötete is megjelent Baja Mihállyal, Gulyás Józseffel, Gyökössy Endrével és Majdani
Gyulával, ismert költőnek számított. Juhász Gyula verseit 1899-től közölte a Szegedi
Napló. Mindketten a valóságra és az eszmékre reflektáló, a tradíciót és a természeti alapú
totalitást eszménynek tekintő irány alkotói voltak. Oláh Gábor ezzel a poétikai rendszerrel
világhírű „kozmikus” költő akart lenni, versei szerint Milton és Ibsen társaságában képzelte el magát.17 A filozófia iránt érdeklődő magyar–német szakos Balázs Béla, aki az Eötvös Kollégiumban Kodály Zoltán szobatársa volt, az archaikus magyar népköltészet hagyományrendszerével és a német elő-expresszionista költészet tapasztalatával próbálta
megformálni a maga versstruktúráját. A modern költészetről György Oszkárnak volt határozott elképzelése. Már gimnazistaként Baudelaire- és Verlaine-verseket olvasott. Megérezte az alkotásokban a magányosság, a fájdalom, az elmúlás szöveggé formálásának lehetőségét (melyet korán elhalt anyja „emléktelen emléké”-nek szentelt verseiben érvényesített is). És regisztrálta, miként távolodott el a két francia költő az empirikus tárgyiasságtól a komplex módon transzformált tárgyiasság felé.18
Babits 1903 júniusáig György Oszkárral volt barátságban. 1901-től együtt látogatták
a kis létszámú francia szak óráit, 1902-től (feltételezhetően) leveleztek is. 1903-ban váltott
leveleikben verseket küldtek, véleményt fogalmaztak olvasmányukról, könyveket ajánlottak egymásnak.
A személyes beszélgetésekben, a levelekben és a stílusgyakorlatok vitáiban szóba került
Baudelaire, Theophile Gautier, Leconte de Lisle, Verlaine, Nietzsche, Rilke, George, Hofmannstahl, Tennyson, Poe és Swinburne. Ebben a világirodalmi horizontban Babitsot is,
a többieket is a szövegalkotás új lehetőségei foglalkoztatták. A külföldiek közül rájuk, akárcsak Georgére és Hofmannstahlra, legnagyobb hatással Baudleaire és Poe volt. A francia
költő a költészetből kiiktatta a természeti és tradíció alapú totalitás lehetőségét, újraértelmezte az én fogalmát, adekvát tárgyiasítását, az interioritás megélését-értelmezését és az
interioritás artikulálásának módozatait.19 Poe A műalkotás filozófiájában a versben az érzés és az igazság kifejezését csak „alárendeltségben”, a „Szépség fátyolába” vonva tartotta
elképzelhetőnek.20 Baudelaire, Poe, meg Gautier, George, Rilke egyformán arra adhattak
16

17

18
19
20

BABITS Mihály, „Itt a halk és komoly beszéd ideje.” Interjúk, nyilatkozatok, vallomások, s. a. r.
TÉGLÁS János, Celldömölk, Pauz-Westermann Kiadó Kft, 1997, 34.
OLÁH Gábor, Vágta vaktában. Válogatott versek, s. a. r. TÓTH Endre, Bp., Magvető Könyvkiadó,
1980, 20, 18.
SIPOS Lajos, György Oszkár, Babits Mihály és a századelő költészete, Árgus, 2003/5.
Vö.: BÓKAI Antal, József Attila poétikái, Bp., Gondolat Kiadó, 2004, 15–18.
POE, Edgar Alan, Válogatott művei, vál. BORBÁS Mária, KRETZOI Miklósné, Bp., Európa Könyvkiadó, 1981, 834.

4

mintát az új magyar költészetet különböző úton-módon alakítani akaróknak, hogy a vers,
George szavával „új érzés és új cselekvésmód”, nem lienárisan felépülő gondolat, hanem
hangulat, nem szolgálhat társadalmi vagy egyéni célt, a szó nem a gondolat közvetítője,
hanem valami más, ugyanakkor ahol nincsen szó, ott semmi nincs.21
Ebben a gondolati körben az 1902 novembere és 1903 májusa között huszonegy Babitsvers közül tíz kapcsolódik valamilyen módon a költészet, a költőség és a szövegteremtés
problémájához. Az Ars poëticában és a Némuljatok ti bomló idegszálak kezdetű versekben
a nagy költővé válás és az istenülés biztos tudása kap hangot.22 A költészet katekizmusa és
az Erdős Renée címűekben a lírai én az önértékelés és a céltételezés szempontjából a teljes
bizonytalanságot éli meg. Az írástudókhoz a múlton „csüggés” értelmetlenségét, a Zola
a költő „vates” mivoltát tematizálja. Az Ars poëticában ugyanakkor szavakba foglalódik
a modern költővé lenni akaró beszélő személyes ambíciója. A „modernség” azonban itt nem
azonos Baudelaire új szerepű, létteremtő, autónom formájával; nem az impresszionizmus
artisztikumából nőtt ki mint Rilke esetében, nem „az időtlenbe s a mindenidőkbe” menekült, mint George, s nem dekadens abban az értelemben, ahogyan a fogalmat Babits használja majd irodalomtörténetében, nem „a teremtés folytatása”, új képek, érzések szavakba
öntése, ahogyan az 1909-es Swinburne-tanulmányában később leírja.23 De nem is összezavart, tudatosan fenntartott homályosság, derealizáló attitűd minősíti az 1902 novemberében és decemberében elkészült Ars poëtica modernség-interpretációját. A koráramlat
jellemzője itt pusztán az „únalom” ellentéte, meg a „pikáns”, „szentimentális” és „szerelmes” attitűd. A modernség ekkori babitsi fogalmát jelzi az Erdős Renée Versek című kötetét köszöntő 1903. februári költeményének lelkesültsége. Ebben az alkotásban, melynek
felütésében és zárlatában a címbe emelt költőnő Izzó szívű… verséből veszi át a beszélő
önminősítését jelentő első sort, magamagát reménytelen távolságban látja a kötet szerzőjétől – aki a „legnagyobb költői szenzáció” volt 1902-ben.24 Ez a vers nem imitálja az Erdős
Renée kötetét. A sete-suta zárószakasz költői túlzása (a babitsi lírai horizont és a hamarosan bekövetkező szövegalkotási mód változásának ismeretében) értelmezhetetlen.
Izzó szívű poéta-lány
Minden dala szívemet érte –
Izzó szívű poéta-lány
Fogadd el ez eggyemet érte!
A nagyon egyszerű szavakkal magamagát minősítő, a biografikus én gondolkozásával
azonos lírai én szerepmegfogalmazó versei között Babits azonban találhatott két alkotást,
amelyik pillanatnyilag befolyásolhatta az 1902 végén, 1903 elején alkotói krízishelyzetet
megélő versgondolkodását. A Sybilla címűt, amelyik Poe A hollójának vershelyzetét idézi,

21

22
23

24

GEORGE írt erről az általa alapított Blätter für die Kunst folyóiratának Einleitung und Merkspräche című cikkében.
OLÁH Gábor, Vágta vaktában, i. m. 12.
BABITS Mihály, Tanulmányok, esszék, s. a. r. BELIA György, Bp., Szépirodalmi Könyvkiadó, 1978,
I, 42.
Lásd SIPOS Balázs, A felszabadult sikoly, Mozgó Világ, 2002/12, 96.

5

meg az Én című szonettet25, amiben (direkt formában, szentimentálisan) a külvilág és
a megélt élet, a költői ambíció és a megvalósulás kudarca jelenik meg.
Az 1902 novembere és az 1903 júniusa közötti verscsoportot lezáró, a végleges címe
szerint A lírikus epilógja, melynek feltételezhetően javított formáját őrzi az 1906-os Angyalos könyv, először 1908. december 25-én jelent meg a Szeged és Vidékében Csak én
címmel. Az első (feltételezhető) formában, aztán az 1906-os variációban (ahol az első sor
így alakul: „Versemnek tárgya én bírok csak lenni”) és az 1908-as változatban (itt a „bírok”
helyett a „tudok” áll) és az 1909-es szövegben a korábbi és a környező versekben szétosztva
szavakba foglalt bizonyosságot és bizonytalanságot egyetlen alkotásban jeleníti meg Babits. A vers azonban jól mutatja: már 1903 júniusában erősen élt a költőben a modellváltás
(pontosabban: a modern vers kidolgozásának) igénye. Ebben a versben azonban csupán
azt regisztrálja a beszélő, a mindenség birtokba vétele és kifejezése, a lételméleti távlatot is
magába fogadó vers megalkotása eddig még nem sikerült. A versben megjelenő én ugyanakkor már nem egységes, kettéválik az elbeszélő én és az elbeszélt szólam, hasonlóan ahhoz, ahogy ez Füst Milán verseiben megtapasztalható,26 talán kikövetkeztethető az alkotásban Schopenhauer metafizikai kételye a világ megismerhetőségéről és Nietzsche boldogság-boldogtalanság koncepciója,27 a dió, a „bűvös kör” és a „börtön” metafora azonban
annyi magyarázatot közöl a szövegben, hogy a denotációs és konnotációs szint távolsága
a metafora szerkezetét a 19. századi alapformához közelíti.28
Az egy évvel később, 1904 júniusában írt In Horatium szoros és kronologikus olvasása
is figyelmeztethet új szempontokra.
Horatius neve a vers címében nem egyszerűen „a múlt feligézése”, ahogyan Babits Az
európai irodalomtörténetében, az egyik fejezetcímben a hagyományhoz fordulást meg25

Én
Ha örömem van: szerteszét fecsérlem,
Ha bánatom van: félőn titkolom.
A boldogságon mással osztozom,
A szenvedés enyém marad egészen.
Lelkem sugarát a világba hintem,
S az én világom sugártalan éj;
Szivemből a dalok öröme kél
S egyetlen dal sem él belül, a szivben.
Sajkám merészen tengerre bocsátom,
Lásson vihart, hullámverő szelet –
És megakad egy csúpos ingoványon.

26

27
28

S ott vesztegel a rút iszapba’ tétlen,
Reá a napfény egy sugárt se vet –
És én a partról tehetetlen nézem…
ERDŐS Renée, Versek, Bp., Pallas Kiadó, 1902, 50.
SCHEIN Gábor, Nevetők és boldogtalanok. Füst Milán művészete, Bp., Akadémia Kiadó, 2006,
40–41.
RÁBA György, Babits Mihály költészete…, i. m. 17–21.
TOLCSVAI NAGY Gábor, A metafora alakulástörténete a magyar lírai modernségben = Hang és
szöveg, szerk. SZEGEDI-MASZÁK Mihály, Bp., Osiris Kiadó, 2003. 52–54.

6

nevezi. A 19. század második felében és a 20. század első évtizedében Európát általában is
„elöntötte múlt kultusza”.29 A preraffaelita Rosetti, Ruskin és Morris a Praxiteles Hermése
és a Raffaello előtti hagyományhoz fordultak. Úgy tekintették: a későbbi görög–római–itáliai művészet nem őrzi azokat a szimbólumokat, amelyek az egyén és a közösség között
kapcsolatot tudtak létesíteni. Az ő törekvésük, Nietzsche görögség-interpretációja, a századvég esztetizmusa, a szecesszió, továbbá a miszticizmus iránti érdeklődés és a szimbolizmus költészet értelmezése találkozott ekkor. A preraffaelita, nietzscheanus és a szeceszsziós ambíciókban megjelenő görögségélmény azonban nem egy irányba tartott és nem
egyformán hatott. Megjelent Stefan George, Rilke, Hofmannstahl költeményeiben, Ruskin
írásaiban, Rosetti verseiben, a más kultúrák iránt érdeklődő orosz akmeisták és adamisták:
Belij és Mandelstam műveiben. Fellelhető a görög–római kultúra hatása a magyar irodalomban is, Reviczky, Komjáthy, Ady költészetében. Babits életművében, akinek a könyvtárában ott volt Nietzsche több munkája mellett Rosetti Balladák és Szonettek című kötete, Ruskin könyve, a Firenzei reggelek, s aki majd később Swinburne műveit tanulmányozza, 1909-ben és 1910-ben pedig előfizetője lesz a preraffaelita folyóiratnak, a The
Studionak, az In Horatium nemcsak az antikvitás iránti érdeklődést jelezte. Ez a vers, az
időben előtte elkészült Heliosszal és a Himnusz Iriszhez cíművel együtt, kezdete lett az antikizáló verseknek, melyekben – nietzscheanus, preraffaelita és szecessziós vonások keveredésével – az életre való alkalmatlanság helyett „tüzes vágy”, „sötétvörös erotika”, „fájdalmas titkok” jelennek meg.30 Az antikizáló versek feltűnése Babits életművében egy újfajta poétikai rendszer felé történő elmozdulást is jelentett.
1903 őszén a franciát latin szakra cserélő költő a korábbi „részletekbe vesző” tanulmányok helyett a filozófiát és a pszichológiát búvárlotta, Spinoza, Hume, Spencer, Nietzsche,
Mach és a pszichológus James műveit olvasta, Arany, meg Vergilius, Horatius és Tibullus
műveit tanulmányozta.31
Különösen Horatius intenzív olvasása volt fontos. Ponori Thewrek Emil kurzusain Babits Horatiust közelítve nyilvánvalóan végigjárta a ricoeuri szövegértelmezés fázisait, s eljutott a szószerinti jelentéstől a figuratív jelentésig, a metaforikus jelentés megfogalmazásától metaforikus referenciáig. Ezenközben szavakba foglalhatta-foglalhatták a poétikaiesztétikai-műfajelméleti-retorikai problémák mellett a szövegek hátterében ott lévő filozófiai-politikaelméleti-szociológiai vonatkozásokat is. Szó eshetett a császári udvarról, Maecenasról és köréről, a hatalmat birtokló és az értelmiségi szerepet vállalók szerepkonfliktusairól, a „vates”-helyzetről, melyben az ódák költője Horatius is, az Aeneist megíró Vergilus
is Augustus „munkatársai”-nak hihették magukat.32
Babits 1903 őszén szoros kapcsolatba került a tanulmányait a budapesti egyetemen
folytató Zalai Bélával és tanulmányokat elkezdő Kosztolányi Dezsővel. 1903 februárjátólmárciusától György Oszkár levélpartneri helyét a lényegesen nagyobb formátumú, ambi29
30

31

32

BABITS Mihály, Az európai irodalom története, i. m. 414–415.
TVERDOTA György, Klasszikus álmok. Dekadencia és antikvitás Babits első korszakának verseiben, ItK, 1997/5–6.
BABITS Mihály, „Itt a halk és komoly beszéd ideje” Interjúk, nyilatkozatok, vallomások, s. a. r.
TÉGLÁS János, Celldömölk, Pauz-Westermann Kiadó Kft, 1997, 7–9.
ADAMIK Tamás, Római irodalom az aranykorban, Bp., Seneca Kiadó, 189–218; RIMÓCZI-HAMAR
Márta, Horatius, Vergilius, Maecenas, Bp., Akadémiai Kiadó, 2000, 39–67.

7

ciózusabban olvasó és tájékozódó Zalai és Kosztolányi vette át. Nemcsak „tönkre olvassák”
magukat, amint 1904. május 18-án Zalai Béla szavakba foglalta, hanem Poe, Verlaine,
Nietzsche, Spencer, Schopenhauer, Flaubert műveiről leveleztek egymással. A levelek láthatóan folytatták a személyes beszélgetéseket. Azokban is, ezekben is a versszövegekben
megjelenő ontológiai magyarázat és a szöveg megformáltsága volt bizonyára a fő kérdés.
Az In Horatium, és néhány más költemény, melyeket 1904. június elején Babits még nem
küldött el Kosztolányinak, mert még nem érezte késznek az alkotásokat, azonban mindenképpen új minőséget jelentenek a költői pályán. Ezek versek – írta Babits Kosztolányinak –
„[…] nincsenek teletömve savanyú gondolatokkal, a nyelv és verselés újszerűsége, hajlékonysága és színessége az, amiért talán érdemes volt megcsinálni őket”.33
Az In Horatum inspirációja sokrétű volt. Babits a Horatius-versek tanulmányozása során megtapasztalta (miként majd a Swinburne-ről írt tanulmányában később szavakba is
foglalja), hogy Horatius nyelve „dekadens”, s a görög versek legtöbbje „modern nyelvre
fordítva: dekadens költemény”.34 Megtapasztalta azt is, hogy az antik szemléleti pozíció és
az antik vershelyzetek felhasználásával, a görög és római költészet látszólagos imitációjával, újraírásával, a klasszikus verseket idéző allúziókkal, textusok átvételével a vers a partikuláris személyiség deskripciója helyett összetettebb, bonyolultabb, sejtetőbb, izgalmasabb
lesz. Ezekben a szövegekben a személyes én helyébe egy sokkal mélyebb átlátást és általánosságot reprezentáló én lép. Az In Horatiumban ez az én felidézi a horatiusi kérdést
a költői szerep határairól. Erre a szerepfelfogásra rámontírozódik Babits ellenérzése, elhárító mechanizmusa a szerepvállaló költészetről. Rámontírozódik továbbá a költészet lényegéről ekkor formálódó babitsi felfogás, mely igazában az 1904. szeptember 15-én
Kosztolányinak, egy évvel később Juhász Gyulának írt levelében fogalmazódik meg az objektív költészetről és az irodalom nyelvi karakteréről.35
Az In Horatium éppen ezért a lírai modellváltás-modellalakítás közbülső állomása,
a felgyorsuló költészetelméleti modernizálódás dokumentuma. A Horatius élethelyzetét és
horatiusi versek lírai közlésviszonyát átélő, a költővé válás tévútjait értelmező Babits ebben
a versben az antik irodalom egészéhez, a latin szerző életművéhez, kitüntetetten két Horatius-szöveghez kapcsolódik: Ars poeticához és A mértékletesség dicséretéhez. Az elsőben,
melynek cím szerinti saját változatát Babits 1902 novemberében és decemberében költészetelméleti tapasztalatok nélkül írta meg, a Babitsot még mindig erősen izgató kérdést,
a kérdésre adható választ a 408–412. sor tartalmazza:
Nagy kérdés: remeket mi teremt, a tudás vagy az ihlet?
Nem hiszem én, hogy az ihlet kincsei nélkül elég a
Szorgalom egymaga, sem hogy minden a puszta tehetség.
Így szorul egyik a másikra, s vele hű frigyet köt.
A mértékletesség dicséretéhez kapcsolódás talán bonyolultabb ügy. Horatius sem itt,
sem máshol nem beszél az „arany középszer”-ről mint életfilozófiáról. Az élet végességének
33

34

35

BABITS Mihály, Levelezése 1890–1906, s. a. r. ZSOLDOS Sándor, Bp., Historia Litteraria Alapítvány
– Korona Kiadó, 1998, 68; 72–73.
BABITS Mihály, Esszék, tanulmányok, s. a. r. BELIA György, Bp., Szépirodalmi Könyvkiadó, 1978,
I, 35.
BABITS Mihály, Levelezése 1890–1906, i. m., 111; 162–64.

8

tudatából vezette le a fő szabályt: a mindennapi örömökre törekvést, a derűs bölcsesség
óhaját. Az „aura mediocritas”, az „arany középút” szélsőséges érzelmektől, vágyaktól, tettektől való tartózkodást jelent. Ezt az életelvet foglalja szavakba itt:
Ne vonzzon annál több, ami kell, s nem ad
gondot sem a bősz tengeri szél, sem a
rossz csillag-állás: a kegyetlen
Arctus és követője Haedus,
Sem a szüret, hogy lesz e (a jég miatt),
Sem gazdagságunk (mert hogy a sarjadást
hol sok meleg gátolja, hol sok
víz, hol a csak gonoszat-tevő fél.36
Az 1904 júniusában írt In Horatiumnak az Angyalos könyvbe írt variációban az első
három sor és a negyedik sor első szava idézőjelben van. Az 1908-as A Holnap antológiabeli
első közlésben nincs idézőjel. A négysoros strófákra bontott szöveg elején A mértékletesség
dicséretéből kiemelt fél sor mottóként szerepel: „Carmina non prius audita”, azaz: „[…]
soha nem hallott dal”. A Levelek Iris koszorújából nyitó verseként megjelent szövegváltozatban nincs sem idézőjel, sem mottó, sem szakaszokra bontás. Az 1914-es, 1922-es és
a későbbi kiadásokban az első négy sor kurziválva jelenik meg.
Azok, akik az In Horatiumot a kötetegészben önmeghatározó, helyzetkijelölő, programadó versnek olvassák, a szöveget tekinthetik akár „Horatius ellenes” műnek is. A hasonló ambícióval értelmezők kiegészíthetik azzal az interpretációt, hogy – az „in” jelentéstartományát mérlegelve – hozzáteszik: a prepozíció jelenthet „-hoz”-t is, azaz a vers egyszerre szól a latin költő ellen és a latin költőhöz.
Babits, aki talán gimnazistaként is, egyetemista korában pedig bizonyosan a korszak
legnépszerűbb, a Finály Henrik által összeállított, 1884-es kiadású latin szótárt használta,
az „in” sokféle jelentését ismerte. Ezek között (az ideérthetőket emlegetve) sorrendben az
alábbiak fordultak elő: -ra, -re, -nak, -nek; hangulatot, érzést, személyes viszonyt s több
effélét jelölve, -hoz, -hez, -iránt, -ellen; mellette is, ellene is.37
Talán elképzelhető, hogy a huszonegyedik évében lévő, pályakezdő, az 1903 júniusáig
kialakított líraformájával szakítani akaró, igazában azonban csak a szakítás szükségességében biztos Babits számára az In Horatium cím éppen a sokféle jelentéstulajdonítás lehetősége miatt volt rokonszenves. Talán a lehetőségek ideértése és nem a maga végső döntésének szavakba foglalása volt számára fontos.
Hasonlóképpen nem egészen biztos a végső formában kurziválva megjelent első négy
sor jelentésadása sem. Borzsák István is, Rába György is A mértékletesség dicsérete (Ad
chorum virginum et puerorum) „meglehetősen pontos fordításá”-nak tekinti az In Horatium felütését.38
36

37

38

HORATIUS, Quintus Flaccus, Összes versei, s. a. r. BORZSÁK István, DEVECSERI Gábor, SZEPESI Tibor, Bp., Corvina Kiadó, 1961, 574–599; 688–689; 180–183.
A latin nyelv szótára a kútfőkből a legjobb és legújabb szótárirodalomra támaszkodva összeállította dr. Finály Henrik, Bp., Franklin Társulat Magyar Irod. Intézet és Könyvnyomda, 1884.
RÁBA György, Babits Mihály költészete…, i. m., 29.

9

Horatiusnál ez olvasható:
Odi profanum volgus et arceo.
Favete linguis: carmina non prius
audita Musarum sacerdos
virginibus puerisque canto.
Illyés Gyula fordításában:
Gyűlölve mondom: hátra, hitetlenek!
Oltári csöndet! Még soha nem dalolt
dalt zengek én, a Múzsa papja
ifjú szüzek s fiúk új hadának.39
A Babits-vers első négy sora így szól:
Gyűlöllek távol légy, alacsony tömeg!
Ne rezzents nyelvet: hadd dalolok soha
nem hallott verseket ma, múzsák
papja, erős fiatal füleknek.
Az Illyés Gyula által „hitetlenek”-nek fordított „volgus-vulgus” átültetése itt a kulcskérdés. Pápai Páriz Ferenc 1767-ben megjelent szótárában a jelentése: község, köz-nép; Györkösy Alajos 1989-ben így adja meg a jelentést: tömeg, sokaság, köznép, közkatonák. A szónak Horatius idején a mellékjelentése „városon kívüli”, „Rómán kívüli” is lehetett. Talán
félrevezető, ha az első két sorból indulunk ki, még inkább, ha a grammatikai én kijelentésének szociológiai jelentést tulajdonítunk és nem vesszük számításba a ’volgus’ szó jelentéseltéréseit, s erre próbáljuk meg felépíteni Babits Mihály költői hitvallását, önértelmezését. Talán többet mond, ha – nem vitatva a Herakleitoszra és Anaximandoszra, az orfikus
filozófiára, a „polysta és pogány költő”-re, a Nietzsche-hatásra vonatkozó megállapításokat40 – az In Horatiumot az empirikus tárgyiasságtól elforduló, az objektív költészet babitsi változata felé tett gyakorlati lépésnek tekintjük. Olyan műnek, amelyikben a mindenkori költészettel szemben megfogalmazott igény kap hangot, a „soha nem hallott versek”
utáni vágyról. Ezt foglalta szavakba az i. e. 6. századi kínai esztétika, a 3. században parioni
Neoptolemaos, a későbbi Horatius, ezt kívánják a költők egymástól és az olvasók tőlük
Boileau-tól Arany Jánosig, Babits Mihályig és napjainkig.
Mindezek után egyetlen kérdésre kellene talán választ adni. Miért tette hangsúlyossá
a költő a Levelek Iris koszorújából című kötetben az 1903-ban írt kiérleletlen verset s 1904es időlegesen érvényes poétikájú alkotást (melyek közül egyet sem említett 1910. január
21-i levelében Elek Artúrnak, aki az Újabb magyar költők című antológia számára kért
tőle anyagot)?41

39
40
41

HORATIUS, Quintus, Flaccus, Összes versei, i. m., 180–181.
Vö. RÁBA György Babits Mihály költészete…, i. m., 27–32.
„[…] a következő verseimet tartom legjobbaknak és legjellemzőbbeknek: Óda a bűnhöz, Himnusz
Iriszhez, Sírvers, Golgotai csárda, Sugár, Feketeország, Esti kérdés.” Vö.: BABITS Mihály, Levelezése 1909–1911, s. a. r. SÁLI Erika, TÓTH Máté, Bp., Akadémiai Kiadó, 2005, 38.

10

Elképzelhető, hogy Babits Mihály az új költői beszédmódot reprezentáló könyvbe ellenpontokat akart rakni, mint ahogyan ez felötlött benne a Naiv csömör (első címe szerint:
Egy verseskönyv epilógusa) című költemény esetében, melyet betördeltetett az 1911-es és
az 1920-as könyve számára, és amelyet végül egyik kötetébe sem vett fel, vagy az 1904-ben
írt Egy perc, egy pille esetében, amit a Nyugtalanság völgyében közölt.
Elképzelhető más is. Az introvertált, kényszeres depresszióra hajló, szorongó, ugyanakkor mindig tökéletességre törekvő költő egész pályáján félt a kudarctól, attól, hogy művei nem elég újszerűek és érdekesek. Ezt jelzi az 1902 végén írt Levél című verse, az 1903
eleji A költészet katekizmusa, az 1924-es mű, A vén kötéltáncos; de még a Balázsolás szerzőjeként is kétségek gyötörték, valóban közönség elé való-e a vers. Ez a személyiség, a tellenbachi tipológiában leírt „typus melancolicus” folyamatosan elégedetlen önmagával.42
Ezek a személyiségjegyek mutatkoznak meg abban, hogy A Holnap antológia zajos sikere,
az első verseskönyvében a költői beszéd új alakzatait megvalósító, a lírai ént multiplikáló
Babits a Levelek Iris koszorújából elejére kiérleletlen poétikájú verset tett, a végére pedig
az önmagában való szakadatlan kételkedést tematizáló, az 1903 júniusa előtti alkotásokra
érvényes elégedetlenség panaszát rakta.

42

NÉMETH Attila, RIHMER Zoltán, HARMATI Lídia, Babits Mihály pszichopatológiája = „…kínok és
álmok közt…”. Czeizel Endre, Gyenes György, Harmati Lídia, Németh Attila, Rihmer Zoltán, Sipos Lajos, Szállási Árpád Babitsról, szerk. SIPOS Lajos, Bp., Akadémiai Kiadó, 2004, 234–250.

11

