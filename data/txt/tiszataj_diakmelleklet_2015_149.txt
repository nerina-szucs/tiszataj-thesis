A TISZÁT AJ DIAKMELLEKLETE
149. szám

TARJAN TAMAS

„Futók, ugrók, mószók,
csúszók"
SZÉP ERNŐ SPORTVERSEI ÉS A JÁTÉKMOTÍVUM

A futball Szép Ernőnek is
szívügye volt, egyes
nagyobb szabású
műveinek szöveghelyein
pedig tematikailag és
stilisztikailag is ügyesen
alkalmazott fogása.
A Vőlegény című
színműben például a
kamasz szereplők lelkesítő
témája az FTC...

A Nyugat első nemzedékének jelentős alkotói jobbára
- a kortársak és az utókor szemében egyként - bizonyos írói alapszerepeket is megtestesítettek. Amint a
nagy generáció kritikai feltérképezésében oly aktív
Németh László írta Kaffka Margitról szóló kisportréjának nyitányaként [ 1 9 3 3 ) : „A Nyugat megindulása körüli években nagy szereposztás folyt felénk; akiben
volt kedv és mondanivaló, rögtön elsőrangú szerephez
jutott. Ady lett a Forradalom, Móricz a Nép, Babits a
Hagyomány, Karinthy a Humor, Kosztolányi a Finomság, Ignotus a Szellem, Szép Ernő a Gyermekesség" (és,
folytatja Németh, „Kaffka Margitnak a legkézenfekvőbb, egyszersmind legnehezebb szerep jutott: a Nő
szerepe"). Az ezerkilencszázharmincas évekre már az
irodalomtörténeti-kritikai

megítélés

evidenciájának

számított Szép Ernő „gyermekessége", azaz a gyermeki
én életkori,

fiziológiai,

szellemi

és

megszólalásbeli

stilizálásának az író lírai, epikai és drámai alkotásaiban
sűrűn mutatkozó, szemlélet- és formateremtő fontossága. Kosztolányi Dezső egy 1 9 1 2 - e s írása a gyermekiséget a naivitással, egyszerűséggel, „selypítéssel", „bámulással"

társította:

„Lírája

egyetlenegy

nagy-nagy

csodálkozás", és két, fenntartással kimondott szó segítségével fordította fonákjára a gyermek-rangot: „A kabarék és a napilapok közönsége ezermesternek és gaminnek ismeri". Ezermester, gamin: bölcs mindentudó

2

diákmelléklet

- és csibész kölyök. Napjainkra ez a maszk valósággal ráégett a szerzőre, bár legfőbb mai „advocatus diabolija", Tandori Dezső, néhány újabb színházi bemutató
posztabszurd tanulságai, valamint egyes irodalomtörténészi törekvések az árnyaltabb értékelést sürgetik.
A gyermeki ego egyik szükségképpeni kifejeződése a Szép Ernő-életmű esetében
már többek által alaposan elemzett játékosság. A játékmotívum. „Játék-verseinek"
(dalainak, kupiéinak, sanzonjainak, rögtönzéseinek), játék-tárgyú vagy játékos rímes szövegeinek se szeri, se száma, noha természetesen ezek (csupán a költemények sorából s csupán játék-tapadású címekkel: Gyermekjáték, Játék, A luftballon
stb.) igencsak különböző jellegűek. Nem feltétlenül rögződnek a gyermeki játéktevékenység körébe, sőt nemegyszer feleselnek azzal. Mint a négysoros Életem: „Az
én életem nem élet / Csak életet játszik / / Az a fa vagyok kérlek / Aki a vízben látszik". E vers tüzetes vizsgálatára (az alig pár szót morzsolva váratlanul dialóguskezdeményező „kérlek" sajátszerűségére, a tükörkép mint halott képzetére stb.)
nem térünk ki, hiszen az „életet játszik" szószerkezet önmagáért beszél, Szép Ernő
vívódásairól, démonairól árulkodik. Inkább választott pályánkra lépünk máris: Szép
Ernő sportverseinek irodalmi mezejére.
E sorok írója korábban, némi tréfás éllel, „a 20. század legjelentősebb magyar
sportlapjának" nevezte a(z olimpiai évben, 1 9 0 8 - b a n indult) Nyugatot Citius, altius,
fortius című tanulmánya lapjain, Nyugat 1 0 0 + 1 című kötetében ( 2 0 0 9 ) . Az adott
kontextus révén ez annak méltánylását jelentette, hogy a folyóirat korai éveiben,
amikor az irodalom melletti, sőt az irodalmon kívüli nyitottság, sokirányú modern
társadalmi és tudományos érdeklődés különösen jellemezte,

sportvonatkozású

írásokat, esemény-beszámolókat (például olimpiai híradást), a sportot érintő, meszszebbre gyűrűző vita-álláspontokat is szívesen közölt. A sport, ezen belül az olimpizmus a 20. század egyik nagy - és nagy távlatú - humanista eszmeköreként, a versenyhelyzetben

megmérkőző és bizonyító edzettség, testkultúra,

koncentráció

nemzetközi, globális, szervezett aktusaként, viszonyrendjeként, mércéjeként, tömegeket vonzó és szórakoztató (mélystruktúrájában harci, mégis békés) látványosságként tűnt fel mind az egyéni, mind a csapatsportok terén. Bár a lap erre az összetett jelenségcsoportra a maga teljességében nem ügyelt, nem is hagyta figyelmen
kívül.
A sportpublicisztika már a 19. század végétől éledezett az irodalmi orgánumokban. A Hét Innen-onnan rovata például 1 9 0 1 - b e n a „foot-ball" szót magyarítva próbált ironizálni a hódító útjára indult „láb-labdáról". Bár nem a közvetlen sportkapcsolódás hívta életre, lényeges adalék, hogy Ady Endre nevezetes verse, a Dalok
a labdatérről a Nyugatban látott napvilágot 1 9 1 1 - b e n . A munkatársak közül Tersánszky Józsi Jenő a szertorna, Nagy Lajos a birkózás elkötelezett híve és jeles művelője volt, mindketten elég közel a versenysportban történő próbálkozáshoz. Nem
mellékesek azok az írói kiruccanások, melyeket Dénes Tamás sporttörténész elevenít fel Sándor Mihály és B. Bába Éva társaságában írott, 2 0 1 4 - e s könyvükben (A ma-

149. szám

3

5?

gyar labdarúgás története I. - Amatőrök és álamatőrök [ 1 8 9 7 - 1 9 2 6 ] ) : Molnár Ferenc 1 9 1 3 - b a n a Vasárnapi Újság, Krúdy Gyula 1 9 1 9 - b e n a Nemzeti Sport hasábjain,
Karinthy Frigyes ugyanebben az esztendőben ugyanitt hallatta éles szavát fociügyben, és máskor, másutt más jeles írók is. A vívás, a nehézsúlyú ökölvívás, a szellemi
sportok közül a sakk a korai nyugatosok táborában nem keveseket foglalkoztatott,
sőt azokat leginkább - így épp Karinthy Frigyest - , akik maguk a szabadidős úszáson kívül nem kultiválták a sportolást.
Ez utóbbiak egyike a nem kifejezetten sportos alkatú, kevéssé előnyös fizikai
adottságokkal bíró Szép Ernő. Vérbeli drukker alkat, egyszerre lelkes szurkolója és
kíméletlen bírálója a sportolóknak és hazája sportcsapatainak, sporteredményeinek. Sportszeretete játékszeretetéből, drukker mivolta egójának gyermekies vonásaiból levezethető. Pályatársai írói munkásságába is beleérezték mindezt. Gyakori,
hogy „sportnyelven" nyilatkoztak kvalitásairól. Karinthy Frigyes 1 9 2 2 - b e n ekként,
cseppnyi elégedetlenségét sem rejtve (s szintén felépítve előbb a Nyugat szereppanoptikumát, ahol Ady „ezerkilós súlyokat emelget"): „Amit Szép Ernő csinál, éppen úgy a lehetetlennel való, eszméletlen és mindent feláldozó küzdelem és birkózás, mint minden, amiből szép és maradandó torzók és bábeli tornyok és befejezetlen csodapaloták származtak a földön..."; „...az ő erőfeszítése nem oly hatásos, mint
az atlétáé, aki sziklákat próbál kiemelni helyéből, és szekrényekkel dobálózik és
lavinákat görget". Karinthy gigászi, Sziszüphosz-áthallású metaforikus dicséretének
hangsúlyai a játék (illetve a labda, a varázsosan átszellemített játékszer) felé csöndesülnek: „Szép Ernő az ujjal tapinthatatlan és szemmel meg nem különböztethető
finomságok világában keresi a lehetetlent, amit legyűrjön"; „...hajszálvékony szappanrétegből ezerszínű buborékot fú, hogy aztán ujján pörgesse, labdázzon vele,
mint valami kristálygolyóval".
Tandori Dezső számtalan Szép Ernő-jellemzése közt szemelgetve egy koraiból
kölcsönzünk találó kifejezéseket. (Érdekes, hogy a saját imázsát sportossá is rendező - Liverpool-szurkolói sálat szívesen viselő - , fociról, gombfociról, lóversenyről,
kártyabajnokságokról könyvek tucatját író, a sporttárgy és sportnyelv poétikumában otthonos Tandori Szép Ernő „sport-szerűségére" nemigen tér ki, és a géniuszok
körébe emelt médiuma gyermekies énjét önmagában sosem állítja előtérbe.)

Az

1 9 7 9 - e s A zsalu sarokvasában olvasható esszéje hősének „clown" lényét domborítja
ki, írásaiban jelentkező játékosi létmódját pedig mintegy a szerencsejáték síkján,
abszolút pozitívumként határozza meg:

soha sincsenek veszteségei"

(tegyük

hozzá: ellentétben A játékbank című szösszenetének a margitszigeti játékasztaltól
megkopasztva távozó, Dunába ugró veszteseivel). A vélekedés igazságtartalmánál
fontosabb, hogy Szép Ernő a sportot nem elsősorban a (verseny)sport oldaláról,
hanem a populáris kultúra a századelő új jelenségeivel rokon tényezőjeként fogta
fel: az operett(színház), a kabaré, az orfeum, a varieté irányából szemlélve. Circenses típusú népszórakoztatásként, az ügyesség, önfegyelem, hősiesség, bizonyításvágy, játékosság, humor, sőt részben a pikantéria jelenség-együtteseként, mely a né-

5?

diákmelléklet

4

pes publikumból ámulatot, örömet vált ki, s alkalmanként „csodálatos", „képtelen"
voltával példaként, ideaként hat, továbbá a nemzeti és a klubszínek iránti büszke
elköteleződést ugyancsak jótékonyan növeli.
E részben cirkuszi meghatározottságú beágyazás a költő könnyed porondversei
által is igazolható lenne (nem feledve, hogy a klasszikus cirkuszművészetet antiintellektuális és valamennyi korosztályhoz szóló, „kortalan" művészeti ágként vagy
mutatványos tevékenységként szokás definiálni). Ezek mindegyike szolid közéleti
humorral élénkített dalszerű darab (A krokodilusok stb.), melyek akár morbidan
viccelődnek a honnal, a fővárossal, a közönséggel. Az artisták - egy szomorú konkrét eset kapcsán - alcímével árulja el témáját: (Leesett egy trapézbajnok). Minden
más világváros az élvezet és siker metropolisza a cirkuszművész számára - Budapest a csődé, a halálé. A vers szerint az örökösen vándorló artisták, a fáradhatatlan
komédiások „...Londonban csodákat lelnek, / Berlinben korsó sört nyelnek, / Montecarlóban kártyára tesznek, / Bécsben jó marhahúst esznek, / Párisban szerelmet
vallnak, / Budapesten meghalnak". A mindössze két bokorrímmel élő versike az
összecsengések monotóniájával sem enged kitérni a súlyos kritikai attitűd elől: a
magyar főváros végzetes hely. (Molekulányi változatban a Sport is Budapestet
fricskázza, csupán azzal a minimális téttel, hogy a versenypályáról zsúfolt villamoson hazatérő szurkoló alulmarad: „Eredmény: 1 : 0 / A kalaúz javára".)
Szép Ernőt sok sportág sok eseménye és az olimpia rendezvénye egyaránt megihlette, egyszerre lelkesült és gunyoros hangon. Karinthy Frigyes és Heltai Jenő
sporttárgyú (az előbbi esetében nem verses) kis szatíráihoz hasonlít az Itt vagyok!,
melynek 1. rögtönzése az 1 9 0 4 - e s stockholmi ötkarikás játékok végeztével íródott
(a ma már kevéssé használatos akkori szóalakot választva: „Vége az Olympiádnak").
„Akik vadul kirohantak, / Most boldogan hazamásznak, / Mind a rugók, mind az
úszók, / Futók, ugrók, mászok, csúszók, / Lövők, vívók és birkózók, / Gerelysujtók,
diszkoszsózók / Stockholmból elindulnak, /

Hazadűlnek, hazahullnak: /

Édes-

anyám, vessen ágyat, / Itt a fia, szegény, bágyadt. / Elesem, ha egyet hajlok: / Én
lettem a világbajnok": enyhe népdalparódia felező nyolcasban és vicces sportágelnevezések festik alá a teljesítmény-hajszolás kinevettetését. Az 1 9 0 8 - a s Olympia
újfent a „Nemzetemnek szent ugrálása" tárgykörében űz sportot a sportból, ezúttal
a londoni olimpia apropóján, variálva az imént megismert felsorolást: „Sportvilágunk / Elment úszni, / Rúgni, kúszni, / Csúszni-mászni, / Ázni-rázni, / Szertornázni". A Somody című rigmus indokolatlanul figurázza ki a címbeli versenyzőt, „marathon-ugrót", „staféta-ugrót", többes szám első személybe váltva a versenylázat és
kudarcot („És a célnál más van", „Első helyen más van", „Szegény peches társam",
„így ugrálunk ezrek - / Somody, Somody, / Be meg is könnyezlek, / Be meg is könynyezlek"). Az atléta Somodi István dr. 1 8 8 centiméteres bravúros teljesítménnyel hármas holtversenyben - a magasugrás ezüstérmét szerezte meg.
A kor sportsajtójában ironikus szándékkal vagy a még kezdetleges sportszakmai
nyelv okozta tévedésből sokszor írták helytelenül a versenyszámok nevét. A „futók,

149. szám

5

55

ugrók, mászok, csúszók" felsorolás mégsem egészen a gyermeknyelvhez közeli,
kacagtató torzítás. A sporttörténészek voltaképp máig sem jutottak egyezségre
abban, pontosan körülhatárolva mi tartozik a sport gyűjtőfogalma alá. E kétséget
nem leplezi például Wolfgang Behringer 2 0 1 4 - b e n magyarul is kiadott A sport kultúrtörténete című friss összefoglaló munkájának Bevezetése. Hivatkozásai szerint a
különféle régi európai civilizációk nagyjából egységesen a következő testmozgásokat, erőpróbákat tekintették sportnak: „a futást, az ugrást, a dobást, a mászást, a
botvívást, a birkózást, a lövést, az úszást, az evezést, a vadászatot, a tornát, azonkívül a csapatjátékokat" (azaz a különféle labdajátékokat). Nem könnyű választ adni
arra - utal rá Behringer - , hogy ez az öröklődő szemlélet, amely száz-százharminc
év alatt, a 19. század végétől a 21. századig érkezve persze sokféle változáson, értelmezési bővülésen ment keresztül, miért sorolja a sportágak közé a lövészetet, s
miért tagadja meg ugyanezt a besorolást mondjuk a zsákban futástól. A „futók, ugrók, mászok, csúszók" négy szava éppenséggel nem alkalmatlan, noha nem teljes
körű négyszavas szinonimája a „sportolók" gyűjtőnévnek.
A futball Szép Ernőnek is szívügye volt, egyes nagyobb szabású műveinek szöveghelyein pedig tematikailag és stilisztikailag is ügyesen alkalmazott fogása. A
Vőlegény című színműben például a kamasz szereplők lelkesítő témája az FTC (a
Ferencváros csapata), „Slózi" (a hőskor legjobb játékosa, Schlosser Imre), a „dugó"
(a gól). A football - melyet a „láb" szó ügyes játszatása és a csattanó kedvéért egészében idézünk - a Fradi első külföldi túraútjától hevül fel himnizálóan. Ez több
országot érintő sikersorozat volt, ha nem is azokkal az eredményekkel, melyeket
Szép versébe sző: „A football az, ami a földön / Mindenkit őrülten érdekel, / Hát az
F. T. C. Budapestről / Az ő lábával útra kel. / / Megy az F. T. C. a lábával, / Megy
Bécsbe és Berlinbe megy, / Az eredmény a mi javunkra / Hol 2:1, hol 3:1. / / Megy
az F. T. C. a lábával / Hamburgon át, Londonba ki, / És itt is, ott is nagyokat rúg, /
Isten fizesse meg neki. / / Isten áldd meg az F. T. C.-t, / Mivel ott tartunk már manap,
/ Hogy külföldön legalább / Lábunkkal szóbaállanak". (A csapat első túragólját
Schlosser szerezte. A krónikás e ponton nem állja meg, hogy hírül adja: a túrán részt
vett - és sajnos sérülést is szenvedett - a sokszoros válogatott hátvéd, Rumbold
Gyula, aki nem más, mint [anyai ágon, édesanyja apai nagyapjaként] a fiam egyik
dédapja. A focista tehetség ugyan öröklődött a családban, de harmadíziglen már
nem erre a dédunokára szállt át.)
Szép Ernő más sportágakhoz, sporttevékenységekhez kötődő verseiből mindössze címekkel s egy-két szóval nyújtunk ízelítőt. A birkózás egy nemét - a női nem
birkózó bemutatóját - leíró A női birkózók aligha lesz a feministák kedvelt olvasmánya. Az „Ősbudában" megtekinthető közönségcsalogató viadal, a termetes női
testek gyürkőzésének két versegységét a bujtatott erotika fűszere menti. A lóverseny, a turf az Alkalmi versikék II., A kis Tarai, A turf és egyéb zöngemények tárgya,
s Szép epikájában is felbukkan. A sakk iránti érdeklődést tanúsítja a LaskerSchlechter: kettejük 1 9 1 0 - e s világbajnoki címmérkőzését (a fiatalabb, berlini, zsidó

55

6

diákmelléklet

származású német-amerikai zseni, a filozófusként és matematikusként is tehetséges Emánuel Lasker és a bécsi, katolikus osztrák sakkszakíró, Carl Schlechter között) a poéta döntetlenre hozza ki: „Ülnek tíz évig, húznak sokszor, / A játszma vége
lesz remis / És Lasker doktor, Schlechter doktor / Elölről fogják kezdeni". A küzdelem - egy-egy győzelem és nyolc döntetlen mellett - valóban „remis"-vel ért véget,
de ezzel az 5:5-tel Lasker megvédte 1 8 9 4 és 1 9 2 1 között birtokolt világbajnoki
címét. Szép Ernő elkesergett egy röpke tízsorost a nagy magyar sakkozó, Maróczi
Géza balsikeréről is: csak hatodik lett aktuális sakktornáján (Maróczi).
E két sakkvers is inkább bökvers, ám a Lasker... finoman figurázza ki a sakkjátékosok az első szakasz szerint a költőn és az ökrön is túltevő „merengését", a négy
strófa alig titkolt álláspontja szerint nem feltétlenül termékeny, aggályos stratégiaitaktikai gondolatiságot. Nem kendőzhetjük, hogy Szép Ernő sporttárgyú versei nem
tartoznak a lírai életmű első vonalába. Költőjüket sokszor a sport mint kuriozitás
iránti érdeklődő vonzalom vezette. A sport miliője, játékossága, változatossága
részben ellensúlyozta Szép sokszor spleenes, önbizalomhiányos, a zsidó származás
és a (vélt vagy valós) másodhegedűs irodalmi rang keltette keserű kisebbségi érzéseit, az évtizedek teltével még egyre sötétülő önképét, sorsa kényszerűségekből is
mindinkább rátelepedő alkotói passzivitását.
Önismerete, önkritikája is kifejeződött a sportszeretetben, sportkritikában: önmagára, alkatára (Tersánszky emlékezése szerint inkább kiöltözött, mint elegáns
személyiségére), enyhén groteszk megjelenésére sokkal fanyarabban

pillantott,

mint a szeretettel kritizált sportfenoménekre, bálványokra, mezei sportolókra.
Kissé fölényes, időnként leereszkedően csipkelődő sportmániája azonban az újság-,
kabaré- s egyéb könnyebb műfajokban is kaput nyitott az árukapcsolásos társadalomkritikának. Érzékelte és érzékeltette, hogy a sport egyéni, klub- és válogatott
szinten, helyi és világversenyeken is a mind dominánsabbá váló individuális és
közösségi reprezentáció egyik nagy horderejű formájává lehet. Az elsők egyike volt,
aki együtt látta a sportot, a művelőjét és a nézőjét. Szükségképp nem sportújságírói
bennfentességre, hanem poentírozó „sport-képek" megrajzolására törekedett. Nyelvi kihívást is lelt a sporttárgyak megjelenítésében (bár a modern magyar sportszótár létrejöttéhez nemigen járult hozzá), s noha ebbe a körbe foglalható jelentős
számú verse lírájának margóján rakódott le, a sport szellemisége, némely aktualitása, stílusjegye nyelvhasználatának sok szegmensében, epikai és drámai alkotásainak sűrűjében ugyancsak megjelent, legtöbb kortársánál alig feltünedező élénk színekkel gazdagítva amúgy is sajátos koloritú oeuvre-jét.

