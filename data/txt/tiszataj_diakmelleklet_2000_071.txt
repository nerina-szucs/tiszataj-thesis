A TISZATÁJ DIÁKMELLÉKLETE
2000. OKTÓBER

71. SZÁM

SÁNTA GÁBOR

Tüske vár
„Természetesen nem politizálni akarok,
de ma az ember egész élete politika.” 1

Minden kultusznak alapvető jellemzője a feltétlen
csodálat. A kultusz nem tűri a bírálatot, ellenben annál
inkább elvárja a rajongást, az elfogult személyességet,
mely a megszólaláskor mindenekelőtt a véleményalkotó sajátos viszonyulását definiálja a bámulat alakjához, illetve tárgyához. Fekete István és életműve
tipikus példája ennek a szemléletmódnak. Tárgyilagos
megítélését nehezíti, hogy nevével és munkáival szinte
kivétel nélkül mindannyian kamaszként ismerkedünk
meg, ráadásul az irodalomtörténet-írás ifjúsági íróként
könyvelte el. Tehette, mert az író életművének egyes
darabjai valóban kamaszoknak és gyerekeknek is szánt
olvasmányok. Ezen utóbbiak stílusának bravúrja és
finomsága, jelentéseik rétegzettsége és mélysége azonban csak bizonyos összehasonlító műismeret és élettapasztalat megszerzése után, vagyis valójában a felnőttkorban tárul fel. Feltéve, ha korosabban egyáltalán
kézbe vesszük e köteteket.
A Tüskevár a leegyszerűsítő magyarázat tipikus
példája. Állítólag mindenki ismeri. De vajon valóban
ismerjük-e? Azt tudjuk, hogy az általános iskolákban
hogyan tanítják a gyerekeknek, miként interpretálják
számukra a regényt. Felnőttkori újraolvasása vajon
ad-e jelentéstöbbletet, és ha igen, mifélét? E kérdések
feltevését és megválaszolását Fekete István ez idő tájt
keletkezett magánleveleiből felsejlő töprengések ismeretében megalapozottnak érzem. Már megszületett
1

Fekete István levele Dalányi Józsefhez. In: Dalányi József:
Kelével, Bogánccsal Tüskevárig. (Fekete István 100 ismeretlen levele. 1935–1970.) Ajka, 1994. 154. S. a. r.: Tornavölgyi István.

FEKETE ISTVÁN
(1900–1970)
A megtorpanásra az ő
esetében is 1956 őszén került
sor; a Kelével megkezdettek
a Tüskevárral érnek véget.
Ez utóbbi regény derűje és
optimizmusa az utolsó másfél
esztendő reményeinek és
a jövőbe vetett bizalomnak
is kifejezője. Állítom mindezt
annak ellenére, hogy
a Tüskevár 1957-ben
látott napvilágot.
Vajon mikor íródott
a regény, és mi minden
található benne, melyek révén
az értelmezés újabb
árnyalatokkal bővülhet?

a fejében a Tüskevár ötlete, amikor – írói hitvallását is kifejtve – azt írja egyik barátjának, hogy „engem a Téma érdekel és ennek magasrendű emberi szárnyalása”, és ehhez
azt is hozzáteszi, hogy „aki író a talpán: nem verekszik a jelen tüdőbajos témácskáival,
melyeket a kor diktál és szervíroz féldöglötten.
Én nem írok a percnek, hanem az Embernek és az Időnek”.2
1. Néhány örökkévalóságnak tűnő esztendő után Fekete István 1953-ban aktivizálódott. S ez nem véletlen; nyilvánvalóan összefügg azzal, hogy a politikában és a közéletben egyaránt az újjáéledés reményét hozta el a koratavasz. Március 5-én meghalt
Sztálin, ami Rákosit és közvetlen körét egy időre elbizonytalanította. Július 4-én Nagy
Imrét választja miniszterelnökké az országgyűlés, 26-án pedig megszüntette az internálást és feloldotta a Budapestről való kitelepítést a Minisztertanács.
Sokakhoz hasonlóan e fejlemények Fekete Istvánt is bizakodással töltötték el. Immáron lehetővé vált, hogy visszakerüljön a fővárosba, ugyanakkor a könyvkiadók is
érdeklődni kezdtek a vadászújságban publikáló valamikori gazdatiszt, az erdélyi kérdést egykor ünnepelt színdarabban bemutató drámaszerző, a háború idején a polgári
középosztály életének díszletei között felvett játékfilmek forgatókönyveit író vallásos
„osztályidegen” újabb munkái iránt. Fekete István okkal érezhette úgy, hogy a szabadság bontogatja szárnyait. Ezért is jelképes, hogy e pezsdülésben először éppen a rab
gólya 1947-ben elkezdett, majd félretett történetét, a Kelét fejezte be. A következő
esztendőkben írt állatregények, a Lutra, a Bogáncs és a Vuk – a műfajból következő
eszközökkel ugyan, de mégiscsak – a szabadság kérdésének körüljárására tett sajátos
kísérletek. Keletkezésükre, szerzőjük feltételezett és tényleges olvasmányélményein,
illetve természetszeretetén kívül a megírásuk idején történt politikai változások is
rányomták bélyegüket. Ezért e munkák kapcsán nem csupán Kipling és Jack London
hasonló írásait célszerű megemlíteni, de Déry, Sánta Ferenc, Örkény, Németh László
és mások ez idő tájt megjelent műveit is. Mikor minderre felhívom a figyelmet, nem
esztétikumra, nem irodalmi értékre és színvonalra gondolok, hanem az említett szerzők mindegyikét ösztönző közös élményre, melynek ki így, ki úgy adott hangot. Nem
tartom túlzásnak annak kijelentését, hogy Fekete István újabb írói korszakának egyes
darabjai ugyanannak a humanista szemléletmódnak és morális életfelfogásnak a kifejeződései, mint a Simon Menyhért születése, a Hazáról, emberekről, a Niki és a Szerelem,
a Téli virágzás, illetve a Hóviharban elbeszélései, valamint a Galilei és a II. József. (Örkény István 1954-ben a Hiszek a szabadságban beszédes címmel jelentette meg Chaplin
életrajzát.) E művek, köztük Fekete Istváné is, szemléletesen példázzák Béládi Miklós
azon megállapítását, mely szerint ekkoriban „a közvélemény várta az irodalom tisztító
szavát, annál is inkább, mert a politika elintézetlen ügyeinek rendezését jórészt az írók
vállalták magukra”.3
Mindebből Fekete István is igyekezett kivenni a részét. Lelkes és szorgalmas; hatvan felé jár, azonban a fiatalabb korosztályokat megszégyenítő tempóval dolgozik.
A kényszerű hallgatás alatt rengeteg mondanivaló torlódott fel benne, és most ellenállhatatlan erővel tör elő belőle. A megtorpanásra az ő esetében is 1956 őszén került sor;
a Kelével megkezdettek a Tüskevárral érnek véget. Ez utóbbi regény derűje és optimiz2
3

Uo. 148–149.
Béládi Miklós: A Téli virágzástól Az árulóig. In: Béládi Miklós: Érintkezési pontok. Bp., 1974.
572–594.

2

musa az utolsó másfél esztendő reményeinek és a jövőbe vetett bizalomnak is kifejezője. Állítom mindezt annak ellenére, hogy a Tüskevár 1957-ben látott napvilágot.
Vajon mikor íródott a regény, és mi minden található benne, melyek révén az értelmezés újabb árnyalatokkal bővülhet?
A következőkben e kérdésekre igyekszem választ adni.
2. 2000. május 9-én módom nyílott arra, hogy hosszabb beszélgetést folytassak ifj.
Tildy Zoltán özvegyével és leányukkal, Tildy Katalinnal.4 Ifj. Tildy Zoltán, a kiváló
természetfotós Fekete István legbensőbb baráti köréhez tartozott; ismeretségük a harmincas évek végéig nyúlik vissza, amikor is a Nimród Vadászlap szerkesztőségében
összeismertette őket mindkettőjük későbbi meghitt barátja, Kittenberger Kálmán.
Kapcsolatukat jellemzi, hogy családjaik ugyancsak összejártak, így az asszonyok és
a gyerekek is tanúik lehettek a férfiak privát tevékenységének, illetve közös munkáinak.
Ifj. Tildy Zoltánné szerint a férje 1953-ban egy fényképalbumot készült összeállítani
a Kisbalaton állatvilágáról. Elképzelését Fekete Istvánnal is megosztotta, akit annyira
fellelkesített az ötlet – miszerint végre be kellene mutatni a fiataloknak, az ő sajátos
nézőpontjukból nézve, milyen a valóságos, tehát tiszta és hamisítatlan természet –,
hogy fennhangon tervezgetni kezdett. Ez viszont Tildyt nyűgözte le, és biztatni
kezdte barátját, vesse papírra mindazt, ami hirtelenjében megfogalmazódott.
Tehát a későbbi Tüskevár 1953-ban kezdett formálódni, mégpedig egy Tildy Zoltán
felvetette, eredendően az ifjúságnak szánt fényképalbum inspirációjaként.
Mindennek nem mond ellent, inkább kiegészíti, hogy Dalányi József visszaemlékezései szerint a Kunszentmártonban halászati oktatóként dolgozó Fekete Istvánnal
1953-ban „lelkes levelezés kezdődik a Kisbalatonról, arról az időről, amikor még
a Kisbalaton volt, amelyben – szándékaink szerint – új színekkel felújítódik majd Tüskevár, a régvolt Téli berek”.5 E kissé homályos megfogalmazás számomra azt sugallja,
hogy a Tüskevár című regény az író e barátjának bábáskodása mellett körvonalazódott.
Feltételezésemet valószínűsíti Dalányi azon megállapítása is, miszerint a regények „későbbi Matulája zalavári rokonom” volt.6
Matula alakja már az előző tíz esztendő novellisztikus írásaiban felbukkan. A Tüskevár keletkezéstörténetének vizsgálatakor ezen előzmények közül az Egy csillag van
csak az égen... című mindenképpen figyelmet érdemel, mert a majdani regény berekben
játszódó epizódjai jórészt megtalálhatók benne.7 Elbeszélője egy nyári élményére emlékezik vissza, amikor tizennégyévesen, mint mondja, „órák hosszat elüldögéltünk
Matulával – atyai barátommal és mesteremmel – egy-egy hevenyészett nádkunyhóban
vagy a csónakban, és titkosan összevillant a szemünk, ha valami ismeretlen ritkaság
szállt a vízre vagy elrepült a fejünk felett”. Az elbeszélés kamasz hőse a nagybátyjánál
vakációzik, akinek azonban nem tetszik unokaöccse „nádasőrülete”. Ezért utoljára
egyetlen önálló napot engedélyez számára, azzal az alig titkolt szándékkal, hogy a szúnyogok között, egyedül majdcsak kiábrándul a „büdös posványból”. Matula kiviszi
4
5

6
7

Segítségüket ezúton is köszönöm.
Dalányi József: Fekete István kunszentmártoni leveleiből... In: „A szálak nem szakadnak el sohasoha...” Írások Fekete Istvánról – Fekete Istvántól. Ajka, 1987. 37–44. Szerk.: Gáspár János és
Horváthy György. A kiemelés tőlem. S. G.
Uo.
Fekete István: Egy csillag van csak az égen... Nimród Vadászlap, 1946. okt. 15. 54–56.

3

a nádasba, és az utasításnak megfelelően, magára hagyja. Itt aztán a fiú egy felejthetetlen napot tölt el egy szigeten. Dohányzik, szalonnát és erős paprikát eszik, horgászik
– többek között egy nagyobb harcsát is partra húz –, madarakra lődöz és a tűzről elmélkedik, majd egy hirtelen támadt nyári viharban csaknem agyonveri a jég. Egy kis nádkunyhóban lel menedékre, ahol végre rábukkan az öreg Matula, akit a nagybátyja
küldött utána egy üveg pálinkával.
Ezen elbeszélés nyilvánvalóan a Tüskevár előképe. Tildy Zoltán felvetése nyomán
az egyes ötleteit számos változatban megfogalmazó írónak minden bizonnyal ismételten felidéződhetett saját történet-csokra, és a későbbiekben ezt kezdte nagyobb kompozícióvá rendezgetni másik barátja társaságában. A regény genezisét firtató megkeresésemre Dalányi József azt írta 2000. július 11-én kelt levelében, hogy a „»Tüskevár«
gondolata a »Koppányi aga testamentuma« folytatásának problémái során született
(hitelesség, levéltári munka, mely fárasztotta az írót). Lökést adott hozzá az általam
már részben megírt, kisbalatoni »Mocsári vitézek« felolvasása. (Ez ugyancsak kutatómunkát igényelt volna.) De a terep – melyet nélkülem is jól ismert – adva volt, s hozzá
MATULA is, akiről könyvemben (emlékezetem szerint) jó ismerősként pár sorral
említést tettem. Minden egyéb történet és esemény az író szívének, emlékeinek terméke.”8
Kettejük levelezése megerősíti, hogy Fekete Istvánt 1953 nyarán már biztosan foglalkoztatta egy olyan regény gondolata, amelynek cselekménye döntően a berekben
játszódna.9 Az író az esztendő második felében hozzá is kezdett regénye papírra vetéséhez. Egy 1953. december 12-én Kunszentmártonban kelt levelében olvasható, hogy
„visszatérve a Kisbalatonra, témánkra, nem tudok mit mondani... Csak töredékeket
írok, aztán félre teszem... Túl szép, de túl zsúfolt még egy teljesen szabad ember számára is, és nekem nagyon kevés időm marad 50 ember kiképzése után...”10
A halászati oktatás kevés szabadidőt hagyott Fekete Istvánnak, azonban, amikor
csak tehette, ismételten elővette a megkezdett kéziratot. A következő esztendő elején,
1954. február 4-én írott levele szerint az előző napokban „egy nagyon komoly influenza” szobához, illetve ágyhoz kötötte; a kényszerű pihenőt azonban nem töltötte
tétlenül: megint regényírásba fogott. „Betegségem alatt – fejtegeti levelében – a »MŰ«
is elindult. (Kisbalatoni regény.) Erről bővebben nem írok most, mert hosszadalmas
lenne pl. az, hogy a közvetlen bevezetésen kívül az egész folytatást eldobtam, mert
lázas állapotomban pontosan láttam, hogy az út nem helyes...”11 E Kunszentmártonban elkezdett „kisbalatoni regény”-t Fekete István élete ezen időszakának egyik legközvetlenebb tanúja, Dalányi József egyértelműen a későbbi Tüskevárral azonosítja.12
Állítását a regény 408 lapos, részben ceruzával, jórészt kék tintával és töltőtollal írt,
bekötött kézirata is igazolja, melyet az író irodalmi hagyatékának gondnoka, P. Fekete
István őriz.13 A 138. és 139. lap szövege egy gépiratoldalnak és indigós másolatának
a hátoldalára íródott. Ez a mindössze hét soros töredék – mely fölött az 5-ös oldalszám
Dalányi József segítségét ezúton is köszönöm.
Fekete István levele Dalányi Józsefhez. In: Dalányi József: Kelével, Bogánccsal Tüskevárig.
(Fekete István 100 ismeretlen levele. 1935–1970.) Ajka, 1994. 89. és 94. S. a. r.: Tornavölgyi
István.
10
Uo. 92.
11
Uo. 106.
12
Uo. 104.
13
Segítségét ezúton is köszönöm.
8

9

4

látható – a bekötött kézirat alapján megjelent végleges mű korábbi változata, az a rész,
ahol a matematikatanár éppen kihívja a táblához Tutajost. A gépirat itt megszakad,
vagyis eddig tarthatott az „a közvetlen bevezetés”, amely az utóbb idézett levél alapján
megúszta a radikális szerzői felülbírálatot.
A regényírás 1954 elején elakadt; az író félretette a kéziratot. Folytatását azonban
nemcsak a kiforratlanság akadályozta, de a súlyosbodó szív- és vesebetegsége, valamint
a kézzelfogható feladatok és megbízatások is. Leadta a kiadónak a már befejezett Kelét,
szerződést kötött a Lutrára, és ugyanakkor a már korábban elvállalt halászati tankönyv határidejét is célszerű szem előtt tartania. A kötelezettségei fogságában vergődő
Fekete István 1954 májusában azzal minősíti a barátjának küldött saját levelét, hogy
„amit írtam, egy öreg rühes farkas üvöltése a szabad nádas után”.14 Egzisztenciája még
mindig bizonytalan, aggódik a családja jövőjéért, ugyanakkor a politika változásai
láttán hol a remény tölti el, hol pedig a csalódottság gyötri. Az életének hatodik évtizedében járó író hallatlan teherbírásról tesz tanúbizonyságot, amikor végre zöld utat
kap alkotókedve. Az 1948-ban félbeszakított irodalmi pályafutást immáron folytathatja, de a kényszerű öncenzúra, az örökösen változó kiadói elvárások elleni szélmalomharc és a megfeszített munka felőrlik egészségét. Kunszentmártonból keltezett
leveleinek egyikében 1954. június 30-án amiatt kesereg Dalányi Józsefnek, hogy
„kisbalatoni álmunkról mit sem írhatok, mert a halászati könyv októberig leköt,
imádkoznom kell, hogy arra meg is legyen, és kapok érte 8 ezret... Olyan ez, mint
mikor a versenylóval trágyát hordatnak – nyáron és szánon”.15 Ekkori hajszoltságát
jellemzik az 1954. szeptember 5-én írtak is, miszerint „nézem itt kéziratom halmát, és
úgy érzem magam, mint a versenyló, akit kukoricaszárral etetnek...”16
A „kisbalatoni álom” megvalósulása ekkor még várat magára, időközben azonban
„megszületik” a Bogáncs; Fekete István hozzákezd az újabb állatregény papírra vetéséhez. Azon esztendő őszén pedig elvállalja a szarvasi arborétum történetének megírását is.
Kihasználva, hogy a politikai légkör enyhülése következtében immáron szabadabban lélegezhet, és hogy mind nyilvánvalóbb az igény a munkái iránt, rengeteget dolgozik. A pénzre is szüksége van, ugyanakkor levezetetlen energiák gyűltek fel benne az
előző esztendőkben. Önpusztító életet él. Szív- és vesebetegsége egyre aggasztóbb,
1955 februárjában ráadásul ínhüvelygyulladás is kínozza, mégpedig azért, mert mint
egyik levelében olvasható: „cca 2000 oldalt írtam le másfél év alatt”.17 Igyekszik kihasználni a kínálkozó lehetőségeket, ösztönzi, hogy az évtized közepén – igaz, még
mindig nem szavatolt biztonságban, de – már olyan módon fogalmazhat, ahogy egykét évvel korábban elképzelhetetlen lett volna. Az 1955 nyarán írt levelek egyikében
Fekete István határozottan kijelenti barátjának, hogy „a jelen társadalmi problémái
– rajtad keresztül – is nagyon érdekelnek, mert eljött az ideje, hogy érdekeljenek”.18
14
15
16
17
18

Dalányi József i. m. 116-117.
Uo. 121.
Uo. 130.
Uo. 146.
Uo. 156. A Dalányi József birtokában lévő Fekete István-levelek közlésének sajnálatos
pontatlanságait szemléletesen példázza, hogy ez a mondat a Gáspár János és Horváthy
György szerkesztette kötetben így jelent meg: „A jelen társadalmi problémái – mint tudod –
sorsodon keresztül is nagyon érdekelnek, mert eljött az ideje, hogy érdekeljenek.”

5

A pártvezetésen belüli hatalmi harc meghatározta politikai időjárás-változás az író
kedélyét és a fogalmazás mikéntjét egyaránt befolyásolja ezekben a hónapokban. Hol
elkedvetlenedik, hol meg reménykedik. 1955 augusztusában például azt írja a barátjának, hogy „én nagyon meg vagyok elégedve. A dolgok vágányra vannak téve, haladnak (féléven belül többet, mint 10 év alatt), csak a számunkra való kibontakozás aggaszt, hogy a kellő időben úgy viselkedünk-e, mint egy nemzet, vagy mint egy csürhe,
egyéni bosszúnkkal és zavarosban való halászattal szórakozva. Ezt pedig most sem
irányítani, sem előre befolyásolni nem lehet”. Azt is e levélben jelenti ki, hogy „az
eseményeket eddig se konzervatív szemmel néztem... Írói szemmel néztem – ami időtlen, benne él abban az időben is, amikor a ma maradinak látszó eszmék forradalmiak
voltak, és benne él abban az időben is, amikor a ma forradalmi eszméi maradiak lesznek.
Az ÖRÖK HUMÁNUMBAN és »BÓL« élek – ami változatlan!”19 Az 1956 tavaszán
írt levelek egyike pedig mindezt azzal egészíti ki, hogy „undorodsz a kor hazugságaitól, amelyben élsz?... Nem érdemes, mert míg magad undorítod, a kor nem undorodik
önmagától... Inkább reménykedjünk!
Hosszabban is fejtegethetném a Kor haladásának tüneteit, amelyek a nagy »Kórházban« lefolynak, de minek?... Örüljünk, hogy ami van, ami várható, az vágyaink
szerint alakul”.20
Ilyen körülmények között keletkezett a Bogáncs, és ekkoriban szerződött le
a Vukra is. A halászati szakkönyv befejezése után – mint erről egy 1954. november 28án kelt levelében Dalányi Józsefnek beszámol – „felszólítottak, hogy írjak meg egy
»halaskönyvet« serdültebb ifjúság számára, illusztrációkkal stb.”21 Mindebből semmi
sem lett, azonban a felkérés felidézhette számára a kisbalatoni környezetben játszódó
ifjúsági regény tervét. A Kele, a Lutra, a Bogáncs és a Halászat elkészülte után, 1956
tavaszán ígéretet tehetett a már évek óta tervezett munkára, mert egy április 29-én írt
levelében azt írja Dalányinak, hogy „október 15-re készen kell lenni a Tüskevárnak”.22
Fekete István a hónap második felét, majd a május egy részét a Kisbalatonnál, a diásszigeti alkotóházban töltötte. Itt kezdte el papírra vetni legújabb regényét, és később
ezen a békét és nyugalmat árasztó, a Tüskevár cselekményének helyszínét idéző vidéken írta meg jelentős hányadát. A vázlatok, jegyzetek és korábbi kísérletek egységesítése június végére készült el; a végleges, utóbb bekötött változat első oldala a „J[n].
N[omine]. D[ei]. 1956. junius 29.”-es dátummal indul.
Az író minden bizonnyal nagy kedvvel dolgozott, mert már egy 1956. július 14-én
kelt levelében tudatja barátjával, hogy „új regényem –: a Tüskevár, kész”.23 E levél
kizárja azt a feltevést, hogy a fennmaradt kézirat teljes egészében az a szöveg lenne,
amely július közepére elkészült. A nyitódátumon kívül ugyanis még egy időpont található a kéziratban, mégpedig a 376. lapon aláhúzva és két stilizált napkoronggal kiegészítve a következő: „1956. okt. 23. Ψ + Ψ”. Tehát a bekötött kézirat vagy az esztendő végén készült újabb szerzői tisztázat, vagy olyan fogalmazvány, amely június 29én „Isten nevében” tisztázatnak indult, ám július 14-e után kibővült és a végleges változat kiindulópontja lett. A kézirat második felének helyenként ceruzával írt részei,
19
20
21
22
23

Dalányi József i. m. 156. és 157.
Uo. 176-177.
Uo. 139.
Uo. 179.
Uo. 187.

6

valamint az utólagos – tollal, grafit- és tintaceruzával tett – szerzői javítások és betoldások ez utóbbit valószínűsítik.
A 3. lap egyik kiigazítása beszédes kortörténeti adalék. Eszerint Tutajos és Bütyök
„ellenállhatatlan locsogó”, a tanárok beszédébe folyton belekotyogó és „Viszketeg
Kofá”-nak elkeresztelt osztálytársát eredendően „Kádár”-nak hívták, ám e nevet az író
két vonallal áthúzta, majd „Sós”-ra módosította. A korrigálás közvetlenül az érintett
mondat papírra vetése után történhetett, mert öt sorral lejjebb és a későbbiekben már
javítás nélkül olvasható a „Sós Károly” név. (Kádár János 1954 ősze óta az MDP XIII.
kerületi pártbizottságának első titkára volt, Rákosi leváltása, tehát 1956 júliusa után
pedig a párt Központi Vezetőségének másodtitkára.)
A baráti levél alapján a Tüskevár július 14-én ugyan elkészültnek tűnt, azonban
a kézirat leadásának októberi határideje miatt Fekete István megtehette, hogy félretegye. Meglehet, elégedetlen volt a szöveggel. Talán erre vonatkozik egy 1956. szeptember 27-én tett megállapítása, miszerint „nem érzem a drámaírás szükségességének
idejét, azért sem, mert mint tudod, azt is nehezen fejezem be, ami befejezetlen...” Ugyancsak itt olvasható, hogy „az ígéretek ellenére – úgy néz ki – egyetlen könyvem sem
hozzák ki karácsony előtt...”24
Mindez magyarázná, hogy az esztendő eseménydús őszén miért volt birtokában a
kézirat. Nyilvánvaló, hogy a forradalom idején a Tüskevár még mindig foglalkoztatta
Fekete Istvánt, számára még nem lezárt ügy, még nem tudott túllépni rajta. Erre minden bizonnyal csak a tél folyamán került sor, ugyanis november 30-án ismét azt írja
Dalányi Józsefnek, hogy „befejeztem a »Tüskevárt«. Elfoglalom magam, hogy meg ne
bolonduljak a gond, aggódás és bánat felhőzésében”.25
Ugyancsak e levélből sejthető, hogy az író az előző, mozgalmas napok egy részét
otthonában töltötte, mert amikor egy teherautóról „igen sürgősen” le kellett ugrania,
„mindenféle zúzódások” keletkeztek a jobb sarkán. „Pár napig lépni sem tudtam
– olvasható a levélben –, s még most is bottal alig tudok mozogni”. E váratlan szobafogságot, melyet utóbb a Gondviselésnek tulajdonított, Fekete István arra használta fel,
hogy tovább dolgozott a Tüskeváron. Ezzel magyarázható, hogy július közepe után
november végén ismételten a regény befejezéséről tudósítja barátját.
Tehát az 1953 nyarán-őszén megszületett regényterv megvalósításához – az esztendő legvégén és 1954 legelején tett meddő próbálkozások után – 1956 áprilisában
látott hozzá az író. A Tüskevár szövegét Fekete István döntően az esztendő nyarán
fogalmazta meg, ősszel, a forradalom utáni kényszerű szobához kötöttsége idején tovább dolgozott rajta, majd a tél folyamán végső formába öntötte.
3. A regény értelmezésekor a megírása idejének szem előtt tartását alapvető fontosságúnak gondolom. Mindenekelőtt azt, ami ugyan felnőtt fejjel nyilvánvaló, a kamaszok számára azonban csupán sejthető: Fekete István a jelenben bonyolítja regénye cselekményét. Nem deklaráltan, hiszen nem egy hivatalosan elvárt szocialista ifjúsági
regény keretében fejti ki elképzelését, de azért – az idősebbek és tájékozottabbak számára – felismerhetően. S ez mindenképpen elgondolkodtató, hiszen „feltűnő ebben
a periódusban a mai tárgyú [ifjúsági] regények számának fokozatos csökkenése. 1956ban pl. már alig jelent meg ilyen mű” – kesergett néhány esztendővel később Kolta
24
25

Uo. 190. A kiemelés tőlem. S. G.
Uo. 195.

7

Ferenc. – „Az 1956-os ellenforradalmi események természetesen ifjúsági irodalmunk
fejlődésére is egy időre kedvezőtlenül hatottak. 1957-ben pl. az előbbi éveknél kevesebb ifjúsági mű jelent meg, ezek is javarészt fordítások voltak és régebbi művek új
kiadásai. Nem véletlen, hogy mai tárgyú új ifjúsági mű egy ideig alig született”.26 Utólag azonban már látható, hogy a Tüskevárral (1957) és a Téli berekkel (1959) Fekete
István figyelemre méltóan kísérletezett az úttörő-történetek vakációs regényekkel való
felváltásával.
A Tüskevár tehát azon viszonylag csekély számú ifjúsági regények közé tartozik,
amelynek cselekménye az ötvenes évek közepe táján a jelenben játszódik. Igaz, feltűnés nélkül. Matula például azt mondja a berek madarairól Tutajosnak, hogy „most
itt már nem bánthatja őket senki, mert ez természetvédelmi terület”. Nos, a Kisbalatont 1951-ben nyilvánították védetté. A regény elején olvasható, hogy István bácsi
„egy nagy dunántúli állami gazdaságnak volt főagronómusa”, aki szerint „ez az állami
gazdaság több mint ötezer hold, irtózatos felelősség...” Matula bácsi pedig azt mondja
a kutyája bemutatásakor, hogy „most, az új rendben itt is új rend van”. Ugyancsak az
öreg meséli, hogy régen „a hercegé volt a berek”, intézője, „az inspektor Pesten lakott”. Azt pedig Tutajos jelenti ki Mestere előtt, hogy „megváltozott a világ, és egyre
változik”.
A regény 408 kéziratoldalnyi – tehát viszonylag testes – szövegében nagyjából enynyi utalás történik arra, hogy a Tüskevár cselekménye az ötvenes évek közepe táján
játszódik, körülbelül a regény megírása idején.
A Tüskevár keletkezésének időrendjét az előzőekben a szerző fellelhető levelezése
és a fennmaradt kézirat alapján rekonstruáltam. Azonban ezek ismerete nélkül is megállapítható, hogy Fekete István 1956 nyarán dolgozott a regényen. Az író maga segít
ebben, azzal, hogy a keletkezés időpontját elrejtette a szövegben – csak észre kell venni
e kódolt üzenetet. Valószínűleg éppen a nyilvánvalósága miatt nem tűnt fel még senkinek, legalábbis az általam ismert források egyike sem hívja fel rá a figyelmet. A Tüskevár cselekményének azon részletére gondolok, amikor a főhős, Tutajos fedetlenül
hagyott hátát megégeti a Nap, és a berekbeli kunyhó helyett átmenetileg a nagybátyja
házába kényszerül. A szabadság mámora után nehezen viseli a gyógykezelés szobafogságát, ezért azt firtatja, hogy
„– István bácsi, mi lesz holnap?
– Holnap, fiam, szerda, Ulrik napja. A nap kél három óra ötvenkét perckor, lenyugszik tizenkilenc negyvennégykor. Az előbb néztem meg a természettudományos
kalendáriumban”.27
Ulrik napja? Egy agronómus számára vajon miért fontosabb e névnap a naptárban
olvasottak felidézésekor, mint az, hogy a nyár melyik hónapjának mely napjáról van
szó? Hiszen az sokkal kézenfekvőbb és – nem utolsó sorban – a szövegkörnyezetbe
illőbb lenne! Miféle oka lehetett a szerzőnek arra, hogy a fenti párbeszéd megfogalmazásakor e Magyarországon meglehetősen ritka férfinevet és a szerdai utalást illessze
szövegébe, ahelyett és/vagy amellett, hogy a pontos dátumot jelölné meg?
Meglehet, csupán arról van szó, hogy Fekete István, regénye első tisztázatakor egyszerűen a naptárra nézett és beírta, amit ott látott. Akár így is történhetett, azonban
ezen esetben is elgondolkodtató, hogy miért csak e névnapot említi, a dátumot viszont
26
27

Kolta Ferenc: Húsz év ifjúsági irodalma. 1945–1965. III. Jelenkor, 1965/8. 737–744.
Fekete István: Tüskevár. Bp., 1957. 94.

8

nem, azt ellenben igen, hogy a cselekmény szerinti „holnap” milyen nap lesz. E „szerdának” hangsúlyozása, valamint a ritka „Ulrik” nyomatéka azt sugallja, hogy mindez
előre kiszámított tartozéka a regénynek. Fekete István – mint minden tudatos alkotó –
semmit sem bízott a véletlenre, munkáiban a látszólag jelentéktelen momentumok
valójában szervesen illeszkednek az egészbe; a Tüskevár esetében mindez fokozottan
igaznak bizonyul.
Tehát önkéntelenül is adódik a kérdés – hiszen az író olyannyira hangsúlyozza,
hogy „holnap, fiam, szerda, Ulrik napja” –, hogy melyik esztendő mely hónapjának
melyik napján esett szerdára az ominózus névnap?
Nos, 1956. július 4-én.
Mindebből az első pillanatban talán nem vonható le messzemenő következtetés, hiszen abból, hogy a regény először 1957-ben jelent meg, eleve feltételezhető volt, hogy
a kézirata az előző esztendőben készülhetett. Igen, de az író a szerdával és a névnappal
mintha félreérthetetlenül rögzíteni kívánta volna, hogy pontosan mikor keletkezett
a Tüskevár szövege.
A felelet minderre „Ulrik napjá”-ban keresendő. E név jelentése: „öröklött birtokán uralkodó”, mely meghatározás a könyv megjelenésének idején sajátos jelentéstartalmakkal telítődhetett. Azonban ennél is többet nyom a latba az a nap, amikor e ritka
férfinév viselői ünnepelnek, vagyis július 4-e!
Mi köthető ehhez a dátumhoz?
Nem tudhatom, hogy Fekete István mennyire őrizte meg emlékezetében, az azonban kétségtelen, hogy – mint erre már utaltam – 1953-ban éppen ezen a napon lett
miniszterelnök Nagy Imre. Ugyanakkor az is érdekes, hogy a Tüskevár papírra vetése
előtt ötszáz esztendővel, vagyis 1456-ban ugyanekkor zárták körbe a törökök Nándorfehérvárt, melynek sikeres védelme közel hét évtizedre elrettentette az országtól az
idegen hódítókat. (Fekete Istvánt közismerten érdekelte a hódoltság kora; egy regénye
és számos novellája bizonyíték erre. Dalányi József visszaemlékezései szerint Fekete
István 1953 őszén A koppányi aga testamentumának folytatását tervezi, és ehhez
– mint élete első könyvéhez – ismételten „előtanulmány”-okat végez.28 „A törökről sok
mindent tud, különösen Somogy megye múltjából” – állapítja meg évekkel később az
íróval interjút készítő Saád Katalin is.29 A regényfolytatásból végül semmi sem lett,
azonban feltűnő, hogy az ugyancsak ekkoriban tervezgetni kezdett Tüskevárban is
számos utalás történik a törökökre és az ellenük harcoló magyar végvárvédőkre.)
Feltételezem, hogy a história és a politika iránt élénken érdeklődő Fekete István
számára 1956 nyarán július 4-e egyre inkább a Szabadság Napját jelentette. Mindez egy
jelentésárnyalatok iránt érzékeny korszakban egyáltalán nem elképzelhetetlen, még
akkor sem, ha az emlegetett dátum által a mi történelmünkből felidézhetők ma ritkán
jutnak eszünkbe. Ellenben annál többet gondolnak rá Nyugaton, hiszen ez a nap az
Egyesült Államok nemzeti ünnepe. 1776-ban ugyanis tizenhárom gyarmatállam ezen
a napon fogadta el az Angliától való elszakadást kimondó Függetlenségi Nyilatkozatot.
Mivel e dokumentum az emberek egyenlőségét, valamint az élethez, a szabadsághoz és
a boldogságra törekvéshez való jogukat is elismerte, nemcsak az amerikaiak tartják
számon e dátumot. Általában a Demokrácia Napjának tekintik mindazok, akik az emberi jogok kérdését és a polgári értékrendet megkerülhetetlenül fontosnak érzik.
28
29

Dalányi József i. m. 77–78.
Saád Katalin: Szigligeten Fekete Istvánéknál. Új Ember, 1968/15. 4.

9

(A teljesség kedvéért érdemes megjegyezni még két különös egybeesést: Giuseppe
Garibaldi, az olasz szabadsághős 1807. július 4-én született, míg Thomas Jefferson,
a Függetlenségi Nyilatkozat megszövegezője 1826. július 4-én hunyt el...)
Mindez 1956 ősze-tele után beszédes párhuzamokra hívhatja fel az értő olvasók figyelmét. Különösen, ha a Nyilatkozatról még azt is felidézik maguknak, hogy a dokumentum nyomatékkal hangsúlyozza, miszerint a népnek jogában áll felkelni a jogaikat
veszélyeztető kormányzat ellen, a nemzet módosíthatja, vagy megszüntetheti a törvénytelenül működő kormányt, és újat neveztethet ki.
Elképzelhetőnek tartom tehát, hogy Fekete István a regény végső formába öntésekor tudatosan rejtette szövegébe a szabadságra történő utalást. Mindez azonban puszta
feltételezés lenne, ha az Ulrik napi megjegyzésen kívül egyéb momentumok nem erősítenék meg hipotézisemet.
4. A Tüskevár világát – annyira, amennyire 1956 nyarán már lehetett – feltűnően
nem a szocialista ifjúsági irodalom hat-hét esztendő óta elvárt környezetrajza és értékrendje határozza meg. Fekete István láthatóan egyfajta szintézisre törekedett, amikor
hőseit és azok miliőjét megformálta. Nem az aktuálpolitika idealizálta embertípusokat,
az öntudatos proletárt és a párthű értelmiségit állította a cselekmény középpontjába,
hanem a rendszerektől független tisztességes embert, aki példaképpé válhat. Nem a tablóra tűzhető „büszkeségeink”-et, hanem azokat, akik gyerek és felnőtt számára egyaránt önként választható életideálok lehetnek. Az író által oly sokat hangoztatott „örök
humánum” megtestesítőit.
A főhős, Ladó Gyula Lajos, vagyis Tutajos családfája a háború előtti középosztályban gyökerezik. A fiú számára nyilvánvaló, hogy elődei egykoron számontartandó
nemesemberek voltak, és hogy ez a múlt kötelez. Büszkén meséli osztálytársának,
hogy „az őseim Gyulák voltak. Annó dacumál... [...] Gyulák voltak, azaz vezérek.
Annó dacumál... [...] Ezért vagyok én Gyula Lajos, az apám Gyula Ákos, a nagyapám
Gyula Xavér...” S a kérdező e szokatlan utónéven csodálkozik el, és nem a feltárt családi hagyomány rendkívüliségén.
A Ladó család a mindenkori középosztálybeli értelmiségi família képviselője. Egy
budapesti sokszobás bérházban élnek, telefonnal rendelkeznek, a foglalkozásuk az
iskolázottságot, a ruházkodásuk és életkörülményeik a tehetősséget, a viselkedésük
pedig a tradicionális neveltetést sejteti. Körülményeiket jellemzi, hogy „odahaza Gyula
soha nem evett zsíros kenyeret”. A szülők mérnökök, fiukat is vegyésznek vagy gépészmérnöknek szánják.
A találmányokon dolgozó apa a hagyományos értelemben vett úriember megtestesítője, miként a velük élő megözvegyült húga, Piri mama is a középosztály asszonyaként viselkedik. Jelleméről és életfelfogásáról árulkodik, hogy szerinte „nem illik senkinek »csúfnevet« adni, és a »Bütyök« egyébként is olyan »közönséges« szó...” Nevelésükkel is magyarázható, hogy „fiuk” – de a barátja, Bütyök is – kezet csókol bemutatkozáskor a matematikatanár menyasszonyának, leendő osztályfőnöküknek.
Tutajos édesapja szivarozik, és a körülményeikről az is tudható, hogy bár Piri
mama háztartásbeliként él a családdal, „Ladóék is Pondoray nénivel [Bütyök édesanyjával] mosattak”.
Tutajos édesanyjának gondolkodásmódja és értékrendje sokban hasonlít Piri mamáéhoz. Azáltal pedig, hogy fia világrajötte után a gyereknevelés napi teendőit
– mintha dajka, illetve nevelőnő lenne – gyermektelen sógornőjének „engedi át”, aki

10

gyakorlatilag mint bizalmas házvezetőnő gondoskodik mindannyiukról, kifejezetten
a háború előtti úriasszonyokat idézi elénk. Valamikori társadalmi helyzetére utal,
hogy Matula bácsi „Terka kisasszony”-ként emlegeti Tutajos előtt.
A nagybácsi, az anya testvére, miként erről már szó esett, főagronómus egy állami
gazdaságban, azonban alakja félreérthetetlenül a korábbi idők gazdatisztjeit juttatja
eszünkbe. Az író ügyel arra, hogy e hasonlóság ne csupán véletlen egybeesésnek tűnjék. István bácsi ugyanis nyilván már a háború előtt is gazdász lehetett, mert – mint
Matula mondja – a vályogházat a berekbe „már húsz éve ígéri, aztán csak tologatja
egyik évről a másikra”.30 Az öreg csőszt ő és a testvére gyerekkoruk óta ismerik; kapcsolatukat jellemzi, hogy akkoriban „mindenféle játékot hozott” nekik, és „apró vadrécéket meg tündérrózsát”. Matula változatlanul „István úr”-nak nevezi a főagronómust.
Amikor Lili néni, a fővárosi karrierről álmodozó feleség távozott István bácsi életéből, Tutajos nagybátyja „még abban az órában előléptette Nancsi nénit házvezetőnőnek”. Az idős szakácsnő valamikor István bácsi dajkája volt, és addig is ő vezette
a főagronómusék háztartását.
István bácsi ugyancsak szivarozik, ahogyan az ő apja is egykoron, akinek márkás
szivardobozából valamikor – miként az unokaöccse – ő is csent a történet idején már
legalább hetven esztendős Matulának szívnivalót. Egyébként a csősz is büszke az őseire; tiszteli a családi tradíciót és számontartja elődeit. Fontosnak érzi közölni: „öreg
papunk mondta, hogy a mi nevünk a legrégibb a plébánia irataiban, meg a Csajágiaké.
Az öreganyám Csajági lány volt...”
Ő és Nancsi néni a társadalom kevésbé tehetős rétegeinek képviselői a regényben.
Olyan emberek megtestesítői, akik az új világban is a korábbi életmódjukat folytatják,
és értékrendjük, valamint emberi kapcsolataik is változatlanok. (Jellemző, hogy az
állami gazdaság gépésze „tanító kisasszony”-t emleget, a vízhordó lány, Katica pedig
„ellenőr úr”-nak szólítja Bélát.)
Tutajos barátja, Pondoray Béla, vagyis Bütyök ugyancsak a szegények közé tartozik. Egyik nagybátyja, a „világcsavargó” Pondoray Géza – úgy tudják – Indiában tölt
be előkelő állást. A külföldi utazásról álmodozó barátok tőle remélnek segítséget az
induláshoz. (Arrafelé azonban nem mehetnek, számukra a Kisbalaton a realitás.) Beszédes, hogy amikor Géza bácsi végre pénzt küld a messzi idegenből, Bütyök valóságos
úrifiúnak öltözve, „Váci utcai pompában” – fején vadászkalap, „karján felöltő, mellette
szép bőrönd, lábán vadonat »tiroli« bakancsok, vastag térdharisnya és golfnadrág” –
érkezik le a berekbe.
Tutajos padtársa és barátja egy mozdonyvezető árvája, édesanyjával egy szobakonyhás lakásban élnek a budapesti Jegenye utcában. Bütyöknek – mint elkeseredetten
mondja az őt is a Kisbalatonhoz invitáló István bácsinak –, segítenie kell az „egyedül
csak őérette” mosást és vasalást vállaló nyugdíjas édesanyjának, és ezért nem hiszi,
hogy velük mehetne. „Ettől aztán még nagyobb lett a csend. Csak a szivarfüst illata
gomolygott láthatatlanul, és a szivar parázsló feje, mint az egyszemű szegénység, hunyorgott a homályban.”
Vagyis mintha lényegében minden maradt volna a régiben. A jelen, a ki nem mondott, ellenben, mint láttuk, az utalások révén egyértelműsített ötvenes évek változatlanul a szegények és a tehetősek világa. Pondorayné végül mégis csak gyógykezeltetheti
30

Az idézetek kiemelései a továbbiakban, ha ennek ellenkezőjét nem jelzem, tőlem származnak. S. G.

11

magát – és ez is kétségtelenül benne van a regényben –, viszont a fia nyári vakációzásához a külföldön élő, vélhetően módos testvér váratlan pénzküldeménye, illetve Ladó
Gyula Ákos meg István bácsi hathatós anyagi és erkölcsi támogatása szükséges. Ez
utóbbiak segítségnyújtása beszédes kortörténeti adalék, melyre Tutajos levele enged
következtetni. Ebben a fiú mint magától értetődő lehetőségről ír a barátjának: „Megnézte már a doktor a mamád lábát? István bácsi is írt apámnak, hogy nézze meg a doktor.” Ezért is túlzás a korabeli kijelentés, miszerint a Tüskevár „a mai gyerekek gondtalan életét ábrázolja. Az iskolai környezeten, állami gazdaságon kívül sok minden más
is jelzi, hogy az olvasó egy mai regényt tart a kezében. (Államunk szociálpolitikája
nyilvánul meg például akkor, amikor Bütyök édesanyját, a beteges mosónőt üdülni
küldik stb.”)31 Nos, ezen „stb.”-re nehéz lenne további példákat idézni. Meglehet,
Pondorayné előkészítetlen szanatóriumi beutalása mindenekelőtt azzal magyarázható,
hogy csak ezáltal válhat lehetővé nélkülözhetetlen segítségének, vagyis a fiának nyári
vakációzása.
Tutajos és Bütyök barátságát azonban nem szakíthatják szét e nehézségek. A Tüskevár tanúsága szerint a barátság a legszentebb emberi kapcsolatok egyike. A fiúk számára nyilvánvalók az otthoni körülményeik különbözőségei, azonban – miként minden bizonnyal Fekete István is – áthidalhatónak érzik ezeket. Ráadásul nincsenek
magukra hagyva életük ezen első igazán embert próbáló feladatával. A környezetükben élő felnőttek ugyanis segítik őket. Sem a gyulák ivadékának szülei, sem pedig
a mozdonyvezető özvegye nem tiltja el egymástól a fiúkat. Kiváló tanárjuktól az iskolában ugyanakkor mintegy útravalóul kapják, hogy „a számtan szép és okos dolog, de
bajtársiasság is valami, és a közösségi érzésnek is van matematikája”. István bácsi az
unokaöccse barátját is szinte saját fiaként szereti és támogatja. A berek öreg Matulája
mindkettőjüknek Mestere, és a vele töltött nyár tudatosítja és szentesíti, amit eddig is
éreztek.
A Tüskevár végére – az együtt átélt öröm és bánat, sőt, életveszély után – a fiúkat
a barátság érzése „bibliai magasságba” emeli, ahol „nincs mosónő, és nincs mérnök,
csak emberek vannak”. Elgondolkodtató, hogy Fekete István éppen a Tüskevár papírra
vetése idején vehette kezébe A gyertyák csonkig égnek című regényt, mert az 1956. április 29-én kelt levélben azt tudakolja Dalányi Józseftől, hogy megkapta-e „a Diásról
ajánlva feladott” példányt.32 Márai Sándor művének középpontjában álló barátság
„egyfajta testvériség, mely több, sűrűbb, mint az ikreké az anyaméhben. Az élet összekeverte napjaikat és éjeiket, tudtak egymás testéről és álmaikról”.33 A főszereplő szerint „apámnak ez a szó: »barátság« – pontosan annyit jelentett, mint becsület. [...]
Néha már azt hiszem, ez a legerősebb kapcsolat az életben... talán ezért ilyen ritka. [...]
Az ember úgy képzeli – s apám még így értette –, hogy a barátság szolgálat. Mint
a szerelmes, úgy a barát sem vár jutalmat érzéseiért. Nem akar ellenszolgálatokat, nem
látja valószínűtlen lénynek azt, akit barátjául választott, ismeri hibáit, s így vállalja,
minden következménnyel. Ez lenne az eszmény. S csakugyan, érdemes-e élni, embernek lenni ilyen eszmény nélkül?”34 Feltételezem, hogy A gyertyák csonkig égnek ösz31

32
33
34

Vörös József: Fekete István: Tüskevár. In: Házi olvasmányok elemzése. Bp., 1967. 77–85.
Szerk.: Kolta Ferenc.
Dalányi József i. m. 178.
Márai Sándor: A gyertyák csonkig égnek. Bp., 1999. 11.
Uo. 63–65.

12

tönzően hatott Tutajos és Bütyök alakjának és barátságának kidolgozásakor. Azt pedig
különös egybeesésnek tartom, hogy Márai regényének hősei éppen egy „júliusi napon”, amikor „szerda volt”, váltak el egymástól évtizedekre.35
A Tüskevár szereplői családi hátterének, neveltetésének és környezetének idézett
jellemzői innen-onnan szedegethetők össze a regény szövegéből. Fekete István, a korszak sajátos körülményeiből adódóan mindezt nem nyomatékosíthatta, felsorolhatóságuk azonban félreérthetetlenül körvonalazza a szerzői szándékot. Az író hiteles társadalomrajzra törekedett a történet megfogalmazásakor, miközben – igaz, alig feltűnően,
de – hitet tett egy politikai rendszerektől független értékrend mellett.
Ennél többre a korabeli viszonyok közepette nem vállalkozhatott.
5. Az ötvenes években, az intézményesült illúziók és hazugságok, a délibábok és
lázálmok korában Fekete István olyan regényben igyekezett hatásosan kifejteni a felfogását, amely a valóság tudomásulvételére ösztönözi az ifjúságot. S ez a valóság sokszor kiábrándító és kegyetlen. Ennek tudomásulvétele azonban előfeltétele annak,
hogy a leendő felnőttek önmagukra és egymásra találhassanak, hiszen biztos önismeret
és őszinte emberi kapcsolatok nélkül reménytelen a helytállás. Saját magukra és a környezetükre egyaránt rá kell nyílni a szemüknek.
A realitás ismerete mindig is létkérdés, a Tüskevár papírra vetésének idején mindez
hatványozottan erősödhetett fel az értő olvasók számára. A „valóság” kulcsszó a regényben.
Fekete István nem hagyja szó nélkül a jelen bosszantó jelenségeit. A fiúk tanévvégi
izgalmait látó István bácsi szerint „amit ezektől a szerencsétlenektől [az iskolában]
mostanában követelnek, sok lenne egy ökörnek is”. Ugyancsak ő mérgelődik az „ostoba rendelet”-ek miatt, melyek megnehezítik a mezőgazdaságban dolgozók amúgy
sem könnyű életét. Mindennek kimondása 1956 nyarán-kora őszén már nem különösebb bátorság, de ifjúsági regényben történő hangoztatásuk kétségtelenül jelzi az illúziókkal való mihamarabbi leszámolás sürgető fontosságát.
Ellenben annál egyértelműbb állásfoglalás Tutajos egyik álmának leírása. Mikor
a leégett hátú fiú egy délután elalszik a nagybátyja házában, azt álmodja, hogy a törökökkel csatázik a Tüskevár falain. „Gyula abba a korba álmodta vissza magát, amikor
még használatos volt az íj, de már szólt a puska is, a marakodó emberiség nagyobb
gyönyörűségére és sokkal nagyobb nyomorúságára. Ezt a nyomorúságot már tudták
akkor is, és azt hitték akkor is, a sebeket csak újabb sebekkel, s a puskákat csak újabb
puskákkal lehet megszüntetni.”
A következő idézet – különösen az eddig elmondottak tükrében – számomra
ugyancsak félreérthetetlen utalás. Annál az epizódnál olvasható, amikor Tutajos és
nagybátyja egy „szabadságos vonat”-on utazik le a Kisbalatonhoz. A vasúti kocsiból
láthatták, hogy „a kivilágított állomásokon emberek álltak, kendős asszonyok, és Gyulának jó érzés volt így elrohanni emberek előtt, akik állnak és maradnak. Ez az érzés
azonban csak egy-egy pillanat volt, mert újra szabad mezők jöttek, csillagos ég, melyet
a mozdony szikrái vonalaztak be múló vörös csíkokkal”. E „vörös” jelző nincs benne
a regény fennmaradt kéziratában! Utóbb került a szövegbe, mégpedig – 1962-ben. A regény első három kiadása még a kézirat szerint hagyta el a nyomdát, azonban a negyedikbe valaki – Fekete István?, a korrektor?, a szedő? – belecsempészte a jelzett szót.
35

Uo. 67.

13

Ezen újabb edíció ugyanis új szedéssel látott napvilágot; az ezt bizonyító számos eltérés és sorkeveredés a szerző és/vagy a kiadó figyelmetlen korrektori munkájára engednek következtetni.36
A Tüskevár értelmezhetősége szempontjából döntő fontosságú, hogy a fentiek az
eszmélkedő kamaszhősben tudatosodnak. Személyiségének formálódásával az író
mintha félreérthetetlenül jelezni akarná a mindenkori Tutajosoknak, hogy vessenek
véget a sodródásnak és az álmodozások korának. Fel kell ébredni az önáltatás és az
álmok illúziójából! A regény számtalan megállapítása üzeni ezt az ifjúságnak. Amikor
például a csősz a fegyelmezetlensége miatt korholja kutyáját, Tutajos magára veszi
a feddést, és azt mondja az öregnek, hogy „fiatal még, Matula bácsi...” Mire az azt válaszolja neki, hogy „attól még helyin lehet az esze”. A fiú úgy érzi, hogy neki is szól az
öregember szeretetteljes korholása: „Amíg ilyen kajla vagy... nem bízom benned...”
Az addig kapkodó, fecsegő, meggondolatlan kamasz a berekben ráeszmél, hogy
mindezidáig „elsiklott a szavak felett”. Matula és István bácsi mellett beszélni és hallgatni egyaránt megtanul. Tutajos megérti, hogy a szó-kimondás és a nyelvhasználat
nem ugyanaz; mindennek súlya van, a kijelentéseiért éppen úgy felelősséggel tartozik,
mint a tetteiért. A gyertyák csonkig égnek című regényben Márai főhőse is vallja, hogy
„néha már úgy hiszem, nagyon sok, talán minden a szavakon múlik, melyeket idejében kimond, vagy elhallgat, vagy éppen leír az ember... Igen, ebben hiszek”.37
Fekete István egyetértett e hitvallással; az állatregények utáni első ifjúsági munkájában, a maga „barátságos” regényében erről is beszélni kívánt. Miként mindarról,
aminek minden felelősen gondolkodó, érett ember számára eszménynek kell lennie.
A Tüskevár voltaképpen beavatás-regény. A fiúk – különösen a védett környezetből kilépő Tutajos – a berekben kapnak először ízelítőt a felnőttek világából. István bácsi
szerint a természetben nem lehet csalódni: „Nem beszél, hát nem is hazudik; nem ígér,
és mégis odaadja mindenét, nem szól, és mégis többet mond, mint amit valaha ember
mondott.” A kisbalatoni háborítatlan természet az élet iskolája. A valóság „stúdiumainak” – az őszinteségnek, a szerénységnek és az önzetlenségnek, a tiszteletnek, a munkabírásnak és a felelősségtudatnak – elsajátításával Tutajosék magasabb „osztályba”
léphetnek. A Mester, vagyis Matula szerint – aki „talpig ember, és ennél többet nem
kívánhat senki” – „bizonyos, hogy [a fiúk] kikupálódtak a berekben. Anyátlan csirkék
voltak, amikor idejöttek, most meg legények már!” Olyan fiatalemberek, akik immáron képesek a saját lábukra állni, és akik bár önmagukban is megállják a helyüket, az
összetartozást mindennél fontosabbnak tartják. Számolnak másokkal, és rájuk is számítani lehet. Mikor a vihar következményeitől megbetegedett Tutajos felépül és Bütyökkel együtt ismét kimennek a berekbe, „mindenki tudta a dolgát, ami most már
nem kapkodó ismeretlenség volt, hanem elvégzendő, változatos munka, aminek azonban semmi köze nem volt az előírt és hajszolt robothoz. De el kellett végezni, mert
36

37

A regény ezen újabb megjelenésére vonatkozhat egy 1962 karácsonyán írt Fekete Istvánlevél utalása, mely szerint a „Tüskevárból külön kiadást készítettek az iskolák számára 20000
példányban”. (In: Töredékek Fekete István levélhagyatékából és írásaiból. Ajka, 2000. 78. S. a.
r.: Gáspár János.) A regény 1962. július 19. és augusztus 17. között hallhatóvá is vált, ugyanis
Bodrogi Gyula felolvasta a Kossuth Rádióban. A stuttgarti Griff Verlag pedig az esztendő
őszén kötött előszerződést az íróval a Tüskevár német nyelvű kiadására. (MTA Kézirattár.
Ms. 5148/350–351.)
Márai Sándor i. m. 69.

14

mindenki önmagának és a kis közösségnek tartozott vele. Hogy azután ki mennyi
változatosságot és örömöt vitt ebbe a munkába, az az ő dolga volt”.38
A Tüskevár kamaszhősei rájönnek, hogy a létezés értelmessé és élhetővé tehető;
a megismerés és az ésszerű alkalmazkodás révén a maguk képére formálható a világ.
S mindehhez a nyitottság, a rácsodálkozás és a megértés a kulcs. A fiúk ezen a különös
nyáron mindent elsajátítanak Mestereiktől, amit a növényekről, a szúnyogokról és
a hangyákról, a kígyókról és a békákról, a halakról és a madarakról, a viharról, a villámokról és a napsütésről, a tűzről, a vízről, a földről és a levegőről tudni érdemes. Számukra is nyilvánvalóvá válik, hogy az állatok és az emberek világa nyitott könyv, és
a még tiszta szívű fiatalok megtanulnak olvasni a sorok között. A természet nagyszerűségében gyönyörködő Tutajos a maga álmodozásai kapcsán arra gondol, hogy „a valóság is olyan szép. Csak közel kell hajolni hozzá, szétbontani és megnézni...” Matematikatanára jut eszébe, aki szerint „a valóság is lehet olyan szép – sőt szebb! –, mint
a hazug ábránd...” Vagyis a valóság „története izgalmasabb és szebb minden mesénél”,
és „csak a valóság a járható út”. Tutajos szeméből immáron „a dolgok valósága világított”. (Márai említett regényében is hangsúlyozottan kerül előtérbe a valóság kérdése.
A főhős szerint „a valóság még nem az igazság. [...] a valóság csak részlet”.39 Ugyancsak
ő állítja, hogy „mindig csak a valóságot érti meg az ember”.40 Márai Sándor számos
könyvéből idézhetők efféle megállapítások, ezúttal csupán a Napnyugati őrjárat azon
részletére utalnék, amely szerint „maradjunk csak örökké a valóság keretein belül;
semmi nem érdekesebb, mint a valóság”.41)
Életre szóló tapasztalataik birtokában a Tüskevár kamaszai érzik, hogy „egész kibontakozó egyéniségük tele van a valóság és a természet szeretetével. Megnőttek, megerősödtek, és most már nemcsak elfogadják, de kívánják is a valóság múlhatatlan, kemény ragyogását. A valóság ebben a pillanatban a búcsúzás, de valóság a karácsonyi
remény is, amiért dolgozni, sőt küzdeni kell, s ennek a valóságnak alapja az akarat”.
S „a remény nem törött szárnyú madár, s a valóságot megálmodni szabad, sőt szükséges is”.
E „karácsonyi remény”-re történő utalás számomra nem csupán a történet folytatását sugallja, hanem a Vigilia és az Új Ember állandó szerzőjének, a hívő Fekete Istvánnak sorok közé írt óhaját is. S ezt fejezheti ki az a megállapítás is, mely szerint a nyárvégi „végtelen nádas csendes volt, mint a virradat reménysége”. Elgondolkodtató, hogy
a fennmaradt kézirat tanúsága szerint az író 1956. október 23-án és/vagy a következő
napon vetette papírra az imént idézetteket.
Tutajos a vakáció végére megérti, hogy „az idő elmúlhat, a szépség és jóság, a szeretet és az igazság nem múlik el az évszakokkal, nem múlik el az emberekkel, hanem
örökös, mint a testetlen valóság, s ezekből annyit kap mindenki, amennyit megérdemel”. Ezek a regény utolsó szavai. Mintha a korintusiaknak szánt első levelet író Szent
Pál mondaná.
6. A koppányi aga testamentuma folytatásának elvetését követően 1953 őszétől Fekete Istvánt nem hagyja nyugodni a természet világában játszódó ifjúsági regény ötlete.
38
39
40
41

Az író kiemelése. S. G.
Márai Sándor i. m. 44.
Uo. 117.
Márai Sándor: Napnyugati őrjárat. Bp., 1943. 17.

15

Egyéb munkáinak megvalósítása közben a következő két és fél esztendőben visszavisszatér hozzá, próbálgatja, ízleli, amire rábukkant. Személyes sorsának fordulatai és
a folyton változó közélet hatására az eredeti gondolat folyamatosan átalakul, elmélyül
és újabbnál újabb jelentésekkel telítődik.
A Dalányi Józseffel folytatott levelezés alapján nem állapítható meg egyértelműen,
hogy készülő ifjúsági regénynek az író mikor adta a Tüskevár elnevezést. Mivel korábban többnyire mindketten „kisbalatoni regény”-ként emlegették, legvalószínűbbnek az
látszik, hogy a megírás idején, tehát 1956-ban ötlött Fekete István eszébe. A már többször is idézett áprilisi levélben „Tüskevár”-ként emlegeti barátjának, ugyanakkor a júniusi kezdődátummal ellátott kézirat eredendően a Matula iskolája címet kapta. E változat minden bizonnyal összefügg azzal a regény elején olvasható kijelentéssel, amelyet
a nagybácsi mond Matulának: „a gyereket meg idehoztuk megtanulni ezt az életet,
mert nagy kedve van hozzá; a végén majd maga mondja meg, hogy jól vizsgázott vagy
megbukott”. Azonban az író rövidesen ismét módosította regénye címét. Az eddigit
áthúzta és fölé írta, amelyen július közepétől ismét emlegeti leveleiben: Tüskevár.
E cím véglegesítése beszédes kiegészítője a cselekményről eddig mondottaknak;
elemzése figyelemre méltó jelentésárnyalatokkal bővítheti a regény értelmezhetőségét.
Vajon mi kezdhető vele? Látszólag egyszerű e kérdésre a válasz, hiszen a Tüskevár
valóságos helység Sümegtől északra, Veszprém megyében. A cselekmény azonban nem
ott bonyolódik. Fekete István művének Tüskevára a kisbalatoni berek egyik kietlen
zugában fellelhető váromladék. A múlt létező, ám mindinkább alámerülő mementója.
Számtalan utalás történik rá a regényben, a főszereplők viszont csupán egy felderítő és
egy kudarcba fulladt kincskereső kirándulás kivételével nem fordulnak meg a romoknál. Ez utóbbi alkalommal a szerencsésen végződő baleseten kívül semmi olyan nem
történik, ami az ifjúsági regények efféle epizódjainak többnyire szokásos eseménye. Az
író nyilvánvalóan ügyel arra, hogy holmi kincs vagy más tárgyi érdekesség fellelésével
ne zökkenjen ki eddigi medréből az elbeszélés.
A Tüskevár valójában nem a Tüskevárról szól.
Hanem miről?
Az értelmezést segíthetik Matula azon megjegyzései, amelyek szerint „csak innét
lehet kilátni a berekre [...] máshol leszedi a tüske a nadrágot”. Vagyis a Tüskevár
a nádas fölött magasodik, eredendően minden bizonnyal jól védhető kiemelkedésre
épült. Egykor menedéket biztosító vár állt ott, ahol most málladozó kőhalom törmelékei lapulnak a dús növényzetben. Emlékeztető és jelkép egyszerre. Úgy tűnik,
mintha Tutajosnak a berek – tehát a beavatása színhelyének – minden pontjáról
a Tüskevár ötlene a szemébe. A dicső harcok és a megmaradás, ugyanakkor a szenvedések és a pusztulás emléke.
Beszédes fejlemény, hogy kincskeresés közben Bütyök valószínűleg a valamikori
vár börtönébe pottyan, ahol átmeneti magára maradása idején a szenvedők iránti
együttérzés tölti el. Arra a török rabra gondol, aki valamikor az idegen erősség éjsötét
tömlöcében tehetetlenül és magányosan rettegett. Vérző fejjel, kibicsaklott ujjal és
a derengő fénysugárra szegezett szemmel minden korábban vágyott kincs érdektelennek és múlandónak tűnik Bütyök számára. A szabadság elvesztése félelemmel tölti el,
azonban az első ijedtség után feltalálja magát, és tájékozódásra használja fel az időt,
amíg a szabadulás elérkezik.
A Tüskevárnak ez is üzenete. Miután a cím kézenfekvő jelentése („erősség a nádasban”) nyilvánvalóan nem fedi le a regény cselekményét – ezt a Matula iskolája, netán

16

a „Kisbalaton” vagy a „Nyári berek” elnevezések sokkal inkább megtennék –, célszerű
még közelebbről megvizsgálni jelentésrétegeit.
7. Tüskevár. A múlt maradványa. Az elmúlás és a megmaradás emlékműve. Az
arany ígérete. A rabság gyötrelme. A valódi kincsek meglelése: a barátságé, melyre
számítani lehet, az együttérzésé, mely a szenvedő embertársat láttatja meg, és a szabadságé, mely az egyik pillanatban még kézzelfogható valóság lehet, a következőben
azonban már csak feledhetetlen emlék.
A Tüskevár a berekben tanultakra emlékeztető összetett jelkép.
Tüske vár – sugallja az író a felnőttek világába avatottaknak. Tüske vár – ezzel
számolni kell, hát vérteződj fel ellene! Tüske vár – de ebbe sohase törődj bele! Tüske
vár – hogy mindennél jobban beléd karcolja a szabadság múlhatatlan vágyát.
A magam olvasatában e lehetőségek figyelembevételével értelmezhető Tutajos felismerése, miszerint „mélyen érezte, hogy milyen közel jött hozzá ez a külső, szabad
világ, amelynek szabadsága azonban könyörtelen törvények közé van szorítva. Most
már nem volt ismeretlen ez a világ, és nem érezte, hogy a berek életét olyan nagy szakadék választaná el az utcák, házak és iskolák életétől”. A mindenkori tizenévest megtestesítő Tutajos e vakáció alatt megértette, hogy mire gondolt a nagybátyja, amikor az
első napon így figyelmeztette: „Azért hoztalak el, hogy erősödj és örülj a szabadságnak. Korlátokat nem szabok, mert annyi eszed már lehet, hogy nem mégy fejjel a falnak. [...] Úgy vélem: csak így tanulsz meg a magad lábán járni, és pontosan rájössz
majd, hogy mit lehet, és mit szabad.”
Ezért gondolom, hogy a kisbalatoni nyár története valójában beavatás-regény,
mégpedig az ún. „tündéri realizmus” jegyében, melyet az író már 1941-ben magáénak
vallott, mondván, „nekem is irodalmi eszményem”.42 Ugyancsak ekkoriban jelentette
ki, hogy „a mese akkor igazán az, ha egyúttal valószerű is”.43
A Tüskevár a Fekete István által oly sokszor hangoztatott örök humánum éveken át
tervezett, végül 1956-ban papírra vetett kifejeződése. Hitvallás és üzenet egyszerre.
A remény ígérete. Ulrik napjának köszöntése, mely után a gondosan ápolt palánta
szárba szökkenhet. A regény hangsúlyos része, amikor a vakációzó Tutajosék – akik
tulajdonképpen szabadságra mennek a Kisbalatonhoz – rácsodálkoznak arra, hogy
„körülöttük most ébredtek a vizek és a nádasok, most kezdett ragyogni az örök anya,
a Nyár, és a fiúk gondolatainak alján hála lobbant a megváltozott idők eljött új nyara
felé, amelyben a visszeres lábú mosónék nyaralni és gyógyulni utazhattak. Nem volt ez
kiformálódott gondolat, de hallgatásuk ezt a gondolatot ringatta, mint az emberi jóság
bölcsőjét, amely körül fájdalom van és a vajúdás gyötrelmei, szenny és vér, amik elmúlnak, de a csecsemő él és megmarad.
Érzések voltak csak ezek a kusza gondolatok, de egymást érezték benne, a tájat és
az öreg kocsist, az út végtelenségét, a messzeséget s a szabadságot”.
*

42

43

Füsi József: Meghitt beszélgetés Fekete Istvánnal gazdatiszti múltjáról és írói jövőjéről. Film,
Színház, Irodalom, 1941/25.
Körössényi Vilmos: A különös Fekete István különös három arca. Film, Színház, Irodalom,
1941/46.

17

Az 1956. november 30-án kelt levelében Fekete István tudatja barátjával, hogy
„édesanyám a legnehezebb napokban – meghalt; csendesen és panasz nélkül, szerényen, mint amilyen egész élete volt. Két hétig nem tudtuk eltemetni...
Ez a bánat összevegyült azzal a másik bánattal, amit azokért éreztem, akik életüket
adták az élők szabad életéért”.
E levélben, melyben ismételten jelzi a Tüskevár befejezését, Fekete István ugyanakkor azt is üzeni barátjának, hogy bár „a »nagy játéknak« nincs vége [...] én – nem
a közeli időre – véglegesen optimista vagyok.
Hát ezekért vetettem magam az írás feledtető őserdejébe, ámbár nehéz ügy így is
nagyon feszült idegekkel, ágyúszó és égő házak között cserebogarakkal játszani. [...]
A felhők között [azonban] mindig kék az ég és mindig süt a nap”.44

44

Dalányi József i. m. 196.

18

