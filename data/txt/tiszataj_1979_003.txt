tiszatáj
979. MÁRC. • 33. ÉVF.

Csorba
Győző,
Simái
Mihály,
Jzepesi Attila versei; Féja Géza,
Sarkadi Imre kiadatlan novellája;
emlékezés a szegedi nagyárvíz
is a Tanácsköztársaság évfordulójára;
műteremlátogatás
Segesdi

tiszatáj
IRODALMI

ÉS K U L T U R Á L I S

FOLYÓIRAT

Megjelenik h a v o n k é n t

Főszerkesztő: VÖRÖS L Á S Z L Ö
Főszerkesztő-helyettes: A N N U S J Ó Z S E F

Kiadja a Csongrád megyei Lapkiadó Vállalat. Felelős kiadó: Kovács László
79-511 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — 6740. Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 10 forint. Előfizetési díj: negyedévre 30, fél évre 60, egy évre
120 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167

Tartalom
1979. M Á R C I U S
X X X I I I . ÉVFOLYAM, 3. S Z Á M

CSORBA GYŐZŐ versei: Lecke, Kegyelem, Parabola ...
SZEPESI ATTILA versei: 1946, Varsó, ősz, Három bagatell
FÉJA GÉZA: Hazatérés (elbeszélés)
VÁRKONYI ANIKÓ

3
4
7

versei: Lorcáért, a holdra, Hold-

udvar, Udvara van a holdnak, Barátság, állócsillag 11
SIMÁI MIHÁLY versei: A táltosfiú balladája, A Kísérleti Hős, A kert
14
SARKADI IMRE: Párbaj (novella; közli: Csontos Sándor)
'.
17
A szegedi nagy árvíz 100. évfordulója
TÓTH BÉLA: Város a vízben
.'
Az újjáépítés
SZ. SIMON ISTVÁN: A város új arca
HORVÁTH DEZSŐ: Ellennyomás

30
,.••• 41
49
56

ÖRÖKSÉG
Emlékezés

a Magyar

Tanácsköztársaságra

CSATÁRI DÁNIEL: A szükségszerűség lehetőségei (A Tanácsköztársaság nemzeti-nemzetiségi politikája)
62
GÁL ISTVÁN: Babits legtevékenyebb korszaka (Babits
a 133 nap alatt. Tények és adatok)
73

KRITIKA
POMOGÁTS BÉLA: Déry Tibor: Botladozás
83
GREZSA FERENC: A Kortársaink sorozat új kötetei
(Tamás Attila: Weöres Sándor, Alföldy Jenő: Kálnoky László)
85

ACZÉL GÉZA: Bojtár Endre: A kelet-európai avantgarde irodalom
88

MŰVÉSZET
TANDI LAJOS: Műteremlátogatás Segesdi Györgynél ... 92
Színház
NIKOLÉNYI ISTVÁN: Köz, élet, rajz (Maróti Lajos
esettanulmánya a szegedi Kisszínházban)
97
Film
MOLDOVÁN DOMOKOS: Magyar fazekasok (forgatókönyv, Sárosi Bálint rajzaival)
100
Beszélgetés Palotás János szeged-alsóvárosi fazekasmesterrel
109
Szerkesztői asztal

112

ILLUSZTRÁCIÓ
Segesdi György munkái a 6., 16., 29., 61., 72., 82. és a 91.
oldalon, valamint a műmelléklet VII—VIII. oldalán
(Ács. S. Sándor fotói)
Segesdi György arcképe a 92. oldalon (Ács S. Sándor
felvétele)
Moldován Domokos fotói a 101., 103., 104., 106., 107. és
a 108. oldalon
Somogyi Károlyné felvételei a műmelléklet V—VI. oldalán
Enyedi Zoltán felvétele a 112. oldalon

CSORBA

GYÖZÖ

Lecke
Leveri a szél a virágot,
s nem termékenyül
mindenik.
A szépség helye dúlva tátog
jövő
ilyenkorig.
Sors-szél is fúj, s csak
emberekre,
s itt is akad hulló virág.
De nem jövőig, már örökre
kopasz marad néhány gally, ág.
Kert, minek kezded újra a
szokásos évi leckét?
Tudom, hogy az ember fia
számára semmi
mentség.
Megtanultam,
s fújnám ha kéne,
álmomból is riasztva —
rászorulnék, Isten
szegénye,
inkább
vigaszra.

Kegyelem
Kíméljetek!
vissza vigyázva
térjetek
ne
véljetek
mint régen annyit
elbírónak
karácsonyok
adventek régi
mákonyok
ugyancsak megpróbál e hónap
Ó gyermek-ébresztő
kegyelmet kér egy

december
öregember

Parabola
A késő éjszakai házfalak, tetők, utcák, terek bő varázslattal
szabadjára engedik a fantáziát.
Dúskálkodik a néző a lehetőségekben.
Sőt még serkenti is
képzeletét,
hogy minél szebb legyen a kaland.
De kelet felől világosodni kezd. Vetkőztető
markaival
jön a hajnal.
Lekopaszt minden gyönyörűséget
a világról.
Mi lesz a házfalakkal, tetőkkel? Mi lesz az utcákkal, terekkel?
Zsandárrá válnak: bilincsbe verik a fantáziát, ketrecbe zárják a
kalandkeresőt.
1 egyenlő lesz 1-gyel.
Imé, valamely csodálatos történetek
ösztövér
parabolája.
Akinek van füle a hallásra,
hallja!
És essen meg a szíve a csodálatos történétek
védtelen
főszereplőin!

•SZEPESI

ATTILA

1946
már a. vidám aratók hazatérték a távoli
rétről
parti kövek tetején billeg az éji madár
ködbe merül a vidék huhukolnak a rengeteg
erdők
árny fut a tűzfalon és retten a kandi
gyerek

•

Varsó
gyertyalángok
a harangszóban
a lovak
kőfején
a pupillák szűkülő
folyosóin
a háztömbök
süllyedő
röghegyek
arctalanul
jársz az idegen
4

városban

az apokalipszis lovasai
két éjszaka
között
fekete
napsütésben

nyomán

Ősz
rongy akácos
őrizd magad
te jöttment
kövek
között
ércektől
ittasan
megállj
1977

októberében

termő üresség újra
körülveszel
tar ágaiddal kései őszidőn
villog ezüstben áll a város
varjú se száll feketén
suhogva
magok pihennek lassúi a lüktetés
kék kristály-háló rejti a lombokat
hűlő redők közé
letöpped
álom a rügy a levél s a porzó

Három bagatell
FOLYÓ
mélybarna
folyó
görgeti az éjszaka
arctalan-fénytelen
tested meghasadó

gyümölcsét

AIÓN
még én
járkálok

vagyok
itt az őszben

de hallom már
ahogy az aión körbeér
egyre
közelebb
sárkánygyíkok
rikoltanak
ÜDVÖZLET
találomra
felütsz egy régi könyvet
lapjai közt
bársony
havasigyopár

SEGESDI GYÖRGY: ANYA GYERMEKÉVEL

FÉJA

GÉZA

Hazatérés
Ült a tornácon, a vadszőlő lugasa mögött, a szeptemberi verőfény békéjében. Levél se rezdült, még a mindent ellepő, sűrű, vastag por is pihent. Ült
lehunyt szemmel, kíntól fáradtan, zsibbadozva. De szíve tája ismét sajogni kezdett, majd megkezdte szilaj táncát a fájdalom. Hiába minden, Mária halott.
Ott fekszik a szobában lezárt szemmel, fejénél két gyertya félénk fénye imbolyog. Föl szeretett volna kiáltani, de ajkába harapott, csak a könnyei csorogtak.
Többen laktak a városszéli udvaron, néha egy-egy asszony feléje lopakodott,
kémlelte, majd visszahúzódott. Most látja, mennyi melegség lakozik az egyszerű szívekben. Megmosták Máriát, kiterítették, a gyertyákat is ők tették a
feje mellé, a kertben leszedtek minden virágot, ö t meg délben, este behívják
meleg ételre, pedig jó szót is alig hullajtott eddig feléjük.
Tizenkét esztendeje menekült ide, bár nem kergette senki. Hadak vonultak,
kiegyenesedett a megtiport nép, ő meg dideregni kezdett a tágas portában,
amit a nép kastélynak is elkeresztelt. Igaz, a földekre rátették kezüket, ám
azért hagytak volna néki valamit. Haragosa sem igen akadt, bizonnyal jó
szívvel veszik, ha közéjük áll. De keserű gőg ágaskodott benne, hogy „akkor
vesszen az egész". Ruhaneműt dobott táskájába, elindult gyalog a vasút felé,
az emberek pedig csak néztek utána, szót sem ejtve. Ide húzódott egyetlen
testvéréhez, holott csak ímmel-ámmal vállalta eddig. Űgy történt az, hogy
nagyapja még paraszt volt, híres szerző ember. Apja amolyan fél úr, és szüntelen előre serkentette, hajszolta fiát. Főként azóta, hogy Mária megszökött a
rektorral, és itt a városban raktak fészket a család csúfságára. Az apa kegyetlenül kitagadta leányát, néki meg gazdag feleséget szerzett, bár betegeskedőt,
de úgy vélte, a pénz mindent meggyógyít. A birtok nőttön nőtt, urak pajtáskodtak véle, de az asszony köhécselt, fogyott, nemsokára éppen csak vonszolta
magát. Ha leült, a távolba meredt, mintha utazásra készülne. El is költözött
nemsokára. A kicsinye, Gáborka két esztendő múltán követte, pedig a lelkét
adta. volna érte. Karján cipelte, babusgatta, járni meg beszélni tanította, nap
mint nap meglepte valamivel. A kicsi oly görcsösen kapaszkodott a nyakába,
mintha megmentését várná tőle, de csak sorvadozott, akár az anyja, végül már
alig bírt fölülni. Ágyacskája mellett gyötrődött éjt s nap, azután egyszer különös fény csillant a gyerek nagy kerek szemében, ő meg. reá borult, felfogta
utolsó leheletét. Itt, arca jobb. felén most is égeti, ki tudja tapogatni, hol
illette az elszálló élet utolsó üzenete.
Feledni próbált, kocsin, lóháton száguldozott, csattogott a kártya, fogytak
a palackok, a vándor színtársulat olykor belőle élt. Máriát csak nagyritkán
nézte meg este, lopakodva, özvegy rektorné volt már a testvére akkor. A hamutálca alá csúsztatott néhány bankót, és sietett — azután mégis ide szorult.
Naphosszat zakatolt Mária varrógépe, néha majd beleőrült, az udvaron téblábolt, csúnya időben a patikába ment ücsörögni, fecsegni, amúgy keresztbe szal7

»

mát nem tett. Egyszer behívták a rendőrségre, fiatal tiszt faggatta, miután
hellyel kínálta.
— Mondja, miből él?
— Nem teszek én az urak ellen semmit.
— Nem vagyunk mi urak, csak dolgozó emberek. Azt pedig jól tudjuk,
hogy nem tesz ellenünk semmit. De érettünk sem mozdítja a kisujját.
Akkor felhorkant benne valami:
— A fiam lehetne — vágta oda keserűen a tisztnek.
Az meg nem is annyira haragosan, inkább szomorúan nézte.
— Olyan idő jár, mikor néha a gyerekek tanítják a megletteket.
Baja azért nem lett. Mária pedig varrt és ellátta, főzött, mosott, hófehér
inget tett ágya mellé, ö meg elfogadta. „Fölélted, emberevő vagy" — suttogta
kétségbeesetten. Az önvád tovább mardosta, kísértettek az emlékek: esténként,
vacsora után látszott Márián, hogy beszélgetni szeretne hosszan, évtizedek
aszúja sűrűsödik odabenn, és meg akar indulni, akár a forrás, ö azonban minden este elment. No, nem úgy, mint annakelőtte a kávéház szivarfüstjébe, májusi kertben terített fehér asztal mellé, színésznők öltözőjébe. Elmúlt az a
világ, de a megmaradt tegnapi urak azért összebújtak vigasztalódni, vakreményeket élesztgetni. Távoli hangokat kerestek a rádión, biztatást, hogy a tűnt
idő visszatér. Ment közéjük nap-nap után, akár a megszállott, csak éjféltájt
lopakodott haza . . .
Fölrezzent kínjaiból, a szomszéd asszony hívta, tányér levest tett elébe,
egyék, hiszen közeledik a temetés órája. Csak néhány kanállal fogyasztott,
azután bement a halottas szobába, nézte az összeaszott kis testet, a békébe tért
arcot, majd ráborult. Amikor megérkeztek a gyászhuszárok, összegyűlt a szomszédság, és telt, csak telt az udvar. Ismeretlen arcok néztek feléje, már szorongtak az emberek, suttogást hallott mindenfelől: „szegény rektor néni". Hát
ennyien szerették? ö olyan Hamupipőkének tekintette, és íme, mennyi szív
hordozta, ringatja. A sírnál még beszélt is valaki, ismeretlen munkás, és olyasmit mondott, hogy Mária meg az ura az övék volt. Hát így is lehet élni? Sokakban? És a halálnak kellett ide suhannia, hogy megtudja ezt a titkot?
Ki lép majd az ő koporsója után? Ez a kérdés zakatolt benne, midőn magába süppedve elhagyta a temetőt. Észre sem vette maga körül az éjjeli barátokat, pedig egyik karjába is kapaszkodott. De most meg emlék gyúlt ki bévül,
az utolsó reggel, amikor elhagyta a pusztát, és az emberek csak nézték. Ott
akarták tartani? Vagy ítéletet hirdetett a szemük?
— Vissza kellene térnem. Meg kell tudnom — motyogta félhangosan.
Mellette haladó barátja aggodalmasan tekintett arcába, tán megtébolyodott? Nem szóltak az úton, csak a kapunál mondotta a hajdani bíró:
— Azután ne feledkezz meg rólunk.
Bólintott, de gondolatai máshol jártak. Egyedül ért az udvarba, majd belépett a kihűlt lakás kísérteties csöndjébe. Járt-kelt, az éjjeli szekrény előtt
megtorpant. Térítőjén két öreg pénzdarabot pillantott meg, valamelyik szomszéd asszony helyezte a halott szemére. Megcsókolta, belső zsebébe tette, a
szíve fölé. „Éz a vagyonom" — suttogta. Azután három nap és éjjel viaskodott.
Biztatta magát némán, suttogva, majd hangosan kiáltva, hogy a lakók megálltak az ajtaja előtt:
— Vissza kell térnem!
A negyedik napon úgy döntött, hogy mielőtt útra kelne, mégis elmegy
„azokhoz", a barátokhoz, a régi urakhoz. Hadd mondja el nékik mindazt, ami
bévül viharzik. Tartozik ezzel. Már együtt voltak az öreg bírónál, kertre néző,
gondosan függönyözött szobában. Várt valamit tőlük, legalább egy nagyon
mélyről felbukó szót, hiszen mindenkinek van még valakije, egyedül ő maradt
árván. Ám a házigazda óráját nézte, majd csavargatni kezdte a rádió gombját.
Ekkor elöntötte az indulat:
— Hagyjátok! — szólt határozottan.
8

Csodálkozva meredtek rá mindannyian. Ö meg egyre elszántabban folytatta:
— Elég volt a hazugságból!
— A hazugságból? — ámultak.
— Abból, esztendők óta önmagunkat csaljuk.
— Megbolondultál? — méltatlankodott az egyik.
Nézzétek, pusmogunk, megrészegedünk a hazugságtól, mivel borra nem
telik, szövetkezünk az éjszakával, holott minden reggel fölkél a nap.
— Ha terhedre vagyunk, ezen könnyen segíthetsz — vélte a volt városi
tanácsnok. Majd gúnyosan hozzátette: — Ügy látszik, jobb társaságra akadtál.
— Az igazságot találtam meg — felelte most már kigyúlva.
— Halljuk! — érdeklődtek gyanakodva.
— Hazamegyek.
— Tán visszakapod a „kastélyt" meg a földet?
— Nem úgy, hanem a többi közé.
— Parasztnak?
— A nagyapám még az volt, a dédapám meg, mint mondják, kétkezi.
Fölállott, kezet akart nyújtani, de az arcokról elutasítás fútt felé. Csak
biccentett hát, majd annyit hallott még, hogy bezárják mögötte a kaput.
Űtnak indulni könnyebb volt, mint leszállni a vonatról, mikor pedig ott
állott hajdani portájának egyik ajtaja előtt, és nézte a táblát, hogy „Iroda",
csaknem visszafordult. Mégis belépett, javakorbeli férfi fogadta, arca ismeretlennek tűnt, hát megmondta a nevét, az meg kezet nyújtott.
— Találkoztunk mi már valaha.
Kérdőn nézett a szemébe.
— Félkommenciós voltam a tehenek mellett, suttyó gyerek még, megértem,
hogy nem emlékszik már rám. Engem tettek meg elnöknek.
— Visszajöttem.
Az elnök most már bizalmatlanul nézte, de ő megelőzte:
— Dolgozni szeretnék.
A reá tűző tekintet megenyhült.
— Minden munkáskézre szükségünk van. Nem tőlem függ ugyan, a gyűlés
dönt, bár nem hiszem, hogy elutasítanák, hiszen nagy utat tett meg. Ám kissé
benne van már a korban . . . — Gondolkodott egy kicsit. — Elment a határcsőszünk-, ha elvállalná . . .
— Boldogan — válaszolta mohón.
Nem emelt szót ellene senki, pedig jó néhány régi embert megismert, Pali
parádés kocsisa volt, Mihály bácsi pedig vezérigás. Elfogadták a paroláját, de
úgy; látta, mégis kerülik, ha szót váltott vélük, gyorsan elhúzódtak. Hát csak
ki a csőszházba, ott elfeledett mindent. Kezébe vett egy rögöt, hosszasan nézte,
majd elmorzsolta. Egész éjszaka járta a földeket, most ismert meg igazán minden csapást, ösvényt, öreg fa alá húzódott, ha eső csepergett: „Lám, te itt maradtál" — suttogta melegen, és megsimogatta törzsét. Furcsa érzés járta át,
mintha most lett volna igazán övé ez a föld.
Mikor már üres lett a határ, kijött hozzá az elnök:
— Jól vigyázott — ismerte el, és gondolkodott, vajon miként szólítsa,
majd csak kimondta — Imre bácsi.
Ekkor mosolygott először, mióta hazatért, de egykettőre szorongás lepte el:
— És télen mit csinálok majd?
— Nézze, betesszük a darálóba, és keresünk szobát, ahol meghúzódhat.
Másnap bement a majorba, a baromfiudvar mellett vitt az útja, és egyszerre gyökeret vert a lába. Egy asszony állott a csipogó aprójószág között,
de őt nézte, akár a megigézett.
— Ágnes! — kiáltotta, és hozzászaladt —, Ágnes, hát itt vagy?
— Itt én, esztendők óta.
— És még csak nem is izentél ki a csőszházba?
9

Ágnes a földre nézett, nem felelt. Benne meg lélekjárást kezdett a múlt.
A felesége halálos kórban, s körötte Ágnes, a szép szolgáló, minden mozdulata
az életet hirdette a halál színe előtt. Egyik éjszaka együtt voltak, azután nap
mint nap fülébe súgta a parázs hívást. Már hónapok teltek, mikor Ágnes elrebegte, hogy baj van. Számolatlanul nyomta kezébe a bankót, ígérte, hogy ád
majd még, csak menjen, akármerre, csak el innét, hiszen ha megtudja a nagybeteg, akkor vége: „És gyilkosok leszünk mindketten." Ágnes másnap eltűnt,
utóbb néha-néha felvillant az arca, érezte melegét, azután végképp szertefoszlott.
— Messzire mehettél akkor — szólt végre félénken.
— Maga küldött.
— És a gyerek?
— Fiú volt, feje, szeme akár a magáé. Két esztendőt élt.
— Éppen annyit, mint Gáborka — sóhajtotta.
Ágnes folytatta:
— A pénzem elfogyott, munkában voltam napestig, hol erre, hol arra bíztam, de útjában volt szegényke mindenkinek.
Szólni se tudott, csak simogatta az asszony arcát. Később vette észre, hogy
a közelből Mihály bácsi figyeli.
Azután nap mint nap leste Ágnest, beszélt néki mindenről, csak a szót nem
találta el, a megváltó mondatot, ki benne muzsikált egész nap, éjszaka meg
fölverte álmából. Végre is Ágnes kezdte:
— Még be se nézett hozzám.
Hát belépett, és megcsapta a tisztaság lehelete.
— Én is beköltözöm rövidesen — közölte —, már helyet is adtak — és a
porta oldalszárnya felé mutatott.
Ágnes pedig olyan egyszerűséggel, ahogy a madarak beszélnek:
— Ellakhat nálam is.
Megfogták egymás kezét, hogy a szédület le ne terítse őket.
Futott az idő, karácsony közelgett, késő este jött a darálóból, sokáig tisztogatta, kente a gépet. Sűrű, téli sötétség nehezedett a tanyára. Összerezzent,
érezte, hogy közelében áll valaki, de meleg emberi hang nyugtatta meg:
— Hát hazatért.
Mihály bácsi szólt. Először meglepődött, hiszen jó fél esztendeje itten él
már. Azután átfutott rajta a szó értelme, valóban, most tért meg igazán.
És utána mondta, akár az esküt:
— Igen, hazatértem, Mihály bátyám.
Az meg nem szólt többet, csak szorongatta a kezét, mintha nem akarná
elengedni. De tovább ballagott mégis, ö pedig a szelíd fényre nézett, ki Ágnes
ablakából hívogatta. Ment nyugodt, biztos léptekkel. Űgy érezte, hogy mindig
ezt a fényt kereste.

10

| V Á R K O N Y I A N I K Ó

j

Lorcáért, a holdra
Tűz van!
Halak nyerítnek
a tóban.
Minden állat
álom-tóban,
Fény alatti
csöndességben,
Víz alatti
vendégségben.
Ó, hogy én így
kizáródtam,
Talpig égő
harangszóban,
Kikötve a
Nagyfa-törzshöz,
Égigérő
temetőhöz.
A borvörös
Vérző tollú

pusztaságban
kakasok.

Ó, kinyílott
hajnalóra!
Ó, halál vérző virága!
Bánat
mandragóra-bokra!
ölyü-sírás,
galamb-hullás.
Angyaljárás
nyárutóban.

Holdudvar
Udvara van a Holdnak.
Udvarnak udvar: szép kerek.
Fázik a szív benn,
Nincsen itt fűszál,

didereg.
sem felhő, behajló

bodzaág.

„Kis csillag, mely a Holdat kíséri",
A csillagom sincs már sehol.
Kérlelhetetlen
A zord Rend

söprűvél
söpröget.

csupán

Fölmegyek a hegyre — siralomvölgy,
látom:
Nevet, zokog, vérpirosán lüktet a létezés.
11

Anyám, hazám,
gyermekkorom
Szerelmeim, halálaim — szépek a kárhozottak

is.

Állok a Hegyen.
Könnyemet
hullatom.
Tudtomra sem adja, hogy el akar
Hadba megy az Élet.

hagyni:

Adjon az én Uram, szép szilaj
pogánynak,
Hatalmas Üristen
boszorkányhatalmat,
Mielőtt eltűnik,
örökkévalóság

hogy azt az Elmenőt
varázsgyűrűjébe,

Holdas tekintetem udvarába
Alá ne sodródjék idő-Niagara

zárjam,
vad
zuhatagában.

Udvara van a holdnak
dalokból, átokból fonott
kerítése:
szerelem korának ezüstös
sövénye,
gyötrelmes éveknek, nagyobb
szerelmeknek:
időnek, hazának dérmart
szögesdrótja,
ének tengerének sótlan, kopár partja,
fájdalom dünéi —
vad táncok krátere,
csörömpölés,
láncok.
Holdudvar,
szép-maga
mind-fényességestül
a poklok
kapuja:
világra kitárva,
világra bezárva.
Öklök dübögése, lantok
muzsikája.
Szomorúságunk
köldöke,
kétségeink
tála.
Udvar, udvar, szép kerek csönd,
tébolyodott némasága holtak arénája.
Tükör, miből rég kiléptünk.
Ottfelejtett
arcainkból nevünk
kiabálja.

12

Barátság, állócsillag
Hullócsillag-szerelem:
törött szívem
cserepeit
sírva
szedegetem
odalenn a porban.
Állócsillag áll fölöttem,
kéznyújtás-közelben.
Üstökös csóvája:
világ
hamvadása.
Hull az eső, hamueső
fényes dél havára.
Ragyog fenn egy csillag,
bánatomat
szánja.
Visz az idő, vágyak —
látszik csillag távol.
Hoz az idő, gondok árja —
csillagfény a gátja.
Barátság,
állócsillag,
harcokban és örömökben
könnyen-feledéssel
hányszor
megcsaltalak.
Harcból térten,
fájdalomban

égre csapó nagy hűséggel
hányszor
megáldalak.
Legigazabb jóság!
Vagy mint a föld, anya!
Otthonos szép haza!
Evilági csoda!
Nyugalmat ha
tudnék-bírnék,
szemközt veled az égbolton
magam is megállnék,
mindenség
határán,
a semmi határán
fennen
tündökölnék.
Választott
magányom
örökös vártáján
remegve
vigyáznék
mind a földön
futkosókra
mind az égben bujdosókra
mind a földben
zokogökra
Ahogyan te őrködsz,
barátság,
szomorú állócsillag.
Ahogyan te őrködsz,
tiszta derű,
barátság,
állócsillag.

13

SIMÁI

MIHÁLY

A táltosfiú balladája
— Már-már megfogtam a csodát.. .
Kisiklott, elszállt...
nem tudom, hol van
Anyám, hol a hatodik
ujjam?
— Fiam, az Idő
amputált;
hogy társaid ne
gúnyolhassanak,
jött az Idő a nagy
szikével
s lemetszette
a
táltosujjadat.
— Anyám! Falak s mögöttük új falak!
Egy árva szempár rajtuk sose lát
át...
Anyám, anyám, ki vette el
a harmadik szemem
világát?
— Jött a Bíró s azt mondta:
Nem!
nem istentől való e szem!
Ez a hatalom
kinevet
hatalmam csúcsán
engemet.
Törvénye más — ezt én nem
értem;
pecsétet rá a törvény
nevében!
Izzó vasat, tüzes
pecsétet;
Kiégetni az
égszínkéket!
— Anyám, jaj, nincs hatodik
Anyám, anyám, a harmadik
szememre
megvakultam!

ujjam!

— Fiam; már táltos nem
lehetsz.
Nem istenülsz; emberré
emberedsz.
Vihar ha készül, ujjad helye fáj.
Éjnek érkeztén szemed helye fáj.
Volt-szemedben
szivárványt
fen az Élet.
Csonk-ujjadon
kaszát fen a Hálál.

A Kísérleti Hős
A fénykép megállította
a zuhatagot
a film megindította
a zuhatagot
és vissza is fordítja ha akarod

föl és vissza a hegyperemre
föl és vissza a kanyargós
kanyonba
vissza vissza
a forrásig amely még tiszta
Nézd a fölborult forgó csónakot
visszabillen
fölfelé csorog
mint az idő
a Kísérleti Hős a rég-halott
itt még mosolyog
Készül a halál nagy jelenetére
dublőr nélkül
egyszál
magában
fütyörészve
s azt kurjantja: szégyeld el magad
ha már csak a trükkökben vagy szabad
akkor inkább a zuhanás
a ZUHATAG

A kert
mintha ütések csíkjai
mint
sebhelyek
léckerítés árnya borítja
léc-árnyékok vas-árnyak
éjszínű
dárdahegy
fenyegetés
előttem
és hátam megett

testemet
sok-sok

nem én akartam kert lenni?
most az vagyok!
— fa és bokor virág és gyümölcs
vagyonod
vadonod lennék inkább
önmagát kötő
s oldozó dzsungel
fényért
küszködő
virágok nem törnek rést
— csak gyomok gazok
15

törik az ajtót
szaggatják a lakatot
egy irtózatos-szép
nap még
dzsungel
leszek
elözönlőm zölddel a művelt
telkeket
s ha nyögök csak
lián-korbácsaim
alatt
s nem viselek el mást
csak saját árnyamat

SEGESDI GYÖRGY : MOBIL TÉRPLASZTIKA
16

S A R K A D I I M R E

Párbaj
i.
A vizsgáló ügyész hosszasan tanulmányozott egy ügydarabot. Varga János,
négyholdas parasztember izgatási ügye. Varga János bicskával támadt a tanácselnökre, több ízben demokráciaellenes kijelentést tett, izgatott a termelőszövetkezetek e l l e n . . .
— Csodálatos — csóválta az ügyész a fejét — s éppen egy négyholdas
parasztember teszi ezt. Mi baja lehet neki evvel a világgal?
Aztán rendelkezett, hogy hozzák elé kihallgatásra Varga Jánost.
Varga János nyugodt modorú, alacsony, ötven év körüli parasztember
aztán, amikor az ügyész elé került, azt mondta, hogy mindebből semmi se igaz.
Először is termelőszövetkezeti tag volt — igaz, hogy kényszerűen volt az, nem
a saját jószántából s ebből a faluban se csinált titkot. De úgyse volt titok, hiszen evezett ebben a hajóban más is. A tanácselnök, Pótor András, őt üldözte,
az sem igaz, hogy izgató kijelentéseket tett, hacsak az nem izgatás, hogy az őt
ért sérelmeket elmondta másnak is. Az sem igaz, hogy bicskával támadt a tanácselnökre, nem is volt nála bicska, mikor szóváltásba keveredtek.
Szóval Varga János vallomása egészen más volt, mint a rendőrségi jegyzőkönyv.
— Milyen ember lehet ez a Pótor András tanácselnök — gondolkozott el
az ügyész. S küldetett neki is idézést a Varga-ügyben.
2.
»

Pótor András egyébként éppen olyan, ötven év körüli, sokat dolgozott parasztember volt, mint Varga.
1956 májusában közölte az Űj Hang Sarkadi Imre Párbaj
című novelláját.
Ez az írás szerzője egyik legértékesebb, s egyben legkevésbé ismert
paraszttárgyú
kisprózája, kötetben eddig még nem jelent meg. Sarkadi olvasói azonban ismerhetik
az anyagából készült töredékes drámát, amelyből az író filmet is tervezett. A film
forgatókönyvéből 40 oldalnyi töredék készült el. A filmforgatókönyvet
azonban megelőzte az itt közölt filmnovella, amelynek lezárása már megjelent az író
Drámák
című kötetében, első kilenc része azonban eddig kiadatlan volt. (A kilencedik fejezet
utolsó néhány sora hiányzik, ezt szaggatott vonallal jeleztük.) A Párbaj
ról szólva
még azt kell elmondanom, hogy egyik főhősét, Pótor Andrást az említett
munkákon
kívül még két Sarkadi-novella jeleníti meg: A kis Madár
lába és a
Tanácselnök.
Kcföyvben mindkettő az író 1956-ban kiadott Elmaradt
találkozás
című kötetében jelent meg először.
CSONTOS SÁNDOR
2 Tiszatáj

17

Mikor megjelent az idézésre, az ügyésznek az jutott eszébe, hogy ezek teljesen egyformák. Csak éppen Pótor nem rabként állt előtte, hanem igen magabiztosan. Sőt, túlságosan magabiztosan. Eleinte nem is igen válaszolgatott a
kérdésekre. Legtöbbre azt mondta, hogy a rendőrség előtt tett vallomását olvassa
el az ügyész, abban mindent elmondott. Szóváltásba is keveredtek. Az ügyész
erélyes lett, Pótor nem vesztette el a magabiztosságát. Végül is azt mondta,
hogy nem hivatalosan megmondja, mi is ennek a Varga János-ügynek a háttere.
— Varga János alapjában véve derék ember lenne, de túlságosan nagy
hatással van a faluban másokra. Vámosfalu, az ő községe, tízezres nagyközség,
majdnem teljesen szövetkezeti már. S a szövetkezetesítés egyik nagy akadálya
Varga János. Nem izgat ő a rendszer ellen, ámbár amit mond, hiába idézi az
alkotmányt és hiába hivatkozik a jogokra, az mégiscsak izgatás. Az emberek
Varga Jánosra hallgatnak s ímmel-ámmal vannak a szövetkezetben akkor is,
ha beléptek, ki is lépnek, aztán sok be se lép. Varga Jánost egy időre igenis
el kell távolítani a községből.
— Én vagyok a község tanácselnöke, nekem az a feladatom, hogy a községemben a szocializmust építsem. S akkor is ezt tenném, ha hivatali feladatom
nem lenne. A tsz alapító tagja voltam, mielőtt tanácselnöknek választottak
volna. Én voltam az első években a szövetkezet elnöke is. Aki a szocializmus
építésének akadályozója, legyen az akármilyen ember egyébként, azt félre kell
dobni az útból. Nincs rá paragrafus, hogy Varga Jánost a viselkedése miatt
megbüntessék? Hát keressenek rá paragrafust itt, az ügyészségen, hiszen itt is
az a feladat, hogy a szocialista építést elősegítsék. Keressenek paragrafust és
csukják le Varga Jánost, akár bicskázott, ákár nem.
Az ügyész ezek után aztán azon gondolkozott, hogy milyen ember lehet
tanácselnökként ez a Pótor s van-e igaza a maga szempontjából vagy nincs.
Mindenesetre később úgy döntött, hogy akár igaza van Pótornak a maga szempontjából, akár nem, Varga János ellen elejti a vádat és szabadlábra helyezi.
3.
Pótornak egyébként főtt a feje, nemcsak Varga János miatt.
Egy tanácselnök napi gondjai bizony sok mindenre ki kell, hogy terjedjenek, ügyes-bajos dolgai reggeltől estig tartanak, s nemcsak a hivatali szobájában, hanem otthon is — a kérelmezők a házánál is megtalálják s van olyan
szomszéd, öregasszony, régi ismerős — aki nem is a hivatalába megy szívesebben, hanem a házhoz. Arra is gondja kell, hogy legyen: megcsinálta-e már
Bucsi Vince a kéményét? Mert kicsap a láng, ha bedurrant a kemencébe s tűzveszélyes. Azzal is őt keresik fel, hogy Cselleginének az ura megint otthagyta
a munkahelyét, mikor letiltatta a mélyépítőnél a fizetését — most elment ürgézni a Hortobágyra, csak azért se ad haza a családjának semmit. S az özvegy
Zsupposné földjét is valahogy valakivel meg kell műveltétni, mert ez a gyámoltalan öregasszony úgyse tud vele mit kezdeni — de elvenni se lehet tőle,
hiszen az egész nem több egy holdnál s Vígh Imréék nem akarják bevenni a
szövetkezetbe, mert bibliás, bolondos vénasszony, aki folyton égitüzet jósolgat
és sír, de hát valahogy mégiscsak kell élni neki is.
Aztán meg van neki a saját családja is: a menye veszekszik, vagy ha nem
veszekszik, hát legalábbis haragszik, s a haragját mutatja, mert eltelt egy fél
év s mégse kapott az ura lakást Debrecenben, külön élnek azóta, vasárnapi
házasok s éppen az édes gyerek van távol, a meny pedig otthon, a férj szülei
házában, aki azóta úgy érzi, hogy ha nincs mellette az ura, hát ő csak vendég
itt — és a többi.
Aztán itt vannak a szövetkezetek: hiszen van jó szövetkezet isjde a másfél
ezer holdas Petőfi például, első típusú szövetkezet, annak a hülye earabásnak
az elnökletével — az éppen semmit se csinál. Nem is szövetkezet, mert együtt
semmit se végeznek, nem is egyéni, mert magában meg mindenki azt hiszi, hogy
18

szövetkezet, hát intézkedjenek, hogy mi legyen. A földművesszövetkezet italboltvezetője sikkasztott, az iskolaigazgató a nyakára jár, hogy büntesse meg a
sorozatosan mulasztó gyerekek szüleit, igen, de ha meg is bünteti,, ott azok már
úgyse vizsgáznak le, ha eddig nem jártak, s mennyi sírás-rívás lesz belőle s a
büntetést, ha nem fizetik, hát hogy hajtják majd be? Foglaljanak? í
Szóval ez a Pótor András napi gondja, akkor is, ha Varga Jánost, kiengedik, akkor is, ha benntartják, tehát kicsi pont neki Varga János ügye tulajdonképpen, de mégis nagy, mert mindezek mögött ott van az, hogy az ügyintéző
mellett politikus is ő — a pártbizottságon vita volt a Varga János-ügyben,
mikor beszámolt az ügyészségi beszélgetésről s a rendőrparancsnok ellene foglalt állást, kikérte magának, hogy minderről ő csak most, hónapok múlva
értesül — s mindezek mellett az néha a Pótor érzése, hogy ; dolgozhat -ugyan
reggeltől estig, lehet az övé tízezer ember gondja, ez előtt a tízezer ember "előtt
népszerűtlen, nem szeretik, és sokan pedig megfojtanák egy kanál vízben.
S itt vannak a szövetkezetből való kilépések és szövetkezetek feloszlásai —
nem öröm tehát az élet.
4.
Mikor néhány hónapos raboskodás után Varga János hazatért, hát érthető,
hogy Pótornak a legkisebb gondja Varga János volt. De csak egy darabig, egykét napig, mert aztán észrevette, hogy az, amiért Varga Jánost el akarta tüntetni a faluból egy időre, az mégiscsak ésszerű dolog volt: Varga Jánosnál
gyülekeztek hazatérése óta a falu egyéni parasztjai, nemigen csináltak, ugyan
semmi egyebet, csak beszélgettek, de azért mégis mindenki tudta, hogy ott beszélgetnek, s azt is mindenki sejtette, hogy miről. Amellett Varga János a tanácshoz benyújtott egy hivatalos iratot, amit benyújtott a szövetkezethez is —
a szövetkezetből való kizárása ügyében. A kizárást, úgymond akkor határozta
el a tagság, amikor ő börtönben volt, a megkérdezése és meghallgatása nélkül,
azoknak a vádaknak az alapján, amit az ügyészség elejtett, mert amik sohasem
is voltak igazak — szóval Varga János rehabilitációját kérte és Pótor érezte, hogy
sok ember, sok száz ember lesi és várja, hogy most ezek után mi fog történni:
rehabilitálják-e Varga Jánost, és ha igen, hogyan — s valahogy az is kiszivárgott, hogy a rendőrparancsnok mellette foglalt állást néhány hete, mellette és
Pótor ellen —, szóval Varga János ügye mégis ügy lett, anélkül, hogy bármit
lehetett volna ellene tenni.
Ilyen módon határozta el egyszer Pótor, egy nyomott kedvű délutánján,
hogy elmegy személyesen Varga Jánoshoz, tegyék ezt a kettőjük közti, eddig
elintézetlen ügyet tisztába.
5.
Varga Jánosnál éppen voltak.
Tulajdonképpen azért jártak hozzá emberek, mert sok jó embere volt s
most hazatérése után igyekezett mindenki meglátogatni. Varga János unta is
már, nem akarta tizedszer és tizenötödször elmesélni, hogy hogy is, mint is
történt, egyáltalán mentől kevésbé akart ő feltűnni most, örült, hogy hazajött,
s örült, hogy dolga után láthat — dolga volt éppen elég. De ha látogatók jöttek, jó emberei, mégiscsak le kellett velük estefelé ülni, aztán bort is hozott
fel, azt lassan megiszogatták s beszéltek erről-arról.
Persze, úgy nem lehetett beszélni, hogy végül is ne torkollt volna a politikába. Vagy hát a helyi politikába, jobban mondva — ne esett volna szó. a szövetkezetről, a termésről, beadásról és adóról. Esett szó, de kommentár nélkül.
— Boda Palitól még egy borjút kívánnak b e . . . .
— Hát b i z o n y . . .
— Kérdés, van-e neki.
2*

19

— Ha beadja, majd nem lesz.
S ezzel el volt intézve a borjúügy. Mindenki gondolt, amit gondolt, aztán
az egyik megkérdezte Varga Jánost.
— Választ kaptál már a beadványodra?
— Még nem.
— Milyen beadvány — kérdezte a harmadik, mert ő még nem hallott róla.
— Semmi. Nem nagy eset — mondta Varga János és töltött.
A kérdező aztán megmagyarázta a másiknak.
— Tudod, csak az, hogy J á n o s . . . merthogy felmentették — most el szeretné a szövetkezettel is ismertetni. Mert azok kizárták.
— Ja.
— Majd megjön. Én nem siettetem.
Ilyen módon beszélgettek akkor is, mikor betoppant közéjük Pótor.
A jelenlevők igen feszélyezetten kezdték magukat érezni. Hogy Varga János milyen viszonyban van Pótorral, azt mindenki tudta. Hazaérkezte óta nem
találkoztak, hol is találkoztak volna. Azelőtt pedig — hát azelőtt tudott dolog,
hogy milyen viszonyban voltak. De Kertész Kálmán például jó viszonyban volt
Pótorral, semmi baja nem volt vele. Pótor csendes, jól gazdálkodó, megnyerni
való embernek tartotta Kertész Kálmánt, megbecsüléssel beszélt vele, Kálmán
bátyámnak szólította, pedig nemigen sokkal lehetett nála az idősebb. Most
Kertész zavarba jött, hiszen Pótor azt, hogy éppen itt találja, akár maga ellen
irányulónak is felfoghatja. — Nos, hát fogja fel annak — s megkeményítette
a nyakát.
Zavarban volt Szűcs Elek is — ő meg azért, mert rosszban volt Pótorral,
feltűnően alig-alig köszönt neki, nem járt soha hozzá, akkor se, ha baja volt a
tanácsnál, sőt még olyat is mondott már, hogy mással jobban tudja ezt elintézni, mint vele.
Kállai és Nagy Gyula pedig sehogy se voltak vele, de most sajnálták, hogy
éppen itt vannak, mert ez a két ember veszekedni fog. Varga és Pótor alkalmasint.
Űgyhogy igencsak elhallgattak, mikor a tanácselnök megjelent köztük, s
feszengve ültek a széken, maguk elé nézegettek.
Kinn ültek a kertben, a lugasban az asztalnál, hát még kopogni se kellett,
ajtó se volt, amin bejöjjön, egyszer csak ott volt, köszönt. Odament, kezet
fogott mindenkivel.
Varga János pedig egy kicsit gondolkozott, hogy most neki mit kellene
csinálni, állva megvárni, hogy mit akar a tanácselnök, vagy vendégnek tekinteni — úgy döntött, hogy az utóbbit teszi, széket nyomott Pótor alá, s bement
a konyhába, hogy újabb széket és poharat hozzon. A kancsó éppen tele volt,
azt nem kellett megtölteni.
Míg odajárt, Pótor elhelyezkedett, rágyújtott, letette a kalapját is, s azt
mondta a többieknek, felnézve az égre.
— Egy kis eső elkelne . ..
— Az el — mondta készségesen Kállai. A többi nemigen szólt egy szót se.
— Te már elcsépeltél Kálmán bátyám — fordult oda Szűcs Elek Kertészhez, szándékosan őhozzá szólt s hogy az biccentett, hát tovább is feléje fordulva azt mondta, hogy az ő búzája bizony roppant gazos volt.
Varga János közben megjött a székkel és a pohárral, teletöltötte és odaállította Pótor elé a poharat, aztán leült ő is, nem mellé, hanem az asztalnak
majdcsak a túlsó végére s megemelte a poharát. — Hát Isten, Isten — aztán
koccintgattak egymással és megitták a bort. Ahogy megitták, Szűcs Elek megint
csak Kertésznek azt mondta, hogy az ő szomszédja — már hogy a Kertész
szomszédja — nagyon rossz lovat vett a múlt heti vásáron, ő figyelmeztette,
hogy be fogja csapni az a kupec, de nem hallgatott rá.
A történet vége felé Kállai felállt, kezelt Varga Jánossal, aztán a többiekkel s egy jó éjszakáttal elindult haza. Kertész meg megnézte az óráját, azt
20

mondta, hogy: bizony ideje is van hazakészülődni... s felállt ő is. Nagy Gyula
most Szűcshöz fordult, kérdezett még valamit a lóról, aztán Varga János
megint kiöntött egy kör bort, ezt már Kertész csak állva itta meg, de nagy
Gyula azt mondta: egy az útjuk, megy ő is — aztán Szűcs is felállt s nem telt
bele tíz perc se, elmentek mind a négyen, anélkül, hogy Pótorhoz a köszönésen kívül egy szót is szóltak volna. Varga János aztán visszaült az asztalhoz.
— Kicsit megsavasodott már ez a bor — mondta.
— Nem a. Jó bor. Nekem már nincs.
— Nekem még van vagy egy hektó. Másfél is. Nem volt időm meginni.
Pótor fürkészve nézett a másikra: ezt most azért mondta-e? De hogy elejét
vágja, hogy ne célozgatással beszéljenek ezentúl, ahol ő bizony nem tud mit
válaszolni a másik sokat jelentő mondataira, felhajtotta a bort, cigarettával
kínálta Varga Jánost, amit az elhárított — nem élek vele — s azt mondta.
— Nézd, azért jöttem én hozzád, hogy beszéljük meg s intézzük el ketten
.is ezt az ügyedet, ami az ügyészségen már elintézést kapott, hát kapjon itthon is.
— Az jó lesz. Én is azért adtam beadványt.
— Tudom. Olvastam a beadványodat. Avval majd a szövetkezet foglalkozik, mert az a tanácsra nem tartozik, de én inkább a magam részéről akarom
lezárni ezt az ügyet.
— Akkor egyetértünk, mert én is a magam részéről.
— Nem is bánom, hogy elmentek a többiek...
— Én nem küldtem őket.
— Hiszen azt láttam. Gondolták, hogy veled van beszédem. Így is van.
— A tanácsnak nincs veled ügye — az ügyészség elejtette ellened a vádat,
én meg személy szerint azt szeretném megkérdezni, hogy leszünk majd ezentúl
egymással?
Varga mosolygott. Benne volt a mosolygásában, hogy: mintha ugyan ez
nem tőled függne . . . elsősorban.
— Én megírtam a beadványomban, hogy legyünk. Éngem igaztalanul elvittek, börtönbe tettek, kizártak a szövetkezetből — kapjak igazságot, azt
akarom.
— Mondtam, ez a szövetkezet dolga l e s z . . .
— Azt csak te ne mondd. A szövetkezet nem magától zárt ki, hanem mer
te akartad, ne tegyél úgy, hogy az nem a te dogod. Az történik itt ebbe a faluban, amit te akarsz, eléggé rátetted a falura a nyerget.
— Csendőrködök tán, mi?
— Én rádhagyom.
— Jól elcsendőrködtem, ammán igaz. Különösen, ha így estefelé végigmegy az ember vasárnap a piactéren, azt látja, hogy felőtöztek elég jól ezek a
mai fiatalok, míg én csendőrködtem. Pedig ugye, pofoztam, rúgtam, vertem
ő k e t . . . Vagy nem? Tán nem is hagyták vóna magukat? Mer megnőtt ám az
önérzetük, oszt még vissza tanálták vóna a d n i . . . mer e nincs kiszolgáltatva
nekem egy se. Ha nem tetszik neki a képem, elmegy máshová, más csendőrhöz, ugyi komám? Hát, hogy ne áltassuk mán evvel tovább magunkat, nem
bántam én meg semmi lényegeset abból, amit tettem, semmit én, még akkor
se, ha csináltam egyet mást rosszul is, de a lényeg mégis a vót, hogy úgy elcsendőrködtem a községbe vagy tíz év óta, hogy csak az idén tavaszon is százhúsz ház é p ü l t . . .
Varga János csak vonogatta a vállát s bort töltött, azt mondta, az mind
szép, neki ez ellen nincs is semmi kifogása, de hát evvel az ő ügye még nincs
jóvá téve.
— Ide figyelj János, éppen ezt akarom, ezért jöttem. A szövetkezet elnöke
Vígh Imre, az én keresztfiam, tudod. Azt beszéltem meg vele, hogy ide látogat
ő is estefelé, nem is tudom, hol késik. Megbeszéljük vele hármasba. Ha te azt
mondod, hogy azért akarsz a szövetkezetbe visszakerülni, mert igazságtalan,
21

hogy kizárták, mert hozzáértő, jó gazdaember vagy — senki se tagadta sohse
—, szorgalmas, jó munkás — ezt is tudjuk —, hát nemcsak, hogy visszavesznek, de' még tisztséget is kaphatsz — hanem akkor másképpen kell magad
viselni.
— Még jó ez, hogy te szabsz feltételt.
— Csak annyit, amennyit mindenkinek. Többet ártottál te annak a szövetkezetnek, mint használtál.
— No, azt legalább megtanultam, hogy ezentúl csendesebb ember legyek.
— Nem csendes ember kell nekünk, hanem olyan, akinek szívügye az,
amit csinál.
— Énnekem már csak az marad a szívügyem, hogy meglegyen ami kell,
nekem meg a családomnak, aztán hagyjatok nekem békét.
Ilyenformán végződött az első találkozásuk. Nem valami barátságosan, de
tulajdonképpen nem is nagyon ellenségesen. Varga elváláskor még koccintott
is ismét, s azt mondta, hogy harag egyébként a részéről nincs, hagyják őt
békén, adjanak neki igazságot, nem tesz ő egy gazszálat se keresztbe, még csak
meg se fogja hallgatni, hogy mással mi van, annyira nem érdekli. Elege v o l t . . .
6.

Vígh Imre, a szövetkezet elnöke, fiatal, harminc év körüli, jóképű, erélyes
ember, csakugyan el is indult Vargáékhoz, ahogy a keresztapjával megbeszélte,
de egyre csak kellett még valamit csinálni, egyre jutott a szövetkezeti irodán
valakinek valami az eszébe, hogy úgy már alkonyodott, mikor elindult. Megmondta hóvá megy, hol keressék s. mikor kérdezték, mi végett megy oda, hát a
vállát vonogatta, hogy a békességet helyrehozni. Amit a többiek ki így, ki úgy
vett tudomásul: volt, aki szerette Vargát, volt, aki nem — de valami különösebben senki se mutatta, hogy érdekli az ügy, pedig valószínűleg mindenkit
érdekelt, mert hiszen íme Varga itt van, ha a törvény se marasztalta el, hát
akkor ők biztosan mégis igazságtalanul marasztalták el s ezt el kell valahogy
intézni.'
Vígh Imre elindult s a Vargáék utcájában találkozott a Varga János
özvegy menyecskelányával. Ennek az ura másfél éve halhatott meg, nemigen
tudni, hogy mibe. A falubeliek úgy tudták, elfogyott a vére. Egyre kevesebb
vére lett,, mert sokszor kapott vérátömlesztést, de ez se segített rajta s a kórházban aztán meghalt. A fiatal özvegy csinos is volt, kedves is volt, sokan forgolódtak körülötte, de a fiataloknak idős volt már — túl a húszon —, idősebb
özvegy embereknek pedig túl fiatal és túl szép, s aztán ezekkel nem is igen
törődött, bár az ilyen korán megözvegyült menyecskéknek úgyis csak az a sorsuk, hogy maguknál jóval idősebbel kell, hogy beérjék aztán.
Mikor Varga János belépett, hát vele lépett a család is, de mikor őt kizárták, hát a család — az asszony meg a lány — úgy vették, mintha ez rájuk
is vonatkozna s nem mentek be többet a szövetkezetbe. Egyszer Vígh Imre el is
látogatott hozzájuk, megmagyarázni, hogy ez az ő tagságukat nem érinti — de
az asszony csak hallgatta, anélkül, hogy egy szót is felelt volna. Ágnes pedig
csak a vállát vonogatta, s azontúl ha be is ment, inkább csak a kötelező
munkaegységek miatt tette: dolgozott egy hétig, ha beosztották valahova, aztán
magától nem jelentkezett a munkára ha avval végeztek, s az asszony jelezte is,
hogy az idény végével nem akar bennmaradni, nem bánja azt se, ha kizárják
őt is — adják ki, amit bevittek.
Vígh Imre avval köszönt Ágnesnek, hogy találkoztak:
— Éppen hozzátok megyek.
— Hozzánk? Ott van a tanácselnök is.
— Tudom. Éppen azért.
S megállt vele beszélgetni. Ágnes húzódozott egy kicsit, mert az apjával
történtek miatt haragudott mindenkire, az egész szövetkezetre, különösen Vígh
22

Imrére, aki tetszett neki annak idején, még egy év előtt, s úgy látszott, hogyannak se közömbös, de a kizárás óta különösen úgy érezte, hogy ez se rendes
ember, csalódott benne s azóta nem is igen találkoztak, Ágnes legalábbis kerülte — s kerülte Vígh Imre is, mert meglátta benne a húzózkodást.
Most elmondta, hogy éppen azért megy oda, mert elhatározták Pótorral,
hogy Varga Jánosnak elégtételt adnak. Nem mondott ugyan teljesen igazat,
hiszen azt beszélték meg Pótorral, amit az az előbb Vargának mondott — tehát
forma szerinti ultimátumot —, de félig-meddig mégis igaz volt s egyszerre elfogta a nagylelkűség.
— Hibáztunk abban, amit János bátyámmal tettünk — mondta.
Ágnes szomorúan mosolygott, de erre felcsillant a szeme.
— Na ugye.
— Hát ezt akarjuk jóvátenni.
S ránézett az asszonyra.
— Akkor te is jobb szívvel leszel hozzám, nem?
Ágnes nem felelt egy darabig, aztán azt mondta, hogy férfiak dolga a
politika, sőt azok is rosszul teszik, ha nagyon beleártják magukat, különösen
az ő apja.
— Nem az a baj, hogy beleártotta magát, hanem hogy nagyon önfejűen
csinálta.
— Ki tudja azt megállapítani, mi a jó, mi a nem jó.
Bele is jöttek a beszélgetésbe, Imre évődni kezdett Ágnessel, hogy ugyan
miért bíz mindent a férfiakra, hiszen az asszony is csak valaki, tán az első
férje mellett is ilyen visszahúzódó volt?
— Annak énrám volt szüksége, mert már a második évben beteg volt,
ahelyett nekem kellett valamit csinálni. Mindent.
— Máskor meg a férj csináljon?
— Mindig az erősebb.
— Én azt mondom, az asszonyok sokszor erősebbek.
—• Attól függ, miben. Kitartásban — lehet.
S elbeszélgettek egy jó darabig az utcasarkon álldogálva, míg Imrének
eszébe nem jutott megkérdezni, hogy Ágnes hova indult.
— Jaj, bizony a népboltba, az pedig mindjárt bezár.
Imre elindult vele a népboltba, eszébe jutott, hogy neki is kellene egy
csomag cigaretta.
7.
Pótor, mikor elbúcsúzott Vargától barátságos volt, de mire kiért az utcára,
dühös. Hiába, evvel az emberrel nem lehet másképpen bánni.
S amikor az utca végére ért s meglátta, hogy Vígh Imre a Varga lányával
jön igen lassan szembe, meg-megállnak beszélgetésre, akkor meg nagyon
dühös lett.
A keresztfiára is, meg a lányra is. Miért vannak azok együtt.
Elég nyersen, kurtán mondta hát.
— Jó estét. — Az özvegynek kezet se nyújtott. — Vártunk egy darabig
Imre, nem jöttél, aztán már be is fejeztük. Gyere most már, mert van még
veled valami megbeszélni valóm.
Imre azt akarta mondani — ő is mérges volt —, hogy nem megy, hagyjon
neki a keresztapja békét, de Ágnes zavart volt, amiért így találták őket, mindjárt azt mondta: jaj, de késő van, jó éjszakát s elment. így aztán Imre is megindult Pótorral visszafelé a faluba.
— Nem lehet evvel az emberrel mit csinálni — mondta Pótor.
— De valamit csak kell.
— Kell. Egyelőre békén hagyni.
— Hát a szövetkezeti ügye?
23

— Vissza nem kell venni, az biztos.
— A tagság meg úgy érzi, azt látom — vissza kell.
— Eh — rántott a vállán Pótor, jelezve, hogy mit bánja ő, mit gondol a
tagság. S mérgesen avval folytatta, hogy: tán annyira szép szemei vannak a
menyecskének, hogy már pártolod?
— Nekem tetszenek a szemei — mondta Imre komolyan —, de a kettő
közt nem látok összefüggést.
— Pedig úgy veszem észre, van.
Félig-meddig össze is vesztek. Legalábbis Vígh Imre megsértődött, amiért
Pótor gyámkodni akar felette, Pótor pedig haragudott, amiért a másik kikéri
magának a gyámkodást.
8.

Varga János ügye nem mozdult előre semmit. Tekintve, hogy ő nem volt
szövetkezeti tag, a családja pedig papíron az volt, hát Varga János a háztájiban
dolgozott, vagy elment az állami gazdaságba. Pótor nyugtalankodott, de nem
jutott eszébe, mit kellene csinálni. Várta, hogy Varga majd csak közeledik egy
kicsit, hogy felvegyék vissza — már tulajdonképpen bánta, hogy nem taktikusabban kezelte —, vagy pedig mond, tesz olyasvalamit, amivel aztán elő lehet
rukkolni, hogy: no lám, bűnvádi eljárás nem kell ugyan ellene, de mégis látni,
mi lakik benne.
Hanem Varga nem csinált semmit, az égvilágon semmit. Pótor pedig
hagyta telni a napokat — volt más dolga is — s a szövetkezeti ügy, aminek
pedig a hetek folyamán mégis valahová dűlőre kellett volna jutni, csak nem
jutott sehogy se dűlőre.
Vígh Imrét igazgatósági ülésen meg is kérdezték emiatt. Zavart lett, azt
mondta, hogy a pártbizottság foglalkozik az üggyel. Bele is pirult, mert nem
volt igaz. De aztán csak felkereste Pótort és megmondta neki, hogy most már
ez ügyben határozat kell. S ha Pótor halogat, hát a fegyelmi bizottsággal elintézi ezt ő Pótor nélkül is. S el is ment Vargáékhoz, hátha otthon találja az
embert, de csak Ágnest találta otthon, aminek nagyon megörült.
Megmondta, hogy miért jött, hogy az apját keresi szövetkezeti ügyben, de
hozzátette: annak még jobban örülök, hogy téged lellek.
S nevetett.
— Tegyünk már pontot ezután az ügy után. Visszavesszük, megmondhatod
neki, már csak azért is, mert akkor többet találkozok majd veled.
— Ezt is megmondjam neki?
— Nem. Ez neked szólt.
— Akkor inkább semmit se mondok neki.
— Az lesz a legjobb. Majd eljövök holnap megint. Mikor nem lesz itthon
apád, hogy tudjam, akkor jöjjek . . .
S ezen elnevetgéltek, eltréfálkoztak, míg Vígh Imre megijedt, hogy egyrészt lopja itt az időt s pletykára adhat alkalmat, másrészt nagyon tréfás hangon beszélnek ahhoz, hogy az asszonyka mást gondolhasson, minthogy szórakozni jár ide — hát gyorsan elköszönt és elment.
Este aztán Ágnes annyit mégis mondott, hogy Vígh Imre itt járt s azt
akarta tudatni, hogy visszaveszik, de majd újra eljön.
Varga elgondolkozott s látta a lánya arcán a zavart, míg erről a témáról
beszélt s talán hallott is valamit, elgondolkozott. Mikor Ágnes kiment valahová
s egyedül maradt a feleségével, meg is mondta mire gondol.
— Én ugyan így érzem magam a legkényelmesebben . . . eljárok az államiba . . . keresek, nincs bajom s e n k i v e l . . . hanem mégis, ez úgyse mehet a
végtelenségig. A föld benn van, ti is benn v a g y t o k . . . én azt mondom, nem
bánom, vegyenek vissza, ámbár akkor kezdődik majd a baj, a veszekedés
megint.
24

— De miért kezdődne? Miért vagy te olyan nyugtalan természetű?
— Én már ilyen vagyok.
— Hát hiszen a vége úgyis csak az l e s z . . . ha nem jövőre, akkor két év
múlva, ha nem két év múlva, akkor tíz év múlva . . . úgyis csak neked kell
fejet hajtani.
— De amikor én nem szeretek fejet hajtani.
— Muszáj.
— Az igazság előtt, az előtt igen. De Pótor András előtt, az előtt nem.
Majd, ha igazsága lesz, akkor. Akkor persze. Én már arról le nem mondok.
9.
Szinte egyidőben történt, hogy Pótor is elbúsulva beszélt a családjával otthon. Rossz napjai voltak — amióta Varga János hazajött a faluba, mintha
avval új korszak kezdődött volna a Pótor életében. Azóta egyre-másra azt
érzi, hogy nem sikerül úgy minden, ahogy eddig, pedig nem csinál másként
most se semmit, mint eddig, mégis más hatása van. Kezdődött avval, hogy a
rendőrparancsnok nyíltan szembeszállt vele és kijelentette, hogy hitvány dolog
volt a részéről, amit tett Vargával (illetve tétetett vele — a lelkiismeret furdalta persze, s jobb volt most a tanácselnökre fogni mindent, mintha nem
tudta volna, miről van szó — gondolta Pótor), aztán összekoccanásai Vígh
Imrével, Varga János nyakas makacssága, amit nem tudott megtörni semmiképpen s amiről azt hitte, hogy ez az erkölcsi fölényét akarja vele éreztetni —
s a Varga Jánosnál tett látogatás, amikor az ottlevő parasztok egyszerre csak
elszaladtak előle, mintha félnének tőle, de amíg ott voltak, addig se szóltak
hozzá egy szót se, aztán Pótor l á n y a . . . s a keresztfia... aztán sok csip-csup
apró dolog, amiből megint csak lehet következtetni: még az a link Barabás,
vagy a gyámoltalan Gém Imre, a határbeli kis szövetkezet elnöke is, mintha
már nem úgy viselkednének vele szemben, mint e d d i g . . . a helyi TIT ankétot
rendez valamiről, anélkül, hogy előzőleg tőle kérnének tanácsot s mikor ezért
szól, hát Bordás tanító még csodálkozik is, hogy: de hát te nem is vagy tagja
a társulatnak, Pótor elvtárs, miért kellene tőled kérdezni, hogy mi mit csináljunk? Azt mondtad, mikor hívtunk alapító tagnak, hogy van neked elég dolgod, majd lesz azért időd eljárni, odahallgatni...
Szóval, rossz kedve volt Pótornak s a fiával is összezördült, amiért valami
traktorügyet így vagy úgy bonyolított le. Nem is a lebonyolításban volt a
hiba, hanem abban, hogy úgy vette észre, a fia is mintha fölényeskedne vele
— akkor rágorombított, a fiú megvonta a vállát, kiment s becsapta az ajtót
avval, hogy: ha apám veszekedni akar, hát tegyük el inkább holnapra, nekem
korán kell kelnem . . .
S hogy egyedül maradtak a konyhában az asszonnyal, a felesége egyszer
csak pityeregni kezdett, ami módfelett meglepte Pótort. —
—
10.

Néhány nappal később Pótor motorbiciklivel ment a községházára, az
egyik kevéssé forgalmas mellékutcán két gyerek játszott, rájuk dudált, azok
szétfutottak, aztán az egyik fejvesztetten visszakanyarodott s a motor előtt
akart átfutni még — fékezett, de elütötte.
A gyors fékezéstől maga is nagyot bukott, csupa vér lett az arca, ahogy
végigszántotta vele az utat, fejjel előre zuhanva, a tenyeréről is nyershúsig
lejött a bőr. a csuklója meg is rándulhatott, de szaladt oda a gyerekhez, aki
sivalkodva feküdt a porban. Felvette, akkor még jobban bömbölt. Kérdezte, mi
fáj, de a gyerek csak bömbölt.
25

A dudára, a bőgésre s a motor zajára, mert az mint egy döglődő állat
feküdt a földön, de a kereke csak forgott s pöfögött, mint egy rossz darálómalom, egyszer csak innen is, onnan is emberek, de főleg asszonyok kerültek elő.
Segítségül senki se jött — bár nehéz lett volna megmondani, mit kell most
itt segíteni —, hanem megálltak vagy tíz-tizenöt lépésre a tanácselnöktől s
nézték, mit csinál.
Pótor pedig egy ideig egyáltalán nem tudott mit csinálni, végül is aztán —
hogy a motorja éppen utolsót hördült s elhallgatott, hát elindult a gyerekkel,
hogy majd csak orvoshoz viszi, amire neki is éppen elég szüksége volt, érezte
az arcáról s kezéről folyó vérből.
Akkor megjelent az asszony, Madárné, az elgázolt gyerek anyja, se szó, se
beszéd, elvette Pótor kezéből a gyereket s elindult vele. Pótor fejcsóválva
utána. Zúgott is a feje a zuhanástól, az idegességtől, a fájdalomtól s félkézzel
előrángatta a zsebkendőjét, hogy az arcára nyomja, legalább ne vérezzen, ne
folyjék a nyakába.
S hallotta, hogy beszélik körülötte:
— E jó . . . v á g t a t . . .
— A gyerek a már ne is játsszon az u t c á n . . .
Pótor körülnézett s csupa ellenséges pillantást látott maga körül.
— Olyanok a kisgyerekek, mint a kiscsirkék — mondta az egyik közelében álló csoport felé. — Hát ez is, nem a motorom alá szaladt?
Kis csend után azt mondta egy sovány, fekete asszony.
— Még a csirkére is vigyáznak. De a kisgyerek nem c s i r k e . . .
Pótor megdöbbenten ment tovább, nem értette az egészet, azt látta, hogy
őt hibáztatják mindenért. Elment az orvoshoz, ott a várószobában ültek vagy
néhányan, de ahogy meglátták vérezve, hát helyet, utat engedtek neki, mindjárt ment volna be, akkor jutott eszébe, hogy a kisfiú is itt lehet az anyjával.
Megkérdezte, mondták, hogy éppen most van benn.
De aztán őt is kezelésbe vették, rettenetes módon kimosták az arcán, kezén
a sebeket, ami fájt kegyetlenül, s utána kapott egy tetanuszinjekciót, be is
kötözték s ment vissza, a motorjáról közben el is felejtkezett. Aztán jutott
eszébe, hogy be kell majd jelenteni az esetet a rendőrségen; de gondolta, majd
telefonon szól át.
A telefonról meg közben elfelejtkezett, mert érkezett valami sürgős levele,
s aztán interurbán hívták a járástól. A tanácsházán megfogott egy fiút, azt
elküldte a motorért, hogy vigye haza s nézéssé meg, történt-e valami baja,
aztán a telefont végül is rábízta Béres Sándorra, az szóljon be a rendőrséghez,
hogy ez meg ez történt — s elkezdett foglalkozni a napi dolgaival.
11.

Mikor Pótor András otthagyta a gázolás helyét, hát a csoportosulás egyre
nagyobb lett s végül is előkerült a piactéren szolgálatos rendőr, azt vették
körül. De kiabált mindenki, minden asszony fújt Pótor ellen. Az egyik azt
mondta, száguldott az, ahogy a motor bírta, ő látta. A másik azt, hogy nem is
tért, hogy csak dudált, a harmadik azt, hogy nem is dudált, a negyedik ki
tudja mit még. Összevissza, egymás szavába vágva kiabáltak.
— Na, csak név szerint — mondta a rendőr s elővette a noteszét. Erre egy
kicsit hátrébb húzódtak s nem is igen lesz semmi, ha elő nem lép Bucsi Vince
s azt nem mondja, hogy őt csak írja fel nyugodtan tanúnak a rendőr, mert ő
látta, bizony a megengedettnél nagyobb sebességgel hajtott Pótor s nem is
fékezett még az utcán se.
— Hát mennyi az a megengedett sebesség? — kérdezte a rendőr.
— Azt én nem tudom, annak kell tudni, aki a motoron ül, de hogy füs26

tölgött a motor a nagy rohanástól, azt tudom, én még így vágtatni nem láttam
motorral...
S akkor egyszer csak jelentkezett egyszerre tíz asszony is. Hogy ők is látták," ugyanezt látták. Írja csak fel, ezt látták, nem tért ki, csak vágtatott, ő a
hibás, az biztos.
A rendőr már az ötödik név után elvesztette a türelmét.
— De hát honnan látták ennyien? Ennyien voltak itt ebben az utcában?
— Utána néztünk annak, mert úgy rohant, h o g y . . .
— Itt a kerítés m e l l ő l . . .
— Amonnan, a szomszéd házból jöttem é p p e n . . .
A rendőr a végén azt mondta, hogy elég ennyi tanú, de a többi csak erősködött, hogy ő is látta.
A rendőr aztán azt mondta, hogy aki még tanúskodni akar, az jöjjön vele,
a rendőrségen ott lesz legegyszerűbb. Egy kis tanakodás után megindult vele
egy csoport asszony meg egy-két ember. Nagy elszántan s nagy méreggel,
örömmel, hogy íme, most aztán a kezükben a tanácselnök.
12.

Pótort jó délután kereste telefonon Gál őrnagy, a helyi rendőrparancsnok.
— Várj, átmegyek hozzád mindjárt.
S át is ment, a hóna alatt hozott egy paksamétát, azt letette a tanácselnök
asztalára s azt mondta:
— Tizennyolc tanú ellened. Arról, hogy gyorsan hajtottál, a gyerek nem
hibás, és a többi.
Pótor elképedt.
Elkezdte magyarázni, hogy nem ment gyorsan, bejáratlan a motorja, avval
nem is mehetne gyorsan, levette a gázt, fékezett gyorsan, azért bukott, de
h á t . . . különben i s . . . az utcán egy lélek se volt, mikor ő felkelt, ki ez a tizennyolc, aki látta?
Az őrnagy bólogatott s azt mondta, hogy ez mind igaz. A helyszíni rendőr
megnézte a féknyomot, az is bizonyítja, hogy Pótornak lehet igaza, hirtelen
fékezés, bukás — de hát itt van tizennyolc önként jelentkező tanú — a többi
csak azért nem, mert nem vártak, míg lassan készültek a jegyzőkönyvek. Különben lenne harminc is. S mind erővel tanúskodni akart.
— De h á t . . .
— Hát most az a kérdés, mivel haragítottad te meg ezeket az embereket?
— Hát kik ezek?
— Azt én egyelőre nem mondom meg. Felterjesztem az egészet tovább.
— Döntsenek ott — tette hozzá a vállát vonogatva.
Ez is elintézés volt s végül is nem lehetett ellene szólni semmit. Még abban
is igazat kellett adni Gálnak, hogy nem mondja meg a tanúk nevét, mert
hiszen kitenné evvel őket a Pótor személyes bosszújának — s a tanácselnök
látta az őrnagy szemén, hogy erre gondol, ha nem is mondja.
13.
Ezt követően, egy-két nap múlva Pótor az utcán megint találkozott Varga
Jánossal. Ez a találkozás véletlen találkozás volt, egyik se kereste, zavarba is
jött mindegyik, de Pótor úgy érezte, csak meg kell állni egy pillanatra. Kezet
nyújtott.
— Akadályozod a szövetkezeti ügyemet? — kérdezte szelíden Varga János.
— Én nem akadályozom, én megmondtam amit megmondtam — makacsodott meg a Pótor dereka.
— Jól van. Nekem így is jó.
27

— Ha neked így is jó . . .
— Egy darabig. Majd csak kivárom, míg nem te leszel a tanácselnök.
— Na, azt várhatod . . .
Evvel elbúcsúztak. Ment mindegyik a maga útján, Pótor a tanácsházára,,
ahol várta egy levél, hogy menjen be a járáshoz. Bement s ott hamarosan,
közölték vele, hogy jó lenne, ha lemondana a tanácselnökségről. Akinek ennyi
az ellensége, hogy egy gázolás miatt tizennyolc hamis tanú jelentkezik ellene
— mert hiszen a rendőrség megállapította, hogy csupa hamis tanú —, hát az
hogy akar vezetni?
— De ha hamis tanúk — mondta Pótor — hát a hamis tanúk ellen nem
kellene eljárást indítani? Nem inkább a hamis tanúk ellen, mint ellene, az.
ártatlan ellen?
Ott volt Gál őrnagy is a megbeszélésen, megvonta a vállát.
— Tizennyolc ember ellen? Mert ellened vallott?
— Hamisan 1
— Na, csak az kellene még — legyintett a járási párttitkár. — Megbüntetni vagy eljárást indítani emberek ellen, mert a tanácselnök ellen mertek,
tanúskodni. Aztán, ha jól tudom, te is hamis tanúkat állítottál nemrégiben
Varga János ellen . . . bicskázási ügyben.
Pótornak elkerekedett a szeme, meghökkent, szólni se tudott. Felvette a
fogasról a kalapját.
— Rendben van . . .
Másnap már be se ment a tanácsházára. Hazament, hallgatott, a feleségének is csak nagy sokára mondta el, hogy lemondott, de csak ennyit, semmivel
se többet. A fia bólogatott, azt mondta: jobb is.
— Mi jobb?
— Olyan ideges, izgatott volt már apám, azt nem tudta az ember, hogy
álljon meg a szeme előtt. Jobb lesz ez igy.
Pótor másnap bement a szövetkezetbe, Vígh Imrét kereste. Avval kezdte r
— Na, mától nem vagyok tanácselnök. Alapító tag voltam, visszavesztek?
— Keresztapám, magát nem kell visszavenni, maga mindig is tag volt.
Csak éppen szünetelt a tagsága egyéb elfoglaltsága miatt. Mire gondol, j n i t
csinálna?
— Hát csak ossz be valahová.
Vígh Imre hallgatott, mert ez nehéz eset volt. Beosztani, hiszen ennél mi
sem könnyebb, mint beosztani valakit valami munkára? De hova? Vezetőhelyre mehetne Pótor és jó is volna, ha odamenne, de kinek a helyére? Mert
nem lehet most valakit elmozdítani azért, hogy Pótor menjen a helyére, ez
még rosszabb l e n n e . . . tisztséget nem ajándékozhat ő neki, csak maga a t a g ság, az pedig messze van, hát addig csak valahova, kétkezi brigádba tudja beosztani, vagy pedig irodára? De hiszen ott meg semmi szükség nincs rá.
Kínban volt, vakargatta a fejét.
— Inkább keresztapám válasszon . . .
— Hát, megyek, mondjuk a fogatosokhoz...
— Jó . . . jól van . .. akkor szólok is mindjárt... na jöjjön csak, m e g beszéljük Veres Károly bácsival, aztán meglássuk a többit.
S ment, oldala mellett a hallgatag tanácselnökkel. Nem tudott szóhoz,
jutni. Pótor kezdte el a beszédet, ahogy haladtak át az udvaron.
— Hát a Varga János lányával mi van?
— Ágnessel?
S elpirult Vígh Imre. Restelkedett, de nem tudta, hogy ez vajon nem.
békülés akar-e lenni.
— Igencsak — mondta megfontolt hangon, hogy az elfogódottságát palástolja — igencsak megkérem.
Pótor elnézett a levegőbe, úgy mondta gúnyosan.
28

— Jó lesz. Az apját is visszahozod majd brigádvezetőnek, nem? Mert ha
igen, hát éngem osszál be legelsősorba a brigádjába... Az lesz még csak az
igazán jó.
S míg ezeket mondta, olyannyira elfogta a keserűség, hogy leginkább
ütni-vágni szeretett volna, de nem tehette egyiket se, hát csak megfordult,
belelegyintett búsan a levegőbe s azt mondta:
— Na, csak beszéld meg Veres Károllyal, aztán majd azt csinálom, amit
mondtok.
— De keresztapám . . . — szaladt utána Imre.
— Eriggy, hagyjál, mer nincs kedvem veled beszélni. Veled se.
De hát aztán ez is csak elmúlt s Pótor a fogatosokhoz került, ott dolgozott
olyan beosztásban, mint akárki más.

SEGESDI GYÖRGY MUNKÁJA
29

cA LZjtQidi naQyÁwíz

100. éjyfofdulója.

TÓTH BÉLA

Város a vízben
Időtől, tájtól távol élő ember azt hihetné, hogy az árvízi katasztrófa éjszakáján
gyanútlan nyugalommal aludt a város hetvenezer lakosa, s csak az éjfél után két
órakor félre vert harangok zúgása ugrasztotta őket talpra, miközben utcáikon, házaik
küszöbén bömbölt az áradat.
A szegedi évszázadok óta ismerte, szerette, félte a Tiszát. Vizei között élt és
csónakon járt, ha szomszédolni, dolgozni ment, akár valami velencei lakos.
Az utcákat szigetképző erek és tavak határolták körül. Annus-ér, János-ér,
Kígyós-ér, Maty-ér, Szil-ér. Az erek kiöblösödései, a víztükrök tavak, tócsák, tankák,
csöpörkék. A szegedi, ha nem is az ezer tó, de a száz tó országában érezhette magát.
Ma már csak térképek őrzik régi vízrajzunk egykori állapotát, neveit: Cziprus-tó,
Csöngölei-tó, Bogárzó-tó, Fehér-tó, Jerikó-tó, Kelő-tó, Kenyérvári-tó, Lándzsás-tó,
Vár-tó és a többi. Évszázadokon át nem volt abból violencia, ha bejött várost látni
a Tisza, hiszen a szegedi lakott a Tiszában. Hanem amikor ott is házat akart építeni az ember, ahová őkelme partot nem rakott, szirtos magaslatot nem kubikolt,
abból bajok következtek.
A város 1750 óta védekezik a Tisza ellen. Csak azért, hogy az ölébe épített fészkeit, éppen a dajkáló anya tavaszi vizeivel szemben, megvédelmezze.
A várostól északra olyan hét-nyolc kilométernyire kezdték építeni a gátakat,
mert évszázadokra menő tapasztalatokból tudták, hogy a föntebbi nagy kanyarok
szorulatai közül tör elő a Tisza, s hátulról zúdul rá a városra, amikor kilép a medréből.
Igen híres vízveszélynek ismeri a történelem az 1616-ost. A mindenre odafigyelő
kortárs, Vedres István írja: „Február elején kezdődött a veszedelem. A Tisza magas
vízállása a belvizeket is fölfakasztotta, a gyöngébb anyagú házakat összeomlasztotta,
s oly nagy volt a félelem, hogy óránként verték félre a harangokat, amire a lakosság ezrenként szaladt a partokra töltéseket erősíteni. Az otthonmaradottak meredt
szemmel fürkészik az utakat, merre fussanak, hogy kiragadhassák magzatjaikat a
halált okozó nagy veszélybül, megfeledkezvén minden vagyonukról..."
Mellesleg, ekkor az ijedelem nagyobb volt a veszélynél, de nem oktalanul féltek
a szegediek a Tiszától. És nem utoljára. 1830-ban akkora volt az árveszély, hogy az
ország figyelmét fölkeltette, közöttük Széchenyiét, s a folyószabályozó Vásárhelyi Pál
mérnökét. Az ő intenciójukra tetemes gátvédelem indult a Tisza mentén. De hát
visszaéltek ezzel is, mint annyi mindennel a széles hazában.
A földesúri kapzsiság a Fölső- és Közép-Tiszát több kanyarátvágással olyképp
szabályozta, hogy kiegyenesítette s ezzel fölgyorsította a folyó vizeinek futását, s
rázúdította az Alföld legmélyebb pontján levő Szegedre és vidékére. Annyira, hogy
1852-ben már nem voltak elégségesek a többször fölmagasított gátak, újabb és újabb
árveszélyek fenyegették a tájékot, különösen olyan tavaszokon, amikor a marosi árhullámokkal egybeesett a Tisza áradása.
30

Mintha csak nagy drámájának főpróbáját csináltatná magának a Tisza a várossal,
1876 márciusában majd kilöttyent a gátak közül, olyannyira, hogy összeült a vészbizottság, és éjjel-nappal talpon, ötven napi kemény helytállás után mentette meg
Szeged testi épségét a részbeni vagy teljes pusztulástól.
Azonban ez a főpróba hasznára vált a városnak, a szervezettség, az eszközök
előkészítése, a gondosság rutinírozásá tekintetében. Nemkülönben a közben elhanyagolódott töltések kijavításában, fölmagasításában.

A régi város végzetes éjszakáját megelőző hetek alatt bizony nem aludtak nyugodtan a szegediek.
A Tisza vize már 1878 karácsonyán hat és fél méter magasan szaladt gátjai
között, s a tetejében be is fagyott. Pár nap múlva egy kis enyhülésre zajlás indult.
A jég megtorlódott a vasúti híd lábainál. A jégdugó pedig földuzzaszthatja a vizet.
S hideg ám az télvíz idején, ha kiönt. A város ekkor összetrombitálta a vészbizottságot, mert a gátak magassága alig van fölötte a vízjárás szintjének.
• Félő, ha egy kis enyhülés valamelyik mellékfolyón olvadást okoz, bekövetkezik
a tragédia. A város vízvédelmi bizottsága rutinos gyakorlottsággal hozta működésbe
szervezeteit. Négy védelmi szakaszt jelölt meg. A Tápéi kaputól a vasúti hídig,
onnan Szentmihálytelekig, onnan Paphalomig. Negyedik veszélyes vonal volt az ú j szegedi töltések szakasza.
A Szegedi Napló nagy figyelmet szentelt a védekezési munkálatoknak, de a
közpolgár is ügyelte a történéseket. És fölvisított a Napló hasábjain, hogy: „Igazi
veszedelem most sem a tiszai töltések felől fenyegeti a várost, hanem északról, a
baktói, szilléri töltések felől vagy még föntebbről, Dóc tájékáról, ahol szűkmedrű
kanyarulatokban fölerősödve, kitörésre készen szorong a Tisza." Az volt az ötödik
védelmi vonal. Rohamozták is a szegedi ezrek.
A Napló, ismerve a veszély nagyságát, nyugtatgatja a lakosságot, hogy talán
elkerülhetjük a nagyobb bajokat. De közben a koplalós kocsisoktól a köpködőn léboló napszámosokig munkára verbuválnak mindenkit a gátakra. A védelmi szakaszokon a szakmák, iparok csoportjai vállalnak területeket, s azokat munkálják becsületes buzgalommal.
1879. február 25-én teljes erővel védekezik a város, de közben jól tudják, hogy
a percsorai árvízmentesítő társulat dolgai nincsenek r e b b e n .
A veszélyes terület a Pallavicini uradalom része Tiszástól, gátastól együtt.
Ha jó a védelem, a grófnak mentett területei vannak. Ha rossz, viszi a várost, s
a grófnak megvannak a halászó területei. így Szegednek érdeke, hogy a maga erejéből javítsa az uradalom töltéseit. Régi nóta ez a tájékon, pör és vita tárgya száz év
óta. Elvileg maga az állam vette kezébe a partvédelmet, hiszen neki mindenütt érdekében áll a mentés, nem úgy, mint a földesuraknak. Ezért kormánybiztosokat állított az árvízmentesítő társulatok élére.
A Percsora—Szeged társulat élén egy Kende Kanut névre hallgató úriember állt.
De hát neki a kormánybiztosság csak arra volt jó, hogy jövedelemhez jusson általa.
És az egészen természetes volt abban a világban, hogy Kende Kanut semmit sem
értett az árvízvédelemhez, s nem is érdekelte, hiszen a veszedelem mindenkori színhelyétől távol, Budapesten élt. Amikor Szeged nagy védekezési lázában világgá kiáltotta segítségkérő jajszavát, Kende Kanutot többször, sürgető táviratokkal hívta,
ha az nagy elfoglaltságában nem olvasván az újságokat, nem figyelt volna oda a
kenyerére.
Semmi hívó szóra nem reagált, társulatában működő hivatalnokainak utasításokat nem adott.
Kende Kanut kormánybiztos és országgyűlési képviselő megtehette ezt, hiszen a
kormány is nagy indolenciát mutatott a várható veszedelem iránt. Kendét sem utasították, hogy menjen a bajok színhelyére, aki magától semmiféle indíttatást nem
31

érzett a lejövetelre. Pedig itt, bár semmihez sem értett, szükség lett volna a szavazatára, a vészköltségek megítélésénél.
Kendét pár év óta ismerték, de nem szerették a szegediek. Tudták, hogy szakavatlan, s ha becsülniük kellett volna azért, hogy ezt nem is titkolja, tudtak erre is
kádenciát, amely úgy szólt: a tanulatlan orvos kész hóhér!
És Mikszáth még erre is rátetejéz, amikor Kende Kanutot jellemzi: „ . . . valószínű Kende maga is csudálkozott, amikor annak idején kinevezték kormánybiztosnak, hogy is juthatott 6 a vízműépítés tudományához, amikor csak nők körében
tudott udvarolgatni, cigánnyal mulatni, s ruháit az első szabónál varratni. Ebből állt
Kende Kanut, s ettől lett kormánybiztos!"
És a rábízott társulat kasszájában ezekben a pillanatokban 1200 forint kotyogott,
a védelmi terület raktáraiban száztízezer karó, nyolcezer szál deszka, hetven viharlámpa és egy ölre való fáklya volt a készenlét.
Az éjjel-nappal virrasztó városházi vészbizottság tanácstermébe bármikor bemehetett akármelyik polgár, meghallgathatta miről tárgyalnak a városatyák, s javaslattal élhetett. Ide érkeztek a védelmi vonalak jelentései, kívánságai, amik, különösen a Percsoráról érkezettek tekintetében, teljesíthetetleneknek minősültek, hiszen
több ezer ember erejét, több tízezer tömőzsákot, eszközöket követeltek.
Természetesen a védelmi bizottság előtt Kende Kanut ügyét is nyíltan tárgyalták, szidalmazták, de nem kímélték a kormányt sem. Slingelt volt a szája a szegedieknek békésebb viszonyok között is, most aztán volt okuk cifrán beszélni.
Taschler József főkapitány pedig, ahogy erősödött a veszedelem, február 27-én
dobszó útján hirdette ki városszerte, hogy a baj nagyobb, mint bármikor valaha.
A védekezés és menekülés helyzetéről is állandóan tájékoztatták a lakosságot.
Miközben a percsorai partszakaszon, a szilléri töltéseken és a vasúti töltés m a gasításán is dolgoztak már az emberek ezrei, a kényszermunkán túl a város ötvenkrajcáros napszámot ígért és adott munkásainak. A föladat nagy volt. Az összes
védelmi vonalat három nap alatt kilenc méterre magasítani! A munkákhoz töltésszakaszonként háromszáz lovas kocsit rendeltek ki, minek eredményeképpen szépen
szaporázódott is a munka.
Erről ad hírt március elsején a Szegedi Híradó:
„A vész itt dörömböl a kapukon, s védelemre szólít b e n n ü n k e t . . . Aggodalomra
ekkora okaink sohasem voltak, mint ma. Két dolog előidézheti a katasztrófát: a
közönyösség és a gyáva kétségbeesés. Az utóbbitól nem nagyon tartunk. Szeged
annál edzettebb, hogy elszaladjon. Azonban ebből egy másik félelem következhet, az
ugyanis, hogy lekicsinyeljük a bajt."
A Napló ugyanakkor így ír: „Nagy a veszély, de nagyok az erőink i s . . . Mert
hol van az a nép, amely földmunkában vetekedhetne a mieinkkel? Nincs! Hazánk
határain kívül is keresett a szegedi k u b i k o s . . . A védmunka sikere, ha mindenki
teljesíti kötelességét."
A lapok rövid hírei között sokkal keményebb információk húzódnak meg:
„— Március elsején este 6 órakor a víz magassága 720 centiméter."
„— Fölhívom a Szegedi Csónakázó Egyesület tagjait, hogy lakásomon, Tükör
utca 14., az árvízveszélyre való tekintettel sürgősen jelenjenek meg.
Nyilassy Pál egyleti elnök"
„— Az iparos ifjak képző és segélyző egyesületének tagjai másodikán 2 órakor
közgyűlést tartanak a szokott helyükön.
Nigrényi Pál asztalos legény, elnök."
A vészbizottság sebtében számolta meg a védekezésre fordítható pénzeket. A város kasszájában 6500 forint található, ami hallatlan kicsi pénz, ötvenkrajcáros gyalognapszám mellett.
Tudta ezt Kis Dávid tőzsér is. Kéznél levő 40 000 forintját azonnal a város rendelkezésére bocsátotta kamatok nélkül. A magistrátusnak évek óta félre volt dugva
az ú j gimnázium építésére szánt 52 000 forintja, most ezért is benyúlnak a páncélszekrénybe. Ez a summa akar eléje állni a Tiszának.
32

A kormány holmi vámtörvényekről tárgyal. Mit neki Szeged? Annyi baj volt
már vele.
A Hunyadiak óta rossz város. Ott volt Dózsa György, Csornij Jován cár, Rózsa
Sándor és mások szennyes ügye. Mindig az urak fejét f á j d í t j á k !
A szomszéd városok kicsit figyelmesebbek. Temesvár hadtestparancsnoka, Pultz
Lajos altábornagy 46 pontonnal, 86 utászkatonával a legnagyobb szükségben jelentkezett a vészbizottságnál.
Pálfy Ferenc polgármester örömmel fogadta a kínálatot, de mindjárt rimánkodásra fogta a köszönetet:
— Nagyon kevés! Hússzor ennyi kell, méltóságos uram!
— S a híres szegedi halászok? — kérdezte a tábornok.
— Azok mindent megtesznek, utasítás sem kell nekik. Már hatvan ladikot behoztak, s lerakták a város legmélyebb, legveszélyeztetettebb pontjaira — válaszolt a
polgármester.
Pultz táviratára műszaki zászlóaljak érkeztek Temesvárról, s kezdték a várfalakhoz támaszkodó deszkaföljárókat megépíteni.
Ha a szegediek nem is tudták volna, mi vár rájuk, ebből már láthatták, hogy
valóban komoly a b a j : itt csak az marad meg, aki úszni tud!
De viccelődtek, amint a katonaság satrak hosszú sorát fölvonta a majdani menekülőknek a várfalakra, s deszkabódékat építettek a töltések szárazulataira.
— Hát koma, én már kinéztem egy ú j deszkaszállást magamnak, abba költözök
a szomszédasszonyommal.
— Hát a saját asszonya?
— Az maradjon a régi vályogházban!
Az ötvenkrajcáros napszám és a lovas kocsik forintos bére sem volt már elég
vonzó március 5-én a lakosságnak.
Fáradni kezdtek. Fogyott az erő. Sokan menekülésre fogták a nagycsaládúak
közül magukat. Egy-egy partszakaszhoz nyolcvan kocsi rendelődött, de nem bolyongott ott csak tíz.
Lovas huszárok járták a határt, s kényszermunka alá hajtották azokat, akik a
vészbizottság rendeleteit a maguk jószántából nem akarták tudomásul venni.
Dorozsma ez időben városi titulusra hallgatott, egy svadron huszárból állt a
helyőrsége. Most azok siettek a szegedi kocsik összepásztorítására, amit igaz örömmel tettek, hiszen legalább így vízvész idején visszafizethettek a szegedi földön élő
gőgös szegedieknek, amiért unos-untalan lekicsinyelték őket.
Azonban az állandó veszélyt is meg lehet szokni, s el lehet ernyedni az örökös
riadókészségtől. Ebből riasztgatja'ki a lakosságot a rendőrkapitány által kibocsátott
egyik komor hangulatú plakát, amely városszerte szabályozza a kocsmák és bormérő
helyek záróráját, egységesen este 11 órára.
Ugyanilyen rendőri hirdetmény adja tudtul, hogy vészlövésekkel értesítik a
lakosságot az esetben, ha a Tisza a percsorai gátat elszakítja. Ekkor még nem kell
elszaladni, magyarázza a plakát, további gát védi a várost. S maga a jóisten! Ezért
hát senki ne veszítse el a fejét, van remény.
Mikszáth jókedvűen figuráz a vészlövésekre vonatkozó felszólításon.
„Minek a vészlövés, ha az nem a végső b a j jele? — Hogy a nép ne aludjon! —
válaszol ő maga. — Mert aki alszik, nem bűnözik, a bűntelen üdvözül, ha meghal."
A tréfákat állta a város, hanem 6-a körül már erősen esett a hó, ami rögtön el
is olvadt, sárrá téve azt a töltésföldet is, amit addig fölhordtak a régi gátakat
magasítva.
Az országgyűlés, pedig a lapok Szeged halálos veszedelméről írtak, alig figyelt
a városra. Ugyan Mocsáry Lajos képviselő nagy körülményeskedve a kormány lelkiismeretéhez intézte fölhívását, megkérdezte március 6-án, hogy mit tett Szeged védelme ügyében, hanem erre a szónoki kérdésre Szende Béla honvédelmi miniszter
válaszolt, ő is olyan körülményesen, mintha nagy államtitkot takargatna, hogy március 5-ig Szegedre küldött nyolcvan utászkatonát, s nem 83-at, nem 79-et.
Másnap Tisza Kálmán miniszterelnök is megszólalt, szemére vetve Szegednek,
3 Tiszatáj

33

hogy nagy baját maga okozta magának, amikor pár évtizeddel ezelőtt nem engedte,
hogy a Marost a város alatt kössék a Tiszába.
Mikszáth vidám képpel j á r j a a védelmi vonalakat, vigyázva az események minden mozzanatát, hogy annál komorabb igazságokat írjon meg: „ . . . S z e g e d hiába vár
a kormánytól segítséget. Évszázadok óta maga nem győzi a gátak emelését, fönntartását, mert azok költségei fölemésztik magát a kommunitást, ennélfogva az lesz,
ami évszázadok óta volt, egy veszedelmes mély fekvésű nagy falu!
Oka ennek, hogy a kormány bűnös telhetetlenségében tartományokat megy hódítani a nemzet pénzén (Boszniát), itthon lomhán nézi Fél-Magyarországnak évrőlévre megújuló halálvergődését..."
Tett azért a kormány intézkedéseket. A végveszély esetére szegedi kormánybiztosnak küldte ide Lukács György temesvári polgármester urat, Tisza Kálmán
birtokszomszédját és vadászótársát, olyan megbízó levéllel, amely a végveszély esetén lép életbe, és statáriális eljárásokra is fölhatalmazást nyújt.
Mikszáth a város közönsége nevében közutálatának adva kifejezést, megaprehendálta a kormány ilyen sunyin hathatós támogatását.
De hát megaprehendálni pillanatnyi múló harag csupán, mi az a tornyosuló
bajhoz képest?
Március 5-én este a vízvédelmi bizottság üléstermében alig lézeng az újságírókon kívül néhány ember, a tornászok, csónakázók ügyeletesei. Embereik az emeleti
folyosók szétdobált szalmazsákjain alusznak, kártyáznak, vagy u r a m bocsá, isznak!
Fűtetlenek a termek, hűvösek az éjszakák. Iszogatnak, de nótaszó nélkül, s odafigyelnek az eseményekre. Este tíz óra körül a hajóhídtól futásban jön egy. hajdú, s
a butája azt jelenti, méghozzá örömmel, hogy apad a víz!
Taschler vakarta fejét, hogy biz ez b a j t jelent, nagyot, h a igaz, nem örömet,
mert ha nem a hó esik, akkor az eső, de attól nem fogyhat a Tisza vize, csak attól,
ha valahol elszakadt a gát vagy átvágták.
11-kor ú j r a jön a hajdú, hogy két ujjnyit csillapodott a víz. Mégsem rossz a
mérés s nem téves a leolvasás, nem hamis hír hozódik a hajdúval a torony alá.
Taschler táviratokat küld Vásárhelyre, Kanizsára, kérdezi: „Mi történt? Itt apad
a víz, valahol elszakadt a töltés?"
Éjfél tájban jött a sürgönyös válasz Nóvák Józseftől, aki a petresi gátat védelmezte: „A Tisza árja Petresnél 17 öl szélességben elszakította a gátat."
A rendőrkapitány nem tudta hol van Petres, városi ember létére sosem volt vele
dolga. A sportegyesületek szegedi fiataljai sem tudták. Pirinyó hely lehet az! Taschler azonban fönnszóval meditál közöttük:
— Ha Petres a Tisza jobb oldalán fekszik, akkor elvesztünk, hanem ha a bal
oldalán, megmenekültünk!
A székház épületében végül valaki mégiscsak tudta, hol van a szakadás helye,
s mondta is: Dóc és Mártély vonalában, de a jobb parton. Tehát az elveszés partján.
Bár még előtte áll az árnak két töltés.
Vaklármát nem vertek ezen az éjszakán, de azért felköltötték a város gondosait,
Pálfyt meg Lukács kormánybiztost. Közben az ár rohan Szeged felé. S a szegediek
tudták, hogy a rókusi állomástól a Vásárhelynek menő alföldi vasút töltéseit kell
fölmagasítaniuk, ha a várost meg akarják menteni az elveszéstől.
Világos reggel táviratozták meg a kormánynak az eseményt, amely régóta úgy
vélekedett: „Szeged nem azért vesz el, mert a Tiszát hanyagul szabályozták, hanem
mert a város rosszul védekezett."
A víz pedig fenséges erejének tudatában rohanva, nyugodt biztonsággal jött.
Előbb a mélyedéseket töltötte meg, kicsi örvényeket vetve, azután meghágta a magasulatok'at, a pár méteres halmokat kerülgette körül, s ahogy birtokába vette őket
kiszámítottan ballagott, olykor trappolt nagy port verve, szemetet tolva maga előtt.
Hatodikán este már a macskási töltés, azaz a második frontvonal lábához feküdt,
mintha ott akarna megéjszakázni. Hanem akik védték azt a szakaszt, tudták, nem
alszik az.
.34

Hullámai reggelre átcsaptak a második védőgát tetején is, s ezzel szabaddá is
lett járása Algyő, Tápé és Dorozsma felé.
A szegedi rendőrkapitánynak 7-én kiadott plakátja már csak a menekülés útjairól tájékoztatja a lakosságot, amivel egyidőben Algyő és Tápé a Tisza hullámsírjába
merült. Algyőn a grófi kastély, az is az első emeletéig megbuggyant, Tápén csak a
templom maradt lábon. Ott Mikszáth másnap hajóval járt, ő írja:
„Egy uszályt oldottunk le, adtuk oda a szorongatott lakosságnak, hogy aki a
partokról menekülni akar, rakodjon abba. De senki sem akart menekülni.
— Miért nem jönnek? Itt veszi meg magukat az Isten hidege.
— Csak nem hagyhatjuk itt a tűzhelyünket — felelte mogorván egy deres hajú
öreg ember, aki egy megmaradt taliga végében feküdt.
Ez a tűzhely, persze most csak szimbólum, mert a vékonyka töltés kivételével a
falun mindenütt víz ült, azon olyan hely nem akadt, ahol egy szalonnasütésre
alkalmas tüzet gyújtani lehetett volna.
Egy másik gyékényfonó paraszt azt mondta, hogy ő azért nem megy sehová,
mert minek is menne, meg hova is menne.
— Hát Szegedre!
— Oda is elmegy a víz — mondta meggyőződéssel.
— Szegedről Temesvárra menekülhet!
— Oda is elmegy — mondta vállat vonva.
— Ne beszéljen bolondokat, mindenhová csak nem érhet el az ár?
— De bizony, elmegy!
— Tán Svájcba is? — feleselt az öreggel a hajó kormányosa.
— Oda is elmegy — replikázott az öreg —, ismerem én a Tiszát, mellette nőttem
fel, ha az egyszer megbolondul, nem áll meg a világ végén alul, de ott is egyöles lesz!"
A korabeli pesti lapok a kormány szájíze szerint aprehendálták Szegedet és
népét, ahogy akkor a hivatalos álláspont kívánta. Írták, hogy nem munkálkodik teljes erővel a partokon, s hogy tulajdonképpen a védelem vonalain alig vannak szegediek, hát hová lett a szegedi virtus?
A karácsony óta tartó nagy háborúságban a vízzel, bizony megcsappantak a
szegedi seregek. Az emberek elfáradtak, elfásultak, s most különösen a petresi gátszakadás hírére mindenki szaladt haza övéit ajnározni, biztonságos helyre hurcolni,
élelmet, meleg motyót összekapkodni. A végleges tragédia előtti harmadik nap holtpontja volt a védelemnek.
Hanem addig vidéki vízveszélytől mentes városok munkásait verbuválták a szegedi gondosok nagy pénzekért a partokra. Két forintot is fizettek napidíjul, de volt
is munkás a Bánátból és a még távolabbi országrészekből bőven. És ha nem ömlött
seregestől, hát a katonai erők rukkoltak a város védelmére. S jött a pesti segítség,
amit viszonzásul nyújtott a főváros Szegednek, az 1876-os vízveszély idején adott
támogatásért. Mentőcsónakok, élelmi cikkek és különböző sportegyesületek fiataljai
tömegeltek Szatymazig a pesti vonatokon Szegedre.
Március 9-én és 10-én, meg az utolsó napon a veszélyeztetett gátszakaszok kilométerein már ezernél is több ember nyüzsgött, tömte a zsákokat földdel, vonszolta
a töltések tetejére, karózta, szádfalazta a fölázástól megtántorodott partszakaszokat.
Lázas napok voltak. A vízvédelmi bizottság sem tudott teljes számban összejönni,
mindenki a kiosztott védelmi szakaszán tipródott, hiszen a támadó ár szintje és a
védőmű még így is elkívánt minden erőt. A vízszint és a gát magassága között harminc centi lehetett a különbség. S a föltámadóban levő széltől korbácsolt hullámok
veszedelmesen omlasztották a sáros földet. Ennek láttán sokan letették a lapátot a
szegediek közül, mert értelmetlennek vélték a további erőfeszítéseket. S tényleg újra
annyira megcsappant a szegediek száma, hogy a kilométerenkénti ötszáz utász mellett alig dolgozott 37 idevaló polgár. Az volt a mélypont, amikor jöttek Pultz katonái, akik nem félcipőben s puszta kézzel álltak az elemekkel szemben, hanem katonailag összefogott erővel, eszközökkel vették fel a harcot.
3*

35

Március 9-én délelőtt az a Dorozsma is megúszott, amelyik azelőtt soha n e m
látott vizet. Dél körül a falu vályogházai a partokra menekült lakosság szeme láttára
süllyedtek örökös sírjukba. A dorozsmaiak feldühödtek, s a kiskunok önbíráskodásával jegyzőjüket, elöljáróságukat akarták agyonlövöldözni, hogy ők eresztették f a l u jukra a vizet Szeged érdekében, ezer forintokért, mivel engedték fölrobbantani a
Maty-hidat. (Ami azért történt, hogy a kiömlött víz útját szabaddá tegyék a
Tisza felé.)
Dorozsma ettől fogva a kezére kerített szegedieket a községháza börtönébe zárta,
s azt is halállal fenyegette, aki enni hozott a foglyoknak. Rálövöldöztek a szatymazi
végállomástól Szeged felé csónakázó mentőexpedíciókra is, mivel ezen a szakaszon
már vonat nem közlekedhetett.
Halálos betegek csalják meg utolsó órájukban a szorongó hozzátartozókat azzal,
hogy egészen gyógyultnak mutatják magukat. Március 11-én délelőtt pár óra hosszáig
Szeged is abban a hitben élt, hogy elkerülte a katasztrófát. A víz nem apadt ugyan,
de nem is áradt. Az eső és a hózápor alábbhagyott, a felhők mögül kicsit kimosolyintott a márciusi nap, s friss munkáserők buzgólkodtak ekkor immár háromforintos napszámért a gátakon. Hanem a naplemente vészjósló vörös színekben vizsgálta
meg utoljára, éjszakára hagyott rohamainak színterét, a régi várost. Az ég alatt
lakók tapasztalatból mondták ezekre a jelenségekre, hogy nagy szél támad. S a sötéttel valóban megjött a szél, amely tíz óra tájban tátorjános erejűvé fokozódott, de
annyira, hogy a viharfáklyákat eloltogatta, s a fölkorbácsolt hullámokat nekiverte a
friss, döngöletlen töltéseknek. A végleges tragédia bekövetkezését minden percben
várták.
A bánáti sokszázas munkáscsapat a puszta életét mentve, mivel sárrá válva mállott ki alóla a töltés, levonult a védelmi vonalról, s zárt sorokban menetelt a h a j ó hídon át hazavezető útján, míg a szuronyos katonaság vissza nem parancsolta, fordította, s kísérte őket újra zsákokat tömni, réseket bedugni. De nem volt annak m á r
foganatja, s a gátak nagy szakadásait csak a katonák egyéni bátorsága fogta még
meg ideig-óráig. Azok beleálltak a szakadásokba, s a többiek láncban adogatták le
ömlő vizek között a zsákokat, amikkel, ahogy Szegeden mondták, valamennyi időre
elfoghatták a vizet. De ha volt száz, életével játszó katona, a víz ezer helyen próbált
rárohanni a városra. Este tíz óra után vaklárma is futott végig az utcákon: betört
az ár! Jelző lövések is dörrentek.
Lázár György, a vész napjaiban fiatal jogász ember, a csónakázók egyesületének
tagja, erről az éjszakáról írja:
„ . . . A vasúti töltésen még erőt, anyagot nem kímélve folyt a küzdelem a föllázadt elemekkel, amelyek játszottak a gyönge nyúlgátakkal. Az iszonyatos parton a
fölhasznált tömérdek védőanyagot valósággal elnyelték az elemek. Karók, zsákok,
csak percekig maradhattak helyükön, aztán a víz mint tenger benyelte őket. Este tíz
óra körül a hullámok a négyméteres cölöpöket is pehelyként dobálták a gátak m e n tén, s 11 órára orkánná változott a vihar, amely a legbátrabb szíveket is megremegtette. A sebtében fölemelt nyúlgátak olyan lazák voltak, mint a keshedt posztó, amit
foltozni nem lehet. S az emberek nagy buzgalmukban iszonyatos zajjal és kiáltozással próbáltak meg még mindent a töltések vonalain. A vihar végig elköpdöste a
világító eszközök lángját, s teljes sötétségben történt meg a végleges tragédia. A rőkusi állomás utolsó váltójától százötven méternyire elszakadt a töltés. Nem volt
mentség tovább. A százméteres szakadás egy órán belül kilométernyire tágult, s
mélyült.
A harc befejeződött. Az ember alatta maradt az elemek erejének. A további
győzködésnek ésszerű módja, oka nem maradt. Csak a menekülés. Minden szegedi
harang, nekünk legalább úgy tűnt, akik készenlétben álltunk, a szél zúgásai között a
riasztó vészt kongatta. A városháza nagyharangja a temetők csendítő hangján hirdette, hogy a régi Szegednek sorsa beteljesült."
Mikszáth ezt így fogalmazza meg:
A városháza termében alig ült m á r néhány ember. Hanem Nagy János nevezetű fiatalember sárosan, vizesen a terembe
36

rohant, s lihegve kiáltotta: a töltés átszakadt, az ár a város felé hömpölyög! Ekkor
vette le fejéről a kalapot.
Senki sem kereste a polgármestert, a kormánybiztost, senki sem utasítgatott,
hogy húzzák meg a vészharangot.
A budai országúton mint vert hadak, nagy csoportokban húzódtak hazafelé s
föl a vár falára a munkások. Csak a talicskák keréktengelyeinek fájdalmas jajdulásaiból tudtuk, hogy ők azok. A mozsárágyúkat a figyelmeztető vészlövésekkel már
nem lehetett elsütni, a főteret is megfutotta az ár.
Magam a Zsótér házba menekültem, s ablakomból beláttam a városháza tanácstermébe. A városban pedig olyan sötétség uralkodott, mintha az egész mostani világ
valami vízügyi kormánybiztos feje lenne belülről.
A rókusi torony harangjait most kezdték félre kongatni, s hangjukkal a szél
játszogatott, erre-arra szétcsapkodva. S e pillanatban a városházán is kialudt minden világítás, a víz most érhette el a gázgyárat, s bevette magát a csöveibe...
A budai úton a hajóhíd felé még elkésett kocsik, emberek tömegeltek, vezetett
és hajtott állatok mentek a majdnem teljes sötétségben. A Korona utcában a Pickféle likőrgyár égett, sejtelmes kivilágítást adva a halálos hangulatoknak. Amikor az
kihunyt, mint valami tűzijáték, a Pálfy-féle gyufagyár gyulladt föl, s a viharzó szélben annak üszkös zsarátnokait vágdosta a tajtékozó víz pofájába."
Lázár a Mars térre kitett három szurkos csónakban tizenkét társával várta, hogy
hátára vegye őket a víz. Már éjféltől a helyükön ültek a sötétségben, s mindent hallottak, mert látni éppen semmit nem lehetett. Borult, csillagtalan, holdtalan komor
éjszaka volt ez. A rövid ideig tartó házégések csak még kísértetiesebbé tették az
amúgy is jajkiáltásokkal teli éjszakát.
A Rókuson éjfél után betört árvizet vagy fél óra hosszára a budai országút
magas vonulata föltartóztatta. Csak annyi időre, míg az első teknőt megtöltötte.
S benne elvégezte rombolásait, amelynek a hangját a szelek áthordták az összeroskadó házak kéményeinek kormával, kemencéinek pörnyéjével, robajának zajával,
asszonyainak jajszavával, gyerekeiknek sírásával, állataiknak bőgésével.
S egyszerre teli lett a túloldali tekenő, a rókusi templom oldalánál inkább csak
sejtették, mint látták, hogy megcsillan az úton átcsorduló áradat, amely teljes szélességben hömpölygött, száguldott a szárazra tett szurkos csónakok felé. Piszkos hullámot tolt maga előtt, amely mintha szájjal fújnák, először fölhajtotta a tér száraz
porát. A teret percek alatt megtöltötte a fortyogó ár, s örvényt kavarva sietett befelé a több ágra nyíló utcákba, szörnyű erejével fákat, kerítéseket, lámpaoszlopokat
ledöntögetve. A házak ablakain sípolva és orgonálva zúdult be a víz, döntött össze
mindent a megsemmisülésig.
Amíg az országúton átömlő víz valamennyire meg nem találta nyugvóhelyét az
innenső oldalon, a csónakok kormányozhatatlanok maradtak.
„A tér élő fáiba fogódzkodtunk, s bármilyen szívet tépő segélykiáltások után
indultunk volna, nem voltunk képesek. Hajnalodni kezdett, amikor a víz Alsóváros
térségében is kiegyenlítődött."
Mikszáth ezt a pillanatot így rögzíti: „Végtelennek tűnt az idő, amikorra virradni kezdett. De hát minek is virrad? A hajnal nem találta többé Szegedet, csak
a romjait."
A Klauzál téri Wagner ház udvarán működött a Szegedi Híradó nyomdája, ahol
Nagy Sándor szerkesztő bokáig érő vízben, egyedül szerkesztette lapjának egyetlen
oldalát, amely gyászkeretes címmel jelent meg: „Éjfél után 2 óra!"
Lázár szurkos csónakját pedig a Kocsonya utcába sodorta a víz, ahol a sorra
megroggyanó házak egyikében világos emeleti ablakokat láttak. Azokon benézve
szörnyűséges képet pillanthattak meg. A szobában az asztal tetején nyitott koporsó,
benne a családfő, körülötte derékig vízben a zokogó rokonság égő gyertyák között,
várva, mikor dől rájuk a ház. A mentők hívták őket a csónakba, de azok csak halottjukkal együtt akarták elhagyni a „részegen" dülöngélő otthonukat. De hát a
mentősök elevenek menekítésére indultak. Végre kegyes csalással az élők csónakba
szálltak, hogy majd később visszamennek a halottért, de mire visszamentek, mindent
37

eltemetett a víz. Persze nem is siettek érte. Több élő fuvart lebonyolítottak addig
a megrekedt házak, élő fák, kerítések tetejéről szedve össze a didergőket.
Nem lehetett lélekemelőbb élménye a szegedi vész idején legendás hírűvé vált
pesti mentőexpedícióval ideérkezett Zubovics Fedor nyugalmazott huszártisztnek sem,
ahogy följegyzéseit elnézegetjük.
„Tíz ladikkal vártam a vizet a kiskaszinó tájékán, ahol a mostani Tisza Lajos
körút fölső szakasza a folyó felé hajlik. Meg nem lehetett mozdulni, olyan erővel
zúdult ránk a víz. Fogódzkodtunk, mi menteni jöttünk, nem meghalni. Egy iparos
ember úszott az utca közepén hömpölygő zavaros áradatban, segítségért kiáltozott.
Amennyire tudtuk, értésére adtuk, hogy kapaszkodjon valamelyik házba, de ő éppen
attól menekült. Később láttuk, mennyire igaza van. Árvízben házra támaszkodni
kész halál. Azt tapasztaltam, hogy az ár első rohamaiban, az első órákban dőlt össze
Szegeden a legtöbb ház, amikor a víz nemcsak áztatta, de nyomta, húzta lefelé az
épületeket. Amelyik ház ezt a rohamot kiállta, még estig megmaradhatott. A jobbak
kitartottak másnapig."
A sajtó és az írók, akik itt élték át a katasztrófát, összesen is csak halvány
képét tudták adni a valóság borzalmainak. Mert az igazi tényt talán csak az első,
12-én, hajnalban Pestre eresztett távirat tudta földadogni, sajátságosan ziháló, siető
stílusával:
„A katasztrófa megtörtént. Szeged víz alá került. A házak roskadoznak. Negyed
háromkor megkondult a vészharang. A hajóhídon emberek ezrei törtetnek Újszeged
felé. Segélykiáltások hangjait hordja szét a szél. Sokan csak a puszta életüket menthették meg. Száraz lábbal csak a Palánk három utcájának végén lehet járni. A víz
tovább emelkedik, döglött ökröket, lovakat hurcol. A várfalakra katonák hordják föl
a hidegtől megdermedt, ijedtségtől elalélt embereket. A zsinagóga teli vízzel, a keresztény templomok és a főgimnázium menekültekkel. Estig mindent elborít a
víz..."
Zubovicsék, és hány csónakos Zubovics lehetett? — száz-e vagy ezer — tették a
maguk dolgát. Mentettek. Ahogy a temesvári utászkatonák is kitettek magukért. Erejük, csónakjuk, pontonjuk, szakértelmük, ambíciójuk volt az életek mentéséhez.
Ők menekítették a Felsővárosban működő örömtanya lányait is. A tizennégy
asszonyszemély csónakba emelése a katonák számára kellemes foglalatosságnak mutatkozott. Hozták is őket diadallal még a hajnal sötétje előtt a száraz gátak felé, de
összeütköztek egy elúszott házfödéllel, s a drága terhet elvesztették a vízben. Csak a
mentős katonák maradtak meg. Persze az asszonyi népek később úgy vélekedtek,
hogy a bűnhődés a vízben is az.
Zubovics meséli: „A borzalmas események között is legborzalmasabb az, amikor
egy-egy úszva menekülő egyént kénytelen az ember csónakjától csáklyával eltaszítani, egyúttal halálra ítélni, azért, hogy a fölvett 10—14 megmentett ember életét
ne veszélyeztesse. Egy embernek kell elvesznie értük. Ilyenkor az ár martalékául
dobjuk oda az ártatlan menekülőt."
Az Ilovai malom históriáját Jókai írta meg, miután ladikból jól megnézte a
romokat.
Egy szigeten állt a gyászemlékezetű szélmalom. Az író kérdezve mutatott a romhalmazra.
— Mi ez?
— Huszonkét ember sírja — válaszolták kísérői. — Szép, erős épület volt a
malom. A molnár és családja lakták. A gátszakadáskor még belemenekült tizenhat
ember, mert úgy számoltak, a malom örök időkre épült. Hanem a zivataros éjszakán a malom minden élő emberét maga alá temette, kivéve a molnárt, aki összetörve testileg és lelkileg, túlélte a katasztrófát, de őt is úgy fűrészelték ki az egymásra torlódott gerendák közül. A húsz munkás lent tartózkodott a kőpad szintjén,
ő családjával fönn, a legfelső emeleten. Egy roppanást hallott, látta feleségét, gyerekeit elsüllyedni a habokban.
Létezhet ezer ilyen história, s abból nem íródott meg csak száz, a többi elveszett
az árral, emlékezettel.
38

A Makkoserdő fáira a gátakról fölmenekült munkások nagy része három napig
várta a mentősöket a hideg, havas, szeles nappalokon és éjszakákon.
Valamelyik szemfüles fővárosi újságíró följegyezte, hogy egy rókusi házból kimenekült két lány. Egyik a kapunál rászólt a másikra, hogy a mozsarat pedig fönthagytuk. — Eredj vissza érte, örzse! örzse visszafordult, akkor dőlt rá a ház.
A fölzajgatott városban rémhírek is terjedtek. Hogy a Pick-házat szándékosan
gyújtották föl, s most a városházát is lángra lobbantják. És rablók is járnak a városban. Persze ez is csak vaklárma, hiszen statárium nélkül sem rabolt volna a
szegedi, de így meg különösen nem járt el lopni. Volt elég baja.
Egy halálos ítélet mégis megesett: gyújtogatásért fölakasztottak egy alsótanyai
magyart, mert haragos apósa tanyájára fölröpítette a vörös kakast. A vízvésszel nem
volt összefüggésben, de a szerencsétlen ember ügye a statáriális törvények elé
került, elítélték, fölakasztották.
Az viszont már nem volt vaklárma, hogy kevésnek bizonyultak a csónakok.
A menekülés izgalmaiban többször is revolvert rángattak egymásra mentősök és
menekülni szándékozók.
Hivatalos számítások szerint a hetvenezer polgárból 59 ezer volt a városlakó,
ebből 36 ezer a víz közvetlen belépése előtt kimenekült, így a romokká lett város
területén 23 ezer ember maradt.
A lapok címoldalai öles betűkkel harsonázták szét az országban Szeged katasztrófáját. Csak épp a parlament nem akart róla tudni. Ott az állami költségvetést
tárgyalták. Eötvös Károly képviselő kérdezte meg a kormányt úgy dél körül, hogy
mit tud Szegedről. Tisza Kálmán ingerülten válaszolt: minek temetnénk el Szegedet,
hiszen élni fog.
— Kétöles víz alatt hogy éljen? — kérdezték a miniszterelnököt, aki annyit
tudott válaszolni, hogy a Pálfy polgármesterhez intézett táviratára még nem érkezett
érdemleges felelet.
— De hát mit tett a kormány — szorongatták a képviselők Tisza Kálmánt —
a város megmentéséért? Hiszen tudhatták baját, s a legutolsó táviratokat, amelyben
hatezer katonát ásóval, talicskával kértek a város megmentésére. Hiszen a szuronynyal a töltésre hajtott fáradt polgárság, amely január óta védi a gátakat, már nem
tud tenni semmit.
És csak ennyit ér az országnak a direkt adóban ötmilliót fizető ősmagyar Szeged,
ahol százmilliós értékek mennek kárba?
De ezekre a kérdésekre senki sem tudott válaszolni. És a kormány nem döntött
semmiben. A katasztrófa napján délután 5 órakor adta föl Kende Kanut ezt a
táviratot:
„Szeged csak volt, mentünk akit s amit lehet."
A főváros tízezer darab kenyérrel segítette napjában Szegedet, a posta, a vasút
díjmentesen szállított a városba minden segélyt és küldeményt.
Ahogy múltak a napok, megteremtődött a szegedi katasztrófa legendaköre.
Jókai egy újságkép alapján, amin bölcsőt hurcol hátán az ár, benne pólyásbaba,
huszonhárom strófás költeményt írt, amit felesége, Laborfalvy Róza adott elő egy
Szeged javára rendezett ünnepségen. S így lett Szegedi Gergő az árván maradt névtelen kisgyerekből. Hogy hányan maradtak így Szegedi Gergelyek, annak számát
nem tudjuk adni, s hogy mi lett belőlük, az oknyomozó történelem soha nem
tudta meg.
A legendakörök vonásaihoz tartozik az a kis hír, hogy a városházi nagyharangnak a szíve a vész láttán megrepedt.
A víz sokáig nem hagyta el a város területét, s a megérkező fecskék a régi
házak romjai között nem találták régi helyüket, ezért tömegével építették fészkeiket
a polgármester szobájában! És további száz legenda vár még földolgozásra.
Amikor apadni kezdett a víz, megmutatta sok szegedi furfangosnak eszejárását.
Egyik polgár az udvarán levő három fa közé feszített egy kötelet, arra rakta családi
ágyát, motyóját, s várta az idők jobbra fordulását. Mások az ágak közé raktak
fészket, s ott kucorogtak minden humijukkal.
39

A Völgy utcában működött a boldog régi városban egy kihíresedett örömház.
A mentők, akik tisztességes szegedi családok tagjai voltak, a jajveszékelő lányokat
szégyellték csónakukra venni, azonban a város ismert agglegényei szíves-örömest
segítő kezet nyújtottak a szerelem papnőinek, akik a víz után vidáman folytatták
tovább az „ipart".
Az emberi életekért folytatott mentés küzdelmes m u n k á j a három nap alatt
befejeződött. Azután változatos képek, csendéletek tűntek föl a volt utcák tükreiben.
Koporsófödélként úszkáló házfödelek, nyitott könyvként szétterülő zsúpfödeles háztetők a vízen. Néhol az összedőlt ház erős ablakai maradtak talpon, s bennük cserepes muskátlik virágoztak.
Egy fához kötött zsindelyes tetőn, ahogy kisütött a nap, egész macskacsalád
enyelgett, mosakodott.
Néhol a fedélszékkel úszó padlásra belátni, amely teli van óriás füstölt szalonnaoldalakkal, kolbásszal, liszttel és kukoricával.
Az állatok, ha úszva följuthattak valami önhordó deszkafélére, lápra, magukat
megadva ugrottak a mentésükre érkező csónakokba, noha senkit sem ismertek bennük. Leginkább a gyanakvó kutyák viselkednek így, meg a disznók. Azok értelmesen
beleballagtak a pontonokba.
Szép nagy önzetlen szolidaritás mutatkozott meg Szegedért a környező városokból. Makó már az első vészes nap hajnalán tizenkét kocsi rakomány, piacán rekvirált élelemmel jelent meg Újszegeden a menekültek között.
De jött Zenta, Szabadka, Vásárhely és Pest. Takarókkal, élelemmel, gyors pénzbeli segélyekkel. Meg a király. Személyesen, a víz utáni ötödik napon. Hiszen így
csinálták ezt a francia királyok is, ha elemi csapás érte országuk valamely részét.
Családostól a területre siettek, s tömött erszényekkel ám.
Ferenc József nevében is lehozott a kormány tízezer forintot segélyre.
.Amikor a király a romokban heverő Szeged látására a városba érkezett, P á l f y
polgármester fogadta.
— Mindenünket elvesztettük, fönséges ú r ! Csak a hűségünk maradt meg felséged i r á n t . . .
Ügyes beszéd volt, megragadta a királyt, aki nem ígért ugyan semmit, de u t á n a
megnyílt a lehetőség csatornája, meleg figyelem áradt a városra, bankok hiteleztek,
építési vállalkozók előlegeztek. A király így érdeklődött:
— Mennyi halottjuk van?
— Huszonnégy — felelte a kormánybiztos.
Kreiminger prépost rátromfolt Lukács Györgyre.
— Magam eltemettem negyvenet, fenséges úr!
Lukács ki akarta magyarázni magát, de akkor a király már elfordult tőle, s az
ingatlanokban esett károk után érdeklődött.
— A hatezer házból lábon áll háromszáz. Annak a fele düledezik.
A tömeg s az egyén tragédiáját száz íródeák föl nem tudná leltározni, olyan
seregestől szakadt rá a városra. A közvetlen emlékképek száz év alatt elhalványodtak a köztudatban. Memóriánk tartományaiban egyik legmozgékonyabb elem a dal
s a nóta. Egy még elevenen summázza a katasztrófát.
Volt énnéköm édösanyám, de már nincs,
Mert elvitte a szegedi nagyárvíz.
Három hete éjjel-nappal halászom,
Nagy a bánat, könnyeimtől nem l á t o m . . .

40

A z újjáépítés
A katasztrófa bekövetkezte utáni első emberi hangot a helyi sajtó köhögte elő.
A két lap közül is az idősebbikben, a Szegedi Híradóban Nagy Sándor szerkesztő
így ír: „Három napja városunk hullámsírba temetve, s népe földönfutóvá téve.
A nyomor leírását, amely ránk szakadt, most ne kívánja senki. Még csak vérző szívem van, azzal pedig nem lehet írni, vagy ha lehetne is, nyomdánk derékig vízben
áll, nincs nyomdász, aki kiszedje, munkásaink elszéledtek, hogy ne szaporítsák itt
a nyomorúságot...
Nem tudjuk, mikor jelenhetünk meg rendszeresen... Előfizetőinktől elnézést
kérünk!"
A Szegedi Napló hét nap múlva jelent meg, de nem lehetett kézbesíteni. A címek ugyan megvoltak, csak éppen a házak dőltek össze, s lakói ismeretlen helyen
tartózkodtak. Akik a laphoz hozzá akartak jutni, csónakon elevickéltek a szerkesztőségbe, az Arany Oroszlán kávéház szomszédságába, és olvastak. A Napló is vacogva beszélt és bizonytalankodva jelent meg.
De azért máig is ezekből a lapokból tudjuk idevágó ismereteinket, amely szerint
március 15-én, a vészes éjszaka után harmadik napra, Szegeden már megtartották
a hetipiacot az Oskola, Oroszlán és a Kereszt utcák találkozásánál, ahol szárazon
maradt egy kis kövezet. Ez a pont hét méterrel magasabb volt, mint a gázgyár környéke. S itt árusították nénémasszonyék, a tisztelt kofahölgyek, a későbbi Sótörő
Gyömbér Katák a tojást, a paprikát, a sajtot, a vajat, a szalonnát, a füstölt húst,
a babot, a papucsot, a kisszéket, a gyufát, a köcsögöt, a tejfelt.
És tíz nap múlva a környék árusaiból vásár tömegeit össze Szegeden. Igen nagy
volt a kínálat, s a szegedieknek igen kevés a pénzük. Vízből kihalászott végvásznak,
kelmék kerestek gazdát, és rengeteg élelem. A kormány engedelmével ötven bála
szűzdohány is vásárra volt dobva, az eldohánytalanodott szegediek kisegítésére, mert
anélkül egy pofa bagót nem ért akkoriban az a nagyon elszomorodott élet. Egy
csomó dohány ára egy krajcárba került, így érthető, hogy nagy kelendősége volt a
búfelejtő füstölni valónak. Hanem a piac a dohányon kívül, amit az állam árusított,
olyan drágán kínálta a portékát, hogy a város rendőrkapitánya csak kijelölt árusoknak engedte szabályozott árfolyamon az élelmiszereladást. A félszárazon maradt
utcák üzlethelyiségébe az első nyolc-tíz nap alatt kezdett visszaszivárogni az üzleti
élet. A suszter egy boltban árult a kenyeressel, órással, kalapossal, szivarárussal.
A város további életmegnyilvánulása volt az első víz utáni közgyűlés. A régi
Hungária vendéglőbe száraz lábbal be lehetett lépni, a városháza kapuja alá csónakon is csak úgy, hogy az utasok elfeküdtek a fenekén. Azt pedig mégiscsak méltatlannak tartotta a tekintetes magisztrátus, hogy a tanácstermet az ablakon keresztül
közelítse meg és hagyja el. A régi Hungária termében pedig a király fogadásának
ügyében dugták össze fejüket a harmincöt városatyák, akik Dáni Ferenc főispánnal
együtt mindenekelőtt könnyekre fakadva sírták el magukat, mert az ősz apostol így
kezdett beszélni: „Mindenünket elvesztettük, koldusok vagyunk!"
Hanem ekkor Reizner János, mint a város pennája, azaz főjegyzője, a későbbi
könyvtáros és monográfiaíró, életrevaló javaslattal állt elő: „A mi dolgunk az árvédelmi vonalat azonnal megépíteni, hogy leszáradjon a városról a víz. Ugyanis a
Tisza tovább árad, s az átszakított gátak résein át állandóan rajtunk tanyázik minden ú j hullám hetek óta.
Tovább: legyen Szeged megyeközpont,. hogy ezzel is megerősítse magát. S főképpen: a város fölépítésére nyújtson az állam tízmillió forintos hosszú lejáratú
kölcsönt, s ennek fölhasználásához létesüljön kárbecslő bizottság, építési bizottság,
élelmezési bizottság.
Mert ha a kormány nem képes Szeged megújulásához segédkezet nyújtani, akkor
jobb, ha már most szétszaladunk, s letöröljük városunk nevét a térképről. Mert a
magunk erejéből nem leszünk képesek hajlékot emelni, méltót a fejünk fölé."
41

Huszonnégy nap múlva nyilatkozott először a miniszterelnök Szeged ügyében a
parlament előtt. Elsőrendű feladatnak Szeged víztelenítését tűzte ki, mert mint
mondta, addig tervezni sem lehet. És a víz elapasztásának műveletéhez 600 ezer
forintot utalványozott ki.
A szegediek nevében Mikszáth kiáltott föl, hogy a kormány fölöslegesen dobálja
súlyos százezreit a vízbe, amely a maga lábán is elmegy, ahogy bejött a városba.
És már úgysem csinálhat nagyobb kárt, hiszen Szegedből csak a falut vitte el, a
város, ami téglából épült, lábon maradt.
Végül is a város körülfalazása és a vizek leszivattyűzása 1 millió 200 ezer forintjába került az államnak, ami egytizedét jelentette az összedőlt Szeged értékének.
Szívták érte a fogukat azok is, akiknek egy ütet taplójuk sem veszett a vízbe. S az
éjjel-nappal gőzgéppel hajtott százhúsz szivattyú csinálta városszerte az apasztást.
A gépek között működtek Angliából hozott nagy kapacitású szivattyúk és kis képességű hazaiak, holmi centrifugáiszivattyúk, amik azért tették a magukét. Szállították
ki a Tiszába a pocsolyás, algától megzöldült, bűzös vizet június 8-tól augusztus 25-ig.
Harminchárom millió köbméter vizet kanalaztak ki a bekerített város területéről.
Ez a mennyiség átlagban három méter magasságban lepte el a körgáton belüli város
területét. Augusztus 25-én mondhatta el a város, hogy ki van az összes hazai vizekből. De ekkor a Tisza még mindig olyan magasan járt, hogy bármikor visszalátogathatott volna a városba.
Mikszáthéknak ezúttal nem volt igazuk, mert azokban a vizes évjáratokban a
Tisza a maga jószántából évekig ott lakott volna legszebb városának a helyén,
Szegeden.
79 nyarán is több nagy nekigyürkőzéssel ú j r a megbontogatta volna a gátakat, de
így tett 80-ban és 81-ben is.
Az országgyűlés május 12-én mozdult meg hatályos törvényjavaslattal Szeged
érdekében. Legelőször egy királyi biztos kinevezéséről rendelkezik, másik fontos
pontja a városrendezés érdekében való kisajátításokról szóló paragrafus.
Tisza Kálmán miniszterelnök az öccsében, Tisza Lajosban látta a királyi biztos
legfőbb letéteményesét. A királyi biztos pedig mindenkor az uralkodó személyének
képviselője, minden hatóság fölött áll, s intézkedéseiért csak a király meg a minisztérium előtt tartozik felelősséggel.
A kormánynak ezt a döntését a szegediekkel egyetemben Mikszáth sem nézte jó
szemmel: „ ... A sors nem büntetheti meg annyira Magyarországot, hogy Szegedet
ú j r a tönkretegye. A sorsban van annyi becsület, hogy egy rókáról két bőrt nem akar
lenyúzni, vagy ha igen, nem nyúzatja két vargával. Két Tiszát nem mér ránk egyiptomi csapásul, elég nagy kereszt volt az az egy is, amely elöntött b e n n ü n k e t . . . "
A Hivatalos Közlönyben június 4-én nevezik ki Tisza Lajost királyi biztosnak,
azonban a szóbeli hír megelőzte a kinevezést, s itthon bosszankodtak rajta, de különösebben senkit sem lepett már meg.
Kossuth Lajos Bakay Nándor 48-as képviselőjének így ír a száműzetésből: „Nem
ismerem tehetségei mértékét, de nagyon jeles embernek kell lennie, h a Magyarország minden felhasználható kapacitásai közül éppen saját édes öccsét szemeli ki
a miniszterelnök e nehéz feladat megoldására... Lehet, hogy igaza v a n . . . Tisza
Lajosnak nagyot kell cselekednie, hogy bebizonyítsa: a saját képessége állította
gátra, s nem a k o n j u n k t ú r a . . . "
Szeged nyugtalankodott, s a lapok, benne Mikszáth, nyíltan hangot adott ellenérzéseinek, miközben tárgyilagosnak mutatkozik: „Ide egy nagy energiájú, nagy
tehetségű ember kell, aki a régi, s a világ legdemokratább városában magasan a
többi fölött tud állni."
. Tisza Lajos miniszter is volt már, talán azért tették ide, mert m a j d nem fekszik
le a mostani minisztereknek, hiszen minden miniszter csak addig az, ameddig a
bátyus, Tisza Kálmán miniszterelnök akarja.
Szeged demokrata város, ezért a helybéli biztos netán nem imponálna neki
ebben a minőségben, mert a legkisebb szegedi polgár is egyenlőnek t a r t j a magát a
legnagyobb szegedi polgárral. Mindazonáltal Tisza Kálmán öccse felmagasztosításá42

ban az országgyűlés előtt úgy csinált ágyút, hogy a meglevő lyukat körülöntötte az
abszolutizmus ágyúöntvényével.
így teremtődött meg a királyi biztosság, azaz a kiskirályság Szegeden.
Pedig szegény Szegednek nem úrra lenne most szüksége, hanem okos emberre!
S Szeged a kormánybiztosság fogalmát Ráday Gedeon gróf ittlakása óta ismeri.
Annak nem valami dicső feladata volt az alföldi betyárvilág fölszámolása. így a
királyi biztosok között egyelőre nem sok különbséget tettek Szegeden.
Mikszáth sem népszerűsítette Tisza Lajost. „Igazi gentleman, sportsman és nőhódító; múltja gazdagabb pikáns kalandokban, mint komoly törekvésekben... arany
középszer . . . párbajozott, lovagolt, részt vett megyei rókavadászatokon.
Egyelőre nem várhatja, hogy tekintélyét hamar megszerzi ebben a dolgos városban, ahol nem sokra becsülik a múltbeli és mai nimródokat, azaz vadászokat, akik
dologtalanul, reggel Csöngőién nyulásznak, délben Szatymazon r ó k á z n a k . . .
. . . Előre tudjuk, társadalmi életünkben majd nem vesz részt, mert hatalmasabb
ő mint egy fejedelem — uralkodik, ahelyett, hogy kormányozna."
Űri passzióját a megérkezése körüli fogadtatásnál megmutatta. Követelte, hogy a
királyt megillető pompát adják meg neki. Amikor minden hatóság a tisztelgő látogatáson elvonult előtte, észrevette, hogy a közös hadsereg képviselőjétől nem kapta
meg a kijáró tiszteletet.
Még aznap átírt a temesvári hadtestparancsnoksághoz, hogy a király személyének képviselője tekintélyében csorbulás esett, küszöböljék ki.
P á r nap múlva a királyi biztosság épülete előtt már közös bakák adták az örökös díszőrséget, a legforróbb nyárban is csákóban és waffenrockban, azaz harci
menetöltözetben.
Tisza Lajos idomította a demokrata szegedieket, hogy mekkora úr a királyi
biztos. Éjjel az őrök előtt bemenőknek guter Freund (azaz jóbarát) — jelszó volt a
szabad út megadásának kulcsa.
Egyik szemfüles újságíró pajzánul megjegyzi, hogy jó barátnő jelszóval kopogtattak-e az ajtóján?
Egyébként a királyi biztosságon, a régi Zsótér házban (mai Virág cukrászda)
tizenkét szobás lakosztálya volt Tisza Lajosnak, s havi ezer forintos fizetése. E mellé
beosztott mérnököknek négyszáz korona. A szegediek részéről mellé adott tíz tanácsnoknak napi tíz forintot, a többi gondosnak s esküdtnek öt forintot fizettek. Egy jó
ácslegény vagy kőműves is megkeresett ebben az időben három forintot, a napszámosok egy koronát.
A kormánybiztos nem jött üres kézzel. Hozta az országgyűlés jóváhagyott törvényjavaslatát, amely hatáskörébe utalja a legfontosabb ügyeket.
A város rekonstrukciójának tervét az idő rövidsége miatt nem akarták megmutatni az érdekelt lakosságnak. Nehogy valami demokratikus kupaktanács vitája
miatt rászakadjon a tél a födél nélküli városra. Annyira siettek a tervekkel, hogy tíz
nap alatt kellett volna a szegedieknek megammenolni az ú j város terveit.
Ez kivihetetlennek látszott. Azért az egyesült népkörök hatvanas bizottsága nagy
ambícióval és energiával végigrágta magát a szövegekkel kísért műszaki rajzokon, és
észrevételeit írásban rögzítve közölte a királyi biztossal.
A sietősnek egyéb okai között lapult meg a félelem a lakosságtól, amely majd
régi portáinak kisajátítása miatt tömegesen szembefordul a rendeletekkel.
Mire leért a királyi biztos, az egykori utcák nyomvonalain a félig fölszáradt
sárban frissen ácsolt deszka járókon közlekedett a gyalogos polgárság. Hanem a mélyedések pocsolyáit nem szívhatták ki a legokosabb angol szivattyúk, sem a huncut
német centrifugális gépokosok. Maradt bennük a békáknak elég kuruttyoló hely.
De hát ez vigasztalta a szegedieket ezernyi gondjaik között, ők szolgáltatták szomorúságukhoz a zenét. Nekik nem tiltotta senki. A kávéházi, vendéglői cigányzenekaroknak a város magisztrátusa megtiltotta a muzsikát. A munka nélkül maradt
híres Gilangó prímás és még a prímások tucatjai, seregnyi bandatársukkal együtt
úgy kiszáradtak a vízből, hogy csak vályogvetéssel kereshették meg a mindennapi
betévőjüket. A szegediek szívlelték a saját cigányaikat, s ahol tudták, támogatták
43

őket, hisz a cigányok is ragaszkodtak szülővárosukhoz, nem szaladtak el a nagybajokban a virágosabb mezők kínálta könnyebb élet után.
A királyi biztosság a mérnökök legfőbb emberének Lechner Lajost hozta Szegedre. Az ő kezéből került ki az Andrássy út és még több országos objektum.
Műszaki karával a főreálgimnázium épületében nagyon csöndes heteket töltvedolgozott.
Kossuth Lajos turini száműzetéséből Bakayhoz írott hosszú levelében mondja el.
aggodalmát a szeretett Szeged város újjáépítéséről. Sok hasznosnak tűnő tanáccsal
szolgált, amik korszerűtleneknek, közhelyszerűeknek minősültek a mérnökök számára.
Azonban a 48-as érzelmű szegediek kegyelettel fogadták a szent öreg intelmeit.
Százig való ú j magánház bejárata fölött szakállas Kossuth-szobor tanúskodott az:
örökölt szellem fölött.
Mikszáth a lakosság izgatottságát olvassa a műszakiak fejére, hogy alusznak,,
hogy hónapok óta semmi sem történik, csak a nagy mozdulatlan csönd, a békák,
vartyogása és a hangos építési tilalmak ülnek a várgson. Tiltják, hogy ne m e r j e n a.
saját portájára senki hajlékot emelni, mert a nagy ínségben az a szegénység alkotásává lesz, s ettől falubbak leszünk, mint voltunk. A koldus nép tömege a maga erejéből csak nyomortanyákat emelhet.
„S talán a víz futotta letarolt portánkat se tudhatjuk magunkénak ezután, a h o l
a megmaradt egykori eperfánk alatt nagyapánk a térdén lovagoltatott bennünket?"
A Lechner keze alatti gárda, tizennégy mérnök és egy sereg műszaki rajzoló,,
akármilyen csöndesen, éjjel-nappal mérte, centizte, araszolta a várost. Ekkor még:
sok helyütt óriás tócsák álltak az utcákon. A munkához Bainville ötven évvel korábban készült részletes várostérképe szolgált alapul.
A 122 elsőrendű és 762 másodrendű háromszögelési pontokra függesztett m é r n ö k i
hálók között feszült már a város egész belterülete, amiből 160 utca, tér rajza bontakozott elő. A középületek, a vasút és más objektumok hibátlan elhelyezése céljából',
további tizenegyezer mérőpontnak a fölvételére kerített sort Lechner műszaki g á r dája.
De a kisajátítási tervek is itt készültek a királyi biztosság műszaki osztályán.
És a város egész jövőépitésének elvi vázlata, ennek szabályozási, rendezési és kiviteli terve itt formálódott a mérnökök kezében. Júliusban kezdték rajzolni és szeptemberben készen álltak a legfontosabb tervek.
Az utcahálózatok kialakításánál az esztétikai és a közlekedési kívánalmakra,
egyaránt nagy gonddal tekintettek. A kis- és nagykörút a Tiszára kanyarodik, s ezeket négy nagy és három kis sugárút kapcsolja össze. Közöttük terek, parkok ékeskednek.
Az utcahálózat rendszerét a mérnökség három építési körzetre osztotta. Az elsőkerület a belváros. Itt csak kőből, betonból, téglából szabad építeni.
A második és harmadik kerületben a Tisza 0 pontja fölött 8 és fél méter magasságig csak téglából szabad falazni. A fölött használható a vályog is.
A körutakon csak oldalházak épülhetnek, a kiskörúton belől csak emeletesek,
azonban kétemeletesnél magasabbat építeni tilos. A zsindelyt és a nádat b á r m e l y
körgáton belüli épület tetejéhez használni tilos.
A tízmilliós állami kölcsön, amelyért Reizner János fölírt a kormánynak, a városrendelkezésére állt. A városnak nyújtott állami hitelből épült a börtön, laktanya,.
készült az utcák feltöltése és a belső partfalak kialakítása. Továbbá a csatornázás,,
a közművesítés: víz, gáz, villany; összesen 4 millió 200 ezer forintnyi összegben.
Teljesen a város költségére épültek az óvodák, iskolák, a tanácsháza, a színház,
kórház, szivattyúházak, járdák, templomok és plébániák, mintegy másfél milli6
forintos költséggel.
Az akkori ú j színház 450 ezer forintjába került a városnak, Alsóvároson egy
parasztház átlagban 2 ezer forintba.
44

A magányosok tizenöt éves adómentességgel az első öt évben 9300 házat építettek föl, aminek az értéke 23 millió forintra rúgott.
A megrendelő városnak és a hozzáértő Lechner mérnöki karának arra is nagy
gondja volt, hogy a városrészek egykori hangulatát a zsinórban kiparcellázott utcákkal, mérnökileg rárakott épületekkel agyon ne nyomják. Ezért a hagyományos napsugárdíszeket megtartották a húsz fajta típustervek többségében, s igyekeztek a
használatnak megfelelő nagy portákat és kapuzatokat is a gazdálkodók és iparosok
rendelkezésére kiszabni.
Egy-egy városrész 10—20 típustervből válogathatott, építkezhetett. Hanem az
építtetőket az 5%-os kölcsön annyira megerőltette, hogy az első tíz év alatt tömegével tönkrementek a kisemberek. E tény szülte Kőtsönös Rókus valóságos és vicclapi
alakját. A zárgondnokságok utcahosszan adtak bérbe az árverések révén elgazdátlanult házakat, legtöbbször a volt tulajdonosoknak. Húsz-huszonöt év is eltelt, amikorra anyagilag egyensúlyba kerültek az államkölcsönös házak és a tulajdonosok.
A kisajátítással, ahogy várták, nagy bajok keletkeztek. Igaz, érzelmi akadékoskodásból is, de ezek nagyon hátráltatták a munkát. A ravasz szegediek, Mikszáth
szerint, ezen úgy segítettek, hogy mindegyik kisajátító bizottság mögött ott állt egy
Regdon Maris, aki, ha a régi telektulajdonos nem fogadta el az ú j telket, s violencia
támadt, előállt azzal, hogy ő igényt tart a vitatott portára. Ekkor már a károsult is
értékelni kezdte a portát, és belegyőződött a tekintetes bizottság döntésébe
Ment is aztán az átportásítás, akár a folyó! Az egész mechanizmust Lechner
. négy mérnökkel, öt technikussal és fél tucat hivatalnokkal végezte. Közben a saját
irodája tervezte a Mars téri kaszárnyát, a városházát, a jogi kar épületét, a szegények házát, a pénzügyi palotát vagy ahogy a nép nevezte, a finánciát, a postapalotát,
az igazságügyi palotát és a törvényszéki palotát.
A város jellegutcái, jellegházai, palotái követendően állták körül a későbbi korok építői előtt a nyomvonalakat, szinte őrködtek a fölött, hogy melléjük, közelükbe,
tájukra vályogkulipintyókat ne építhessenek. Mintegy predestinálták a jövő városának jellegét a további korszakoknak is.
A terv bírálói szidták a várost. Elmondták nagyzolónak, kölcsönkért pénzekből
világvárossá festető képe miatt. Jót nem akartak mondani róla. Voltak azért a terveknek szerelmesei, akik az épülő Szegedet nem is tudták másképp megidézni, csak
palotás városnak, alföldi metropolisnak, a Tisza fővárosának.
A kikúpálódással tényleg együtt járt bizonyos fajta városi nagyzolás. A szegedi
pusztulás hírére tucatjával ajánlkozott a külföldi tőke és ipar. Építészek kínálták föl
színházra, hídra a szolgálataikat. Természetesen tudva azt, hogy itt nagy pénzek
forognak kockán.
Ez a hír tetszett a királyi biztosságnak és a városi magisztrátusnak is, amely
ugyan nem tudott a helyzete magaslatára emelkedni, mert Tisza Lajos és környezete
nem nagyon kérdezte meg a város urait elképzelése felől. Hanem á királyi biztosnak
hízelgett, hogy a közúti hidat az akkorra már elhíresedett Eiffel mérnök tervezte.
Legalábbis akkor ez volt a hírverés, s nagyon kellett a szegedi kivagyisághoz a
francia mérnök neve. Miközben egy árva magyar gyerek, Feketeházi János is megpályázta a szegedi híd tervét, de neve nem volt elég előkelő, elutasították. Feketeházi sok munkát, időt, erőt fektetett a tervezésébe, s hogy a bánatpénzét visszanyerje, tervét eladta Eiffelnek, aki ráütötte pecsétjét, úgy küldte be a építési minisztériumnak. így már megvette a magyar bíráló bizottság Feketeházi tervét, hiszen
r a j t a volt a külföldi firma.
Az újjáépítésre fordítható milliók hírére a külföldi munkások és műszakiak is
betömegeltek a városba. Ugyan a mi építési vállalkozóink is hívtak Lombardiából a
folyószabályozásban, annak földmunkálataiban járatos olaszokat ide, partot magasítani, városi talajszintet kordélyos kubikmunkával feltölteni.
Csak az utcák közvetlen nyomvonalaiba hordták a magasító földet öthalomról.
A nagyobb terek és udvarok feltöltését meghagyták a késői unokáknak örökségül.
Hanem a százhatvan utcának, útnak, körútnak a feltöltéséhez is sokmillió köbméter
föld megmozgatása, szállítása vált szükségessé. Míg ez a művelet folyt, az öthalmi
45

kel nem foglalkozott, pedig ő elfogulatlan tudott volna lenni. Ezt a föladatot a királyi biztosság miatt nagyon is funkciónélkülivé vált városi magisztrátusra bízta.
Azok bölcsen és igazságosan láttak a hitel és segély méltányos fölosztásához, ami
hallatlan nehéz munkának számított, mivel az esetek nagyobb részében látatlanból
dolgoztak. És a házas, portás, ingatlannal bíró lakosok annyira taksálhatták értékeiket, amennyire éppen kedvük tartotta. Nem is beszélve az ingóságokról. Mi érték és
értéktelen kacat létezhet egy-egy háznál.
A kárbecslő bizottság pedig legtöbbször szóbeli bevallás alapján kellett, hogy
döntsön és igazságos legyen. Ezt a következő tarifák alapján végezte:
1. Mindenki csak az ingatlan értékének az 50 százalékáig kaphat államkölcsönt.
2. Tízezer forintnál nagyobb kölcsönt senki sem kaphat.
3. A legszegényebb néposztály, s ez a város nagyobb része, akinek minden ingatlana egy üres külvárosi telek, ezer forintnál nagyobb kölcsönt nem kaphat.
Teljes kártalanításban senki sem részesülhetett. A bevallott, s tanúk által hitelesített veszteséglistákat kifüggesztették a városházán, s a benne foglalt adatok ellen
harminc napon keresztül apellálni lehetett.
Ha a kárvallott kapzsiságból, vagyonvágyból a többi szegénnyé lett rovására
nagyobb összeget követelt a tényleges kárnál, s ez bebizonyosodott, kizárták az egyáltaláni segélyezésből, hitelfolyósításból. Ez nagy tétnek- számított, s inkább a valóságos érték alatt állapították meg az összegeket.
Szeged szerencsétlensége Európa életének szerencsés pillanatában zajlott. A t á r sadalmakat sem háborúk, nagy járványok, vészek nem gyötörték, a közvéleményt
nem foglalkoztatták, s örök adakozásra való készségét nem hervasztották. Maradt a
figyelemből Szeged számára is elég.
Amikor a világ valamennyi országának valamirevaló újságja a hetvenezer h a j léktalanról eljajdította magát, egyszeriben megnyíltak a szívek, s erszények. Ehhez a
föltételhez szorosan hozzátartozott az is, hogy a harmincöt adakozó ország valamennyijében éltek külföldre szakadt hazánkfiai, netán szegediek is, akik szomorú
szemmel néztek hazafelé, s elindították a nemzetközi segélyezés űrlapját. A fölsorolt
országokból tizennyolc európainak számított, s ezek közül is Ausztria adott legtöbbet,
kereken félmillió forintot. De Németország is letett Szegedért közel négyszázezer forintot. S adott Oroszország, Románia, Szerbia, Törökország is.
Ázsiából Kína közel félmilliót küldött, továbbá Japán, Kelet-India, Perzsia segített Szegednek kievickélni a vízből. Afrika sem dugta be a fülét. Egyiptom, Algír,
Tunisz húszezer forintot tett le segélyezés címen.
Amerika hetvenezer forintot gyűjtött. Onnan is Argentína, Kuba, Columbia,
Haiti, Mexikó, San-Salvador, Uruguay adtak a legtöbbet.
A franciák a tőlük megszokott könnyed nagyvonalúsággal nyúltak Szeged megsegélyezésének ügyéhez. Előzékenységük okát már a gyűjtésre való felhívásban közölték, amely szerint 1870—71-ben, amikor 300 ezer francia katona német fogságba
esett, a magyar nemzet segélyakciót indított érdekükben, s háromszázezer frankot
küldött Párizsba. Elérkezett hát a pillanat, amikor a franciák leróhatják hálájukat a
magyarok iránt. De sokat segített az ügyön a tény, hogy a már tekintélyt szerzett
Munkácsy Mihály védnökölte a francia gyűjtés eseménysorozatát.
Március 30-án volt az első hangverseny Szeged érdekében, ahol Hubay Jenő és
Agházy léptek föl. Némely hangversenyhallgató egy-egy belépőjegyért ezer frankot
is letett ez alkalommal.
Április végén a Hotel Continentalban nagy bálát rendeztek Szeged javára, amely
hatvanezer forintot jövedelmezett. (Harminc darab parasztháznak az építési költségét kiadta volna.)
Június 7-én a Figaro szerkesztősége az Operaházban rendezett egy ünnepséget.
Híres zeneszerzők és előadóművészek vettek itt részt, melynek a meghívóját Zichy
Mihály rajzai díszítették. Ugyanekkor még külön adakoztak a francia írók, mivel a
-szerzői jogdíj törvénytervezetét a magyarok fogadták el elsőnek a világon.
Azonban Belgium sem maradt el, Brüsszel is kitett magáért és London az angolok méltóságának megfelelően nyújtotta anyagi támogatását.
48

MENTÖOSZTAGOK

BONTJAK a v á r a t

KÖLTSÖNBÖL ÉPÜLT „NAPSUGARAS" HAZAK

: A világ mindösszesen valamivel több mint kétmillió forintot áldozott Szeged
föltámasztásához, ami a teljesen fölépült város értékének mintegy 1/16-odát tette ki.
A város hálája több körútszakaszra írta fel az adakozó országok fővárosainak
nevét, s máig így örökíti generációról generációra idevágó emlékeit.
A víztől elfutott szegedi tízezrek az újjáépítés időszakának végére teljes számban itthon seregeltek a tápláló Tisza-anya ölén.

SZ. SIMON

ISTVÁN

A város új arca
Majdnem minden gondolatomat, érzésemet és látomásomat elmuzsikáltam én
már kedves Szegedemről az újságírás szétszórt lapjain, így, mire a Tiszatáj megérintett egy vallomáskéréssel, szinte üres tarisznyával állok itt. Álldogálok és spekulálok,
mert úgy vagyok én már fölfogadó városommal, mint egy régi és nagy szerelemmel:
ellopta már valamennyi jelzőmet, kizsigerelte minden találékonyságomat.
Nem is nagyon tudom, ki kezdte, s pontosan mikor. De hogy a csábító a város
volt, az bizonyos. Talán az első tanulmányi kirándulás, amikor elhoztak bennünket
szigorú tanáraink várost nézni? A rakpart kőkorlátján szalonnáztunk és végigtereltek bennünket múzeumi termeken, fölvezették tekintetünket a palotasorokra, s villamoson mentünk a rókusi állomásra... De hiszen ez csak a bemutatkozás volt.
Inkább a beköltözés? Amikor a diákos betyárbútorral bevackoltam magam a kollégium vaságyára..., amikor városlakó l e t t e m ? . . . De ez sem igaz. Hiszen akkor még
nagyobb gond volt,:hogy miként lehet eljutni az Ady térre és hol árulják a jegyzeteket.
Nem, ez nem úgy kezdődött, mint a szerelmi sztorik: meglátni és megszeretni.
Ez a szerelem évgyűrűkből kerekedett. És bolyongásokból. Hol erre, hol arra nyílt
rá a szemem. Megláttam a várost, mint egy érett szép kacér asszonyt, amint hajnalban kilép a Tiszából és megtörülközik a reggeli nap aranyában. Aztán meglestem
déli rekkenésben, amint magát kelletve heverészett platánok árnyékában és lombcsipkék babráltak az arcán. Az éjszakában sejtelmesnek mutatta magát, mint valami
áttetsző, hosszú ingben. Nyáron nyitott blúzzal, ringó szoknyában, télen fehér prémstólával jött elő, ősszel kicsit kócosan és álmosan, tavasszal pedig virágokat tűzött a
hajába, mint egy szép cigánylány. Hol kenyérillattal kínált, hol virágzó hársak nehéz
szagával, hol halk muzsikával, hol sikító villamosok csörtetésével...
De még ez sem volt szerelem, csak folytonos rácsodálkozás. Akkor még nem
tudtam, hogy a városnak lelke is van s valóságos emberi tulajdonságai. Milyen
gyöngéden tudja átölelni az embert. Soha és sehol nem éreztem a fizikai és emberi
befogadás e meleg hajlandóságát. A marasztalásnak ezt a szótlan és leküzdhetetlen
erejét. A megnyugtatásnak ezt a mindenfelől áradó méltóságát.
És még csak ezután, lassan és folyamatosan ismertem és szerettem meg szellemi
atmoszféráját. Történelmét. Ez lett a pecsét. A város szellemi és történelmi ragaszkodásai, a mindig újrakezdés képessége, a meg nem értéssel szembeni tartás, a haladás iránti fogékonyság... A sohasem harsogó, de mindig elegáns szellemiség. Az a
finom és halk tónus, amit Dugonics András, Kálmány Lajos, Vedres István, Tömörkény István, Juhász Gyula, Móra Ferenc, Nyilasy Sándor, Tápai Antal, Szentgyörgyi
Albert, Mészöly Gedeon, Szőkefalvy-Nagy Béla, Sőtér István, Straub F. Bruno kézjegyei képviselnek a város szellemarcán.
4 Tiszatáj

49

Mint látják, én nem tudok Szegedről elfogultság nélkül beszélni. Életem első
igazi városélménye. Jó sorsom terelgetett, szerelmekkel, munkával, barátokkal, hivatással, felelősséggel ajándékozott meg, szellemiségének sugarainál nőtt fel az öntudatom. E harmincéves szerelemben sohasem kísértett meg a hűtlenség. Nincs csábítás, ami lebírná ezt a gravitációt. Ha haragszom rá, indulataimon akkor is átsüt
a szerelem.
1.
Hanem én most arra vállalkoztam, hogy felmutassam Szeged mai arcát, vonásait. Azt a karaktert, amely a nagy víz után kezdett bontakozni, de átbeszél egy
egéez századon, és valamit súg a jövendőnek is.
Kezdem pedig azzal, hogy Szeged városélete sohasem ismerte az arányos fejlődést, századok és generációk alkotásainak nyugodt és kellemes egymásra sorakozását.
Első nagy városrendezője a víz volt, a katasztrófa. Itt hiába keresnénk nagy történelmi stílusok ujjlenyomatait. S folytatom ott — mert ez nékem régi mániám és
egyebütt is elmondtam már —, hogy hiába fészkelt be a köztudatba az a frázis, m i szerint „Szeged szerencséje tragédiájában rejlik", ezzel sem érzelmileg, sem gondolatilag nem lehet azonosulni. Nincs mivel szembesíteni. Mert bár igaz, hogy az ú j j á épitőkre a kor leghaladóbb építészeti elvei hatottak, a víz mégis csak történelmet
mosott el. S hangulatokat, amelyeket már csak régi metszeteken, megsárgult fényképeken tudunk megidézni. Máskülönben pedig: régi korok nemzedékeinek megpróbáltatásai, küzdelmei megvámolják az utókor örömét is. Tehát Szeged életéből építészeti korszakok maradtak ki vagy vesztek el, mert történelme úgy alakult, hogy az
evolúció mindig kis időhatárok közé szorult. Volt egyszer a nagy újjáépítés, s jött az
első világháború; pár évig tette a szépet Szegednek az ellenforradalmi korszak, m a j d
belezuhantunk a második világégésbe és annak minden szegénységébe. A felszabadulás után pedig a „bűnös város" leckéztetése következett, s az első szabad évtized,
amelyben mindenfelé az építés zajaitól volt hangos az ország, itt meglehetős csöndességben telt el. Most pedig, és visszalesve jó másfél évtizedet, kapkodjuk á m a
lábunkat, hogy hasonló várostestvéreink után nyomakodjunk!
Ilyen „szükségkorszakokban" telt el az utolsó száz esztendő. Ennek természetesen megvannak a maga előnyei és hátrányai is. Az előnyök között sorolhatjuk a
rendezettséget, ami máig is egyik legszebb ékessége Szegednek. Egy város, amelyet
körzővel, vonalzóval és korszerű megfontolásokkal újraszerkesztettek. Széles utak,
nagy terek, parkok, egymáshoz organikusan kapcsolódó városrészek, a természeti
szépségek beillesztése a m ű b e . . . egységes építészet, elegáns városkép, jó közlekedési
lehetőségek... Szinte családias közelség egymáshoz és a közösségi fórumokhoz, a
városközponthoz... Minden út egyfelé tolul, oda, ahol az esztétikum s ű r ű s ö d i k . . .
De r a j t a is marad egyszerre valamennyi ilyen korszakának minden gyöngesége
is. Valósággal berekesztették ide az újjáépítés buzgalmában a belvizet, onnan örököltük a pincelakásokat, a földutak százkilométereit, a nyitott csatornákat, a belvárosi
elegancia mellett a külső városrészek kommunális nyomorát, bizonyos intézményrendszereink bekerítettségét, újabban a panelépítkezés egyhangúságát és a dobozlakásokat . . . Meg azt az ezzel mindig együtt járó átkot, hogy városrészek és közművek egyszerre jutnak el a végelgyengüléshez, s olyankor ismét korszakos nekifeszülésekkel tudunk csak lendíteni a ránkzúduló bajokon.
Itt egyszerre követelődzik minden! A Belváros megkopott, elvesztette eredeti
derűjét, délies hangulatát, mindenütt kőműveskanálért sóhajtozott a vakolat. Az utak
nem bírtak a rettenetes forgalommal, föl kellett dúrni az egész várost. Az ú j építkezések és a városüzemelés általános biztonsága csatornahálózatért kiáltott. Elaggult
a színház, a rakpart, pókháló terem a régi Hungáriában, s közben tízezerszám kell
lakásokat gyártani.
Föloldhatatlan és nagy ellentmondások! Talán sosem éri meg ez a város, hogy
minden gondjai között egyszer is gazda legyen, mert szükségszerűségek tömege kormányozza a várospolitikát, a városfejlesztést.
A terv, melynek alapján 1879-től újjárakták ezt a várost, egyszerre volt nagy50

vonalú és kicsinyes. Bálint Sándor írja róla: „Lechner európai példaképe Haussmann
párizsi városrendezése v o l t . . . A feudális időből származó városmagot, amelynek
reprezentáns alkotása a vár és a templom, a nemesi palota és a céhbe tartozó kisipari műhely, most körülveszi a burzsoázia övezete a maga üzleteivel, bankjaival,
bérpalotáival, a modern városi élet színhelyeivel... A külső övezetre, a modern városi proletariátusnak a perifériákon elhelyezett bérkaszárnyáira, tömeglakásaira és
gyártelepeire azonban nincs kellő gondja." S vajon számonkérhetjük-e ezt a múlttól?
Csak korrigálhatjuk. De ez a korrekció — nevezzük csak annak, még ha legalább
akkora korszaka is a városfejlődésnek, mint az újjáépítés volt! —, ez ismét r a j t a
hagyja a városon nehéz bélyegeit. Mert legyen bár szentségtörés, megkockáztatom: a
tömeges lakásépítés hajráiban újra külvárosokat építünk. Nemcsak Szegeden, Pesten
is meg Fehérváron is, meg mindenütt. Nem lebecsülésből mondom, mert van-e fontosabb még ma is, mint emberi hajlékok ezreit emelni? Ám sejtem, hogy minden
erőfeszítésünkkel együtt csak a ma és a közeljövő szolgálói lehetünk ezzel, hiszen
számomra elképzelhetetlen, hogy ez a mai lakásszínvonal lesz majd a fejlett szocializmus lakásideálja. És Szegeden még meglehet az az örömünk, hogy a panelvilág
egyhangúságát az épületek elhelyezésének ritmusával és a térközök tágasságával,
változatosabb kiképzésével, a városmaghoz való jó csatlakozásukkal, meg a parkosítással sikerült feloldani. Általános adottságai is arra kötelezik, hogy a kor feszítő
gondjait emberszabású megoldásokkal kövesse. Hogy miközben mennyiségi terhekkel
birkózik, ne feledkezzen meg a városi élet minőségéről sem. S jó érzés, hogy ezt az
elvárást a városfejlesztés tengelyébe állították. Ahogyan a város tanácselnöke mondotta egy kerekasztal-beszélgetésen, éppen e sorok írójának: „Olyan európai középvárost álmodunk ide, amely valamennyi ehhez szükséges intézménnyel rendelkezik
s olyan korszerű infrastruktúrával, mely a tervezett lakosságszámhoz képest ideális.
A szakemberek szerint a 200—300 ezres városok a legideálisabbak a magas szintű
kommunális ellátás megszervezéséhez, és ezek tudják leginkább megvalósítani az otthont adó város eszményét. Ha valamely város rendelkezik azzal a lehetőséggel, hogy
ne legyen számozott város a házgyárak világában, az elsősorban Szeged. Meg tudja
őrizni karakterét a fejlődés roppant iramában is."
2.

Hát ez az, éppen ez az, amit mégis történetiségnek nevezhetünk egy város életében, még akkor is, ha az áttekintett idő különben csekélyke az ilyen súlyos minősítéshez. Hogy egy város úgy épül, úgy fejlődik ilyen iramos korszakában is, hogy nem
ejtenek sebeket az arcán, nem szabdalják össze kialakult szerkezetét, és a beavatkozások inkább a kozmetikai sebész munkájára emlékeztetnek, mint a baleseti sebészére. Hogy az a fajta városépítés, amely az arcvonásokat meghatározta, a mai kor
igényei és lehetőségei szerint folytatódik.
Szívemnek kedves példák sorjáznak erre.
Amikor én a városlakó figyelmével kezdtem sétálgatni Szeged utcáin, a Faragó
utcai építkezés volt itt a példa a szocializmus lendületére, meg a textilművek. Kicsivel később kezdték rakosgatni a Marx tér belső oldalán az ú j házakat, majd a Mérey
utca azóta kinőtt kis lakásait. Most ismét megkísérthet bennünket az az önvigasztalás: milyen jó, hogy Szeged nem élvezhette akkor a legfőbb politika pártfogó jóindulatát! Most kevesebb a szeplő, a kozmetikázni való a városképen! De azért az is
igaz: bár maradt volna ránk abból az időből akár tízezer olyan lakás is! Mert ha
csak egyszer lenne tetemes mennyiségi előny, mindjárt előbbre kerülhetne a minőségi megoldások ideje.
Szóval akkoriban azért más volt ennek a városnak a képe, még ha föl is sejlett
azért mindenütt a szépség. A Széchenyi tér parktükrei körül még ott voltak a vaskorlátok; állt a Püspök-bazár, a kopott és pókhálós üzleti negyed a Lenin körúton;
megvoltak a híd két oldalán a vámházak; lompos kis park állt a Rákóczi téren;
deszkakerítés éktelenkedett a mai Sellő-ház utcavonalán; a rakpartra hordták télen
a sáros havat; házak omladoztak az Oskola utcában, a Roosevelt téren; az Aradi
4*

51

vértanúk terén híre sem volt az ú j kiképzésnek; a mai Palánkban öreg házak közé
zárt porták szunnyadtak; ládagyár terpeszkedett az Odessza lakónegyed h e l y é n . . . —
s valahol abba kell hagyni ezt a képletet, mert hosszú-hosszú a sor. Én pedig oda
szeretnék kilyukadni mihamarabb, hogy az a város, amelybe én m á r akkor is olyan
szenvedéllyel beleszerettem, sokkal-sokkal kevésbé volt városias, mégha a víz utáni
újjáépítés nagy jelszavában az az igény szerepelt is, hogy Szeged modern európai
nagyváros lesz. önmagában alföldi embernek maga volt a csoda, de éppen ez a város
nevelt föl azután benne más képzeteket is.
Szentül hiszem, hogy Szeged bájos eleganciáját az utóbbi két évtizedben nyerte
el vagy nyerte vissza. És elsősorban a városmagról beszélek, mindnyájunk lelkének
legnagyobb gyönyörűségéről. Arról a huncut játékosságról, amellyel elbűvöli az e m bert. Tessék csak végigsétálni ma a Belvárosban, mondjuk ezen az útvonalon: ú j
rakpart, Palánk, Rerrich Béla tér, Aradi vértanúk t e r e . . . Vagy egy másikon: Komócsin Zoltán tér, Lenin körút, Dugonics t é r . . . Mondjam a harmadikat? Roosevelt tér,
Klauzál tér, Kígyó utca, Bajcsy-Zsilinszky u t c a . . . S mi ebben a nagyszerű? Erőltetni kell az emlékezetet: milyen is volt ez vagy az az utcarészlet azelőtt? Magyarabban: nem érezzük magunkat meglopva, nem tűnt el semmi felejthetetlen, s ami
ú j nőtt a helyébe, az természetesen van ott! Kezdetben talán kicsit f á j t a szívünk
az Oskola utcai Török-házért; egy kollégám oly szépen siratta el azt a látványt,
amely a színháztól a dóm felé tekintve tárult elénk — de mindez csak olyan sírdogálás volt, mint mikor az örömanya pityereg a lagziban. És fordítva is kérdezhet az
ember: mióta áll az ú j postapalota, a Technika Háza, az olajosok irodaháza, a biológiai intézet, a tarjáni víztorony, a DÉLÉP munkásszállója, a Sportcsarnok, a Béke
épület, a Móra-park szökőkút ja, a Széchenyi téri kandeláberek, az Égő Arany, a
Maros utcai tömb?
Mennyi változás — mégis micsoda állandóság!
Vagy. itt van egy másik nagy téma, a Tisza, amiről már régi leírásokban is azt
olvashatjuk: Szeged főutcája. Ez egy régi szegedi ábránd. Mert melyik városnak van
olyan szerencséje, hogy egy folyó a két vállára veszi? És a folyó lassanként tényleg
főutca lesz. De csak lesz, mert az ilyen régiek emlékezetében, mint én is vagyok,
még fel-felsejlik az a kócos kép, amit a szakadozott, süllyedező régi rakpart jelentett
partravetett tutajokkal, homokrakodással, rozzant úszóházakkal, az újszegedi fövenybányával, a büdös árokkal, veszteglő uszályokkal... Ám Szeged most ú j r a fölfedezi
ezt a természeti ajándékot az ember műveivel. Azelőtt egy sétahelye volt a városnak: a korzó. Most közel megyünk a természethez, lejárunk a Tisza-partra, s gyönyörködünk az ú j rakpart ívében, gyerekeinket le- s föl vezetgetjük a lépcsőn, kezünket belelógatjuk a vízbe, áttekintünk a megújult strand színes nyüzsgésére, kicsit
permeteztetjük magunkat a szökőkút hűvösével, m a j d lesétálunk az árvízi emlékmű
égretörő krómacél íveihez, s még tovább, a régi vasúti hídig, amit mi már csak fényképen láttunk.
És beszélhetünk az ú j lakónegyedekről is, melyekre rátesszük a szürkeség meg
az egyhangúság bélyegeit. Ezzel együtt is inkább nyújtanak városélményt, mint eredetiségükben. Kis, süppedt kertes házak, jellegtelen külvárosi területek helyén nyúlnak el — azzal a nagy előnnyel, hogy már itt sem tudják a lakók, mi volt a vízhordás, a szemetesgödör, az árnyékszék, és valahogy mégis kicsit a természet ölén vannak. Mert ezek a városrészek is csak addig egyhangúak és unalmasak, amíg a kopaszság rettenetébe vesznek. Mikor megnőnek a fák és felcseperednek a bokrok, mikor kigyulladnak a vendéglők és az üzletek fényei, mindjárt több emberséget sugároznak.
Sajnos, tudok azért ellenpéldákat is. Hány csúf emeletráépítés szemölcse éktelenkedik a városarcon; hány jellegtelen épület betolakodott a város legszebb épületegyüttesei közé is! Soha senki meg nem magyarázhatja, mit keres a Kárász utca sarkán, a Dugonics téren az a lakóház, amelynek földszintjén reprezentatív üzleteket
ugyan sikerült berendezni — de épületkaraktert nem lehelték a tervbe. A Horváth
Mihály utca a Fáklya mozi épületének „újszerű" kiképzése miatt elég bánatosan
sírdogál. Az Arany János utcai tömb az ú j szép és rút arcát egyszerre m u t a t j a :
52

éppen a tervezők saját irodaháza a felkiáltójel esztétikai érzékünk ellen! Vagy
látta valaki a Kisszínházat az Arany János utca felől? Megnézték már tüzetesebben
a Nádor utcai magasházat?
Hát ilyenek vagyunk mi. Korrigáljuk, kozmetikázzuk a városarcot kilenc ujjunkkal — a tizedikkel meg kontárkodunk. Mintha olykor-olykor elfelejtenénk, hogy
éppen a rend, a stílusegység és a stílusok harmonikus illeszkedése ennek a városnak
a legszebb varázsa.
3.
Elsírtam, elpanaszoltam én már többször is, de makacsul ragaszkodom ehhez a
mániámhoz, ezért most is mondom: nem jó szülő az egészen, aki nem képzel nagy
jövőt a gyerekének. Ennek analógiáján: városszerető embereknek is meg kell engedni, hogy ne mindig csak a krajcárokon mérjék szeretetüket. Mire f u t j a ma és
mire nem — ez a pénzügyi szakemberek dolga. Várospolitikusoktól, tervezőktől sose
vitassuk el az álmodozás jogát. De mi rászólunk! Mi lepisszentjük és kasszánk áttekintésére utasítjuk azt, aki beleül valami kedves hintába. Pedig ennek a városnak a
falai között írta egy jelesünk, Balázs Béla: „Álmodni kell, álmodni!" A szabadtéri
játékok újraalkotásáról beszélt — a cserevilágban! Persze, hogy nem hallgattak rá,
hiszen még kenyér sem volt, még híd sem volt, még vasút sem volt. De mégis neki
lett igaza. Az intézmény él, virágzik, mert volt türelem a gondolat földajkálására s
egyszer csak pénz is akadt a kasszában. Érvényes lehet ez az általános városfejlesztésre is. Persze, hogy nem léphetjük át az árnyékunkat, de azért annál messzebbre
kell nézni s látni.
Mindig dorgáljuk a tervezőket. Azt mondjuk rájuk: életük főművét akarják
megvalósítani államköltségen. Márvány, üveg, légkondicionálás, szinkrontolmács-berendezés, költséges egyedi megoldások, meg effélék járnak az eszükben. S mi jövünk, nagy piros ceruzákkal, és fél szemünk a terven, fél szemünk a pénzen, s már
húzzuk is a tételeket. Okos, mindennapi megalkuvásaink sorában e g y . . . Mit is akar
az a tervező? Ötven évre előre építkezni, mikor tízezer lakásigénylő áll sorban?
Helikopterállomást, mikor nem tudják befuvarozni a téli tüzelőt a Tündér utcába?
Így, ebben a föl vázolásban ki tudná megállítani a ceruza bölcs lendületét? Hanem az élet másként is felesel ám, nemcsak így. Megépítettük nevezetesen az ú j
autóbuszállomást a Marx téren — s mire elkészült, kinőttük. Nemhogy ötven évre,
ötre sem adta meg a városlakó és ide utazó ember kényelmét. Megterveztettünk egy
könyvtár-levéltár épületet, amit, mondjuk kétszáz évenként követel ki egy ilyen város magának — s bizony, kipirosceruzáztuk azt a „dolgozatot" is, mert a szükség
mindennél és mindenkinél nagyobb úr. Fölújítottuk a kamaraszínházat jó negyvenmillióért, s leszóltuk azokat, akik szerint mégannyival korszerű ú j színházat kellett
volna inkább építeni, mert nem tudtak különbséget tenni fölújítási és fejlesztési alap
között. Pedig milyen jó lett volna most az a színház, amikor a régi nagyszínház
teljes pompájában való helyreállítása van napirenden.
Innen, erről a gyökérről sarjad nekem minden panaszom, mikor a város ú j arcáról és jövő arculatáról beszélek. S talán most éppen nem kedvez az idő efféle beszédnek, hiszen eléggé lefoglalnak bennünket az anyagi előmenetel gondjai — most
mondhatom el: úgy vegyünk s fogadjunk minden városszerető álmot, olyan komolysággal és felelősséggel, hogy azokból jövő teremhet. Igenis építsük be már mai képzeletünkkel a reális jövőt! Ismételjem egy régi példámat? Vedres István 1805-ben
írta meg „A Tiszát a Dunával összve kaptsoló hajókázható tsatorna" alapeszméjét —
s századunk már nem igen térhet ki előle. Ennél kisebb dolgok szószólóinak, tervezőinek miért mondhatjuk mégis azt: fantáziálnak... Pedig a hivatalos várospolitikában is ott áll a tétel: európai középváros. Munkám elvetett néhány ilyenbe.
Brno, Plovdiv, Kari Marx-Stadt, Turku, Lódz, Krakkó, Brassó, Szarajevó
és bizony gyakran kell ehhez az álom is. Nem azért, mintha Szegeden városlakó közérzetemet bármi is komolyan piszkálná. Csupán azért, mert ebben a csillagrendszerben
szeretném még meglátni ragyogásait. Ha már a nagy víz utáni újjáépítőknek ez nem
sikerült, legalább a mi korosztályaink megérjék ezt az időt.
.
,
53

4.

Karakter azért nem születhet csak kőből, mészből, homokból és festékből. Az
ember bizonyára saját képére formálja városait. Minden misztifikáció nélkül van
abban valami, hogy közösségek kivetítik lelküket utcákra, terekre. De fordítva is: a
környezet visszahat a lelki beállítottságra. A városszerkezetről például Bálint Sándor
ezt írja: „Áttekinthető egyenessége mintha a szegedi népnek Tömörkény és Móra
művészetéből is annyira ismert nyíltságát, kerek szókimondását is kinyilatkoztatná.
Épületei, utcaképei legtöbbjének férfias egyszerűsége, klasszikus jellege a szegedi
élet és sors komolyságára, a vízzel és homokkal való küzdelem edzettségére is emlékeztet. A fák és virágok páratlan kultusza a szegedi társadalom természetközelségét, de emberi érettségét is kifejezi."
A földön legalább 1500 olyan várost számlálnak, mint Szeged — s természetesen
mindegyik más és más. Szabó Dezső is rácsodálkozott, mielőtt leírta e szavakat:
„ . . . külön arcot mutat Európa minden városa közt." És ez az, amit minden körülmények között meg kell őrizni. Ezt, a már történelmivé vált és soha sehol nem ismételhető stíluskorszakot, az eklektikának ezt a páratlan csokrát.
Emlékszem arra az időre, amikor sorozatban csináltattuk a táblákat, és épületek,
utcasorok homlokára nyomtuk a különböző minősítéseket, mint „Védett városkép",
„Műemlék jellegű" meg más efféléket. Nevetgéltünk akkor ezen, mondván: ha m á r
igazi műemléket nem igen hagyott a víz, legalább így tüntessük ki magunkat. S bizony hogy két-három évtizeddel bölcsebben erről is másként ítél az ember. Mert
már beleszaladt abba az építészeti közvéleménybe, hogy ez a városkép igenis m ű emlék jellegűvé nemesedett, s minthogy országunkban páratlan ebben a nemében, a
fölfedezés megtörténte után mindjobban magára vonja a figyelmet.
Most látjuk igazán, a nagy belső tatarozás után, hogy micsoda épületeink és
épületegyütteseink vannak! Most, amikor sorra nyílik ki minden utca virága, és
végre megkapták az épületek azokat a színeket is, amelyekben élhetnek, énekelhetnek. Csak a Tisza Szállót vegyük példának. Komorszürke tömbjével valósággal r á nehezedett a Széchenyi térre, most pedig legelteti a gyönyörködő szemet.
Szeged színvilága külön élmény ma már. Egymáshoz simuló, finom árnyalatok
délies melegségű pasztellragyogása. Ez illik napsugaras fejéhez, parkjaihoz, virágaihoz, s talán lakóinak lelkületéhez is.
5.
Pár évvel ezelőtt egyszer nyilvános vitára ültünk össze a város főépítészével, s
azt firtattuk: megőrizhető-e ez az esztétikum? A mai idők nagy sietségében nem
veszít-é majd Szeged eredeti szépségeiből? Hadd illesszem ide annak a beszélgetésnek a szakmai summázatát.
Szeged nagyon szép és rendezett városszerkezetet örökölt, de ezt a szerkezetet
nem eléggé rendezetten töltötték és töltik ki az épületek, épületcsoportok. Elég utalni
a tűzfalak sokaságára, vagy a külső városrészek hézagos beépítésére. A körutakon
belül, és méginkább a belső városmagban kiegyensúlyozott, esztétikailag kellemes
megjelenésű épületek, épületsorok adják a városkép jellegzetességét. Ez a kép vakolt
architektúra eredménye — így a rendszeres javítás, tatarozás során állandóan változik. A város lényegét egyébként is az épületek tömege, morfológiája határozza meg,
hiszen ez a tájban való megjelenésének hordozója.
A városszerkezet alkalmas a továbbépítésre és a rekonstrukcióra, de nem. szabad
túlbecsülni, mert bár a körgyűrűs-sugaras szerkezet igazán a t á j b a illik, és a városközpont legkönnyebb megközelítésének lehetőségét kínálja — a közlekedés mai viszonyai között már súlyos gondokat okoz.
A tömeges lakásépítés területei ebben a szerkezetben ideálisan kapcsolhatók a
városközponthoz, és a harmadik körút megépítésével egymáshoz is. Ez egyúttal „robbantja" is majd a város megszokott morfológiai megjelenését, a hagyományos városképet, amely a központ felé magasodó és sűrűsödő természetű. A magas beépítésű
54

lakónegyedek sugarasan kapcsolódnak a városmaghoz és megtörik, variálják a magassági ritmust.
A megszokott városkép tiszteletében sok a szubjektív elem. A Dóm tér és környéke például teljesen idegen testként épült a városszerkezetbe és a városképbe —
ám megszoktuk, elfogadtuk és megszerettük. Egy ilyen merész beavatkozást is igazolhat az idő. A városképet azonban bizonyos fokig mindenkor tisztelni kell. Kontraszthatások is elképzelhetők, de a környezetben kell gondolkozni. A tervezők és az
építők városszeretete, szakmai lelkiismerete elegendő garancia erre. Az ú j városrészek ügye teljesen más, hiszen azok önálló egységként kapcsolódnak a városszerkezetbe.
A város adottságai napról napra változnak, de a változások nem rendíthetik meg
lakosságának érzelemvilágát, hiszen a városlakó ember jó közérzetét a megszokott és
megszeretett környezet, városkép és az emberi atmoszféra biztosítja. A környezet
esztétikája azon mérhető, hogy miként találja föl benne magát az ember, miként
gyakorolhatja benne társadalmi és életfunkcióit. Szeged nagysága ideális ehhez. Van
nagyvárosi élmény — de nincs emberi elidegenedés. Ez a városnagyság — még ha
250 ezerrel számolunk is — alkalmas a magas szintű szolgáltatásokra és kisebbnagyobb emberi közösségek meleg együttmaradására.
6.

Már csak az maradt hátra, hogy Szeged társadalmi karaktere körül is kerüljünk
egyet. Itt valamikor leginkább kereskedők, kisiparosok, halászok, vízenjárók, superek, cincárok, hivatalnokok, alkalmi emberek és földdel vergődő népek éltek. Néhány
nagy hagyományú ipar — kötélverés, paprikafeldolgozás, szappanfőzés, szalámigyártás, gabonaőrlés, fafeldolgozás stb. — fölnevelődött ugyan, de Szeged társadalmilag
eléggé heterogén maradt, s itt nem szerveződhetett olyan munkásosztály, mint az
iparvárosokban. Nyersanyag- és energiaszegény vidék ez kezdetektől, ezért a könnyűiparból részesedhetett. Általános és folyamatos volt a munkanélküliség. S bármekkora volt a híre a városnak — igazi átütőerőre nem futotta. Talán tudományos élete
kapaszkodott legmagasabbra a múltban, az egyetemek idetelepítése után. Egyetlen
magyar tudós nyerte el a Nobel-díjat hazai eredményekért, s ez az elismerés Szegedet is koszorúzta. De elvitte hírét az orvostudomány, a matematika, a mezőgazdasági kutatás, a jogtudomány, a nyelvészet és az irodalomtörténet számos kiválósága is.
Amiben igazán nagyot fordult itt a világ, az pedig éppen a társadalmi szerkezet
gyökeres átalakulása. Társadalmilag határozott arcéle lett a városnak a felszabadulás
után azzal, hogy munkásvárossá fejlődött. Csongrád megye ipari termelésének kétharmada származik innen, munkásosztályának pedig több mint a fele lakja Szegedet. Ez az osztály vált a legnépesebbé, a legnagyobb anyagi és szervező erővé e
falak között is. És ez az osztály lett az értékes hagyományok pártfogója is. Mellette
tízezres értelmiség szerveződött, s bizonyos, hogy a jövőben tudományos élete jelenti
majd a legnagyobb, erkölcsi erőt.
Mindennapjainkból tudjuk, hogy ennek a társadalmi átrendeződésnek mindenféle konzekvenciái vannak — így történetesen várospolitikai hatásai is. Föl lehetne
most leltározni, mi minden történt csak a munkásosztály helyzetéről szóló párthatározat végrehajtása során is, de ez már annyira mai dolog, annyira a szemünk előtt
történik, hogy ha nekikezdenék, az olvasó azt mondaná, lopom az idejét. Ezért csak
néhány címszót hadd mondjak: lakásépítés, a város üzemelésének zavartalansága, a
munka- és életkörülmények változásai, iskolapolitika, közművelődés... Ez mind a
munkáspolitika jegyében történik, egy egész városközösség hasznára.
Az ú j gazda a városszeretetnek is valami ú j fazonjával jött. Azzal, amit úgy
hívnak: cselekvő városszeretet.
A magam érzelmeivel kezdtem, de a városközösség érzelmeivel zárom mondandómat. Soha, sehol nem tapasztaltam még, hogy ennyire egységes legyen egy város
népe körülményeinek megítélésében, lakóhelye minőségének megfogalmazásában. Le55

gyen bennszülött vagy beköltöző, tudós vagy esztergályos, hivatalnok vagy téesz-tag,
úgy nézi, vigyázza városát, mintha egyedül rajta múlna boldogulása. Nap mint nap,
újra és újra tud benne gyönyörködni, tud érte perlekedni, cselekedni. Szinte rigolózusan lesi változásait, szava van mindenről.
Így megyen újabb évtizedek, újabb századok elé.

HORVÁTH

DEZSŐ

Ellennyomás
Eltanultunk mindenféle kifejezéseket akkor a vízügyesektől. Amikor más azt
mondta, mindjárt nyakunkra jön a Tisza, ők arról beszéltek, meghágja a víz a töltést, vagy nem hágja meg. Hajszálon múlott. Amikor forrás fakadt a kemence lábánál, és féloldalra billent a nyoszolya, amikor csónakázni lehetett volna a kis ház
körül, akkor fakadó vizekről meg buzgárokról beszéltek. A buzgárt pedig — ezt is
megtanultuk — el kell fogni, mint valami vadállatot. Fineszes csapdát csináltak, homokzsákkal rakták körül. Kizöldült a homokzsák, életmagra kapott a szálai közé
szorult búza, akár jósolni lehetett volna belőle, mint karácsonykor a lucabúzából.
A csapdának, a zsákból rakott kerítéssel befogott víznek is volt neve: ellennyomó
medence.
Tápén is, Algyőn is úgy álltak a házak a töltés lábánál, mint a sárból és nyálból
rakott fecskefészek az eresz alatt. Ha nem engedték be a vizet fölülről, megtalálta
azt az egérlyukat is, amelyiket még meg se fúrtak, és bejött alulról. Fönt már apadt,
alulról még buzgott. Ha nem is fut, de legalább menjen, ki merre lát, mert a házakat szét kell szedni. Ott az Űjosztás, mindenkinek építenek oda sátortetős házat. Az
a legokosabb, aki oda megy. A kölcsönt majd kifizetik, annak fakadó árja, kamata
nincsen, de ez a terület visszaszáll a vízügyre, hadd védje a partot ezután úgy,
ahogy akarja.
Bodó István, ha nyugdíjba megy egyszer, és rászánja magát, hogy összeírja,
hány embernek kellett imádkoznia tanácselnöki minőségben, menjen már, de ménjen, és ne féljen, mert jó az az ú j ház, ha összeszedné minden fényképét és mellé
tenné forgatott filmjét is, súlyra talán nyomhatna annyit, mint a mostani monográfia. Pedig a nagy vízi veszedelem elmaradt.
Rácsapok szinte, hogy gondolkodni sok ideje ne maradjon, és kérem, sorolja el,
kik mozdultak nehezen. A Domonkosék, a Cs. Nagy Pista bácsi, a Berta család, az
Ács néni (a táncos Gyurka bácsi özvegy felesége), a Miklós András, a Vincze József,
a Mikós József, a Maros partján a Makai József, a Lele Ferenc, a Török József —
mondaná tovább, hogy a Terhes Antal is nehezen költözött nagyon, de arra biztatom
inkább, azt mondja, aki legjobban haragszik rá. Aj, régen lecsitultak azóta az emberek. Olyan is van, aki elismeréssel mondogatja, az akkori föllépés helyes volt. Megértették, nekem végre kellett hajtanom, ami parancsot kaptam, azt meg tapasztalhatták, hogy senkivel nem erőszakoskodtunk, minden gondhoz emberséggel nyúltunk.
Ügy tudom, emiatt haragosom nincsen.
Cs. Nagy Istvánék házát én is sokat kerülgettem akkor: na, öreg halász, most
mit csinálsz? Kilenc év után rázörgetem az ajtót, mondaná el, amit akar, hadd
hámozzuk ki belőle, mit nő be a fű ennyi idő alatt, és mit nem. Leginkább azt, milyen az ő ellennyomó medencéje.
Járhatott nála már betűt hányó-vető ember, talán több is, mert könnyen kötél56

nek áll. Ámbár az a nyugdíjas, aki tartja magát valamire, szinte biztosra veszi,
majdcsak rányitja valaki az ajtót, előveszi a noteszt és a ceruzát, és fölteszi a nagy
kérdést: hogyan eszi a fene a szegény embert? Tisztességes válasz rá: ütjük-verjük
az életet, amíg ő nem üti a nagyobbat. Vagyishogy az már nem is ütés lesz, hanem
belénkrúg egyet.
Pista bácsi tehát leül az asztal túlsó végére, a konyhaablak mellé, hátratolja a
fején a sapkát, ami azért is lehet, mert melegebb van idebent, mint kint, meg azért
is, mert aki nagy beszédbe fog, az legalább a sapkáján igazítson hol előre, hol hátra,
aztán belevág olyan klasszikus kezdéssel, hogy a memoárírók inaskönyvében iniciáléval kellene indítani:
— Nekem csak egy munkahelyem volt egész életemben, a Tisza meg a Maros.
— Az az egy éppen kettő.
— Na, menjen csak ki szépen, és nézze meg, hogy kettő-e, amikor itt folyik
össze. Olyan egy az, mint az egy, csak két ága van. Mondhatjuk azért kettőnek is,
mert egészen más a természete a Marosnak, nem olyan, mint a Tisza, de az a lényeg,
hogy 1919-ben a kezembe vettem az evedzőt, azóta az én kenyéradó gazdám ez a
két folyó.
— Jó gazda?
— Rossz halászat nincsen, csak jó szerszám kell hozzá.
— Jó halász még nincsen jó szerszám nélkül.
— Csak ha megöregszik. Elosztottam a két gyerek között.
Jó lenne megtudni, hogyan osztódik a halászi juss, amikor beüt a nyugdíj, kanyargunk is a beszéd gyalogútján jó sokat, de leginkább csak oda jutunk, hogy az a
szerszám, ami a Tiszát megilleti, az neki mind megvolt. Ezerszámra horog, egynullás, kétnullás, háromnullás, négynullás, ötnullás és tizenkét nullás is. Horog van
átkötős is, kolomppal, benyújtós is, kobakos is, de ő azt nem használta, mert anélkül
is fogott háromszor annyit, mint más, csellel. Most ki kell mennünk az előszobába,
megnézni a keretben a 97 kilós és 70 dekás nagy harcsát a fényképen. Fára akasztották itt a város közepén, a halcsarnok előtt. Látszik a képen, kétszer akkora, mint
aki fogta: ő meg a Lele Antal. Megint olyan mondat következik, amelyiket muszáj
leírni:
— Beleléptem 1919-ben a Lele Antal bácsi csónakjába, azóta a vízen úszunk.
Ö vett pártfogásba, meg is szeretett, én is szerettem,' mert nagyon határozott ember
volt. A harcsát pedig András-napkor fogtuk, délután fél háromkor, egyes horoggal,
hetvendekás menyhallal.
Varsából volt 130 vagy 140, amikor az osztás történt, kicsi is, nagy is. A mély
vízhez a nagy szerszám kellett, ahol csekély a víz, ott a kicsi többet fog. Az pedig
sentencia a halászoknál, hogy ahová a nagy kell, oda a kicsi nem jó, és amelyik víz
a kicsit kívánja, az a naggyal nem boldogul. Az is aranybetűs szabály, hogy aki
akkor készíti a szerszámot, amikor más már fogja, az nem halász, hanem kanász. Ez
a mondás nem a vízen született, hanem a parton, a bérlők szájában, de Pista bácsi
is erősíti, hogy halászban is volt kanász, mint ahogy más szakmában is akad
bizonyosan.
Volt kece, reginás tapogató, marázsa és keszeges hál'ó is — na, most ugorhatunk
át az árvízre. A hetvenesre, és nem a tizenkilencesre, mert az volt az igazi, nem ez.
Centivel mérve ugyan kisebb volt, de akkor két hétig is verte a partot a hullám.
De micsoda hullám!
— Tizenkilenc nagypéntekjén olyan vihar volt, mink meg kinn a vízen, hogy a
révészek azt lesték, mikor jövünk föl. Amikor fönt voltunk a hullám tetején, lenéztünk, mint a háztetőről. Gyerek, félsz-e, ezt kérdezte az Antal bácsi. Mondom neki,
félni én nem félek, meg vissza se forduljunk, ha már egyszer elindultunk. Mentünk
is hullámról hullámra, amíg oda nem értünk az erdőhöz. Az enyhelyben szépen
megálltunk. Folyamoknál mindig a hetedik hullám a legnagyobb, mi úgy mondjuk,
de hogy hogy van ez, azt már a fene tudja.
Mindebből az következik, hogy összeteheti a két kezét minden vízmenti ember,
hogy hetvenben nem jött a hullám, mert ekkora víznél ha az elindul, az Isten irgal57

mázzon mindenkinek. Miután kiderül, hogy egész vízen való életében ekkorának a
Tiszát egyszer se látta, bátran kérdezhetjük: na, öreg gyerek, hát most félt-e?
— Hogy én?
— Magasabb volt a víz, mint a ház. Ha kilép, magukat viszi először.
— Maga mérnök sohase volt?
— Nem.
— Pedig a beszéde után lehetne.
— Miért?
— Mert bolond beszéd.
— És a mérnök?
— Várjon csak, várjon, mert összegubancolódunk. Előbb a víz, aztán a mérnök!
Okos ember itt nem félhetett a víztől akkor se, ha ablakból kinyúlva kanállal
merítheti, mert ha megindul a Tisza, fogja magát, fölmegy a töltésre, és m i n d j á r t
kinn van a vízből. Elfutni előle nem lehet, de minek is futna, amikor itt a töltés.
Az biztos, hogy itt el nem szakad, mert itt a legerősebb (!), akárhol szalad meg a
víz, itt csak kisebb lesz, tehát hely van bőven.
— Deszka, mindenféle gerenda, meg a szétkapcsolható szín készen volt, ha b a j .
lett volna, fölállítjuk öt méterrel arrébb, széltől, esőtől védve vagyunk, víz meg
tovább nincsen, meg vagyunk menekülve.
Biztosan így lett volna, de jó, hogy nem lett, mert a bentiekre mindenképpen
rossz világ jött volna. Mindenféle jószándékú vizes mérnököktől azonban bocsánatot
kell most kérnem, mert ami következik, a szakma dicsőségét soha nem szolgálja.
Pista bácsi a vízzel annyiszor békült meg, ahányszor haragba keveredett vele, de a
parton járó mérnök kilenc év után is hergeli.
— Én aztán megmondtam neki.
— Mit?
— A magamét.
— De mit?
— Odamentem hozzá. Idefigyeljen, mérnök ú r ! Kap maga ezért fizetést? Azt
mondja, kapok. Maguk mi ellen védekeznek, ha szabad kérdeznem? Azt mondja,
ellennyomás készül. Ne haragudjon, én nem akarom megsérteni, meg nem is érdekes, de csak megkérdezem, mikor csinált már ilyen munkát? Még nem csinált, azt
mondja. Mert ha én lennék a miniszterelnök, én magát mindenesetre elzavarnám,
vagy börtönbe csuknám, és másodmagammal fönntartanám a vizet. Jobban mondva
föltartanám, hogy be ne jöjjön. Ezt a katasztrófát, amit maguk csináltak, én ki nem
fizetném, az biztos, hanem tíz meg húsz éveket sóznák arra, aki tette. Űgy elment,
azt se mondta, papucs.
Megkockáztatom, hogy jó-jó, a halásztudomány a legnagyobb, de a mérnök is
érti a maga dolgát. Rosszul szóltam, a sapka hol előre, hol hátra csúszik a fején, és
csak az jön ki alóla, hogy a halásznak van gyakorlata a vízben, mert abból él, mindennap rajta jár és azon hál, de a mérnök csak a partról nézi. Makón jogos volt a
védelem, mert ott átszaladt a víz a töltés alatt, jaj, de csúnya világ lett volna Ferencszálláson is, meg az egész újszegedi oldalon, h a elibe nem állnak, de ideát a
legnagyobb rendben volt minden.
— Dehogy volt, Pista bácsi! Maga is látta, hogy följött a víz.
— És aztán? Máskor is jött, és el is ment. Nézzen ki az ablakon, most is ott a
csatornája, és tizenkilencben is ott volt. Ha átjött, elfolyt. Ezek meg körülrakták
zsákokkal. Menjen be inkább a házakba. Akkor aztán be lehet bizonyítani, hogy
veszedelembe vagyunk. Ha elkezd hasadni a fal, és ha beúszik a kacsa az ágy alá,
akkor mindenki tudja, hogy b a j van. Még örül a végén, hogy elmehet.
— Volt, aki örült?
— Olyanról én nem tudok.
— De ha maga ért a vízhöz, akkor tudhatja, hogy ennyire közel a gáthoz nem
lehet ház.
— Az ellen nincs apelláta, azt én értem. De azért rám is figyeljen egy kicsit.
58

A mi házunk még a nagy víz előtt épült. Nem az ment a gát nyakára, hanem a töltést rakták oda. Így a legkönnyebb kirakni a szegény embert a saját portájáról.
— Jött tehát a parancs, hogy szét kell szedni a házat.
— Én meg azt mondtam, elhiszem. Ha a vízügynek kell az a terület, akkor biztosan igaza van. Jól ismertem a Bodó Pistát, én avval szembe nem álltam, tudtam,
hogy neki is parancsolnak, mást tenni itt nem lehet, de azt is mondtam, én a saját
házamhoz egy ujjal se nyúlok hozzá.
— Üj házat ígértek a százesztendős helyett.
— Nem tudja maga, milyen ház volt a mienk. Ha a górét, tyúkólat, nyári színt,
nyári konyhát mind beleszámolom, meg a kamrát, meg a többit, tizenegy helyiségből
állt. Itt mindennek helye volt.
— Ezt sajnálta?
— Nem. Ha egészség van, ilyesmit tud csinálni az ember az ú j helyen is.
— Hát?
— A Tiszát. Én az Üjosztásra nem vezethetem el a Tiszát, oda tehát én nem
mehetek lakni.
— Pedig úgy volt, hogy megy.
— Úgy volt, de sehogyse volt. Én csak azt mondtam, hogy nem jó vége lesz
•ennek. Szerencsére beleszólt a szerencse.
— Kinek a képében?
— Eljött hozzám egy este a fiam. A kisebbik, a Pista. Hajóács volt, de fizetéssel
nem nagyon becsülték akkor a munkáját, azt mondta, halász akar lenni. Mondtam
neki, vigyázz, mert ez nem átjáróház, itt vagy megmaradsz, vagy nem. És itt nincs
ma vagy holnap, de az sincs, hogy most nem, majd délután megyek. Ahogy a Tisza
parancsolja. Hát ennek a Pista fiamnak vettünk egy házat. Előre szóltam a gazdájának, ha eladjátok, vevő leszek rá. Három hónap múlva jön a levél, hogy aktuális.
Elkezdünk egyezkedni, azt mondja, 110 ezer forint. Rámondom, hogy százat adok
•érte, de egy fillérrel se többet. Komoly vevő vagyok, jól gondolja meg. Legalább
százöt legyen, azt mondja. Egy fillérrel se több. Kerek százért el van kelve, elszámoláskor ki van fizetve. Kocsmába én nem járok, handabandázni nem szoktam, amit
mondtam, tartom. Így aztán a miénk lett, belejött a fiam.
Nagy néni ritkán szól bele a beszélgetésbe, kint jön-megy leginkább, de most
bekanyarodik:
— Hétszámra nem volt itthon az én emberem, én meg ha mentem be Szegedre
itt a töltésen, ez előtt a ház előtt, mindig de benéztem: ha nekünk ilyen szép házunk
lenne egyszer!
Pista bácsinak szélesre szalad a szája a dicséretre. Biztosan tudja, ha még egyszer megszólal élete párja, egészen mást mond, nem várja a folytatást, az elhagyott
hálószembe akasztja be a szavak fonalát.
— Ott voltunk tehát megszorítva, hogy vagy megyünk, vagy visznek, de a
helyünkön nem maradhatunk. Akkor jön a Pista fiam: mondanék maguknak valamit? Mit szólnának hozzá, ha mi kimennénk az újba, maguk meg itt maradnak?
Amikor ez a szó elcsöngött a fülemben, én azt se tudtam, fiú vagyok-e vagy leány.
Hát ilyesmi lehet? Te vállalnád, hogy kimész? Mint amikor a halott föltámad, én
olyan voltam. Kitalálták, hogy elvernek a Tiszától, ha nem megyek, talán a fejem
fölül is lebontották volna a házat, de mégis kifogok rajtuk. Nem megyek, csak azért
se megyek!
— Ott is van víz. A maguk portája a második a csatornaparton.
— Ugye maga engem most bolondnak tart? Hogy az is víz? Nem a vízről van
szó, hanem a Tiszáról. Kimegyek a töltésre, itt a Tisza.
— Csak azért mondom, mert ez se a Tisza. Csak a téli kikötő.
— Ebben magának van igaza. Ez csak arra jó, hogy megtudjam, lejjebb szállt
a Tisza vagy árad. Evvel nekem más dolgom nincsen.
— És az élővel?
— Avval van. Nincs olyan nap, hogy föl ne mennék.
59

— Mit néz rajta?
— Nekem az az életem. Azon nevelkedtem, nekem azt látnom kell.
— Ismeri már, kívülről tudja.
— Látni kell! És dolgom is van vele.
— Most hetvennégy éves.
— A halász azt mondja, a szerszám szereti az embert, de az embernek is szeretni kell a szerszámot. Ott a csónak, azt gondozni kell. Mindennap kimerem belőle
a vizet.
— Ennyi?
— Most csak ennyi. De amíg a hideg be nem jött, jártam én ladikkal a folyót.
Életem egyharmadát a víz hátán éltem le, az a legjobb a világon, ha oda kimegyek.
Megint visszakanyarodunk a kishalászok nagy halászataira, és a Tisza mindenek
fölött való dicséretére.
— Aki otthon alszik, nem is tud a halról mondani semmit. Azt hiszi, ha r á j ö n
a sötétség a vízre, akkor az is alszik. Amikor elkezdenek a halak enni, csuhogni,
amikor a nagy ragadozók odacsapnak, az a zuborgás, zuhanás úgy el tudja altatni
az embert, mint a tévében a cigányzene. Amikor fölébredtünk, arcunkon a legtisztább gyöngyharmat. Csak néztük egymást: Tóni bácsi, maga csupa víz. Te is, fiam,
te is! Mosakodni nem kellett, csak törülközni.
— De most mit néz r a j t a ?
— Mindig azt, hol lehetne halat fogni. Télen, jégeredéskor, amikor zajlik, akkor
is. Mindenhol nem jár a jég, oda mindig elfér egy-két varsa. Ha nekem innen el
kell mennem, olyan leszek, mint hal a parton.
— Most már nem kell.
— Haj, dehogynem! összekajszogtuk a kis házra valót, a vége csak az lesz, hogy
itt kell hagynunk. Anyu mindig azt mondogatja, kötnivaló bolondok vagyunk. Még
egyszer lakhatott volna parkettás házban, fürdőszobával, de elrontottam a szerencséjét. <5 Röszkéről jött, paprikás családból, neki a víz nem sokat tesz. A hetvenes víz
is megártott neki, ráhozta az idegességet, azóta nincsen nyugta. Előtte vegyszer is
mérgezte, a kertészetben, mert odajárt, az is lehet, hogy onnan számítódik a b a j a .
De azt a parkettás házat mindig hajtogatja. Engem meg attól ráz ki a hideg, hogy
egyszer bele kell menni.
— Ki kényszerítené?
— Az idő. Ha leesek a lábomról, ott a gyerek, csak oda mehetek. Anyut biztatom, menjen, beszélgessen, amikor akar, ha annyira szereti, de nekem borsókázik a hátam tőle.
— A háztól?
— Attól, hogy ott nincsen Tisza.
Bejön a felesége, rossz hírt hoz. Azt beszélik, hogy a gyevi halász belefordult a
ladikból a vízbe, és ott is maradt. Ismerte? Hogyne ismerte volna. Vezsenyig járt,
addig mindenkit ismert, aki a Tiszárul élt. Szegény gyevi halász, hát ez lett a vége?
Magas -volt a vérnyomása, megszédülhetett, megbillent, beleesett. Csak így történhetett, nem másként. Belegondolt ő is egyszer, hogy ott marad a vízben, de az m á r
régen volt. Akkor tanult úszni. Csak addig ment, hogy a lába földet érjen, de valami
partszakadás lehetett ott, vagy mi, elég az hozzá, hogy ment lefelé, és közben elbúcsúzott a világtól. Azért rúgott egy nagyot, amikor leért, kicsit oldalt, megint
partot fogott a lába, így maradt meg. Ha akkor ez a rúgás rosszul sikerül, most nincsen öreg Cs. Nagy István. Az öccsét is a víz vette el, szegényt, a szeme láttára.
Látta, ahol lement, azt is látta, az utolsó gyöngy honnan jött föl, de mire beért
volna, hogy kihúzza, már nem jött föl. Akárhogy is, biztosan kihúzza, ha megtalálja,
de hamarabb lehúzta a folyó. Másnap első vetésre megtalálták, a fülébe akadt be
a horog.
— Az utolsó leheletét is láttam, mint most magát. Ahol az utolsó gyöngy följött,
ott találtuk meg. Azt is mondják, Kisgyálán meg a ladikban találták a halászt, de
már nem mozdult.
Nem tudtam kitalálni, ezt tartja-e rosszabbnak vagy a parkettás házat, amelyik
60

messze van a víztől. Nem is hagyott rá időt, mert megint a hetvenes áradást mondja,
amikor a Maros sorban megdöntötte a nagy fákat, és sírt a víz az ágak között, mint
valami gyerek. Erőlködött a csónakmotor, csak tartotta magát, de nem haladtak egy
lépést se, olyan erős volt a sodrás. Megevezték a csónakot, minden erős sodráson
átjutottak valahogy.
A jó időt várja, amikor nemcsak kimeri a vizet a ladikból, hanem bele is ül.
És elmegy jó messzire a parkettás háztól.

&mWejULÚ a JHagyar
CSATÁRI

TDaiuítsköztársaj

ágra

DÁNIEL

A szükségszerűség lehetőségei
A TANÁCSKÖZTÁRSASÁG NEMZETI-NEMZETISÉGI POLITIKÁJA
A rendet szerető történetírás látszólag közmegelégedésre teljesítheti kötelességét.
Minthogy csupán a megtörtént események adatainak számontartására, azok kommentálására törekszik, valóban a tisztaság látszatát kelti. Éppen ezért interpretálóinak szándékaitól függ, hogy az események adatai közül melyeket illeszti be a történelem — számára egyszerűnek tűnő — állóképébe, s hányat kényszerít — rendet
zavaró jellegük miatt — a feledés homályába.
Az adatok okaira választ kereső igényesebb megközelítés már mélyebb rétegekbe
hatol, összefüggéseket sejtető folyamatokban gondolkodik. Ezeket azonban gyakran
fatalista módon érvényesülő végzetszerűségként, a megtörténteket megmásíthatatlanként kezelve, a történelmi változások és változtatások korabeli erőfeszítéseivel, az
általuk képviselt alternatívák elemzésével és az osztályerők küzdelmének dinamikájával szemben érzéketlen.
Ha van történelmünknek olyan eseménye, amelynek megértését az említett felfogások évtizedekig nehezítették, úgy 1918—1919 sorsfordulója minden bizonnyal ezek
közé sorolható.
Az ellenforradalmi korszak történetírása 1918—1919 eseményeit olyan múló — s
így kiiktatandó — közjátéknak tekintette, amelyek nem illeszkedtek be az általa
egyszerűnek minősített nemzeti történelmünkbe. A folyamatokban gondolkodó történetírás viszont 1919-et hosszú ideig a szocialista világforradalom olyan megnyilvánulásának fogta fel, amelynek konkrét adottságait, az összetettségekbe ágyazódó —
így 1918-cal s a térség polgári demokratikus mozgalmaival összefüggő — sajátosságait, az osztályerők küzdelmének erőviszonyaitól függő lehetséges változások alternatíváit nem elemezte.
A történetírásnak erre a helyzetére is illett Illyés Gyula megállapítása: ..Aki egy
patakot meg akar tisztítani, annak épp a sár és iszap megbolygatásával. az úgynevezett mélység megzavarásával, vagyis a tisztaság látszólagos tagadásával kell kezdenie, a látszólagos tisztaság tagadásával! Nem művészet, hanem szemfényvesztés az,
amely nem egyszerűségre törekszik. De az az egyszerűség, amely nem vet számot a
mélységgel, az viszont csak laposság és felszínesség. Az egyszerűség, az igazi rend:
az a legkeményebb küzdelem, a művészetben is. Petőfi a legbonyolultabb erő birtokában egyszerű. Az ő egyszerűsége azonban már nem lehet a mienk. Mert közben
ú j "mélységei nk« támadtak. Az ú j világosságért s rendért nekünk is meg kell harcolnunk."
Minthogy történetírásunk ilyen szellemben az utóbbi években nagy erőfeszítéseket tett az 1918—1919-es forradalmak kutatása érdekében, lehetővé vált, hogy történelmünk e sorsfordulóját ne a nemzeti vagy társadalmi, polgári demokratikus vagy
szocialista, egyetemes vagy hazai egymástól elszigetelt részigazságainak, hanem a
bonyolult, szüntelenül változó folyamat egészének, összefüggéseinek fényében értsük
és megértsük.
62

Amióta a történelem menetét az az osztály határozza meg, amely — Marx szavaival — „méhében hordja az emberiség megújhodását", az elnyomás bármilyen formája ellen küzdők harcának sikere egyre inkább elválaszthatatlan a nemzetközi
munkásosztály felszabadulásának győzelmétől. Így a nemzetek szabadsága, a nemzetiségek egyenjogúsága, a faji diszkrimináció megszüntetése, a gyarmati uralom megdöntése összefonódik a proletariátus társadalmi felszabadulásának ügyével, a polgári
demokratikus forradalmak sorsa a szocialista forradalmak sorsával, vagy ahogy Marx
éppen a magyar 1848/49-es forradalom és szabadságharc és a párizsi júniusi felkelés leverésének egyetemes összefüggéseit elemezve megfogalmazta: „A magyar ne
legyen szabad, a lengyel se, az olasz sem, míg a munkás rabszolga marad." — „Az
ú j évszázad olyan eseményekkel kezdődik — írta Kari Kautsky egy fél évszázaddal
később, 1902-ben —, amelyek arra a gondolatra késztetnek, hogy a forradalom központjának további eltolódása várható, mégpedig Oroszország f e l é . . . Oroszország,
amely annyi forradalmi kezdeményezést vett át Nyugattól, most talán képes arra,
hogy maga legyen a Nyugat forradalmi erőforrása. Meglehet, hogy a lángra lobbanó
orosz forradalmi mozgalom lesz az a roppant tényező, amely kiirtja az ernyedt
nyárspolgáriasságot és a hidegen számító politikai törtetésnek sorainkban terjedni
kezdő szellemét, s újból lángra lobbantja majd a harci kedvet, a mi eszményeink
iránti lelkes odaadást. Oroszország már régen nem az az ország, amely NyugatEurópa szempontjából egyszerűen a reakció és az abszolutizmus támasza. A dolog
most alighanem éppen fordítva áll. Nyugat-Európa válik az oroszországi reakció és
abszolutizmus t á m a s z á v á . . . A cárral az orosz forradalmárok talán már rég elbántak volna, ha nem kellene egyúttal szövetségese — az európai tőke — ellen is harcolniuk. Reméljük, hogy ezúttal sikerül nekik mindkét ellenséggel elbánniuk, és hogy
az ú j »szent szövetség-" gyorsabban omlik majd össze, mint elődje. De bárhogy végződik is az Oroszországban most folyó harc, a vértanúk — akiket, sajnos, túlontúl
nagy számban fog szállítani — nem ontják hiába vérüket, szenvedésük nem lesz
hiábavaló. A kiontott vér és a szenvedés meg fogja termékenyíteni az egész civilizált világon a társadalmi forradalom hajtásait, bujább és gyorsabb növésre serkentik ezeket a hajtásokat. 1848-ban a szlávság kemény fagy volt, amely elpusztította a
népek tavaszának a virágait. Most talán a vihar szerepét szánta neki a sors, amely
megtöri a reakció jegét, és feltartóztathatatlanul meghozza a népek számára az új,
a boldog tavaszt."
A történelmi folyamatok következtében beállott változások megállapítása pontosnak bizonyult, és a forradalom súlypontjának áthelyeződésével megteremtődtek a
feltételei a népeket elnyomó soknemzetiségű korhadt birodalmak szétverésének is.
Lenin, aki az ú j történelmi körülmények között alkotóan alkalmazta Marx gondolatait, világosan felismerte, hogy az oroszországi proletariátus úgy tud a siker
reményében a szocialista forradalom győzelméért harcolni, ha felkarolja a KeletEurópában meg nem oldott polgári demokratikus forradalom demokratikus követeléseit is. A lenini permanens forradalom elméletében ezért hangsúlyosan szerepel az
a gondolat, hogy a proletariátusnak „ . . . meg kell valósítani a teljes demokráciát,
tehát nemcsak a nemzetek teljes egyenjogúságát kell valóra váltani, hanem az elnyomott nemzetek önrendelkezési jogát is."
A Nagy Októberi Szocialista Forradalom győzelme, megnyitva a mindenfajta
elnyomást megszüntető szocialista világforradalom történeti folyamatát, igenlő választ adott a Habsburg-birodalom népeinek Ady-megfogalmazta sorskérdésére:
„Vájjon lehet-e jobbra várni?
Fejünk és lelkünk f á j bele.
Vájjon fölébred valahára
A szolga-népek Bábele?"
Amíg ugyanis Kosztolányi szerint a francia forradalom a királyi pompa fényét
törölte el, addig az Októberi Szocialista Forradalom a nép szenvedéseinek sötétségét. Ezáltal kedvező feltételeket biztosított és ösztönző hatást gyakorolt a Habsburg63

birodalom nemzeti, nemzetiségi, kapitalista és feudális elnyomás alatt szenvedő népeinek ösztönös, demokratikus és szocialista mozgalmaira.
1918 novemberének végére a háborús vereségeket szenvedő monarchia néptömegeinek békét követelő forradalmi harca gyakorlatilag paralizálta a monarchia államapparátusának végrehajtó és erőszakszerveit. így kedvező körülményeket teremtett
a nemzeti felszabadulás első lépéséhez, az önálló nemzeti államok megteremtéséhez.
Október 28-án Prágában a Cseh Nemzeti Tanács jelentette be az önálló csehszlovák állam megalakulását, október 30-án Turócszentmártonban a szlovákok csatlakozásukat, október 31-én a polgári demokratikus forradalom győzelmét ünnepelhette a független Magyarország, december 1-én Belgrádban kimondják a Szerb—
Horvát—Szlovén Királyság megalakulását, és ugyanazon a napon az erdélyi románok
gyulafehérvári gyűlésükön csatlakozásukat Romániához.
A polgári demokratikus forradalom megtette első sikeres lépését, de nyitva m a radt a kérdés: hogyan tovább?
A továbblépés egyik lehetőségét az az 1918. november 3-i távirat körvonalazta,
amelyet Lenin, Szverdlov és Kamenyev az összoroszországi Központi Végrehajtó
Bizottság, a Népbiztosok Tanácsa és a Moszkvai Szovjet nevében a monarchiát megdöntő, a nemzeti elnyomás jármát magukról lerázó népekhez intézett.
„Mi, Oroszország munkásai, parasztjai és katonái, akik a földbirtokosokon, tőkéseken, tábornokokon és bürokratákon aratott győzelmünk első évfordulójának
megünneplésére készülünk, testvéri üdvözletünket küldjük Önöknek, elvtársak, a
volt Osztrák—Magyar Monarchia munkásainak, parasztjainak és katonáinak az elnyomókon aratott győzelmük alkalmából — olvasható a táviratban. — Magyarország
munkásai, parasztjai és katonái nem azért szabadították fel magukat a bécsi bürokrácia és a bécsi tőkések hatalma alól, hogy a magyar földbirtokosoktól, bankároktól
és tőkésektől hagyják magukat kizsákmányolni. Szilárd hitünk, hogy a magyar m u n kások és parasztok leszámolnak a magyar tőkésekkel, és a magyar kormány a m u n kások, katonák és parasztok kormánya lesz. Mélységes meggyőződésünk, hogy ha a
német, cseh, horvát, magyar, szlovén munkások, katonák és parasztok kezükbe veszik a hatalmat, és végigviszik a nemzeti felszabadítás ügyét, lehetővé válik a szabad népek testvéri szövetségének megkötése..."
Nyilvánvaló, hogy az antanthatalmak ezzel a történelmileg lehetséges, de számukra kedvezőtlen alternatívával szemben igyekeztek a forradalom továbbfejlődésének folyamatát korlátozni és olyan polgári keretek között tartani, amely alkalmas e
népek megosztottságának fenntartására és elmélyítésére.
Ezek az elgondolások jutottak kifejezésre a fegyverszüneti szerződésekben, az
antantnak abban a törekvésében, hogy szilárdan maga mellé állítsa az újonnan megalakult államok vezető köreit, akik hatalmas tömegbefolyással rendelkeztek.
Kétségtelen, hogy a nemzeti önállóság erősítette azoknak az osztályoknak a politikai befolyását, amelyek a nemzeti egyesülés vágyait tudatos politikai programban
fejtették ki.
Ha az ilyen módon létrejött nemzeti egységek kötőanyagát akarjuk meghatározni, akkor nem kerülheti el figyelmünket az a körülmény, hogy az évszázados
nemzeti és — kezdetben úgy tűnt — társadalmi elnyomás megszűnése többé-kevésbé
a nemzeti eszme sikereként jelent meg a nemzetivé vált egykori nemzetiségi tömegek tudatában. Az az objektív adottság pedig, hogy az illető népek társadalmi struktúrájukat tekintve kispolgári és főként paraszti jellegűek voltak, ennek a nemzeti
eszmének széles népi tömegeket is magában foglaló bázist adott.
Igaz, a nemzetileg felszabaduló népek társadalmából nem hiányoztak a kizsákmányoló osztályok, de az egyesülés politikai vezetőiként a néptömegek előtt kispolgári, a néppel szoros kapcsolatban álló politikusok tűntek fel, ugyanakkor, amikor
a magyar polgári forradalom a szemükben — érthető módon — semmivel sem csökkentette a feudális osztályok hatalmát. A nemzeti gondolat és az ennek jegyében
propagált nemzeti egység megerősödése tehát nem kizárólag az osztályharc lefékezésén, a forradalmi hullám eltorlaszolásán tevékenykedő politikai erők szubjektív
szándékain múlott. De a kispolgári erők rögtön észrevették, milyen hatalmas erőket
64

vonultathatnak fel az antant szolgálatában a polgári forradalom továbbfejlesztésére
irányuló törekvések ellen.
Egyes történetírók, akik az 1918. december 1-vel kialakult, a nemzeti elnyomás
alóli jogos felszabadulást eredményező állapotok és az 1919. április 16-án meginduló
imperialista támadás közé egyenlőségjelet tesznek, arra hivatkoznak, hogy a magyarországi politikai életben még a polgári forradalom után sem akadtak olyan pártok, amelyek a területi integritás elvetésével közeledtek volna az együttélő népek
problémáinak végleges megoldásához. Megfeledkeznek arról, hogy 1918 novembere
óta igenis működött olyan párt, amely a nemzeti kérdést nem a területi integritás
és a nemzeti kizárólagosság alapján, hanem az együttélés tényét is figyelembe vevő
internacionalista szemlélet követelményei szerint közelítette meg. Pedig ez a párt, a
Kommunisták Magyarországi Pártja a nem magyarok felé is hallatta szavát: „Nem
azért vagyunk a világon, hogy a bojárok szolgái legyünk, és a magyar, orosz, szerb
és más paraszt- és munkástestvéreinkre lőjünk — írta a KMP Nagyváradon megjelenő lapjának, a Foaia Táranuluinak 1919. március 7-i száma a népek közötti gyűlölködéssel foglalkozó cikkében. — Csatlakozzunk hozzájuk, a szegényekhez, a szerencsétlen sorsúakhoz és kisemmizettekhez!"
És amilyen mértékben ez a csatlakozás realitássá kezdett válni, olyan mértékben nőtt az újonnan létrejött polgári államok vezető köreinek hajlandósága arra,
hogy a kezdeti jogos lépéseket jogtalan intézkedésekkel diszkreditálják. A szerepek
kezdtek felcserélődni: a nemzeti elnyomás alól felszabadult államok vezető körei
vállalkoztak arra, hogy egy hódító háborúban való részvételükkel szerezzenek jogcímet újabb területi követeléseikhez. Az antant pedig 1919 első hónapjaiban annál
határozottabban számolt ezekkel a felajánlkozásokkal, minél inkább aggasztónak
ítélte meg a magyarországi forradalmasodó helyzetet. Ezért szorítja összébb az 1918.
novemberi demarkációs vonalat.
Az 1919. március 20-i Vyx-jegyzék már az érdekek egyesítésének a jegyében
született meg, és egyúttal a magyarországi polgári erők politikájának válságtüneteit
is felszínre hozta.
A magyar polgári demokratikus erők jelentős része, mindenekelőtt Károlyi
Mihály előtt világossá tette, hogy a wilsoni önrendelkezési jog elvei és a legyőzöttek
elemi érdekei között áthidalhatatlan szakadék tátong. Károlyi, aki a megelőző hónapokban is hitt abban, hogy a wilsoni elvek lehetségessé teszik, hogy polgári alapon
küzdhessen a szociális haladásért, a minisztertanács március 20-i ülésén kijelentette:
elfogadhatatlannak tartja annak teljesítését. Tiltakozásul a kormány lemondását és
egy tiszta szociáldemokrata kormány kinevezését javasolta.
Az osztályerők akkori helyzete, a kommunista párt tömegbefolyásának növekedése azonban más megoldást kínált és követelt: a szocialista forradalom békés úton
való győzelmét. „Attól a pillanattól fogva, hogy diktatúránk megkezdődött, az a
mondat, hogy »a munkásoknak nincs hazájuk-" elvesztette értelmét — írta Kun Béla.
— Azóta van már a munkásoknak hazájuk, ezt a hazát nem a burzsoázia álerkölcse
vezérli, hanem a proletariátus igazi erkölcse."
A munka felszabadításán alapuló ú j erkölcs mélyenszántó hatását Móricz Zsigmond fogalmazta meg 1919. április 4-én írott cikkében: „Ha művész vagy, nem kell
emberi hiúságok előtt megnyomorodnod, ha tudós vagy, nem kell a kenyérharc sekélyességében vergődnöd, ha munkás vagy, nem kell a kizsákmányolás géprészévé válnod. Bármi vagy, követheted életed belső parancsát: ember lehetsz."
Ennek az ú j erkölcsnek az alapján tudta a Tanácsköztársaság a Duna-medencében együttélő népek viszonyának a közös érdekeken alapuló megoldási lehetőségeit
egyengetni.
Ebben a szellemben — miként Gergely Ernő vonatkozó tanulmányában részletesen kimutatta — a Magyar Tanácsköztársaság forradalmi szervei gyors ütemben
láttak hozzá a nemzetiségek széles körű és teljes egyenjogúságának biztosításához.
A Forradalmi Kormányzótanács április 2-i rendelete először biztosítva a nemzetiségek választójogát, kilátásba helyezte: „A magyarországi Tanácsköztársaságban minden nemzet, ha összefüggő, nagyobb területen él, külön nemzeti tanácsot és intéző
5 Tíszatáj

65

bizottságot is alkot. A különböző nemzeti tanácsok alakítását, egymáshoz való viszonyát és a föderalisztikus alapon álló magyarországi Tanácsköztársaság végleges alkotmányát a tanácsok országos gyűlése fogja megállapítani."
Április 6-án látott napvilágot a nemzetiségi nyelvek szabad használatát biztosító
rendelet, amely vonatkozott a közigazgatásban, a bíróságon, a hadseregben beszélt
nyelvre is. A Forradalmi Kormányzótanács április 7-i ülése vonatkozó állásfoglalásainak végrehajtása érdekében április 12-én megjelentették K á r p á t u k r a j n a alkotmányának tervezetét. Az április 28-i rendelet elrendelte a német és a ruszin (ukrán)
tanácsok létrehozását, amelyek a német és ukrán népbiztosságok hatékony pénzügyi
támogatásával e két nemzetiség jogainak érvényesítéséhez szükséges feltételeket teremtették meg.
Az ukrán népbiztosság például ukrán nyelvű tankönyveket készíttetett, a b u d a pesti egyetemen ukrán irodalom- és nyelvi tanszéket hozott létre, elrendelte, hogy a
középiskolai tanári vizsgák szaktárgyául az ukrán nyelv is választható legyen, jó
néhány ukrán nyelvű lapot adott ki, az etnikai számarányok figyelembevételével
megállapította Kárpátukrajna (Ruszka-Krajna) ideiglenes közigazgatási beosztását,
5 kerületi tanácsot hozva létre.
Némileg eltérő körülmények között, bonyolult etnikai viszonyokkal számolva, de
azonos elvi felfogásban látott hozzá a Tanácsköztársaság a német nemzetiség egyenlőségének megteremtéséhez. A nehézség abban állott, hogy a német lakosság nem
egységes területen élt, hanem az általuk lakott legkompaktabb nyugat-magyarországi
területen is voltak horvát és magyar nyelvi szigetek, illetve a Tolnában s Baranyában levő német községek magyar többségű területen helyezkedtek el. Mindebből következően az az áprilisi elgondolás, hogy a németek számára három kerület (nyugatmagyarországi, középső s Tolna—Baranya-körzet) megteremtésével biztosítják az
autonómiát, végül is az etnográfiailag egységesebb nyugat-magyarországi, a területi
autonómia elvét kifejező német kerület létrehozásában realizálódott.
A nyugat-magyarországi német körzetben a német lett a hivatalos nyelv, de a
vegyes, vagy nem német többségű, hanem magyar, horvát községekben a magyar és
a horvát lakosság is szabadon használhatta anyanyelvét. Hozzákezdtek a német
iskolahálózat megteremtéséhez, rendezték a tanítók fizetését, a német pedagógusokat
a német, a magyarokat a magyar iskolákhoz helyezték át, nem feledkezve meg a
horvát iskolák felállításának szükségességéről sem. Március végén megalakult a
Magyarországi Német Kultúrszövetség. A soproni magyar és német színtársulat megegyezett abban, hogy felváltva rendeznek magyar és német nyelvű előadásokat.
Gondolatmenetünknek ezen a pontján az is megemlíthető, hogy Bihar megyében, ahol a forradalmi munkás erők már március 19-e előtt is jelentős befolyással
rendelkeztek, a Tanácsköztársaság kikiáltása után a Nagyváradi Munkástanács határozott intézkedéseket hozott a nemzetiségi sérelmek orvoslására. A KMP márciustól
megjelenő román nyelvű lapjában, a Foaia Járanului-ban a román parasztságot fölvilágosította a nemzetiségi politika minőségi változásairól. Ennek érzékletesebbé
tétele érdekében biztosították a román nyelv szabad használatát, a nemzetiségek teljes jogegyenlőségét, napirendre tűzték a római katolikus és görögkeleti egyház
földjeinek felosztását. Szigorú intézkedésekkel büntették meg azokat a tiszteket, akik
atrocitásokat követtek el a nemzetiségekkel szemben, bizonyítva, hogy a szabaddá
váló munkás hatalma a nemzetiségeket is felszabadítja.
A Tanácsköztársaság nemzetiségi politikájának e lényeges társadalmi összefüggéseit Kun Béla épp a Nyugat-Magyarországi Német Tanács 1919. május 20-i ülésén
elhangzott beszédében emelte ki. „Itt a nemzeti felszabadítás egyidejűleg kezdődött
meg a proletariátus szociális felszabadításával, ami azt bizonyítja, hogy itt a szociális felszabadítással egyúttal a nemzeti felszabadítás is végrehajtatott — mondotta.
— Ez bizonyítéka annak, hogy a nemzeti felszabadítás ú t j á r a csak a proletariátus
szociális felszabadításának útján keresztül lehet eljutni. Teljesen igaz az, amit a mi
tanítóink és mestereink, Marx és Engels hirdettek, hogy tudniillik a nemzeti felszabadítás csak eredménye a szociális felszabadításnak. Csak az osztálykülönbségek
megdöntésével lehet a nemzeti különbségeket megszüntetni. Szovjet-Magyarországon
66

nincs nemzetiségi kérdés. Mindenki élhet úgy, ahogyan akar, szabadon fejlesztheti
nemzeti sajátosságait a proletariátus, minden ország proletárjai érdekében."
Ennek a szocialista nemzetiségi politikának történelmi alapokmánya a Magyarországi Szövetséges Tanácsköztársaságnak a Tanácsok Országos Gyűlésén, júniusban
elfogadott alkotmánya, amelynek 3. paragrafusa leszögezte: „A Tanácsköztársaság
szabad népek szabad szövetsége. A Tanácsköztársaság külpolitikája a világforradalom segítségével el akarja érni a dolgozók világának békéjét. Békét akar minden
hódítás és hadikárpótlás nélkül, a dolgozók önrendelkezése alapján. A világháborút
előidéző imperializmus helyett a Tanácsköztársaság a világ proletárjainak egyesülését, szövetségét, a dolgozók nemzetközi tanácsköztársaságát akarja. Ezért ellensége a
kizsákmányoló háborúnak, a népek minden elnyomásának és leigázásának."
A dolgozók jogairól szóló fejezet 14. szakasza félreérthetetlenül hangsúlyozza:
„A Tanácsköztársaság nem ismer faji vagy nemzeti különbségeket. Nem tűri a nemzeti kisebbségek bármilyen korlátozását. Mindenki szabadon használhatja anyanyelvét, és minden hatóság köteles a Magyarországon használatos nyelvek bármelyikén
kiállított, hozzá tartozó beadványt elfogadni, és mindenkit saját anyanyelvén meghallgatni és vele tárgyalni!"
Hogy a szocialista forradalom nemzetiségi politikája nem a győztesek és legyőzöttek erőviszonyainak megfelelően, hanem az egyenrangúak kölcsönös érdekeinek
figyelembevételével kívánta a korhadt nagy birodalmak elnyomása alól felszabaduló
együtt élő nemzetek s nemzetiségek viszonyát rendezni, azt talán az elmondottak
után nem szükséges tovább bizonyítanunk. Már csak azért sem, mivel a polgári demokratikus önrendelkezési jog demokratikus tartalmát egyre korlátozó polgári osztályerők előtt is egyre világosabbá vált, hogy a szocialista forradalomnak ez a kicsiny hídfőállása létének erjesztő hatásával, a szükségszerű továbblépés ú j lehetőségeinek tudatosításával hozzájárulhat az ő szándékaikkal ellentétes átrendeződés
feltételeinek kialakításához.
S ha ezt az erjesztő hatást nem tudták eszmeileg, politikailag, gazdaságilag korlátozni, most már az egyetlen s egyben utolsó eszközüket használják fel: a külső
fegyveres intervenciót a Tanácsköztársaság vérbefojtására.
Az 1918—19-es forradalmak eseményeit tárgyaló történeti irodalom foglalkozik
azzal a kérdéssel, miért nem avatkoztak bele az eseményekbe nyíltan az antant csapatai akkor, amikor azok számukra kedvezőtlenül alakultak. Még konkrétabban:
miért nem szállták meg Budapestet még a polgári demokratikus forradalom időszakában, amikor a forradalom permanens fejlődése reálissá tette a szocialista forradalomba való átmenetet, és március 21-e után, amikor az bekövetkezett?
A sokoldalú válaszok közül csupán azokat az érveket emeljük ki, amelyek gondolatmenetünk szempontjából a legfontosabbak. így az első esetben, amikor a magyarországi forradalom még „belügy"-nek számított, nyilván abban bíztak, hogy a
magyarországi polgári erők képesek lesznek a fejlődést a polgári korlátok keretei
között tartani. Március 19-e után pedig jobbnak látták, ha a polgári szinten megrekedt környező országokat állítják csatasorba a szocialista forradalommal szemben.
Hiszen ezeknek az országoknak a vezető körei a demokratikus igények kielégítését
kilátásba helyező ígéreteikkel saját népi tömegeik többségét befolyásuk alatt tartották, mivel az osztályerők differenciálódása náluk még nem volt olyan mélyenszántó,
mint a magyarországi társadalomban.
Ebben az adott pillanatban, amikor a környező országok népi tömegei saját
tapasztalataik révén még nem győződtek meg arról, hogy demokratikus követeléseiket csak a szocialista erőkkel szövetségben a szocialista forradalom győzelme után
tudják megoldani, a magyarországi szocialista forradalomnak egyszerűen még ideje
sem volt arra, hogy a megoldásra váró demokratikus követelésekre vonatkozó elgondolásait kidolgozza, a permanens forradalom országok közötti fázisbeli fejlődési különbségeit nemzeti ellentétekként is fel lehetett tüntetni és el lehetett fogadtatni.
Különösen olyan területen, ahol a történeti fejlődés sajátosságai következtében
évszázadokon keresztül a román, szlovák, szerb jobbágyot a magyarul beszélő földesúr nyomta el és zsákmányolta ki.
5*

67

S itt és akkor ilyen volt a helyzet.
A szocialista forradalom Magyarországon 1919. március 21-én győzött, de április
16-án már a bojári-polgári román kormány, április 27-én pedig a polgárig cseh kormány csapatai, átlépte a polgári önrendelkezési jog nevében kijelölt demarkációs
vonalat, május 5-re megszállták Kárpátalját és jelentős magyar területeket. Annak a
demokratikus igényeket is kielégítő önrendelkezési elvnek, amely az egykori nemzetiségek jogos elszakadási és önállósodási törekvésének 1918 végéig alapul szolgált,
semmi köze sincs az illető kormányok 1919. március 21-e utáni ellenforradalmi lépéseihez. Ez most már nyílt, az antant jóváhagyásával indított imperialista osztályháború volt.
A Tanácsköztársaságot teljesen váratlanul érte a támadás. Ha nem akarta, hogy
térdre kényszerítsék, védekeznie kellett. S egyetlen lehetősége m a r a d t : fegyverbe
szólította a társadalmi elnyomás alól felszabadított népet, s segítségül hívta a világforradalmat, amelynek része volt.
A Tanácsköztársaság Vörös Hadserege, amelyben osztrák, lengyel, orosz, délszláv
zászlóaljak, s román, szlovák, cseh, olasz, bolgár önkéntesek is harcoltak, nemcsak
megállította az intervenciósok támadását, hanem május elseje után előkészítette az
északi hadjáratot.
A Tanácsköztársaság a közös érdekeket kifejező internacionalista külpolitikájának népszerűsítése, a nacionalista szellemi s katonai vesztegzár áttörése érdekében
jelentős munkát végzett a Magyarországi Nemzetközi Szocialista Föderáció, amely
15 autonóm forradalmi csoport — szekció — (többek között orosz, lengyel, délszláv,
csehszlovák, román, olasz) szövetségeként jött létre. A szekciók tagjainak többsége
olyan forradalmárokból állott, akiket a történelmi viharok szele korábban vetett
Magyarországra (volt orosz hadifoglyok, Budapesten dolgozó lengyel munkások), de
feltűntek soraikban azok a délszláv, román, csehszlovák kommunisták is, akik Budapestre vették útjukat, hogy a forradalom hídfőállásának lehetőségével élve, népeik
szocialista összefogásának megteremtését elősegítsék. Így a délszláv Lazar Vukicevit,
a lengyel Josef Ratsdtadt-Krasni, a szlovák Josef Sluka, a cseh Antonin Janousek,
aki G. T. Masarykhoz intézett levelében, Károlyi Mihály példájára hivatkozva, arról
igyekezett őt meggyőzni, hogy adja át a hatalmat a csehszlovák munkásosztálynak.
A Tanácsköztársaság álláspontja az 1918 decemberéig végbement nemzeti önállósodás és a területi integritás kérdésében a támadás ellenére egy jottányit sem
változott. Idézzünk ennek igazolására két fontos dokumentumot. „A magyar forradalmi szovjetkormány nevében van szerencsém kijelenteni — közölte Kun Béla a
román kormányhoz intézett üzenetében, amelyet a bukaresti Dimineata 1919. m á j u s
6-i száma közölt —, hogy mi az Önök által felállított összes nemzeti és területi
követeléseket hajlandók vagyunk teljesíteni. Az első magyar kormány ezen követeléseket nem akarta teljesíteni, és a történelmi jog, vagyis a további elnyomás alapján állott. Mi azonnal uralomra jutásunk után ezen elveket félretettük, és azóta kijelentettük, hogy nem állunk a területi integritás elvének alapján. Ezennel újból
tudtukra adjuk, hogy az összes nemzeti és területi igényeket feltétel nélkül elfogadjuk. Ezzel szemben követeljük, hogy az ellenünk megkezdett ellenségeskedéseket
azonnal szüntessék be, belügyeinkbe senki ne avatkozzék... Azok az osztályok, amelyek a maguk testvérnépeinek itteni nemzeti és kulturális törekvéseit megakadályozták, egyben a mi népünk munkásosztályának is hóhérai voltak."
„Nem állunk a területi integritás alapján — olvasható a Népszava 1919. m á j u s
13-i számában —, és a Felvidékre, Erdélyre, a Délvidékre, a Bánátra, Temesvárra
vonatkozólag hajlandók vagyunk elfogadni az ottani lakosság d ö n t é s é t . . . Elismerjük
összefüggő területeknek azt a jogát is, hogy elszakadjanak Magyarországtól. De ezt
az elszakadást mondja ki a wilsoni elvek alapján akár a népesség egyeteme és ne
néhány diplomata és generális . . . "
A Tanácsköztársaság tehát azzal a támadással szemben ragadott fegyvert, amelynek semmi köze nem volt az önrendelkezési elvhez. Az a körülmény, hogy a háború
első szakaszában, az északi hadjárat sikeres megvívásával a támadás előtti vonalon
68

túlra vetette vissza ellenségeit, nem területszerző szándékairól tanúskodik, hanem a
fegyveres osztályháború követelményeiből adódott.
Ezen a ponton fölmerülhet a kérdés: az önrendelkezési jog megnyilvánulásának
tekinthető-e a Vyx-jegyzék, és e jog megsértése volt-e a Tanácsköztársaság önvédelmi fegyveres harca? A néphatalom megvédése minősíthető-e agresszív, imperialista lépésnek, vagy azoknak a fellépése az, akik a magyarországi és az oroszországi
szocialista forradalom hadseregeinek találkozását az önrendelkezési jog nevében eltorlaszolták? E kérdésekre választ ad az, hogy Lenin a Tanácsköztársaság háborúját
„egyedül jogos, igazságos, igazán forradalmi háború"-nak nevezte.
Nem polgári értelemben vett nemzetek háborúja folyt itt, hanem az osztályháborúnak egy olyan fegyveres ütközete, amelyben a fő frontvonalak kristálytiszta
elhatárolódását a terep sajátos osztályviszonyai nehezítették, és az a történelmi fejlődés, amelynek néhány ellentmondására már utaltunk. Az egyik oldalon azok az
erők sorakoztak fel, amelyek a forradalmi Magyarországot védték, a másikon azok,
amelyek ellene támadtak. S az erők ilyen kialakulásában nem a nemzeti hovátartozás, hanem az osztályálláspont tudatossága s az osztályharcban vállalt szerep volt a
meghatározó tényező.
Hogy a Tanácsköztársaság az önrendelkezést népek, nem pedig diplomaták és
generálisok jogának tartotta, azt a sikeres északi hadjárat után kialakult helyzetben
követett politikája is igazolja.
Tudvalevő, hogy a Vörös Hadsereg május 10-én megindult sikeres ellentámadása
a lakosság jelentékeny támogatását élvezve — amely nem egy helyen fellázadt a
cseh katonaság ellen —, felszabadította egész Kelet-Szlovákiát. Mivel a cseh polgári
erők, köztük Benes is, az ellentámadást a magyar „nacionál-bolsevizmus" olyan
agresszív lépéseként igyekezett beállítani, amely a szóban forgó területek népeinek
önrendelkezési jogát sértette, és az antant csapatok közvetlen beavatkozását sürgette,
Kelet-Szlovákia népeinek kellett átadni a szót.
És az érdekeltek válasza határozott és egyértelmű volt. A Tanácsköztársaság
biztosította önrendelkezési jog lehetőségével élve, a felszabadult területek dolgozói
1919. június 16-án Eperjesen kikiáltották a Szlovák Tanácsköztársaságot.
A Szlovák
Tanácsköztársaság elnöke Antonin Janousek lett, direktóriumát szlovák, magyar,
cseh forradalmárok irányították, és hozzákezdtek a szocialista forradalom célkitűzéseinek megvalósításához. Államosították a termelőeszközöket, intézkedéseket hoztak
az írástudatlanság megszüntetése érdekében, eltörölték a parasztok adóterheit, megkezdték a Vörös Hadsereg szervezését.
Az osztályharc említett, bonyolult körülményei között a Szlovák Tanácsköztársaság félreérthetetlenül tudtára adta mindenkinek külpolitikai szándékát. Eszerint a
cseh proletariátussal kívánt állami köteléket teremteni, és Szovjet-Oroszország és a
Magyar Tanácsköztársaság szövetségesének tekintette magát. „Szlovák földön kitört
a forradalom. A munkásosztály fegyvert ragadott, hogy a cseh imperializmust letörje
és az önálló Szlovák Tanácsköztársaságot kikiáltsa — olvasható a történelmi eseményt hírül adó felhívásban. — Szlovákok, magyarok, németek és rutének! A nemzetiségi elnyomás alól felszabadultok és függetlenek lesztek... Segítsetek, hogy a
kapitalista uralom romjain egy olyan államot építsünk ki, ahol minden dolgozó
ember megtalálja a maga emberhez méltó megélhetését és boldogulását, ahol végre
megszűnjön úgy a . . . magyar, m i n t . . . a cseh és német kapitalista kizsákmányolása . . . A felekezeti és nemzeti villongások örökre megszűntek. Mindenkinek vallásos meggyőződése szent és sérthetetlen, mindenki oly vallást követ, amit lelkiismerete és meggyőződése szerint jónak tart. Mindenki félelem nélkül használhatja anyanyelvét, melyben a jövőben államköltségen nyer oktatást, hogy az egész emberiség
hasznára legyen . . . Ne fogjatok fegyvert a Felvidék proletariátusának forradalmával szemben! Menjetek haza Csehországba, és segítsétek cseh testvéreiteket, hogy a
kapitalizmus jármát ott is lerázzák... Éljen a nemzetközi proletariátus! Éljen az
önálló Szlovák Tanácsköztársaság!"
A Magyar Tanácsköztársaság állásfoglalása azt tanúsítja, hogy a Szlovák Tanácsköztársaságot nem valamiféle provinciájának, hanem olyan önálló hatalomnak tekin69

tette, amellyel az egyenrangúak önkéntes szövetségét teremti meg. Már június 10-én,
a Vörös Hadsereg bevonulása után Kassán elmondott beszédében megfogalmazta
Kun Béla ezt az elvi alapállást: „Mi felszabadítottunk benneteket, kassai proletárok.
Felszabadított benneteket a vörös proletárhadsereg, megmutatva azt, hogy él a proletárszolidaritás! Nem azért jött ide a vörös proletárhadsereg, hogy ú j elnyomást
teremtsen, hanem azért jött ide, hogy felszabadítsa a dolgozókat, tekintet nélkül
arra, milyen nyelven beszélnek. Nekünk mindegy, hogy dolgozó proletártestvérünk
minő nyelven beszél. Nekünk csak egy ellenségünk van, a burzsoázia, akármilyen nyelven beszél is. Mi csak kétféle emberfajt ismerünk, proletárt és burzsoát,
elnyomót és elnyomottat, kizsákmányolót és kizsákmányoltat. A most felszabadított
szlovák proletariátusnak is mi vagyunk a felszabadítói. Felszabadítjuk őket, és békességgel, szeretettel fogjuk megvalósítani ennek a Tanácsköztársaságnak a területén
jelszavunkat, hogy Világ proletárjai, egyesüljetek!-""
Majd a Szlovák Tanácsköztársaság kikiáltása után a Tusar csehszlovák miniszterelnökhöz intézett jegyzékben Kun Béla közli vele a Magyar Tanácsköztársaságnak
a Szlovák Tanácsköztársasággal kapcsolatos szándékait. „A Magyarországi Szocialista
Szövetség Tanácsköztársasága nem szól bele egyik állam belügyeibe s e m . . . Nem áll
tőlünk mi sem távolabb, mint az a törekvés, hogy valamely nemzetet nemzeti szabadságától megfosszunk... Kérdezze meg minisztertársát, dr. Sróber Lőrincet, kérdezze meg Chlinka András rózsahegyi plébánost, akikkel együtt ültünk a magyar
osztályállam börtönében, vajon lehetséges-e, hogy én egy olyan állam kormányában
helyet foglaljak, amelytől még csak távol is megállhat a nemzeti elnyomás szándéka . . . "
Kétségtelen, hogy a Szlovák Tanácsköztársaság kikiáltása volt a legjelentősebb
bizonyítéka annak, hogy a kelet-európai népek viszonyát a polgárival szemben szocialista szinten is lehetséges rendezni. Az osztályerők differenciálódásának hasonló
jelei Jugoszlávia és Románia politikai életében is jelentkeztek. Romániában például
július 21-én a bukaresti, galaci, brassói, kolozsvári, petrozsényi néptömegek mozdultak meg a Tanácsköztársaság védelmében. „Az idegeneket védelmezitek!" — ezzel
igyekeztek homlokukra sütni a nemzetietlenség szégyenbélyegét. Nekik válaszolva
írta Al. Oprescu a Socialismul hasábjain: „Ami a hazafiságot illeti, ki a hazafi: Ök,
akik burzsoá-imperialista kormányokat akarnak Oroszországban és Magyarországon,
vagy mi, akik nem imperialista, köztársasági munkáskormányokat akarunk?"
A nemzetközi proletariátus szolidaritása is támogatta a Magyar Tanácsköztársaság erőfeszítéseit, de a legjelentősebbnek a szovjet állam diplomáciai és tervbe
vett katonai segítségnyújtása ígérkezett. A szovjet, kormány már május elején Romániához intézett diplomáciai jegyzékeivel tehermentesítette a Tanácsköztársaságot,
és a Vörös Hadsereg olyan hadműveletekbe kezdett, hogy a Magyar Tanácsköztársaság hadseregével közvetlen kapcsolatot teremthessen. Az osztály- s katonai erőviszonyok azonban a világforradalom számára ekkor kedvezőtlenül alakultak, és a
túlerőnek a Magyar Tanácsköztársaságot végül is sikerült megdöntenie.
Ezzel a kelet-európai egyenrangú népek viszonyának rendezésére irányuló, történelmileg szükségszerű szocialista megoldás lehetőségeinek valóra váltása egyelőre
nem következhetett be. A polgári önrendelkezési jog nevében tették ezt lehetetlenné,
amelynek demokratikus követelményeit a nacionalista igények egyre minimálisabbra
korlátozták. Olyannyira, hogy ennek negatív következményei az érdekelt népekre
egyaránt kihatottak. A Magyar Tanacsköztársasag vérbefojtásában szerepet vállaló
polgári kormányok reakciós csapatai ugyanis a Magyarországon végbemenő reakciós
politikai fordulathoz is hozzájárultak. A Magyarországot megszálló reakciós hadsereg
például 1919 augusztusa és októbere között egy olyan kormányzat hatalomra juttatását segítette elő, amely — Brátianu szavaival — „a haza bizalmát élvezi, és a vállalt
kötelességeket teljesíti."
A sors iróniájának tűnhet, valójában azonban az osztályerők könyörtelen logikájából következett, hogy a magyarországi erőviszonyoknak a szélsőjobboldali csoportok javára történt eltolódásában részt vállaló megszálló hadseregek kormányai
70

megkapták azt a Horthy Miklóst, aki huszonöt évig a szomszéd népek elleni nacionalista uszítás hírhedt alakja volt.
Ahogy történelmietlen egy 1917 októberével kezdődő, emberöltőket magában foglaló világtörténelmi folyamat adott szakaszának ilyen alakulását e fejlődés végeredményeként felfogni, ugyanolyan egyoldalú a szükségszerűség lehetőségeinek valóra
váltásáért küzdő Tanácsköztársaság teljesítményének az adott összefüggésekből kiragadott értékelése.
Hiszen a Tanácsköztársaság a szocialista világforradalom láncszeme volt, és teljesen nyilvánvaló, hogy fennállásának 133 napja alatt az adott korban, az adott eszközökkel, az adott szinten ennek, a folyamatnak a haladását maximálisan segítette.
Ezért érezzük egyoldalúnak azokat a véleményeket, amelyek a 133 nap teljesítményét más korszakok más követelményrendszeréhez viszonyítva, a hibák felsorolásával kisebbítik vagy marasztalják el. A Tanácsköztársaság a szocialista világforradalom győzelméért minden tőle telhetőt megtett, és nem vethető a szemére, hogy a
szocialista forradalom minden feladatát fennállásának rövid ideje alatt nem tudta
megoldani.
Történelmileg ma már nyilvánvaló a lenini permanens forradalomelméletnek az
a követelménye, hogy a győztes szocialista forradalomnak meg kell oldania az elmulasztott polgári demokratikus forradalom demokratikus követeléseit, hogy az
ebben érdekelt népi tömegeket a szocialista forradalomért küzdők táborába tudja
vonzani és felsorakoztatni. Akkor viszont a szocialista forradalom győzelme, úgy
tűnt, világméretekben rövid időn belül bekövetkezik. Lukács Györgytől tudjuk: ők
abban bíztak, hogy legfeljebb 1—2 éven belül Európa szocialista lesz. Kun Béla
később megállapította: „A bolsevizmus tanításainak sok tételét csak külsőleg sajátítottuk el. Nem váltak még azok vérünkké s cselekedeteink kizárólagos irányítóivá."
Azt sem lehet figyelmen kívül hagyni, hogy Lenin forradalomelméletének sok
vonatkozó gondolatát akkor még a Bolsevik Pártban is vitatták. Éppen az OK(b)P
VIII. kongresszusán, 1919. március 19-én, tehát 2 nappal a Tanácsköztársaság kikiáltása előtt, fejtette ki Lenin, Bucharinnal vitázva, miért segíti jobban a nemzetek
önrendelkezési jogának demokratikus követelése a világforradalom győzelmét a dolgozók önrendelkezési jogának jelszavával szemben.
Az adott körülmények között a demokratikus követelések végrehajtásának szükségességét a Tanácsköztársaság egyes vezetői éppen a fegyveres harc közben kezdték
felismerni. Landler Jenő például azt követelte, hogy a szocialista forradalom megmaradása érdekében osszanak sürgősen földet a paraszt katonáknak.
A hibák és pozitívumok mindenkori méricskélése, elfogadható arányainak kikeverése helyett tehát a Tanácsköztársaság megítélésében is érvényesíthetjük azt az
eljárást, amely a történelmi szükségszerűség lehetőségeinek valóra váltására irányuló
erőfeszítések és a kor adottságaiba, valóságába ágyazódó feltételek összefüggéseinek
elemzésére törekszik.
Tehetjük ezt annál is inkább, mivel maga a Tanácsköztársaság léte annak a történelmi szükségszerűségnek a kifejeződése volt, hogy a szolganépek Bábele helyett
időszerűvé s lehetségessé vált a szabad, szocialista nemzetek önkéntes szövetségének a megteremtése. S ha fájdalmaink könnyei s örömeink mosolyai történelmünk
során mindig és mindenütt egyformák voltak, a könnyek felszárítására alkalmas
történelmi hagyományaink-fel- és elismerése is a történelmi szükségszerűség valóra
váltását egyengető cselekedet.
„Hány évszázadra van az embernek szüksége, amíg átlátja a szövevényt? Hány
ezer zárkán kell az embereknek utat törniük előre? És mennyire lesz még szükség?
— fogalmazódtak meg a második világháború évei alatt a pankráci börtön 267-es
zárkája foglyában, Julius Fucikban közös múltunk és akkor jelenünk keserves kérdései. — Ó, nerudai Kisjézus, még mindig nincs vége az emberiség megváltásához
vezető útnak! A Megváltó azonban nem alszik már!"
Közös sorsuk rendezésére hivatott népeink felébredtek, s megváltásukhoz vezető történelmileg szükségszerű útra léptek. A közös múltunkra tapadó előítéletek
szövevényeinek szaggatása azonban még mindig olyan időszerű feladat, amelynek
71

véglegesen és örökké ki kell lépnie az Ady által is bírált nemzeti kizárólagosság, s
a „nemzetek feletti emberség" szemléleti zsákutcáiból.
„A nacionalizmusnál nagyobb hazugság nem állott még ki a harci porondra —
írta a Nagyváradi Napló 1901. december 20-i számában a forradalom viharmadara.
— A nacionalizmus maga ezer arc. Megzavarja a legbiztosabb szemű embert. Lefoglal magának minden emberi gyöngeséget. Utazik tradícióra, kegyeletre, fajbüszkeségre, kenyéririgységre, minden erényre és bűnre." Egyidejűleg azonban a r r a is
figyelmeztetett, hogy „nincs igaza az ellenkultúrának se, a jövő önkéntes zenéjének,
mely viszont nem akarja észrevenni, hogy nem vagyunk mindnyájan egy nemzetbeliek, csak éppen egyformán — emberek".
E szemléleti csapdákat elkerülve tudjuk múltunkat a történelmi szükségszerűség
adott folyamatai megvalósításához segítségül hívni, a holt és eleven igazságok harcában az utóbbiakat csatasorba állítani, ahogyan ezt már Szabó Ervin is sürgette.
„A holtak uralkodnak rajtunk jó és rossz értelemben — olvasható Engels: Magyar
Forradalom című művéhez írott előszavában. S a holt igazságok rettenetesen meglassítják az eleven igazságok ú t j á t . . . Valódi szolgálatot tenne Magyarország kulturális haladásának az, aki megtisztítaná az agyakat a pókhálótól, amelybe a történetírás vonta őket, aki tisztán és igazán engedné látniuk egy ország múltját, hogy tisztábban és igazabban láthassák jövőjének föltételeit."

72

GÁL ISTVÁN

Babits legtevékenyebb korszaka
BABITS A 133 NAP ALATT. TÉNYEK ÉS ADATOK
„A K O R N A G Y D O L O G R A H Í "

Az Antikrisztust kelni láttuk őt
és vizek fölött a parázna nőt
a királyokkal szajhálkodni, míg
lent fulladoztak hajszolt népeik.
Szívünkben most egy vádló hang süvölt:
Mi fontuk a korbácsot mely gyötört,
mi öntöttük az ágyút mely megölt —
Silány rabszolgák! Mért tűrt meg a föld?
Két nép vagyunk ma, muszka és magyar,
ki több szégyenben élni nem akar
és inkább szenved, inkább belehal,
de ember lesz és újra fiatal!
Magyarok! A kor nagy dologra hí,
mi vagyunk az idő postásai,
mi küldjük szét a vörös levelet,
melynek pecsétjei vérző szivek.
S sokan remegnek, ha a pósta jön,
de még többeknek lesz ez szent öröm,
hogy nem volt annyi vér és annyi könny
hiába, mert már a nagy óra jön.
Babitsnak ez a verse kéziratban maradt 1956-ig, amikor is Tolnai Gábor közölte
először a Szabad Népben. 1 1949-ben a Babits-hagyaték első rendezése alkalmával
került kezembe, és más hasonlóan radikális megnyilatkozásai miatt Illyés Gyulának
é6 Bóka Lászlónak is tudomására adtam. Révai József azonban azzal hárította el a
hasonló anyag közlését, hogy „nem jött még el Babits rehabilitációjának az ideje".
Fölmerül a kérdés, miért nem publikálta a költő maga megírása idején ezt a Magyar
Tanácsköztársaság első napjaiban írt fontos művét. Egyetlen indoka lehetett, tudniillik hogy a témát Tóth Árpád egyidejűleg szintén megírta híres ódájában, Az új
istenben. A vers maga összegezi Babits nézeteit az első világháborúban való magyar
részvétel miatt, de ugyanakkor kifejezi optimizmusát, sőt a magyarságnak nemzetközi missziót tulajdonít azáltal, hogy az orosz után a Magyar Tanácsköztársaság is
létrejött. Közérthető, nagy tömegekhez szóló, egyszerű stílusa is Babits akkoriban
induló új stílusirányát tükrözi.
Az egykorú sajtóban tallózva bőségesen akad hasonló eszméket kifejező megnyilatkozás. Bíró Lajos, az akkori idők valószínűleg legjobb publicistája a hatalomátvétel másnapján ezt írta: „Budapest ma a világtörténelemnek egy ú j fejezetét nyitotta meg." Három nappal később pedig konkretizálja is nézetét: „A Magyar Tanácsköztársaság csodálatos eredményességgel tölti be azt a világtörténelmi szerepet, amelyet nagy orosz testvére mellett Európában és a világon elsőként vállalt." Molnár
73

Ferenc április 1-én így ír: „Abból a földrajzi különbségből, ami az Oroszország és
Franciaország nagy távolsága, Németország és Magyarország kis távolsága közt van,
megszülethetik a lenini koncepciónak egy nyugat felé fordított olyan k é p e . . . amely
a maga csodálatos tisztaságában, világtörténelmi jóhiszeműségében és annyi emberi
nyomorúság tapasztalatait felhasználtan boldogító ragyogással világít a nyugatra."
Lenin ismert üzenete mellett Gorkij üdvözlete is a magyarság ú j misszióját
hangsúlyozza: „Űj élet virradt ránk, példátokat rövidesen az egész világ követni
fogja." Juhász Gyula ezt a megjegyzést fűzte ezekhez a szavakhoz: „Gorkij lelkesítő,
örvendetes üzenete a magyar szellemi munkásoknak ú j erőt ad a további küzdelemre a proletariátus végső diadaláért." Révai József így összegezi állásfoglalását:
„A forradalom, a proletárforradalom világmegváltó forradalom. A proletariátus legyen büszke erre a történelmi szerepére. Büszke és felemelő hivatás az, hogy az
emberiséget megajándékozza az igazi szabadsággal. Az orosz, magyar, bajor proletariátus forradalmait ez a világmegváltó öntudat vezeti." Mintha csak versben fogalmazná meg a költő a Közoktatásügyi Népbiztosság szózatát: „Fáklyavivői lehetünk
az egész világnak." 2
Alekszandr Gerskovics, a modern magyar irodalom szovjet történésze tíz évvel
ezelőtt egy Lukáccsal készült interjújában megkérdezte, mit tudtak ők 1919-ben
Szovjet-Oroszországról. Lukács így válaszolt: „Nagyon keveset! Nagyon keveset!
Nézze, orosz lap ide nem jött. Amit tudtunk, az bizonyos nyugati lapokból szivárgott
ide. De itt azt kell figyelembe vennie, és ez a magyar forradalomnak e korszakát
jellemzi — de egész biztosan voltak ilyen hangulatok az orosz forradalomban is —,
tudniillik azt az illúziót, hogy az orosz forradalommal beindult a világforradalom,
egy-két éven belül Európa szocialista lesz, és ez az átalakulás hallatlan gyors tempóban fog történni. Hogy ez illúzió volt, arról most nem érdemes beszélni, de ebben az
illúzióban éltünk valamennyien. És ezzel az illúzióval összefügg az is, hogy mindazt,
ami a kapitalista maradványok átalakítását és felszámolását illeti, mi mind átugrottuk gondolatban. Ebben a tekintetben nem én voltam az egyetlen; valahogyan azt
hittük, hogy a forradalom után egy-két évvel m á r a kommunizmusban is bent
leszünk." 3
S Z A B Ó E R V I N ÉS JÁSZI O S Z K Á R H A T Á S A

Babits versei és cikkei az imperialista háború ellen mind Szabó Ervint, mind
Jászi Oszkárt arra bátorították, hogy háborúellenes tevékenységükbe és háború utáni
terveikbe őt is bevonják. Szabó Ervin világpolitikai és ideológiai magyarázatain kívül, amelyekről Schöpflin Aladár emlékezett meg részletesen, Babits rendelkezésére
bocsátotta a békeirodalom legjavát. Elég az általa éppen Szabó Ervin ösztönzésére
lefordított Kant-féle Örök béke bibliográfiájára utalni. Szerepel ebben még a zimmerwaldisták folyóirata, a Demain is, és a békeelméletek világirodalmának addigi
legjobb földolgozása, Jacob Ter Meulen hatalmas m u n k á j a : A nemzetközi szervezet
gondolatának fejlődése 1300—1800-ig. Ebben Dubois, Podjebrád György, Erasmus,
Crucé, Grotius, Penn, Saint-Pierre, Bentham és Kant államszövetségi terveit ismerteti. Kantról szóló fejezetében kiemeli a köztársaság, a népszövetség és a világpolgárság eszméjét, Platón mintájára a filozófusokat ajánlva az államférfiaknak tanácsadókul. 4
De Szabó Ervin csak egyik inspirátora volt a baráti körnek. Jászi Oszkár „A monarchia bukása. A Dunai Egyesült Államok" című könyvének számos gondolata
egyezett Babits nézeteivel. Jászi döntő érvelése a következő: „A dunai és a balkáni
népeknek a nemzetiségi szabadságot kell biztosítaniok, hogy végleg szabad legyen az
út az Európai Egyesült Államok f e l é . . . Egy ilyen szabad, demokratikus népszövetség megalkotásával és kiterjesztésével mindazon népekre, melyek a kelet és nyugat
határállomásain csak együttes erőkifejtéssel képesek nemzeti egyéniségeiket zavartalanul kifejleszteni... a jövő fejlődésére nézve nagyobb és remény teljesebb példát
74

nyújtanak, mint akár a helvét szövetség, akár a német Bund, akár az Egyesült
Államok.
Háború vagy Szövetséges Állam! így van beírva a sors k ö n y v é b e . . . Csak a gazdasági élet vérkeringésének az a teljes szabadsága,... mely a szövetséges állam típusát jellemzi, létesíthet tartós, maradandó, minden emberi valószínűség szerint örök
békét egy adott területen." 5
A „nemzetek testvérisége" visszatérő jelszava annak az 1918. november 2-án kelt
kiáltványnak, amellyel a világ nemzeteihez és elsősorban a szomszéd népekhez fordult a magyar szellemi élet vagy száz számottevő radikális nagyja. A magyar történelemben ritka világos fölismerése az adott helyzetnek ez a páratlan történelmi dokumentum, amelynek szövege Babits és Bartók akkori és később használt nézeteit és
fogalmazásait tükrözi :
„A régi Magyarország összeomlott. A magyarság nem hever többé egy régi történelmi állam Prokrusztesz-ágyában. Egyedül maradt, minden más nemzettől külön
válva. A maga ura, maga rendelkezik önmagával. A világháború gyümölcse ránk
nézve megérett. Céljaink nem ellenkeznek többé senki céljaival. Nem vagyunk ellensége senkinek. A háborút ezzel befejeztük. Többé harcban részt venni nem akarunk.
Testvérnemzeteinkkel szemben semmiféle igényünk nincs már. Mi is megújult nemzetnek tekintjük magunkat, most felszabaduló erőnek, mint azok a testvérek, akik
boldogan kelnek friss életre a monarchia romjaiból. Megkönnyebbülve ébredünk arra
a tudatra, hogy nem vagyunk többé kénytelenek az elnyomás támaszai lenni: Nernzettársaink szabadsága záloga a miénknek. Éljünk egymás mellett békén, mint szabad nemzetek, szabad nemzetekkel.
Nem fogjuk egymást fenyegetni. És szabadon alakuljon a szabad szövetség. Népakarat és önrendelkezési jog wilsoni elvei alakítsák. Történeti határok ne legyenek
gátjai az önrendelkezésnek. Éppoly kevéssé a nyelvhatárok: egyforma nyelvű állam
több is lehet. És vitás esetekben népszavazást kívánunk: független és elfogulatlan
(nemzetközi) ellenőrzés alatt. A csehszlovák, lengyel, erdélyi román, délszláv, osztrák, osztrák-német és ukrán nemzeteket, melyek a régi Osztrák—Magyar Monarchia területén élnek: önmagukkal teljesen szabadon rendelkezőknek tekintjük és
egyenjogúnak a magyarral. Szövetségünkhöz ők és mások, akaratuk szerint csatlakoznak vagy nem csatlakoznak. És a szövetkezés az egyes államok teljes függetlenségének alapján történjék." 6
RÉSZVÉTELE A KULTURÁLIS SZERVEZETEKBEN

Babits már az októberi forradalom különböző kulturális szerveiben jelentős szerephez jutott. így a Nemzeti Tanács Közoktatásügyi Szaktanácsának, a Hírlapírók
Szindikátusának, az Alkotó Művészek és Tudományos Kutatók Szövetségének, a Középiskolák Kulturális Egyesületének tagja lett, a Petőfi Társaságnak alelnökévé jelölték, de éppen az ő javaslatára alapították meg a Nyugat-nemzedék irodalmi szervezetét, a Vörösmarty Akadémiát, ennek Móriczcal együtt lett alelnöke. A Külügyminisztérium Tudományos Bizottsága a külföldi magyar kultúrpropaganda munkatársának, az Országos Propaganda Bizottság pedig a széles néptömegek fölvilágosítására való népkönyv megírásában való részvételre kérte föl. De számítottak rá az ú j
középiskolai tanterv és az ú j tankönyvek létrehozásában is. Az Írói Direktórium
mint az irodalom irányításának csúcsszerve jött létre. Lukács György elnökletével
egy tíztagú bizottság vett részt benne. Ennek tagjai voltak: Babits, Balázs Béla,
Barta Lajos, Bíró Lajos, Kassák, Komját Aladár, Móricz, Osvát, Révész Béla és
Szini Gyula. Az írók Szakszervezetének alakuló ülésén vagy ötszázan vettek részt.
Elnökké Bíró Lajost, alelnökké Babitsot, Osvátot és Révész Bélát választották. Babits
itt a fiatal írók kiválasztásával foglalkozott. 7 Barta Lajos ezt írja róla: „Külön bizottság foglalkozott azoknak az íróknak az igazolásával, akiknek még nyomtatásban
nem jelent meg munkája. A bizottság elnöke, Babits Mihály nagy buzgalommal végezte ezt a feladatot." 8 957 törzslap érkezett be és ebből 550 írót vettek fel a szakszervezetbe. Ez havi átalányt jelentett és konkrét munkákra előleget.
75

HALLGATÓSÁGA A BÖLCSÉSZETEN

Babits 1919-es sokféle közéleti pozíciója és elfoglaltsága között a legállandóbb,
legjelentősebb és ma már megállapíthatjuk: legmaradandóbb tevékenysége volt egyetemi tanári munkája. Bár 1908-ban az akkori vallás és közoktatásügyi minisztertől
kért párizsi ösztöndíját tudományos kutatásokra visszautasították, pedagógusi h a j l a mát ez egyáltalán nem lohasztotta le. Vállalta a vidéki tanároskodást is akár a végeken, csakhogy tanár maradhasson. Amikor jelentős kultúrpolitikusok a fővárosba
akarták fölhozni múzeumba vagy könyvtárba, szerencsétlen módon ezt is elutasította.
Kiterjedt magyar irodalomtörténeti és összehasonlító irodalomtörténeti munkásságának természetes következménye volt, hogy a demokratikus forradalom után azonnal
egyetemi katedrát követeltek neki. Kunfi Zsigmond már 1919. január 25-én kinevezte
a pesti bölcsészeti kar esztétikai tanszékére. A közbejött egyetemi zűrök és az Ady
halálával járó ú j föladatok azonban úgy látszik elhalaszttatták előadásainak megkezdését. A Tanácsköztársaság első napjaiban azonban már megkezdte előadásait a
világirodalom és a magyar irodalom tanszékén. Gönczi Jenő, Kunfi államtitkára e m lékszik vissza rá, hogy ő tárgyalta le a Centrál Kávéházban Babitscsal professzori
feladatait. 9 Lukács György kinevezése május 6-án került kezébe. Akkor azonban m á r
három tárgykörben folytatta előadásait. Egyik előadássorozata „Az irodalom elmélete" címmel a nyugati irodalomtudomány legújabb nézeteit összegezte. Ugyanakkor
előadássorozatot tartott a magyar szakos középiskolai tanároknak. És végül Adyszemináriumot vezetett válogatott hallgatóság részére. Ennek summája a Tanulmány
Adyról a Nyugatban, 1920-ban.
Babits tanítványai között számos neves író, irodalomtörténész, sőt más szakember is akad, közülük többen még napjainkban is munkálkodnak. Hallgatói közül
többen készítettek hosszabb-rövidebb jegyzeteket. Ezek közül a legteljesebb Fábry
Zoltáné, aki azonban csak 1969-ben adta át közlésre. 10 Babits egyetemi előadásait
Király György az általa szerkesztett Etika Könyvtárban hirdette 1920-ra; Babits föl
is vette a honoráriumot. A könyv azonban sohasem jelent meg. Mi lehetett ennek az
oka? Lehet, hogy éppen az előadások időpontja. Akkoriban indult meg ellene a hivatalos hajsza. Előadásai pedig éppen a konzervatív irodalomszemlélet képviselői
ellen irányultak, akik közül nem egy az ellenforradalommal visszakerült katedrájára.
Irodalomelméleti előadásait a Múzeum körút 6—8. híres XI. termében tartotta,
állandóan mintegy ötszáz hallgató előtt. Baránszky-Jób László visszaemlékezése szerint hetenként kétszer, szerdán és szombaton két-két órában fejtette ki nézeteit az
irodalom mivoltáról. Fábry Zoltán, a nagy marxista kritikus följegyzése szerint:
„Babits hallgatósága volt egész Budapest irodalmi értelmisége. A XI. tanteremben és
az ablakdeszkákon, az ajtóban és kint a folyosón százan és százan ültek, álltak, szorongtak, hallgattak és jegyeztek." 11 Kardos Pál, Babits későbbi monográfusa így emlékszik vissza megjelenésére: „Az egyetemi ifjúság rajongó lelkesedéssel fogadta.
Erről már tanúként beszélhetek, hiszen elsőéves bölcsészhallgatóként magam is ott
ültem a Múzeum körúti egyetemi épület szorongásig zsúfolt nagytermében. Az i f j ú ságot elsősorban a XX. század írói forradalma érdekelte, a Nyugaté, amely körül
alig ült még el a leghevesebb csaták zaja. Ennek a művészi forradalomnak egyik
vezére állott előttünk Babits Mihály személyében és magától értetődőnek tartottuk,
hogy a másik, a politikai és társadalmi forradalom őt küldte hozzánk m e s t e r ü l . . .
A Babits-órákon még az ablakpárkányon, sőt a dobogó szélén is ültek, a szó szoros
értelmében a mester lábainál. Az érdeklődés a további órákon sem csökkent, mert
Babits, az élőadó, kielégítette, ha ugyan fölül nem múlta a költő iránti várakozást.
Lelkesen, szinte állandó izgalommal beszélt, újszerű, addig nem hallott tételeket f e j tegetett." 12
MÁRAI S Á N D O R E G Y K O R Ú RIPORTJA

A szegény származású, de élénk érdeklődésű hallgatók villanyos légkörét a nagypolgár Márai Sándor egyik legkorábbi, azóta is rejtve maradt írásában így örökíti
meg:
76

„Babits Mihály az egyetemen. »-Az író a nagy magányos-" — mondta Babits és
tenyerével megtámasztotta a homlokát. A Múzeum kertre nyitva álltak az ablakok
és a kert felől bejött a tavasz és a napsütés, meleg illatokkal és fénnyel s végigborzolta a nők haját, a dús szőke és fekete és barna kontyokat, s a fiúk gubancos és
hátrafésült s égnek bodorított és homlokba hulló hajzatát. Babits a katedrán ült, s
nézett el a terem fölött, a költők nézésével, akik a semmiben is a mindent látják.
Babits szomorúan nézett: a költő idegenül ült a katedrán, ebben a teremben, mint
•egy vendég, egy művész, akit ide zavartak, hogy magyarázza el, ki ő . . . ? Lehet ezt?
És a padokban mindenütt fiatal embertestek ültek szemben vele, nők és férfiak, a
fiatalság szomj úságával nézték az írót.
A terem olyan volt a hatalmas nyárban kínlódó és fulladó és-vergődő város közepén, mint egy sziget. A kis filozoptrinák, akik kontyba fésülik vagy rövidre vágják a hajukat s kartonblúzt hordanak, amin rajta van a mosószappan és a lúg friss
szaga, akik reggel üres teát ittak és kenyeret haraptak hozzá és délben köménymagos levest esznek majd a menzán és fekete kenyeret savanyú káposztával, akik
éhesek és fiatalok és szomjasak, s az élet viharzó ezer nyomorán át is dacosan élni
akarnak — és a fiúk, akik itt összejöttek, akik közül minden első verset, s minden
második legalább novellát szorongat a hóna alatt, ez a furcsa és sápadt szekta tágranyitott szemmel és üres gyomorral s kopott ruhában nézett farkasszemet Babitscsal.
Valami fájdalmasan groteszk elvonatkozás volt ebben minden földi dologtól, ami itt
történik" körülöttünk.
— Az író a nagy m a g á n y o s . . . — mondta Babits, és a hangja szomorú volt, mint
egy verssor. Babits komoly, fekete ember, angol bajusza van és választott, sűrű,
tömött fekete haja. És ugye, — Babits, a Nyugat, az írói kulturáltság, tudás, ész,
hideg és előkelő ötvöstehetség, nagyszerű birkózás a nyelvvel és formával, sok kötet
és írói magyar nimbusz együttvéve a katedrán, s a szemek felcsillannak feléje. Kik
ott ülnek, valamennyinek van valami köze ahhoz a méreghez, amely az írás. Egy
kicsit fertőzöttek mind, még a legszentimentálisabb, a legversikélőbb is közöttük.
Valamennyi szeretkezett már egyszer a gyámoltalan tollal és hideglelős dadogó óráik
voltak már az írni próbálás előtt. Milyen furcsák így együtt. Mert mi közük ahhoz,
amit Babits mond — el lehet-e ezt mondani, megmagyarázni, amiről beszél, meg
lehet-e ezt érteni?
Babits magyarázza, hogy mi az: írni? A terem pedig figyel. Valami nagy tehetetlenség van abban is aki magyaráz, és azokban is akik hallgatják. Mintha ezt közel
vihetné egy lélek a másik lélekhez, egy író egy nem íróhoz, mintha ezt magyarázni,
szétszedni, megmutatni lehetne, mint azt, hogy-mint csinálunk egy zongorát. Milyen
szomorú ez, ha hallanák.
— Az író mindig egyedül van, mondja Babits — nem áll a Társ viszonylatában
a világgal. Az író egyedül van és benne van a világ. Ami kívül van, a tárgyak, dolgok, emberek, események nem tartoznak hozzá, nincs is mélyebb közük egymáshoz . . . — A szavak koppannak a meleg csöndben a teremben. Egy kövér pápaszemes, szőke lány gyorsan hajol egy füzet fölé, s szép szabályos betűkkel rendesen
leírja: Az író a nagy m a g á n y o s . . . Mi ez? Mi haszna lehet neki ebből? Hiszen ha
író, egy élet minden szenvedése és elvetélése és lemondása kell hozzá, hogy megismerje azt a kínt, ami az író magánya, ezt megérteni úgy se lehet, csak átélni, megtanulni nem, csak szenvedni benne. Ha meg nem író, — hát istenem, mit érvelek?
A levegő nyugtalan, forró és izgatott. A fiatal fiú- és leányfejek ide-odamozdulnak, összehajolnak. Az órának vége van, csöngetnek. A fiúk fölsegítik a lányokra a
kabátot. A pápaszemes, kövér, szőke lány még ír. Féloldalt h a j t j a a fejét, a tollát
egy kicsit megrágja, elgondolkodik, aztán beírja még a füzetbe: » . . . mert az író
mindig egyedül van ...«
Aztán becsukja a füzetet és feláll. A teremből tolonganak kifelé. Babits egyedül
áll a katedrán, összefonja a karját és szomorúan néz. Csakugyan: egyedül v a n . . . " 1 3
77

BABITS I R O D A L O M E L M É L E T I E L Ő A D Á S A I N A K J E L E N T Ő S É G E

Babits irodalomelméleti előadásait eddig csak Barta János méltatta érdemei szerint. „Ez az irodalomelméleti vázlat a Magyar Tanácsköztársaság kulturális életének
egyik dokumentuma — írja. — A marxista irodalomelméletnek és esztétikának m a
már vannak nagy eredményei, de mint rendszer ma is még alakulóban v a n . . . A Tanácsköztársaság néhány hónapja egészében kevés volt arra, hogy vezető tudósaink a
tudományos szocializmus elméletébe és alkalmazásának részleteibe belemélyedjenek.
Így volt ez másnál is, nemcsak Babitsnál. A filozófia és a társadalomtudományok
terén a megelőző évek magyar átlagszintjéhez képest meg a közel egykorú, sőt századvégi nyugati polgári irányzatok és eszmék is merészen forradalmiaknak hatottak." Barta János még úgy vélte, hogy Lukács György irodalomelmélete nem sok
nyomot hagyott Babits nézetein, ha egyáltalán ismerte az Alexander Emlékkönyvbe
írt cikkét. Különös módon azonban kettőjük szövegének összehasonlításával arra az
eredményre jut, hogy Lukács felfogása emlékeztet Babits rendszerére, mert Lukács
az irodalmi jelenségek tisztán szociológiai szemlélete ellen emel szót és az esztétikai
értékelés jogait követeli. Módszertanilag szintézist akar a kettő között és mindketten
hangsúlyozzák a forma és a világnézet döntő szerepét. 14 Barta tanulmánya óta megjelent Babitsnak Lukács Györgyhöz épp erről a tanulmányról írt levele: „Minden
egyoldalúságom és korlátozottságom mellett azt hiszem, az ö n gondolatainak mélységét és szubtilitását kevés ember élvezhette úgy, mint é n . . . S nem kisebb élvezetet
szerzett az Alexander Emlékkönyvben megjelent értekezés . . . Ha ö n n e k jólesik arra.
gondolni, hogy van valaki, aki minden sorát mohón és élvezettel olvassa, akkor gondoljon őszinte hívére, Babits Mihályra." 13 Lukács mellett azonban számításba kell
venni 19-es tanártársainak (Benedek Marcell, Fogarasi Béla, Király György, Laczkó
Géza és Turóczi-Trostler József) értekezéseit és könyvismertetéseit az Athenaeumban
és az Egyetemes Philologiai Közlönyben. De gondolni lehet a szellemtörténet két
olyan később kimagasló irodalomtörténészére, akikkel Babits már fiatalkorukban jó
barátságban volt: Thienemann Tivadarra és Zolnai Bélára. Barta szerint „Amikor
Babitsot ú j hivatása az elé a feladat elé állítja, hogy rendszeres irodalomelméletet
dolgozzon ki, ha talán nem is tudatosan és programszerűen, s nem is teljesen harmonikus összefüggésben, de mégiscsak azt viszi véghez, hogy szintetizálja az irodalomelmélet terén ezeket az addig is megvolt modern, lázadozó irányzatokat. Kultúrák, művek és eszmék iránti mohó érdeklődése és fogékonysága, amellett individualizmusának, különbözni akarásának csaknem a különcködésbe hajló mértéke — eleve
ellenségévé teszik minden merevségnek és dogmatizmusnak, s képesítik arra, hogy
egy ilyen rugalmas szintézist megalkotva, harci eszközül felhasználjon mindent,
amit modernnek és radikálisnak érez." Mint már az előző években is, ekkor és
ezután is állandóan foglalkoztatja nemzetinek és nemzetközinek viszonya az irodalomban. „Babits irodalomelméleti jegyzete nemcsak a Tanácsköztársaság korának,
hanem alkotója személyiségének is dokumentuma. Babits nem önvallomást tenni állt.
az egyetemi katedrára, hanem átérezve az egyetemi képzés követelményeit — a
leendő középiskolai tanároknak rendszeres szaktudományt akart kidolgozni. Vajon
Babits nem a Nyugat-mozgalom esztétikáját kodifikálta-e egyetemi előadásaiban. Az
egyetemi tanárság nagy időszak volt Babits életében... Ö tette meg az első, s máig
egyetlen kísérletet a Nyugat-mozgalom tagjai közül az irodalomelmélet kérdéseinek
rendszeres összefoglalására. Szintézise még így, vázlatos formában is megbecsülésre
tart számot még az ő gazdag életművében i s . . . Keletkezésének idejébe beállítva úgy
hat ránk, mintha alkotója egy magaslatról tekintené át a hazai és az európai irodalmat és irodalomtudományt. A Tanácsköztársaság adott rá Babitsnak módot, hogy
erre a magaslatra felléphessen."
Szabó Lőrinc jegyzetei között maradt fönn Babits híres megnyitó szavainak eredeti szövege is. Ezt azért is érdemes idézni, mert Babits Mihály műveinek „Esszék,
tanulmányok" című legújabb kiadása éppen ezt elhagyja. A híres Babits-megnyitó
hiteles szövege a következő:
„Mielőtt ezeknek az elmélkedéseknek a sorozatát megkezdeném, úgy érzem, hogy
78

nem szabad elmulasztani, hogy mi, akik az emberi szellem alkotásairól szóló tudományt akarjuk ezeken az órákon körvonalazni, meg ne hajtsuk a tudomány komoly
zászlóját az ú j szellem vörös lobogója előtt. Bizonyára minden tudománynak, az
egész tudományos gondolkodásnak megvan az oka rá, hogy a forradalom fiatal szellemében felszabadítóját üdvözölje. Felszabadítóját, mert hiszen a régi világ minden
féltett és őrzött berendezkedése, minden, az egyház, a trón, a szent tulajdon és minden ebből következő intézmények és konvenciók a maguk államilag védett vitathatatlanságukban csak bilincsei és kerékkötői lehettek az igazság elfogulatlan kutatásában, — és testvérét, mert hiszen az igazság elfogulatlan kutatása maga is forradalom már, testvére és heroldja a forradalomnak, s a szellemi tudományok munkása
a forradalomnak. Bátor és számonkérő logikára nevelvén az agyat, tisztánlátásra a
szemeket, meg nem alkuvó igazságszeretetre a szivet; de kétszeresen közel érezzük
magunkat a forradalom szelleméhez, mikor vizsgálódásunk tárgya ma az emberiség
alkotó szelleme. És e szellemnek azok az alkotásai, melyeket együttvéve irodalomnak
nevezünk. Az emberiség érzéseinek és átérzett gondolatainak felgyülemlő thesaurusa.
Érzések, amelyeket az összes emberiség évezredeken át tartó szenvedései gyűjtöttek
fel a lelkekből, és gondolatok, melyek ezekből az érzésekből születtek." 16
BABITS E L Ő A D Á S A I A K Ö Z É P I S K O L A I T A N Á R O K T O V Á B B K É P Z É S É N

Harmadik előadássorozata a tanárképzés kiegészítésére irányult, válogatott középiskolai tanszemélyzet részére. Babits tanítványai Zrínyiről, Csokonairól, Vörösmartyról és Adyról szóló előadásaira emlékeznek vissza, közöttük Hidas Antal például
Csokonairól szóló előadását emlegette még pár éve is.17 Ezek a magyar íróarcképek
lehettek alapjai az 1926-ban francia folyóirat részére készült magyar irodalomtörténeti arcképsorozatnak, amely aztán más-nyelveken, például németül is kiadásra került, összességükben pedig az Európai Irodalom Történetében több mint két tucatnyi
magyar író portréjának megfogalmazását tehették emlékezetessé.
Ö S S Z E H A S O N L Í T Ó I R O D A L O M T Ö R T É N E T I F E L A D A T O K ÉS L E F O R D Í T A N D Ó
VILÁGIRODALMI ALKOTÁSOK

A budapesti egyetem bölcsészeti kara klasszika-filológiai és modern filológiai
tanszékeinek ú j professzorai 19 tavaszán közös munkatervben állapították meg az
irodalomtörténetírás terén elvégzendő feladatokat, és jegyzékbe foglalták a világirodalom magyarra még nem, vagy rosszul fordított műveit. Ez a tervezet az egyik
akadémiai folyóirat részére volt kiszedve 19 nyarára, de a politikai változások miatt
ott már nem jelenhetett meg. Az egész mozgalom szervezője, Király György azonban
külön füzetben saját költségén 1920-ban kiadta Tudományos feladataink az irodalomtörténeti kutatások terén címmel. Ebben Babits az angol, Benedek Marcell a
francia, Bonkáló Sándor az orosz, Czebe Gyula a görög, Honti Rezső az olasz, Király
György a magyar, Révay József a latin és Turóczi-Trostler József a német filológia
és irodalom feladatait állította össze.
Babits két munkakörét az alábbiakban szóról szóra idézem.
Anglisztikai
feladatok:
„1. Az angol irodalom magyar vonatkozásai (régi folyóiratok, levéltári anyag
felkutatása alapján).
2. Shakespeare hatása irodalmunkra (levéltári, könyvtári kutatások, régi súgókönyvek alapján), szigorúan különválasztva a közvetlen angol hatást a német közvetítéstől.
3. A Shakespeare korabeli irodalom tudományos vizsgálata.
4. Az angol irodalom története a művelt nagyközönség számára, különösen a
XIX. század lírájára."
Fordítandók az angol és amerikai
irodalomból:
„Chaucer, válogatva. Shakespeare (magyar kiadását revideálni kell oly értelemben, hogy néhány klasszikussá vált fordítás kivételével a többit újakkal pótoljuk.
79

Nagy költői feladat, de feltétlenül szükséges a szonettek és az elbeszélő költemények
ú j fordítása: a meglevők teljesen használhatatlanok). Spenser legalább szemelvényekben. Ben Jonson: Volpone. Anthologia Shakespeare kortársainak műveiből, kiválasztott drámák teljes fordításaival. Milton (Az Elveszett Paradicsom értéke nem
tartalmi s így csak oly fordítás elégíthet ki, mely a vers nagy zenéjét t u d j a utánozni.
Még nagyobb zenei művészetet kíván a kisebb költemények fordítása: mindazonáltal
ez is már-már nélkülözhetetlen szükséglet. Mindezeknél, s általában a régi művek
fordításánál különösebben óhajtjuk hangsúlyozni, hogy a megbízás nem adandó philológusnak, hanem költőnek. A munka philológiai része megtanulható: a költői —
mely sokkal fontosabb — megtanulhatatlan). Az újabb irodalomból: Byron,
Wordsworth, válogatva, Coleridge főművei. Keats, Shelley lírai versei. Tennyson kisebb költeményei. Fitzgeráld Omar Kháyyámja. Válogatott gyűjtemény a praerafaeliták (Rosetti, Morris, E. B. Browning stb.) műveiből. Róbert Browning, válogatva.
Swinburne,
válogatva: kisebb költemények és Atalanta. Az amerikaiak közül Poe és Longfellow
meglevő fordításaiból összeállított anthológia, s egy kötet Walt
Whitman.
Bacon, essayi. Bunyan: Pilgrim's Progress. Sterne: Tristram Shandy és Sentimental Journey. Swift főművei, mentül teljesebben. (Karinthy, egy philológus segítségével?) Dickens (meglevő fordításait revideálni kell s egységes kiadásban közrebocsátani). Thackeray, George Eliot regényeinek meglevő fordításai (Olcsó Könyvtár)
átnézendők és újból kiadandók. Macaulay és Carlyle műveiből, részben meglevő fordításokból, egységes és hozzáférhető kiadást kell adni. Carlyle kisebb tanulmányai
teljesen hiányoznak. Landor (Imaginary Conversations), De Quincey (Opium-Eater)
és Lamb (Essays of Elia). Ruskin műveiből gyűjteményes kiadás, a meglevő fordítások felhasználásával. Meredith legfőbb regényei (Egoist, Richárd Feverel) és Essay
on Comedy. Hardy és R. L. Stevenson főművei (a meglevő fordítások felhasználásával). Matthew Arnold essayiből válogatott 'gyűjtemény. Walter Páter: Imaginary
Portraits; egyéb műveinek meglevő fordításai — főleg a Renaissance-é — szintén
újakkal pótlandók. Az amerikai irodalomból: Franklin önéletrajza. Emerson (essayiből). Hawthorne: Scarlet Letter. Poe novelláinak a maiaknál jobb és szebb fordítása,
a short story fejlődésének anthológiája." 13
ÍRÓI T E V É K E N Y S É G E

Babits egyetemi előadásain kívül mint író sem volt tétlen. Legnagyobb alkotása
Timár Virgil fia című kisregénye. Indiszkréció az irodalomban című tanulmányában
állítja a következőket: „E sorok írója éppen ama Timár Virgil fiát — mely még a
kommün alatt készült — két évig rejtette fiókjában." 19 A regény körül folyó vitában
eddig senki sem figyelt föl erre a fontos közlésre. A legenda szerint Babits ezt a 120
oldalas művét egy étteremben írta, ebéd után kezdve a munkát és estig, befejezve.
A regény első fogalmazványa mindenesetre éttermi számolócédulákra van írva. Fölvetődik a kérdés: Babitsnak ez a regénye vajon nem épp úgy a személyiségkettőzés
remeke, mint a Gólyakalifa? Az író talán sajátmagának, saját természetének két
lehetséges megvalósulását rögzítette hőseiben. Az egyik a magába vonuló, cellájában
élő, a világtól elzárkózó, csak könyvei között élő szerzetes, akivé többször stilizálta
önmagát, például éppen Adyhoz írt ódájában, a másik pedig az a nosztalgikus újságírótípus, aki a dolgok könnyebb végét fogva meg időről időre, remek útinaplókat,
riportokat, interjúkat, vitacikkeket írt, sőt kézirati hagyatékában éppen aforizmák is
maradtak szép számmal kezdő író korából. Az első a jellem kigúnyolásának, ellenségei csúfolódásának céltáblája volt évtizedeken át, a másodikra viszont Hatvany
Lajos és más sajtőfejedelmek biztatták.
De elkészült addig írt novelláinak gyűjteménye is. Ez 1920-ban Karácsonyi Madonna címmel jelent meg, német kiadása azonban Mythologie címmel, a kötet első
helyén álló novelláról. Egy ilyen című kötetért vett föl 1500 korona honoráriumot
június 2-án. Van egy más honoráriumkiutalása is, 800 korona, négy, közelebbről meg
nem nevezett cikkért. 20 Ezek talán a Magyar Olvasókönyv egyelőre lappangó fejezetei.
80

Nagy számmal készülhettek fordításai is. A Nyugat április 15-i számában Goethe
Római elégiáiból, a június 16-i számban Baudelaire-, Rosetti- és Verlaine-fordításaiból közöl. De az Erato egyes darabjai is ekkor készülhettek. Keresztury Dezső az
Erato újabb kiadásához írt bevezetőjében hivatkozik Csinszka intelmére, hogy ne
folytassa az erotikus versek fordítását, nem méltók hozzá.
A N Y U G A T SZERKESZTŐJE

Babits 1912-től szerepelt a Nyugat főmunkatársi listáján, 1916. június 16-tól pedig Ady mellett a Nyugat szerkesztőjeként. Osvát 1918 végével visszavonult a szerkesztőségből. Az 1919. január 1-i számban Schöpflin búcsúztatja és bejelenti, hogy
„Osvát üresen maradt helyét arra mindenkinél leginkább hivatott társunk, Babits
Mihály foglalja el." Ady halálával Babits lett és maradt az év végéig a lap egyedüli
szerkesztője. Főszerkesztő a Svájcba kiküldött Ignotus, főmunkatárs: Ambrus Zoltán,
Elek Artúr, Gellért Oszkár, Laczkó Géza, Móricz Zsigmond és Schöpflin Aladár.
Babits első szerkesztői munkája a február 15-i — március 1-i dátummal megjelent Ady-emlékszám volt. Munkatársai: Bartók Béla, Bálint Aladár, Boross László,
Déry Tibor, Dóczy Jenő, Földi Mihály, Ignotus, Kodály Zoltán, Kosztolányi Dezső,
Krúdy Gyula, Mariay Ödön, Móricz Zsigmond, Nagy Endre, Papp Viktor, Pintér
Jenő, Rédey Tivadar, Szabó Dezső, Szép Ernő, Szini Gyula, Tóth Árpád. Az 1919-i
évfolyam június 15-ig megjelent számainak munkatársai voltak: Balázs Béla, Barta
Lajos, Dávid Lajos, Déry Tibor, Fenyő Miksa, Földi Mihály, Fülep Lajos, Füst Milán,
Karinthy Frigyes, Kassák Lajos, Kosztolányi Dezső, Lányi Sarolta, Lengyel Menyhért,
Márai Sándor, Móricz Zsigmond, Pásztor Árpád, Schöpflin Aladár, Szabó Dezső,
Tóth Árpád. Mint 1930 utáni szerkesztősége idején, itt is különös gondot fordított a
világirodalom klasszikusainak ú j értékelésére, kortársainak ismertetésére és az ú j
szellemi áramlatok bemutatására. Mint a 30-as években, a Figyelő rovatban itt is a
körülményekhez képest rendkívül friss külföldi folyóiratszemlét gondozott. Külön
jelentősége az ú j Csehszlovákia köztársasági elnökének, Masaryknak, mint filozófusnak a magyar olvasóközönség előtt tudtommal elsőnek való méltatása. Az orosz irodalom nagyjai közül Dosztojevszkij, Csehov, Tolsztoj, Gorkij és Lunacsarszkij, az
újabb francia szellemi mozgalmak több alakja és Burckhardt is szerepel. A Szellemi
Termékek Országos Tanácsa a Közoktatásügyi Népbiztosság döntése alapján a Nyugatot és a Ma-t jelölte ki hivatalos szépirodalmi folyóiratnak. Júniusban azonban
Pogány József került Lukács György helyére. Pogány Napoleon-drámáját Fenyő Miksa
éppen szigorúan megbírálta a folyóiratban; lehet, hogy ez volt az oka a Nyugat
fönnakadásának.
*

Babits és kortársai hagyatékában akad még számos, eddig időbelileg nem rögzített kézirat.
JEGYZETEK
1. Szabad Nép, 1956. aug. 5.
2. „Mindenki újakra készül. . . " Az 1918/19-es forradalmak irodalma. Szerk. József Farkas.
Többezer lapnyi négy kötete a forradalmi publicisztika roppant kincsesháza. — Csak kis
számban használja föl az eddigi legrészletesebb monográfia: Sipos Lajos: Babits Mihály és
a forradalmak kora. Bp. 1976.
3. Lukács György: Ezt adta nekem 1917. = Népszabadság, 1978. dec. 24. 17. 1.
4. Gál István: Babits és Szabó Ervin barátsága. In: Bartóktól Radnótiig. Bp. 1973. 94—105. 1. —
Uő.: Szabó Ervin, mint Babits irányítója a béke-irodalomban. Babits béke-írásaiból. = Irodalomtörténeti Közlemények, 1976. 526—527. 1.
5. Gál István: Jászi Oszkár köre. = Magyar Nemzet, 1975. márc. 20.
6. Gál István: Babits a világbékéért. In: Bartóktól Radnótiig. Bp. 1973. 139—173. 1. Az európai
államszövetség magyar barátainak szervezetére vonatkozó tervezetet itt Babits és Szabó Ervin közös munkájának tulajdonítottam. Grafológiai vizsgálatok segítségével Litván György
megállapította, hogy a társszerző Jászi Oszkár. Babits béke-írásaiból. = Irodalomtörténeti
Közlemények, 1976. 528—533. 1. Első, téves nézetemet átvette Sipos Lajos: Babits Mihály és a
6 Tiszatáj

81

forradalmak kora. Bp. 1976. 19—21. L és Bella György: Babits Mihály: Esszék, tanulmányok.
Bp. 1976. 1. köt. 825. 1.
7. A két forradalom alatti tisztségeiről az okmányok és beszámolók József Farkas id. müvében.
8. Barta Lajos: Írók, költök a forradalom szolgálatában. In: Tanúságtevők. Visszaemlékezések
a magyarországi 1918/1919-es forradalmak résztvevőire. Bp. 1978. 448. 1.
9. Tanúságtevők . . . 258. 1.
10. Első közlése: Mindenki újakra k é s z ü l . . . Szerk. József Farkas. IV. köt. 834—904. 1. A vaskos
és drága kiadvány nem került a köztudatba. Üjabb kiadásai: Babits Mihály: Az irodalom
elmélete. Bev. Gál István. Szerk. Téglás János. Bp. 1978. és Babits Mihály: Esszék, tanulmányok. összegyűjt. Belia György. Bp. 1978. 553—646. 1.
11. Fábry Zoltán: Tanú és tanúság voltam. Vál. Sándor László. Bratislava, 1977. 25. 1.
12. Kardos Pál: Babits Mihály. Bp. 1972. 240. 1.
13. Márai Sándor: Babits Mihály az egyetemen. - Vágóhíd, 1919. jún. 10.
14. Barta János: Babits Mihály egyetemi előadásai. = Irodalomtörténeti Közlemények, 1961.
42—58. 1.
15. Gál István: Lukács György levelei Babitshoz. =» Irodalomtörténet, 1974. 595—601. 1. — Levelek Lukács Györgyhöz. Közli Fekete Éva. = Uo. 612—613. 1.
16. Kabdebó Lóránt: Napjaink, 1966. okt. 1.
17. Hidas Antal: Filmkockák Kun Béláról. = Magyar Nemzet, 1976. febr. 20.
18. Gál István: Babits és az angol irodalom. Debrecen, 1942. 114—115. 1.
19. Babits Mihály: Esszék, tanulmányok. 2. köt. 169. 1.
20. József Farkas id. m. IV. köt. 768. 1.

SEGESDI GYÖRGY: FÉMPLASZTIKA
82

Déry Tibor: Botladozás
„ . . . egy gondolkodás menetét kívánom itt bemutatni" — írta Déry Tibor abban
az 1977-ben keltezett Előszóban, amelyet tanulmányainak és cikkeinek gyűjteményéhez szánt, s amelynek kinyomtatását már nem érhette meg. Valóban, a két vaskos
kötet, amely Réz Pál szerkesztésében került kiadásra, az író gondolkodásának menetét és történetét mutatja be. Ezért nem is tekinthető csupán a regényekben, elbeszélésekben, színművekben és költeményekben testet öltő életmű melléktermékének.
Huszadik századi klasszikusaink szépíróí munkássága mellett gyakran egyenrangú
szerep jutott az értekező prózának vagy a publicisztikának. Németh László és Füst
Milán tanulmányai, Kodolányi és Féja Géza cikkei, Illyés és Vas István esszéi semmiképpen sem jelentik az írói tevékenység „második vonalát". Déry esszéi, cikkei és
tanulmányai sem; bennük is ugyanaz az írói gondolkodás, lelkiismeret és alkotó erő
nyilvánul meg, amely a szépirodalmi művekben. A Botladozás értekező prózája nemcsak magyarázza a regényeket, nemcsak szemlélteti az életrajzot, és nemcsak kulcsot
ad a gondolkodás menetének pontosabb értéséhez, hanem önálló érték is: a modern
magyar esszéirodalom egyik jelentékeny teljesítménye, az életmű egyik izgalmas
fejezete.
Déry Tibor írói tevékenységének mindvégig erősen „ideologikus" jellege volt.
Irodalmunk története során alighanem ritka volt az olyan író, aki hozzá hasonló
tudatos érdeklődéssel és módszeres vizsgálódással követte volna nyomon a társadalmi
tudat változásait, és közvetítette volna (nemcsak szépirodalmi művekben, hanem tanulmányokban és cikkekben is) ennek a tudatnak az „ideológiai" formáit. Múlt századi prózairodalmunkból bizonyára Eötvös és Kemény, a jelen századból pedig Ady,
Babits, Kassák, Remenyik Zsigmond, Illyés és Németh László munkásságában hagytak mélyebb nyomot az „ideológiák". Közéjük tartozik Déry is, aki nemcsak a társadalom: taz élet történetét követte figyelemmel, hanem a társadalmi tudat és az
ideológiai képződmények történetét is. A gondolati igénynek s az ideológiai érdeklődésnek nála mindig elsőrendű, mondhatnók, formaalkotó szerep jutott. Szépirodalmi
műveiben is eszmék próbája, sőt küzdelme zajlik; ez a küzdelem, általában az alkotó
személyiség és a gondolkodó ember belső küzdelme hatja át értekező prózáját is:
esszéit, cikkeit és tanulmányait.
Maga Déry Tibor hivatkozott arra több alkalommal is, hogy művészi pályáját és
emberi sorsát mindig eszmék kísérték, alakították. Ítélet nincs című önéletrajzi
„esszéregényében" olyan lénynek írta le magát, aki még akkor is kérdésekkel ostromolja a világot: történelmi és társadalmi környezetét, ha e sürgető kérdéseire válasz
sem érkezik. Egyik önéletrajzi vázlatában olyan hajóhoz hasonlította magát, „amely
üresen indult el, s az útjába eső kikötőkben szedi fel üzemanyagát". E hasonlat a
fáradhatatlan keresésre, az örökös nyugtalanságra utalt. Nyugtalanságra, amely mindig ú j kérdésekre és ú j válaszokra vezetett, ú j eszméket épitett, ú j filozófiák nyomában kutatott. Déry Tibor életművének és gondolkodásának „ideologikus" természete
az emberi szellem állandó szomjúságára vallott, az alkotó egyéniség karakterét
mutatta meg.
6*

83

A „gondolkodás menetét": a gondolkodó személyiség pályáját a romantikus
lázadás és az ironikus szkepszis között kell kijelölnünk az olvasott cikkek és tanulmányok alapján. A romantikus lázadás az írói pálya első szakaszának vezérmotívuma,
amely Déry fiatalkori költészete mellett olyan regényekben (kisregényekben) kapott
erőteljes kifejezést, mint a pályakezdő Lia, majd A kéthangú kiáltás és az Alkonyodik, a bárányok elvéreznek, de ezt a lázadó szellemiséget képviselték az író dadaista
drámakísérletei is. E lázadást az első világháború, az 1918—19-es forradalmak, m a j d
az emigráció élményei táplálták, s a lázadó ész és képzelet egyformán ostromolta a
társadalomnak és az emberi létezésnek azokat a törvényeit, amelyek béklyót raktak
az emberi személyiség merész vágyaira. A fiatal Déry Tibor a szociális forradalom
és az avantgarde művészet hívei között lépett porondra, korai esszéiben, kritikai és
publicisztikai írásaiban e kettős forradalom mellett érvelt, az anarchikus szabadság
és a művészi lázadás programját fogalmazta meg. Üj irodalom elé?, Az utolsó nemzeti költő, Kassák Lajos és A homokóra madarai című esszéi, tanulmányai az avantgarde harcos esztétikája szerint ítélték meg a magyar irodalom korabeli helyzetét és
törekvéseit.
Déry az avantgarde lázadás útján jutott el a dadaizmus megértéséhez, sőt mint
színdarabkísérletei és néhány költeménye mutatja, művészi gyakorlatához. Dadaizmus című, 1921-ben keltezett tanulmányában nem kevés megértéssel ismertette a
dadaista mozgalom célkitűzéseit, visszhangozta Tristan Tzara 1918-as első Dada Kiáltványának tételeit. A világ, vallotta a dadaistákkal együtt, értelmetlen, fel kell
tehát lázadni ellene. A mozgalomnak azt a tanítását azonban, amely már a cselekvés
értelmetlenségét hirdette, képtelen volt elfogadni. „Én — vallotta — nem tudok lemondani arról a hitemről, hogy az embereket új, szebb rendekbe lehet vezetni, és
minden erőm, művészi akaratom e cél felé taszítja életemet." A dadaizmusban is
megtalálta a szociális forradalom elemi követelményét: a célszerű lázadást, amely
már nem anarchista gésztust, hanem értelmes cselekvést jelent. Dadaista korszakának éppen ezért távlata volt; dadaista művei és eszmefuttatásai azt ígérték, hogy el
fog érkezni a tudatos forradalmár világképéhez és magatartásához, a realista író
szemléletéhez, természetesen ahhoz a modern realizmushoz, amely az avantgarde
vívmányaival gazdagodott.
A harmincas évek első felében valóban bekövetkezett Déry realista fordulata, az
az írói korszaka, amely egészen az ötvenes évek végéig tartott, és amely olyan klaszszikus műveket termett, mint A befejezetlen mondat és a Felelet. Ennek a korszaknak mintegy „ideológiai" összefoglalása volt az Írói szabadságról című esszé 1936ban, amely a politikai elkötelezettség irányába ható személyes döntés körülményeit
világította meg. „Mit tehet itt az a polgári író — kérdezte Déry —, ki saját társadalmi helyzetének, hivatásának és vágyképeinek alapos mérlegelése után visszautasítja az adott helyzetet? Vagy visszavonul az elefántcsonttoronyba (vagy egy utópisztikus Szigetre), vagy felölti az ihlet lángruháját s beborult homlokkal s őrült
szemekkel népe pusztulását siratja, vagy egyszerűbben, tárgyilagosan és józanul felméri a helyzetet, s azok mellé áll, akiknek mind erkölcsi, mind társadalmi érdekei
egyeznek érdekeivel: az elnyomott osztályok mellé." Ö maga ez utóbbi lehetőséget
választotta; teljes tehetségével és erejével a munkásmozgalomnak kötelezte el magát.
Ez az elkötelezettsége szőtte át publicisztikai és esszéíró tevékenységét az ellenforradalmi korszak utolsó éveiben és a felszabadulás után.
A szocialista társadalomért és kultúráért vállalt küzdelem: az önként vállalt
szolgálat ölt alakot például a József Attiláról és Salamon Ernőről írott portrétanulmányban, a felszabadulás után kibontakozó publicisztikában (A nemzeti
bűntudat
hiányáról, Író és párt, Beszéd a debreceni írókongresszuson) és abban a néhány útirajzban (Svájci ceruzajegyzetek,
Jegyzetek a Szovjetunióról),
amely a háború után
megváltozó európai életről adott érzékletes képet. Az ötvenes évek közepén ú j szenvedély hatotta át a közírói tevékenységet és a készülő irodalmi riportokat. Déry,
másokkal egyetemben, a „személyi kultusz" politikája ellen lépett fel, az ország gazdasági, morális és szellemi gondjait fejezte ki. E gondokról árulkodott Hazáról, emberekről című 1954-es riportsorozata, a Felelet-vitában elfoglalt álláspontja és egy
84

kötetre való publicisztikája, amely annak idején Ütkaparó címmel került az olvasóközönség kezébe, s amely a jelen gyűjteményben is olvasható. Az irodalmi és közéleti vitákban szót kérő író a szocialista humanizmus elveit hangoztatta, a szocialista
társadalom etikai normáit védelmezte.
A közéleti harcok s kivált személyes életének alakulása ugyanakkor a számvetés
kényszerét hozták, Déry Tibornak újra végig kellett gondolnia az írói hivatás feladatait és lehetőségeit. E küzdelmes, nemegyszer drámai számvetés során végül az
ironikus szkepszis győzedelmeskedett. Ezt a szkeptikus iróniát mutatják a kései regények is: a G. A. úr X-ben, A kiközösítő, és főleg az Ítélet nincs, amely az élet és a
történelem mérlegre állítása révén kívánta igazolni a szkepszist, és magyarázni az
iróniát. Az írói pálya e harmadik szakaszán nőtt meg ismét az értekező próza szerepe. Már a három kötetre menő A napok hordaléka című jegyzetsorozat is a tájékozódó és elmélkedő esszéműfaj szerepét példázta, az önéletrajzi emlékezések, önportrék, interjúk, töprengő írások egész légiója pedig még inkább kidomborította azt
a tényt, hogy az idős író kezén a magyar esszéirodalom egészen sajátos változata jött
létre. Ennek a változatnak a nyilvános gondolkodás, a belső ellentmondások vállalása és kendőzetlen feltárása, a szellemi nyitottság adott igazi műfaji karaktert és
személyes művészi erőt.
Az öregkori esszék részben vallomásos jellegűek, az átélt sorssal és á létrehozott
életművel vetnek számot, egyszerre tanúsítják a Bölcs derűt és a feltámadó szorongásokat. Vannak közöttük novellaszerű remekek, amelyek lírai érzékenységgel mutatják be a kétségeivel küzdő öreg író közérzetét. A D. T. látogatása T. D.-hél, Egy
gyáva ember arcképe, Egy öregember arcképe és Pályám emlékezete című önvallomásokra gondolok. Más írásoknak inkább bölcseleti, pontosabban társadalom- és történelembölcseleti hangoltsága van. így a Jegyzet a Balatonról, az Emberekről, állatokról, az Alkonyati táj egy gyilkossággal s a folytatásával című „jegyzetek" általában a humanizmus mai értelmezését, a humánus elvek érvényesülésének lehetőségét
kutatják. Szétnézve a drámai feszültségek között hányódó jelenkoron, Déry Tibor nem
volt éppen reménykedő. Az emberi természet rejtélyein töprengve mind inkább hatalmába kerítette a szkepszis, nemegyszer a nyílt kétségbeesés. Ennek a szkepszisnek
és kétségbeesésnek volt részben kifejezője, részben palástja az irónia. Mindazonáltal
a szkeptikus szemlélet és bölcselet nem uralkodhatott el a késői műveken: Déry
mindvégig őrizte az emberiség megmaradásába és fejlődésébe vetett hitét. Azt a
hitet, amelyet még ifjúságában küzdött ki magának, és amely legkeserűbb óráiban is
képes volt megcsillantani valami halovány reményt. „ . . . bízom az élet szükségszerűségében" — mondotta egyik utolsó nyilatkozatában. Ez a bizalom világítja be értekező prózájának utolsó fejezetét. (Szépirodalmi, 1978.)
POMOGÁTS BÉLA

A Kortársaink sorozat új kötetei
Az irodalomtudomány fejlődése nem független tárgyáétól: elmaradásai és fölzárkózásai, ha ütemkülönbséggel is, állapotváltozásaiból következnek. Irodalmunk
ötvenes-hatvanas évekbeli megelevenedése, szellemi frissesége mintha most érne el
a szaktudomány műhelyeiig. Ennek egyik jeleként olyan lírai életművek birtokbavételére is vállalkozik, melyekkel korábban semmit vagy vajmi keveset tudott kezdeni. Módszertana mostanában válik alkalmassá (az életmásolón önkifejező, a személyiség, emberi magatartás és élmény konkrétságát megragadó költészet mellett) a
kreatívabb és stilizálóbb szándékú, úgynevezett műalkotáslíra vizsgálatára. Szép és
bizonyító erejű példája e törekvésnek a Kortársaink sorozat újonnan megjelent néhány kötete.
85

TAMÁS ATTILA: WEÖRES SÁNDOR
Tamás Attila tanulmányíró módszere irodalomtörténeti és esztétikai szemlélet
szerencsés ötvözete. Németh László egyik írásában a műveltség két f a j t á j á t határolja
el egymástól. „Az egyik típusnak a műveltsége időellenes — az vonzza, amin a legkevésbé érzi az idő hatását. Kedvenc stúdiumai, megnyilatkozási formái: a filozófia,
matematika s költészet. Ezzel az »abszolút« műveltségre törekvő típussal szemben
áll a történelmi, amelynek éppen az idő az eleme: a dolgokat történeti kibontakozásukban figyelni." Tamás Attila látásmódja e kettő kombinációja: egyszerre térképezi a
weöresi világ „általános, viszonylag állandó tényezőit", s figyel e világ kiépülésének
fokozatosságára. Miközben eljut az életmű végső magyarázó elvéig: az egyetemesség
(faculté maitresse-szerű) eszméjéig, — a világkép gyökérzetét is föltárja: az ógörög
naiv természetfilozófia és a buddhista mítoszok, Platón és Heidegger ösztönző hatását, a költő idealizmusát megtépázó negatív társadalmi-politikai tapasztalatokat,
továbbá a cselekvő lét helyett szemlélődésre indító alkati önismeretet. Tamás Attila
költőportréja: időrenddé fejlesztett tipológia.
Weöres pályáját a szerző maradandóság és megújulás, önmagához való hűség és
szüntelen („proteuszi") alakváltás dialektikájaként ábrázolja. Az életmű statikája a
világkép. Weöres számára „a külső élet nem igazi létezés", a történelem csak héj a
világon, nem lényeg, hanem látszat, nem valóság, hanem felszín. A politizáló, eseményekben elkeveredő költőé helyett a befelé forduló szemlélődő (a kosztolányias
„homo aestheticus") magatartását fejleszti ki önmagában, az olyan alkotóét, aki a
történelem megértése helyett, sőt azt mintegy elutasítva, az emberi létezés egyetemes viszonylatait akarja föltárni, a világ „hajdani zárt ős-egységének" látomását,
mitikusán bár, de újrafogalmazni. Az életmű dinamikája viszont a személyiségfelfogás. Az individuumok megjelenése Weöres szerint a lét szakadozottságának tünete.
Az „én" azonban sose lehet abszolútum, létformája a folyton változás, s a költő a
játékosság által „kiegészítheti a természeti látványból kialakuló összefüggéshálózat
hiányait". E világkép és személyiségmodell — Tamás Attila jó szemmel vette észre
— inkább költészet, mint filozófia: lírai kontúrjai elmosódottak, s a „teljességet
elérni akarás és elérni nem tudás" alkotói drámájáról hoznak hírt.
A világkép Weöres pályáján — miként azt Tamás Attila példásan elemzi —
lírai motívumokban testesül meg. Férfi és nő viszonya: a beteljesülés Aranykort
közvetítő misztériuma. Kapcsolatteremtés a végtelennel: elvágyódás a térben-időben
szűkös létezésből valami egyetemesebb, gazdagítóbb állapotba. Gyermekvilág: mint
„az álomi vizekben otthonosabban megmártózó létezés", lehetőség az elidegenedés
leküzdésére. Zenei-iparművészeti alkotásmód: kísérletező játék fogalmiság helyett a
nyelv auditív-zenei képességének érvényesítésére. Szerepkeresés: az „én" gazdagítása
egy „mintha igaz lenne" világgal; vagy úgy, hogy tükörbe pillantó mezfelöltés
(Psyché), vagy úgy, hogy énföladó teljes azonosulás (Három, veréb hat
szemmel).
E motívumok egyszersmind verstípusok is, s — az éles ellentétekben, végletes kontrasztokban fejlődés törvénye szerint, az alkotói személyiségfölfogást kifejezőn —
lírai korszakokká rendeződnek. Az indulásra még a tanítványi attitűd a jellemző:
Weöres a fiatal „poéta doctus" Babits ötletét teljesíti ki, „másokkal kapcsolatot teremtve formálja-bontakoztatja önnön sokarcúságát". Erre jön ellenhatásként a harmincas évek közepén az önálló lét kinyilvánítása, a „szürrealista képzettársítási és
képbukfenceztetési önkény" személyessége. A negyvenes évek költészete (jobbára
lírai eposzokban) a mitikus-filozofikus személytelenség költői programját valósítja
meg. Az 1964-es Tűzkút újra fordulópont: a „más személyiségekkel azonosulni" szerepjátszó jelszavát adja ki, a „módosítva átvevés" költői gyakorlatát hirdeti meg.
A weöresi költészet e lépcsőkön haladva válik következetesség és rugalmasság csodájává, a változásban is a logika teljességét megvalósító líra példájává.
Tamás Attila többszörösen is ellenőrzi-hitelesíti gondolatmenetét. Számára absztrahálás és verselemzés egymást igazoló és termékenyítő, egymásba átmenő tevékenység. A szemléleti, látásmódbeli analógiák nyomvonalát alapos és pontos filológiai munkával rajzolja ki. (Ilyen találó megfigyelés például József Attila és Weöres
36

pályakezdésének, egyetemességélményének, játékösztönének párhuzama.) A költői
életmű invenciózus vizsgálatát, eredményeit szembesíti az irodalomtörténet- és kritikaírás korábbi megállapításaival. Tanulmánya műfaját (tán túlzott szerénységgel)
szempontjai leszűkítettségével és az életmű nyitottságával indokolva, kísérletként
definiálja. Valójában egy majdani és teljességigényű monográfia körvonalai ismerhetők föl benne. (Még a drámára és a műfordításra is kipillant, persze a terjedelem
megszabta korlátok között.) Esszéje az irodalomtörténész távlatosságának, mértéktartásának és a kritikus érzékenységének megkapó dokumentuma.
Tamás Attila könyve — végül, de nem utolsósorban — irodalompolitikai tett.
Egy nagy költőt integrál a szocialista kultúrába. „Egyre kevésbé lehet idegen korunkban egy olyan életmű, melynek talán legdöntőbb tényezőjét adja az egyetemesség" — summázza álláspontját. Weöres az emberi lélek kutatásával, a tudat redőinek kibontásával, lírai univerzumélményével, mindenségbirtokló látomásával műveltségünk szerves része. Végre az irodalomtudomány is mellette bizonyít. (Akadémiai Kiadó, 1978.)

ALFÖLDY JENŐ: KÁLNOKY LÁSZLÓ
Alföldy Jenő tanulmányírói ars poeticáját legtömörebben egy Halász Gábortól
idézte mondat fogalmazza meg: „A legigazibb méltatás a kommentár." Kálnoky lírájáról ő is kommentárt akar írni. Mindenekelőtt elhatárolja magát a műfajban gyakori önmutogatástól, hivalkodó öncélúságtól. „Divatos módszertanokkal bűvészkedő
elemzések, ideológiai felmagasztalások és kigolyózások, impresszionista élménybeszámolók — íme a zörgő arzenál" — festi meg a metodikai kérkedés torzképét. Tudja,
hogy a módszer sohasem függetlenítheti magát tárgyától, a kritikus magatartása a
jó irodalom irányában csakis konformista lehet. Feladata mindenféle önmutogatás
helyett a legnemesebb értelemben vett szolgálat. Tisztában van önnön határaival:
a vers rejtett ösvényei, melyeken sötétben vezettek végig bennünket, mind térképre
pontosan át nem rajzolhatok. Nemcsak etikai értelemben vonzó e tiszteletet parancsoló szerénység, hanem szakmai szempontokból is; — tárgya minél teljesebb átvilágításában leli meg célját.
Alföldi pályaképe műközpontú fejlődésrajz, tele találó és jellemző megfigyeléssel. A külső élet eseményeinek aprólékos gyűjtögetése helyett a belső életrajzra veti
a hangsúlyt. Kálnoky költői indulását, írói eszmélését két motívumból eredezteti.
Az egyik: a Nyugat úgynevezett harmadik nemzedékének (Weöres, Jékely, Vas,
Radnóti stb.) értéktudata. „A cél elsősorban nem a bölcsek kövének keresése, nem
hitvallás vagy világmegváltás. A befogadó szempontjából nem élményközvetítés, hanem élmények csiholása; az alkotó szempontjából nem annyira önkifejezés, mint
inkább önmegvalósítás" — foglalja össze esztétikai szemléletük lényegét. A másik: a
modern kultúra és történelem katasztrófaélménye, „a világpusztulás, a kultúra elpusztulásának víziója", amely tulajdonképpen (Lukács György szavaival) „az osztálypusztulás előérzete". Az ösztönzésekből költői program formálódik: „a mű megvalósítása, valami végleges és romolhatatlan előállítása az elrontott Teremtés elleni
tiltakozásul". A pályakezdés vizsgálatához képest valamivel hiányosabb viszont a
Lázas csillagon s a vele kezdődő alkotói fénykor keletkezéstörténetének magyarázata.
Mintha kissé nyitva maradna a kérdés: a hallgatás évtizede (1947—1957) vajon a
válság krónikájaként értelmezhető-e, avagy inkább készülődésnek? Egyáltalán,
mi a szerepe a műfordításnak a költő érlelődésében?
Alföldy Jenő könyve kritikai fejezetekre tagolódó pályakép. (A kétféle módszert:
az irodalomtörténészét és a kritikusét eredményesen ötvözi.) Általánosításai a műelemzésekhez reflexiószerűen kapcsolódnak. Így válik megalapozottá például, amit a
szerző Kálnoky hosszú pályakezdéséről mond: hogy a költő nem újító, hanem „kristályosító" természet. Vagy a Kálnoky-verstípusra vonatkozó finom megfigyelése: „a
»mondanivaló« nem a vers lelke, hanem legföljebb drótváz, mely a szobor agyagját
összetartja". Torzító prekoncepcióknak, előre kész sémáknak nyoma sincs. Alföldy
87'

szeret az anyag bőségében mozogni, kompozíciót, tanulságot elfogulatlanul a konkrét
elemzések sugallataira bízni. Könyve mégse válik szétesővé. Sorjázó kötetáttekintései
nem epizódjai a gondolatmenetnek, hanem gerince.
Alföldy kritikai esszéiből meggyőző erővel bontakoznak ki Kálnoky. lírai korszakai. Az árnyak kertje (1939) Baudelaire és Kosztolányi igézetében, irónia és romantika egyensúlyával még tipikus ezüstkori költészet. Szecessziós túlstilizáltság,
posztimpresszionista -formaépítő hajlam, „az őszinteség cinizmusa" jellemzi. A negyvenes években (a Lázas csillagon retrospektív versanyagából kitűnően) a meditatív
líra expanziójá zajlik.. József Attila gondolati lírájának egyre erősebb vonzásában
Kálnoky számára mind tudatosabban vállalt költői magatartás az antifasiszta sztoicizmus. A Lángok árnyékában: szemlélet és gondolat egymásratalálása valamiféle
„modern klasszicizmusban". Az értelmiségi-Hamlet „férfias pesszimizmusa", „heroikum, gyöngéd szépség és groteszkség" ötvöződése. Kálnoky most lesz sokhúrú költő:
az abszurditás és a ráció, a fantasztikum és a horror (némiképp Hieronymus Bosch
vízióira emlékeztető) látomásaiban, a groteszk tragikus és komikus változataival.
A Farsang utolján — tájékozódás az objektív költészet világában. A műfordítás ebben a fejlődésrajzban közjáték is, kiegészítő, járulékos tevékenység is. Kálnoky —
mint Alföldy Jenő igazolja — a „színészlelkű" fordítók közé tartozik, a „szép hűtlenség" kosztolányi—babitsi és a „szerkezet- és jelentéshű átültetés" Szabó Lőrinc-i gyakorlatát szintetizálón.
Alföldy gondolatmenetének csúcsai a verselemzések. Sokáig emlékezetes marad,
amit a Szanatóriumi elégiáról, a Hérosztrátoszról, a Hamlet elkallódott
monológjáról vagy a De profundisról mond. Kiderül, hogy a tanulmányírói eszményként vállalt
kommentár nem csupán érzékenységet, beleélő és felidéző képességet tételez föl,
hanem tanultságot is. Nemcsak a poéta: doctus, de az interpretátor is.
(Akadémiai
Kiadó, 1977.)
GREZSA FERENC

Bojtár Endre:
A kelet-európai avantgarde irodalom
A rohamosan gyarapodó avantgarde szakirodalomban, az összehasonlító irodalomtudomány fejlődésével párhuzamosan, egyre markánsabban bontakozik ki az
izmusok két jellegzetes típusa: a nyugat-európai és kelet-európai avantgarde irodalom. A polarizáció hátterében az eltérő történelmi-társadalmi viszonyok, a nemzeti kultúrák fejlődésének különböző fázisai állnak — olyan jellegbeli módosulások
tehát, melyek évszázadok óta meghatározzák e kultúrkörök érintkezési pontjait éppúgy, mint az egyes korstílusok, irányzatok viszonylagos önállóságát, nemzetekre mért
lehetőségeit. Ilyen alapon beszélhetünk a reneszánsz, barokk, romantika stb. nyugati
és keleti változatairól, s funkcionális eltérések körvonalazódnak az avantgarde szerepének társadalmi-politikai szempontú vizsgálatakor is. Végsőkig leegyszerűsítve: a
nyugat-európai modernista irányzatok többnyire egy sterilebb, a művészeti forradalom kérdésköreire korlátozódó mozgalom szélsőségesen kitágított keretei között léteznek, a kelet-európaiak pedig kikerülhetetlenül egy progresszív társadalmi mozgás
vonzásában fejtik ki művészi elképzeléseiket. Munkásságukat alapvetően meghatározza a történelmi idők szapora változása, elsődlegesen ezek függvényeként fogalmazódnak az izmusok által felvetett kérdésekre adott válaszaik. Ugyanakkor látnunk kell, hogy a kéttípusú avantgarde kutatása máig a legtisztázatlanabb kérdések
88

közé tartozik, s az említett aspektusból történő vizsgálódás közel sem határolja be
az avantgarde mozgalmak egészének problematikáját. A különféle avantgarde irányzatok rendszerezésén, közös vagy éppen egymás ellenében működő poétikai elképzeléseik megragadásán túl kevés figyelem esett még azokra a funkcionális változásokra, melyek a nemzeti irodalmak sajátos adottságai között végbementek — újból
számtalan árnyalattá oldva a tízes évek futurista-expresszionista, és a húszas évek
konstruktivista-szürrealista törekvéseit.
A kelet-európai avantgarde irodalöm szerzője úttörő feladatra vállalkozik, mikor
néhány vázlatos előzmény után (Szabolcsi Miklós, Z. Mathauser) a keleti országok
— egymással sok tekintetben rokonítható — modernista irányzatainak áttekintésével
próbálkozik. Témájának bevezetőjében helyesen látja, hogy az elvontabb strukturális, esztétikai kutatásokat „meg kell előznie az irodalmi irányzatok teljes történelmi
feltérképezésének". Maga a könyv több is, kevesebb is a kitűzött feladatnál. Több
annyiban, amennyiben a történelmi áttekintés mellett külön tanulmányban az irodalmi irányzat fogalmának tisztázását is megkísérli, leíró jellegű összegzése után
pedig a feldolgozott irodalmakat néhány elvi-esztétikai szempont szerint rendszerezi
(Avantgarde és Vart pour Vart, Jel és dolog). Másrészt kevesebb, mert Bojtár Endre
avantgarde felfogása — határozott és kinyilatkoztató jellege ellenére is — rendkívül
ellentmondásos, a szerző egyoldalúan, megoldottként kezeli a téma számos vitatható
és vitatott kérdését. Így kötetének imponáló információs anyaga alig tűnik többnek
nemzetiségekként elkülönített, időben behatárolt folyóiratok, csoportosulások, alkotók
adatainak özönénél — a hozzájuk fűzött kommentárokkal gyakran maga a szerző
kérdőjelezi meg példáinak avantgarde eredetét. Persze, a feladat nehézsége és a
megoldásra mozgósított roppant apparátus önmagában is elismerésre sarkall. Annál
kevésbé meggyőző a kötet bevezető tanulmánya: Az irodalmi irányzat. Az irodalmi
irányzatról mondottak jóformán megismétlik az irodalomelmélet eddig is ismert
megállapításait, ahol pedig kevésbé tudatosított vagy ú j szempontokat vet fel a
szerző (a „katasztrofizmus" alkalmazása a 30-as évek irodalmára, szabadság-boldogság ellentétezés, mint az avantgarde elhatárolhatóságának lehetősége), ott rögtön
megcsappan teóriájának hitele. Olykor „mindenfajta érdemi megfontolás és indok
nélkül" kategorizál, érdemi mondandójához képest hivalkodóan sok az egyes szám
első személy, a „dilettáns filozofálgatásunknak ez a szemléletes k é p . . . nagyon is
megfelel"-szerű megnyilatkozás.
Az izmusok történelmi áttekintése (A kelet-európai avantgarde, mint irodalmi
irányzat), már említettük, imponáló információs anyag feltárásával folyik. Bojtár
nem csak az eddig ismertebb mozgalmakat vonja vizsgálódásának köreibe, hanem
felkutatja a számunkra periferikusabb irodalmak (lett, észt, litván, belorusz) modernista törekvéseit is. A tematikai-poétikai jellemzők alapján többnyire biztos kézzel
helyezi el az egyedi megnyilvánulásokat, a különböző „programcsoportokat" az
avantgarde öt nagy áramlatának — a futurizmusnak, expresszionizmusnak, dadaizmusnak, konstruktivizmusnak és szürrealizmusnak — vonzásköreiben, s értő módon
láttatja az izmusok egymásba történő áttűnésének, belső folyamatosságának tendenciáit. Főleg a cseh, lengyel és orosz avantgarde nyomon követése tűnik alaposnak,
utóbbi vetületében példás párhuzamokkal elevenednek meg az ukrán modernisták
törekvései. Ehhez képest meglehetősen szegényes a magyar vonatkozású irodalom.
Nem is annyira az arányokon vitatkoznánk, hisz az információközlés és a kitekintés
okán a magyar avantgarde tárgyalása talán el is maradhatna. Ha azonban az említett sorba állítjuk, kikerülhetetlennek látszik az aktivizmus sajátos színeinek felvillantása, a magyar futurizmus és konstruktivizmus szláv kapcsolatainak jelzése. Az
már valóban részletkérdés, hogy a magyar dadaizmusnak nem Barta Sándor az
egyetlen képviselője, s nagyobb nyomaték illetné a Ma folyóirat tevékenységét és
expresszionizmusának eredményeit is.
Noha a mű irodalomtörténeti kitekintése szükségszerűen leíró jellegű, a szerző
nehezen zárkózhat el bizonyos értékítéletek, prekoncepciók kivallásától. Előbbi helyességének elbírálására — szerényebb tájékozódásunk miatt — nemigen vállalkozhatunk, az irodalmi csoportosulások egyetlen jelzővel történő minősítése azonban
89

olykor meglehetősen indifferensnek tűnik. Generálisabb problémákat vet föl Bojtár
tágabb avantgarde-szemlélete, a formabontó törekvések genezisének és mibenlétének
értelmezése. A kelet-európai
avantgarde irodalom alapvető hiányossága, hogy a
szerző eleve lemond az izmusok általánosabb jellemzéséről, s témáját öntörvényűén
mozgó, lokalizálható egységként kezeli. Ha csak a magyar avantgarde történetére
pillantunk, akkor is nyilvánvaló, az egymásra torlódó irányzatokban szételemezhetetlenűl együtt kavarognak a nyugati és keleti indíttatások, az avantgarde tipikusan
nemzetközi jellege folytán a világirodalmi összefüggéseikből kiszakított nemzeti törekvések alig érthetők, értelmezhetők. Hasonló fogyatékosságnak tekinthetjük — különösen az avantgarde esetében az — az irodalom és a társművészetek merev szétválasztását. Bojtár ugyan jelzi az orosz vescsizmus képzőművészeti indíttatását, a
konstruktivista irodalom és Malevics, Pevsner, El Liszickij munkásságának kapcsolatát. De miként a konstruktivizmus, több-kevesebb nyomatékkal a többi irányzat is
szervesen kapcsolódik a képzőművészetek manifesztumaihoz, gesztusaihoz, életérzéséhez — a művek képiségéből, tipográfiájából, szemléletéből sorozatban elemezhető
ki a képzőművészeti ihletés. Jóllehet, Bojtár Endre könyvének egyik erénye, hogy
tartózkodik az avantgarde parttalanításának divatos hibáitól, az irányzatokat történelmileg meghatározott, időben hozzávetőlegesen körülhatárolható törekvések sorozatának tekinti, e korszakon belül is akadnak vitatható elképzelései.
Különösen érvényes ez a dadaizmus és a proletárirodalom értelmezésére. Mikor
azt írja, hogy a dadaizmus „csupán mint más avantgarde i r á n y z a t o k . . . kísérője,
azok sajátos erjesztője jelentkezett", csak a mozgalom jellegadó attitűdjével, a rombolással számol, ennek tüneteit vetíti ki az izmusok lázadására, anarchikus színezetére. Valójában a dadaizmus is történelmileg meghatározott szituáció eredménye,
átmeneti állapot, melyben a gyors társadalmi változások reményei széttöredeztek, s
még nem tűntek fel az építés újabb lehetőségei.
Bonyolultabb kérdés a proletárirodalom helyének kijelölése. Ha Bojtár értelmezésében vizsgálódunk, mely szerint a proletárirodalom „Kelet-Európában a szocialista irodalomnak azon, a századfordulótól kb. 1930—32-ig tartó, a szocialista realizmust megelőző vonulata, mely a szocialista tömegkultúra megteremtésén fáradozott" — nyilvánvaló, olyan politikai-ideológiai szempontokat alkalmazunk, melyek
gyakran időben is, esztétikai minőségben is avantgarde-on kívüli produkciókat, pályaszakaszokat érintenek. Ily módon a magyar avantgarde szerves részének kellene tekintenünk a Népszava-kör költőit, a kommunista emigrációs irodalmat, vagy a szovjet irodalomban — és kisugárzási körében — a proletkult törekvéseit. Ebben a változatban pedig nem ritka az a paradoxon, mikor egy-egy konkrét műre, írói m u n kásságra az avantgarde és a szocialista realizmus is igényt tart. A problémakör még
az irodalomkutatás fehér foltjai közé tartozik, ha viszont a proletárirodalom — a
szerző által is említett — forrásvidékeire pillantunk (szimbolizmus, pártos mozgalmi
jelleg, népköltészet), egyre világosabb: a megoldást, az avantgarde-dal való érintkezések ellenére, más összefüggésekben kell keresnünk.
A történelmi áttekintés alapján elméleti kérdéseket feszeget Bojtár könyvének
két zárótanulmánya: az Avantgarde és a Vart pour Vart és a Jel és dolog. Előbbi
címe kissé megtévesztő, hiszen a szerző itt is megnyújtja vizsgálódásának határait,
tulajdonképpen a század első harmadának öncélú művészeteszményeiről szól. írása
különösen a kommunista „tiszta költészet" és a formai didaktizmus terén tartalmaz
értékes megfigyeléseket, ú j aspektusba állítva a dogmatikus irodalom és a mozgalmi
ezoterizmus jelenségeit, az elvont jövő igézetének poétikai következményeit. Jó érzékkel emeli ki az izmusok l'art pour l'art vonásait, a kelet-európai expresszionizmus esetében azonban — miként a leíró fejezetekben is — csak a „sekélyesség" jellemzőjére figyel. Nem veszi észre az irányzatnak azokat a funkcióit, melyeket a
proletárirodalomból, a szimbolizmusból, a naturalizmusból az magára vállalt — a
szocialista irodalom megteremtésének sajátos előzményeként. A Jel és dolog Lotman
szemiotikai koncepciója alapján tekinti át az öt avantgarde áramlat természetességfelfogását és a nyelvi jelekhez fűződő viszonyát. Figyelemre méltó ebben a megközelítésben is a futurista-expresszionista és a konstruktivista-szürrealista összefüggések
90

igazolása, az izmusokon belüli jelentésrendszerek módosulása. A koncepció gyengéit
sejtetik viszont, hogy semmi olyan ú j adalék, összefüggés nem bukkan elő, mely az
eddigi módszerekkel ki nem elemezhető.
Végül szólnunk kell még a könyv bibliográfiai apparátusáról. Bojtár, a primér
irodalomhoz hasonlóan, terjedelmes kelet-európai névsorral illusztrálja tanulmányainak tételeit. Annál feltűnőbb néhány nyugat-európai irodalomtörténész, az olasz
Micheli, továbbá Lukács György vagy Bori Imre jelentős eredményeinek mellőzése.
Ez olyan hiányosság, mint az lenne, ha a következő hasonló feladatokra vállalkozó
műben nem szerepelne A kelet-európai avantgarde irodalom mint vitatható, ám
mégis csak úttörő próbálkozás. (Akadémiai Kiadó, 1977.)
ACZÉL GÉZA

KÉSiZUL SEGESDI GYÖRGY ARVfZI EMLÉKMŰVE
91

ELSŐ BESZÉLGETÉS, TELEFONON
— Halló, Segesdi lakás?
— Igen, tessék.
— Segesdi György szobrászművészt keresem, Tandi Lajos vagyok
Szegedről.
— Tessék várni, azonnal küldöm.
— Halló, itt Segesdi György.
— Jó napot kívánok, interjút szeretnék készíteni önnel a szegedi árvízi
emlékmű
ürügyén. Mikor kereshetem meg?
— Nem is olyan egyszerű. A hét első három napján bent vagyok a képzőművészeti főiskolán, a kerámikus szakosokat tanítom. A hét többi napján pedig a szegedi
munkán dolgozom egy budai gyárban. De talán csütörtökön.
— Köszönöm, akkor csütörtökön délelőtt
fölkeresem.
— Viszontlátásra.
— Viszontlátásra.
MÁSODIK BESZÉLGETÉS SEGESDI MŰTERMÉBEN (Budapest, Máglya köz 1.)
(Sajátos ötvözete a műteremnek, a műhelynek és a tervező irodának. Satupad és
tervezőasztal, villanymotor és rajztábla, gyönyörű grafikák és fölskicceit tervek, ócskavasnak tűnő fémdarabok, plexiplasztikák, majdani szobrok első ötletei és szerszámok arzenálja: kalapácsok sora a nagyméretű fakalapácstól a fémmegmunkáláshoz
szükséges cizelláló kalapácsig, fogók és gyaluk, ráspolyok és reszelők mint az orgonasípok, sikattyúk, pillanatszorítók, kézi fűrészek, lombfűrészek, üvegvágók, fúrók, vésők, villás- és csillagkulcsok, dornik, kombináltfogók, vinklik, vonalzók, csiszolópapírok, korongok, elektromos fémmegmunkáló masinák, szögek és ragasztók — fölsorolni is lehetetlen. A művészi alkotószellem, a precíz mérnöki tervezőmunka és a
92

mesterember elképzelést realitássá teremtő akarata találkozik ebben a műteremben
immár húsz esztendeje.)
— Aki szobrászműterembe
lép, mást vár. Forgatható szoborállványt,
gipsszel
teli papírzsákokat, agyagos ládát, mintázó fát és kőfaragó vésőt. Itt más alkotói világ
vonzásába kerül a belépő.
— Ez a fajta kreativitás valóban mérnöki elemeket és eszközöket követel, amelyek azonban csak addig érdekesek és izgalmasak, amíg esztétikai elemek hordozói.
Addig, amíg képesek kifejezni gondolkodási módomat, alakítani szemléletemet s melyek között megvalósíthatom lehetőségeimet. Ez egy alkotói folyamat állomása. Torzulásaival is találkozhatunk már, elsősorban nyugati művészeknél. Sokan próbálkoztak a komputerművészet, komputergrafika lehetőségeinek kiaknázásával. Az okos gép
a betáplált műalkotás nyomán leszűri a törvényszerűségeket és új, szinte végtelen
variációsorozatokat képes készíteni. De hol van az a művészi plusz, ami a gép által
készített ábrából műalkotást teremt?! Talán ott lehet a probléma, hogy nem művészek táplálják be az információkat, ha viszont ők táplálnák be, akkor minek lennének m ű v é s z e k . . . ?! Viszont ez a gépi feldolgozás az ipari formatervezés rendszerés variációs lehetőségeinek kidolgozásában óriási segítségünkre lehet.
— Alkotói pályája világos példákkal reprezentálja annak a szobrászi útnak lehetőségét, mely az ötvenes évek akadémikus szemléletétől napjaink tág lehetőségei
között gondolkodó-kísérletezö-tervező,
korunk folyamatait az absztrakt
plasztikai
gondolat emberi töltésével és társadalmi elkötelezettségével
ötvöző művészi állomásig
terjed. Sok köztéri munkája az érdeklődő nagyközönség előtt példázza ennek a feszültségek, gondok, alkotói vajúdások, művészi ár-apályok során teljesedő
életműnek
fejlődését az 1954-ben Tapolcán felállított diplomamunkájától,
Batsányi János romantikus-naturalisztikus
egészalakos figurájától, az avatás küszöbén álló szegedi árvízi emlékműig. Hogyan is kezdődött?
— Az Árpád gimnáziumban nem voltam éppen eminens tanuló, viszont már
akkor is szívesen és rendszeresen rajzoltam, mintáztam. Talán örököltem valami
konstruálókészséget és anyagok iránti vonzalmat nagyapáimtól, bár egyiküket sem
ismertem. Egyik nagyapám bádogos volt, emlékszem még egy sokszögű perselyére,
másik kőfaragóként dolgozott, máig őrzöm két kisebb munkáját. Hetedikes gimnazista voltam, amikor a népi kollégiumok tehetségkutató pályázatokat rendeztek országszerte. A gimnáziumi kiállításon két rodini ihletésű agyagfigurát mutattam be,
a Szalonnázó munkást és a Bilincstörőt. Latintanárom, aki nem volt valami jó véleménnyel klasszikus műveltségemről, el sem akarta hinni, hogy azokat a szobrocskákat én készítettem. Ezek után kerültem 1948-ban, kisebb családi perpatvar után,
otthagyva a gimnáziumot a Derkovits Kollégiumba. Itt értek az első, egész életre
szóló döntő élmények. Ekkor láttam Max Bili Örök kanyar című lemezkompozíciójának fotóját, ezt a kristálytisztán megfogalmazott plasztikai gondolatot. Az élmény
döntő hatással volt munkásságomra.
— Persze akkoriban nem éppen Max Bili és társai neve volt a magyar
művészet zászlajára
hímezve.

képző-

— 1948-ban még láthattuk az Európai Iskola nagyszabású kiállítását a Nemzeti
Szalonban, mely nemcsak izgalmas és érdekes volt, de felettébb tanulságos is. Akkor
került a kezembe Kállai Ernő Cézanne és a XX. század konstruktív művészete című
kötete, s akkortájt még a kollégiumban is szabadon dolgozhattunk, megvalósíthattuk
elképzeléseinket. A mintázást az iskola igazgatója, Beck András vezette, de járt hozzánk Kmetty János és Koffán Károly is.
— Azután

következtek

a főiskolai

évek.

— Nem éppen simán, de végül is bekerültem a főiskolára. Egy teljes garnitúracsere után mi voltunk a reform év kísérleti nyulai, az újból visszahozott, szocreál93

ként tisztelt akadémikus oktatás alanyai. Naturalista szobrokat készítettünk, nagy
mesterek alkotásait másoltuk. Álmunkból fölkelve is tudtuk Dávid szemét, fülét,
orrát, külön-külön. A főiskolán Kisfaludy Stróbl Zsigmond, Beck András és Szabó
Iván növendéke voltam, egy évfolyamon Lesenyei Mártával, Nagy Sándorral, Gádor
Magdával, Csontos Lászlóval. Némi ellenállás után, mint minden fiatal, alkalmazkodtam a főiskolai „elvárásokhoz", s az ötödik év végére képzett romantikus n a t u ralisták stílusában készítettem el az ennek ellenére is kedves diplomunkámat, Batsányi János figuráját.
— És Max Bili? Az örök kanyar? Nem búj kait tudata mélyén
szobor inspiráló hatása? Nem hatott az általa reprezentált szabadabb
szervező plasztika
élménye?

az

emlékezetes
térformáló-tér-

— Az ötvenes évek végén egyre jobban figyeltem Medgyessy Ferenc és Ferenczy
Béni emberközpontú plasztikáját, és felfedeztem Reg Butler drótokból, lemezekből
készített konstrukcióit, melyek megőrizték humánus voltukat. Figurális szobraimon
is megjelentek a konstruktivista elemek. A hatvanas évek elején Párizsban jártam,
felkerestem Butiért is. Aztán 1963-ban kiállító voltam a fiatal képzőművészek párizsi
biennáléján. Ez óriási élmény volt számomra, a romantika véghangzatait jelentette.
Fantasztikus időszak volt a képzőművészetben. Legerőteljesebben éltek és hatottak
Henry Moore és Barbara Hepwort pozitív-negatív formákból építkező plasztikái,
ekkor debütált az op-art Vasarely nyomdokain, különösen egy párizsi csoport tagjai,
Morellet, Yvarel, Sobrino képviselték ezt az irányzatot lebilincselő módon. De ekkor
történtek a pop-art első áttörési kísérletei is. Magam is éreztem a mozdulás kényszerét, a váltás szorító szükségét. E szemlélet jegyei figurális szobraimon is érzékelhetők, gondolok itt elsősorban a Fidel-portrémra, a Daidalosz-kompozícióra, a szegedi Tanácsköztársasági emlékműre s talán leginkább a hévízi fürdő figura és víz
ornamentális rendjére épülő domborművére.
— Ez a fajta váltás részint szerkezeti szemléletet,
követelte, részint új szobrászi anyagok bevonását.

a formák

síkokra

bontását

— E katartikus hatások alatt nem volt könnyű a váltás. Az op-art például aktív
ellenállást váltott ki bennünk, de aztán mindinkább felmerültek azok a kérdések,
egy szoborban meddig tudom kifejezni magamat, meddig maradok én s mikor válik
felvett pózzá, magamra erőszakolt magatartássá egyfajta ábrázolásmód?! Mindinkább
kerestem a szerkezetet, igyekeztem a figurákat síkokra bontani, majd később ezeket
a síkokat a térben elcsúsztatni. A Fidel-portrénál a találkozó síkokat hegesztettem, s
ezek a varratok világosan kijelölték a portré szerkezetét, kompozíciós rendjét. Más
módon hatottak Julio González vas-, acél-, kaktuszemberei, ezek a bizarr plasztikák,
melyekből leszűrhettem magamnak, hogy a tér akkor válik felismerhetővé, h a a
síkokból jutunk a mélyrétegek felé, s a harmadik dimenzió koordinátáin kitűzzük a
tájékozódási pontokat.
— És az anyagok? Hiszen ebben az időben jelentek
plexiplasztikái.

meg Segesdi vas-, acél- és

— Valóban úgy éreztem, hogy ezek az ú j anyagok — a közvetlenül megmunkálható fém és plexi — alkalmasak elképzeléseim megvalósítására. Persze nem előzmények nélkül fogtam munkához, hiszen Megyeri Barna, Borsos Miklós, Makrisz Agamemnon, Vígh Tamás már szuverén formavilágot teremtett a fémplasztikában is.
Ebből az időből származik első rozsdamentes acélból készült szobrom, a Daidalosz, s
fémből képzeltem el a végül kőben megvalósult Marx—Engels emlékművemet is.
A rozsdamentes acél és a plexi szobrászi alkalmazása az anyagszerűség ú j plasztikai
kérdéseit vetette föl. így foglalkoztatnak a tükrözés, az áttetszés lehetőségei, ezáltal
az új, izgalmas téri helyzetek megvalósítása. Ezek az áttetsző és tükröző anyagok
feloldódnak a térben, elvesztik valóságos tömegüket, alkalmasak a dinamizmus ki94

fejezésére, az áttetszőség, a fényjáték, a vibráció segítségével, a korszerű gondolatok,
a mobilitás megvalósítására. Egy japán művész például tükröző felületű polírozott
acélból épített emelvény tetejére hatalmas bazalttömböt helyezett. Félelmetes élmény
a bazalttömb szinte lehetetlen lebegésillúziója. Aztán észrevettem, hogy tiltakozik
bennem a térszervező szobrász e feloldódás ellen. Ekkor kezdtem próbálkozni mobilokkal, olyan alkotásokkal, melyek kis mozgással ú j és kimeríthetetlen élményeket
tartogatnak a néző számára.
HARMADIK BESZÉLGETÉS (Óbuda, Lajos utca, a Gép- és Felvonószerelő Vállalat
megüresedett üzemcsarnokai)
— Mit csinál az a szobrász, aki megnyer egy pályázatot? Általában
elkészíti
eredeti méretben a gipszszobrot, melyet azután a bronzöntőben vagy a kőfaragó műhelyben véglegesre formálnak. De mit tesz az a művész, aki tizenkét méteres krómacél plasztikát gondol el?
— Maga fog a kivitelezéshez. Véletlen szerencse, hogy beengedtek ebbe a kiürült
gyárba. El sem tudom képzelni, hogyan tudtam • volna megbirkózni a méretekkel.
Persze, így sem mérhetők fel a váratlan bukkanok, a ki nem számítható nehézségek,
melyek több mint egy esztendeje naponta jelentkeznek.
— A szegedi árvízi emlékmű tizenkét méter magas lesz, több mint 40 tonna
súlyú, négyszáztíz kétszer egy méteres, három milliméter vastagságú,
rozsdamentes
acéllemezből készül, a húsz elemet vasbordázatra szerelik fel.
— Persze a pontos szerkezeti rajz elkészítése, a néhány hegesztő és hajókovács
segítőtárs megnyerése, a bordázathoz való vasszerkezet beszerzése, a fémmegmunkáló
gépek megvásárlása mind-mind rengeteg gondot jelentett. Birkózás ez nemcsak a kemény anyaggal, de a kitaposatlan út váratlan nehézségeivel is. De mit tehettem
volna? A bordázat elkészítését 80-ra vállalta volna el egy g y á r . . .
(Félelmetes egy gépeitől és munkásaitól megfosztott gyár. Az egyik csarnokban
azonban dolgozik a hegesztőpisztoly, a csiszolókorong. Segesdi is naponta kézbe veszi
a szerszámokat s birokra kél az acéllemezekkel.)
— Szegeden három szobra áll lassan. Mindhármat pályázat útján nyerte. Egyik
a 24 évesen készített Juhász Gyula-szobor, másik az 1959-ben felavatott
Tanácsköztársasági emlékmű, a harmadik a március 11-én, a nagy víz centenáriumára
felavatandó árvízi emlékmű. Szereti a pályázatokat?
— Pályázata válogatja. Mindenesetre van benne hajtóerő, különösen a fiatal művészek megméretésére alkalmas. A mi középgenerációnk tagjai most kezdenek egyéniségekké válni, most válik felismerhetővé műveikben az alkotó személyisége. A pályázat akkor jó, amikor az a célja, hogy különféle ötleteket, megoldási módokat,
megközelítési lehetőségeket hozzon felszínre. De nem jók a meddő, sokfordulós pályázatok, mert kiszívják az ember erejét, a mű elveszti frisseségét, a megoldás csak
fáradt, unalmas lehet.
— Hogyan született

meg a szegedi terv

ötlete?

— Megmondom őszintén, nem akartam részt venni ezen a pályázaton. Nem voltam éppen jó passzban, s a kiírás föltételei is rémületbe ejtettek. Aztán rajzi ötleteimből mégis megszületett ez a terv. Több száz krétarajzot készítettem, ahol az
áttetsző téri jelenségek problémái érdekeltek. Ebből születtek plexiplasztikáim, és
plexi-fém kompozícióim. Ezek az újabb rajzokon visszajöttek a síkba, jellé formálódtak, némely alapelem újra és újra megjelent. A pályázati vívódás idején döbbentem
rá, hogy ezek a jelek sokféleképpen értelmezhetők, ezekből a függőleges-vízszintes
elemekből kifejezhető a víz és az ember örök harca. Persze, elmondani ezt így egyszerű, de hogy ez hogyan is áll a térben, a motívumok hogyan kapcsolódnak egymáshoz, az korántsem volt ilyen egyszerű. Sok-sok vázlat, kínlódás után született
meg a terv.
95

— Az említett rajzok, jó néhány
ihletésről
árulkodik.

Segesdi-szobor

s az árvízi

emlékmű

is

zenei

— Szeretem a zenét és fontosnak tartom. Hatodikos-hetedikes gimnazistaként
Beethoven Egmont nyitánya jelentett óriási élményt, a hangszerek közül pedig a
csemballót szeretem. Most főleg Bach muzsikája és az avantgarde zene érdekel,
mindkettőben a világos szerkezeti jelleg, az izgalmas és borzoló hatások ragadnak
meg. A zene segít az egységes plasztikai kompozíció megteremtésében, hiszen itt
éppoly fontos a ritmus, az ellenpontozás, a dallam, mint a zenében.
— Az árvízi emlékmű kétszeresen is különös vállalkozás. A száz évvel
ezelőtti
szörnyű pusztítás már akkori idők művészeit is alkotásra késztette. Jó néhány ábrázolás született, valamennyi epikus ábrázoló jellegű munka, mely az árvíz valóságos
képét, a vízzel borított városnegyedeket,
a fölbolydult emberi sokaságot
mutatja.
Ezzel szemben a Segesdi-mű
jelkép.
— Valóban jelképet szerettem volna formálni, tiszta szerkezetű, egyértelmű és
világos plasztikai jelet, amely a víz és az ember küzdelméről talán többet 'képes
mondani, mint egy konkrét figurális ábrázolás.
— Különös vállalkozás azért is, mert az óriási emlékmű
végzi. Ilyenfajta munkára aligha volt még példa
hazánkban.

kivitelezését

is

maga

— Sokszor viccelődünk is azon, hogy ha készen lesz az árvízi emlékmű, a sok
szerszám és tapasztalat birtokában meg is alapíthatnám a „Fém-térplasztika Kivitelező Rt-t".
NEGYEDIK BESZÉLGETÉS (Szeged, Hungária Szálló étterme)
— Innen az ablakból szinte végig lehet követni a lassan elkészülő új partfalat,
az épülő hídtól egészen a gyermekklinikáig,
ahol nemsokára áll majd az árvízi
emlékmű.
— Ügy érzem, három szegedi szobrom jól jellemzi munkásságomat. A Juhász
Gyula-szobor a pályakezdő művész alkotása, a Tanácsköztársasági emlékmű m á r
világosan mutatja föl a síkokra bontott szerkezeti törekvéseket, az árvízi emlékmű
pedig teljesen elvont szoborjel.
— Az árvízi emlékbizottság meghívásos pályázatára tíz élvonalbeli szobrászt kért
föl. Közülük heten küldték el terveiket. A zsűri döntése alapján Segesdi kapta a
megbízást.
— A megbízást is és kétévi kemény munkát is.
(Milyen is a víznek és az embernek szentelt plasztikai gondolat? Segesdi György
árvízi emlékműve hatalmas, szikrázó jel lesz a Tisza ezüstszalagja mellett. A szakmai vélemény így fogalmaz: „Hullámvonalai a támadó természeti erőket,
függőlegesei az emberi akaratot, helytállást sugallják. Szigorúan mértaniak, fegyelmezett
formarendje zökkenők nélküli." Merész vállalkozás Segesdié, tisztán plasztikai nyelvezettel építi föl, szokatlan anyagból, jelképi szinten szintetizáló művét. A forma, a
harmónia, a ritmus, a téri megjelenítés művészi momentumát a tervezés felelősségével kapcsolta össze. Elődei ott vannak plexiből készített plasztikáiban, melyek térbeli helyzetük változásával mindig új, más plasztikai élményt nyújtanak. Ezek a
térformák steril, matematikai és mérnöki megoldásaik mellett sok nyitott asszociációs lehetőséget rejtenek. A szobor tükröző krómacéllemezekből készült, függőlegesei
12 méterre szöknek a magasba. A művész természetesen számolt a fény-árnyék hatásokkal, a megvilágítás változatos lehetőségeivel, az optikai játékkal. Segesdi műve
figurák nélkül sem nélkülözi az embert, de nem szűkíti le a természet és az ember
harcát konkrét alakokra, hanem a természeti erők és az emberi akarat küzdelmének
jelképét formálja meg. Elvontságában is érhető, jel mivoltában is konkretizálható.
96

SEGESDI GYÖRGY: A SZEGEDI ÁRVÍZ EMLÉKMŰVE

A száz évvel ezelőtti árvíz szörnyű pusztítása a mai ember számára már csak korabeli dokumentumokból fölcsapó jeladás. Az akkori összefogás és küzdés mindennapi
munkánkhoz is erőt ad. S ehhez segít Segesdi György krómacéllemezekből formálódó árvízi emlékműve...)
— Amikor a Tanácsköztársasági
emlékművet
átadták, nem volt egyértelmű a
hozsanna. Meg is született a nem minden él nélküli mondás: Állj meg villamos, elütötted a libámat! Persze már ez is a szeretet és a barátkozás jele volt. Mit gondol,
hogy fogadják majd az árvízi
emlékművet?
— Szigorú önkontrollal dolgozom. A mércét magamnak állítom föl. Úgy érzem,
tisztában vagyok értékeivel. Ha az emberek megértik és megszeretik, annak csak
örülhetek...
TANDI LAJOS

SZÍNHÁZ

Köz, élet, rajz
MARÓTI LAJOS ESETTANULMÁNYA A SZEGEDI KISSZÍNHÁZBAN
Történelmi időkből gázolnak színpadra és mai életünkből sétálnak át, fölváltva,
eddigi drámahősei Maróti Lajosnak. Amikor jó két esztendeje a szegedi Kisszínház
bemutatta, Léner Péter rendezésében, az Egy válás történetét, az értelmiségi létforma kisanalízisét, még jobbadán egydarabos szerzőként tartották számon. Holott a
Giordano Bruno alakját megidéző Az utolsó utáni éjszakának budapesti, nemzeti
színházbeli síkere (ahol Maróti először jelentkezett színpadon) nyomán már eljátszotta Győr a Vénasszonyok nyarát, amit az író „házi használatban" a maga Macskajátékának nevez. Most viszont, hogy Léner viszonylag rövid idő leforgása alatt újabb
alkotását segítette a szegedi kisszínházi deszkákra, a Közéletrajzot, igencsak kinőtte
az egydrámás szerzők öltönyét. A Hevesi Sándor téren Sinkovits Imre Dantéja viszi
sikerre estéről estére A számkivettet, Maróti jó másfél órás monodrámáját, s újabb
bemutatóját is előkészíti a Vígszínház, az ókori bölcselő Platonról (Az állam). Termékeny esztendőt ígér tehát Marótinak az idei, legalábbis az első hónapokra nem
panaszkodhat. Szegeden pedig, ahol úgy éhezik a mai magyar drámát, mint egy
falat kenyeret, s hosszú évek óta titkos vágya, reménytelen buzgalma a színháznak
szert tenni „háziszerzőre", akivel kölcsönösen jól járnak, s akire — horribile dictu —
bejön a közönség, kellemes közérzetet váltott ki az újabb Maróti-premier. Ráadásul,
hogy nincs híjával némifajta kontinuitásnak: a Válás is, a Közéletrajz is mindennapjainkból merít kisebb-nagyobb merőkanállal, ám akad itt közelibb rokonság, annak a bizonyos Menyhért elvtársnak személyében, aki fondorlatos módon érdekeltté
lesz egy válás történetében (pontosabban hivatali rangjánál fogva belép a zűröző
értelmiségi fiatalok családi tűzfészkébe); a Közéletrajz színpadán mintha ú j életre
kelne, sőt osztódással szaporodna.
Közgondolkodásunk egy ideje makacsul diagnosztizálja az ötvenes évek társadalmát. Megvallatja a fényes szellők szárnyára kikövesedett legendákat, az országépítési láz nagy tetteitől a személyi kultuszig, a tervcsalások mechanizmusáig. Ehhez
asszisztál Maróti „esettanulmánya", azzal a nem titkolt szándékkal, hogy tiszta vizet
a pohárba, szűrjük le az értéket az értéktelenből, az erkölcsöst az erkölcstelenből,
az igazat a hazugból, végső fokon tehát a tanulságot a történelemből. E szándék
7 Tiszatá)

97

pikantériája, ha éppen a világos válaszokkal marad adósunk: föl tesz jó néhány sztereotip kérdést (a szerző kifejezése, így írja le a műsorfüzetben), futólépésben körüljárja, s általában beéri az elsősegély-nyújtásra érkező orvos gyors látleletével. Nem
azért, mintha elsietett kéziratot hagyott volna a színháznál. Ellenkezőleg (munkásigazgató hősének, e kérges kezű „kalapos királynak" sorsát hosszasan hordozta m a gában), a darab karaktere ilyen: az ország történelmének két évtizedét, sőt bizonyos összefüggésekben még gazdagabb terrénumát barangolja át, napjaink szaggató
gondjaira is rákacsint; egyetlen előadásba zsúfoltan egészen egyszerűen nincs mód a
mélyfúrásra. A Közéletrajz azoknak az időknek krónikáját lapozza föl, midőn a
munkásosztály vasöklével könyörtelenül lesújtott a nép ellenségeire, ám legderekabb
kádereit a tenyerén hordozta. Szükségszerűen történt tehát, hogy 1948-ban a m u n káshatalom Kalapos Vincét hatszázadmagával kiemelte az esztergapad mellől, s valami színházba vitte, ahol fölállt egy elvtárs bejelenteni: holnaptól államosítjuk a
száz munkásnál nagyobb üzemeket, s az elvtársakat jelöljük igazgatóknak. Az a hatszáz, sose látta egymást, egy emberként ugrott talpra, s elénekelte az Internacionálét. Ily stílszerű antréval kezdődött Kalapos Vince karrierje. Maróti Lajos d a r a b j a
pedig méltatlan nekrológgal: Kalapos Vince halott, s egykori gyárában tanácstalanul
néznek össze a munkások, pontosan azt sem tudni, öngyilkosság vagy baleset áldozata. Akad, aki mit sem hallott róla, mások mindössze annyit, fönnállásának éveiben jó futballcsapatot szedett össze a város, s mint képviselő kihajtotta az IKV-nál,
hogy megreperálják Panaszos néni csöpögő vízcsapját. Kalapos Vincének, ennek az
ipari Ménesgazdának története persze jóval bonyodalmasabb história. Színpadra küld
tehát Maróti egy Jász-Suba névre hallgató szociológust, járjon a dolgoknak utána,
faggatózzon e „társadalmi fenomén" kilétéről a kortársaknál: kartársaknál, sorstársaknál, vezetőknél, beosztottaknál, melósoknál, hivatalnokoknál, kártyapartnereknél,
barátoknál, ellendrukkereknél. Szociológusunk a színpad sarkában vet horgonyt, s
meginvitálja a szereplőket Kalapos Vince környezetéből, mondanák el, hogy s miként kanyargott a munkásigazgató életútja az ország történelmének széles sztrádáján. A szereplők nemcsak elmondják, el is játsszák az egyes epizódokat, természetesen az időközben megelevenedő Kalapos Vincével: dióhéjban ennyi a darab cselekménye.
Feszített munkatempó, irreális tervezés, a valóságos munkasikerekre porlasztott
látszatsikerek hajszolása jellemezte az első időszakot. Amikor Kalapos Vincét föntről a politikai, lentről a gazdasági kényszer dugattyúja nyomta-nyomasztotta csaknem addig, míg össze nem lapította. Ilyen az, ha a terv teljesítésének nem a ténye,
hanem a tudata, akár hamis tudata jelenti a politikai kérdést, a varázsigét, mely hol
a miniszteriális kiküldött, hol a tanácselnök mormolásában pattintja föl a kapukat,
s amit kénytelen-kelletlen Kalapos Vince is diktátumként harsog a beosztottjainak.
Munka helyett a munka prostitúciója, ha a laza tervet hússzorosan lehet és kétszázszorosán kell túlteljesíteni: tudja ezt Kalapos Vince, s mégis, mert föntről elvárják,
szemet huny az adminisztratív csalás fölött, ahogy kétezer százalékos sztahanovistát
kreálnak, a raktári nyersanyagot meg félkészárunak minősítik, kerül amibe kerül —
esetünkben a gazdasági igazgató fejébe, aki így két rossz közül választhat: ha jóváhagyja a csalást, a gazdasági rendőrség teszi rá kezét, ha ellene szegül, a politikai.
Felelősségre vonható-e valaki az ötvenes évekért pusztán azon az alapon, hogy
benne élt, s alkalmazkodott? A válasz kétarcú. Kalapos Vince — Maróti jóvoltából
— megússza ötvenhatot, családi okok miatt külföldi üdülésre távozik, a zűrzavar
végefelé ugyan betoppan, ám az ellenforradalom lényegében elzúg fölötte, megtartja
igazgatói székét, s láthatóan tanul a múlt hibáiból (talán csak nem külföldön?), s
igyekszik nem ott folytatni, ahol abbahagyta. Időközben a közélet gondjait családi
konfliktusok súlyosbítják. Előbb lányának házassága ellen hadakozik körömszakadtáig (politikai mezaliansznak véli, ha reakciós múltú família rokonságába kerül, illetékes helyen fejmosást kap érte), később meg a fia keveredik holmi maoista csoportba (s begyűjti a rendőrség). Van-e magánélete a közéleti embernek? — feszegeti
Maróti. Hisz Kalapos Vincének egyetlen nyugodt perce sincs: edzőműhely kell és
vállalati üdülő, pébé-ülés és minisztérium, szovjet vendégek, holland parlamenti de98

legáció, egyetem és diplomaterv (mert a munkásigazgatótól magas végzettséget követelnek), nem csoda, ha elhanyagolja Erzsi asszony jammerolásait, meg a Kisvince
asztmáját. Mese nincs, a munkásigazgató népszerű káder, tud országos dimenziókban gondolkodni, lehetőségei korlátlanok, tehát képességei is csak-csak akadnak
hozzá: képviselővé választják. S hogy a gyára szériában nyeri az élüzem címeket,
hamarosan megérkezik a személyes elismerés is, természetesen felsőfokon, hisz így
dukál: a Kossuth-díj.
Kalapos Vincét életének nagy pillanata olyankor éri, amikor mindent elhisz
magáról. Fejébe száll a dicsőség, elszalad vele a ló, a gyárat személyes tulajdonaként kezeli. Egyik baklövést követi el a másik után: megválik leghívebb barátjától
és szakemberétől, a műszaki igazgató Ábrahámtól, a vállalat népszerű „agytrösztjétől", s bár helyébe fiatal, érdemesnek látszó kádert hoz (akkor még nem tudja,
leendő konok utódját) döntése emberileg méltatlan, elsietett, a későbbiek során képtelen korrigálni. S miután hatalmi allűrjeit szakmai tévedések garmada tetézi (laikusként szerződést ír alá, amivel milliókat dobnak ki az ablakon), leváltják, pontosabban félreállítják: igazgató helyett elnöke marad a trösztnek, olyasfajta hatalommal, mint az angol királynőé. Kalapos Vince emberi vesszőfutása ezután kezdődik.
Nehéz beletörődnie a megváltoztathatatlanba, a bársonyszék után töri a hokedli,
cimborái átmennek a túloldalra, hivatalbeli kebelbarátai is cserben hagyják, megfagy körülötte a levegő, egyéni tragédiája beteljesedik. Milyen a jó vezető? — villantja föl Maróti az újabb költői kérdést, költőit, mert a válasz jobbára ugyancsak
indirekt: a Kalapos Vincék fölött eljárt az idő. A szociológus nehéz sóhajjal söpri
hát jegyzeteit. „Ki volt Kalapos Vince? Hőse volt a kornak vagy áldozata? Rontott
vagy javított? Egyéniség volt, jelen volt, hatott, energiáival és elfáradásaival, erényeivel és bűneivel egyaránt — egykori jelenléte minősíthető, de meg nem történtté
nem tehető." így Jász-Suba dodonai summázata, amolyan záró-akkordféle, amivel
persze csupaszon nehéz mit kezdeni, ámbátor nem is igen fontos. Maróti totális
igénnyel vázol föl bő két évtizedes közéletrajzot, szimpátiájával és ellenszenvével kiki sáfárkodjék szabadon. Hanem két évtized társadalmi fejlődésrajza egy dráma
méhének nehéz teher, vaskos regényben sem könnyű kihordani, szükségképpen tehát
elnagyolt fejlődésrajzot lát a néző.
A darab csalhatatlanul fölmérhető közönséghatását néhány parádésan kihegyezett jelenete és figuráinak közülünk valósága garantálja. Léner Péter rendezése
magabiztosan talált rá az egyetlen lehetségesnek tűnő megoldásra: mindenki a fedélzetre (helyesebben Jánosa Lajos mélységében tagolt tárgyalótermébe, ahová a kellő
pillanatokban Somogyi Károlyné találó típusportréit eregetik alá), hogy az egyes
epizódok jelentőségét a közvetlenül érintettek szemtanúként is hitelesíthessék. Léner
fölpörgeti a cselekményt, okosan, szellemesen ritmizálja, s érzékenyen ügyel arra is,
hogy el ne sikkadjanak a darab felhangjai. Szerepösszevonásai megérnének egy
külön „esettanulmányt", amiképpen Barta Máriának, Szendrö Ivánnak, Bagó Lászlónak és Gyürki Istvánnak sanszot ad a hasonló karakterű figurák szembesítésére.
Nyugtalanító a kérdés (adósunk vele Maróti): rokonszenves figura Kalapos Vince
vagy ellenszenves? Tény viszont, Kovács János szereti. Azonosulni tud erényeivel és
hibáival, bizalmas, meghitt viszonyban áll vele, s ez a képessége átsüt a nézőtérre,
azt is mondhatnónk, éltető melege az előadásnak, hiszen láthatóan több köze van
hozzá, mint egy jó színésznek egy jó szerephez általában. Hasonló érzelmi többlet
hullámzik át Mentes Józsefből is a darab legszimpatikusabb szerepére, Ábrahám főmérnökbe. Király Levente nem egészen gáncs nélküli Gács elvtársa szellemes grimaszokat hint szét, i f j . Üjlaky László eszköztelenül állítja elénk a szociológus hűvös
objektivitását, Egerváry Klára aggódó indulatokkal Kalapos Vincénét, Fekete Gizi
lobbanékonyan a lányát. Máríáss József (Főprépost) szeriőz alakítása és Kátay Endre
mértékletesen nagyvonalú Podmaniczkija sorolható még az előadás emlékezetes pillanataihoz. Mialkovszky Erzsébet jelmezei is arról tanúskodnak, hogy a darab mirólunk szól, megtörténhetett volna bármelyikünkkel: ezért kínál jó szórakozást.
NIKOLÉNYI ISTVÁN
7*

99

FILM

MOLDOVÁN

DOMOKOS

Magyar fazekasok
SZÍNES RÖVIDFILM FORGATÓKÖNYVE

A filmet bevezető, rövid felirat a veleméri agyagbánya frissen megbontott falán
jelenik meg:
1970 őszén fazekasmestereket kerestünk fel, akik cserépedények készítéséből élnek mindmáig és hagyományos módon bányásszák az agyagot
Vas megyében
a veleméri völgyben
formálják Szeged-Alsóvárosban
égetik
Csákváron
árusítják
a veleméri völgyben
a cserépedényeket.
A mezőtúri agyagipari szövetkezetben fiatalok kezén élednek újjá a régi formák:
.a legszebb klasszikus cserépedényeket a budapesti Néprajzi Múzeum őrzi.
Egy kéz az agyagfalat csákánnyal „bontja".
Megjelenik a film címe:
MAGYAR FAZEKASOK
Egy kis melencébe — fateknőbe — hullik a bánya faláról a kékes színű agyag.
Készült a
MAFILM
Riport- és Dokumentumfilm
Stúdiójában, 1970
A film munkatársainak neve más-más színű, s formájú agyagtáblán, vagy agyagot
csákányoló kézen jelenik meg.
Gyártásvezető: Dr. Paulus Alajos
Felvétel vezető: Fehérvári Attila
Vágó: Sebestyén Enikő
Hang: Nősek János
Zene: Sárosi Bálint
Szakértő: dr. Kresz Mária
Dramaturg: Zsugán István
Fényképezte: Neményi Ferenc
A melence megtelt agyaggal, s egyik kézről adják a másikra, míg a mély agyagbányából a föld felszínére kerül.
Egy szemcsés agyagtáblán megjelenik az utolsó felirat:
Rendezte: MOLDOVÁN Domokos
Ismét egymás kezén át a kis melencében felküldik a kibányászott agyagot.
100

IhU

fUltKMjJ

101

A teljes képmezőt barnás színű — finomított — agyag tölti ki.
Totálképben látjuk Palotás Jánost szeged-alsóvárosi műhelyében, amint egy
nagy fafurkóval ütögeti, finomítja a műhelye sarkában tornyosuló agyaghalmazt.
Majd egy kis kupacnyit drótsíkjával lenyes, a műhely közepére dobja, s elkezdi
taposni.
Körbe-körbe járva, szinte ringva, táncolva puhítja, teszi megformálhatóvá az
agyagot.
Csak mezítelen lábát látjuk, amint tapossa az agyagot körbe-körbe.
Majd csípőre tett kezeit, amint ringanak a — taposás — ütemére.
Totálképben csak a lábait, s a már jól körré taposott agyagot látjuk.
Izzadó arca.
Lábai. Amint tapossák körbe-körbe a már szemmel láthatóan megpuhult agyagot.
A mester közelképben: munkadeszkáján kezével gyúrja, finomítja tovább az
agyagot.
A kamera nagylátószögű „szellemlátó" lencséjén keresztül az egész műhely jól
látható.
A már puhává munkált agyagot a korongra helyezi, s hozzákezd a korongoláshoz.
Öklével a kerek agyagrög közepét addig ütögeti, amíg laposabb nem lesz, m a j d
nagyot lendít lábával a korongon, s formálni kezdi.
Egész közeliben, szinte az agyag, s az agyagot munkáló vizes ujjak pórusait
is látjuk.
A kamera segítségével tanúi vagyunk egy gyönyörű nagy tál megszületésének,
amint Palotás János — Szeged utolsó fazekasmestere — lelket lehel belé.
Ahogy nő a tál, úgy erősödik, visszhangosodik a „csöpögő" doromb zenéje.
A tál megszületett.
A mester leszáll a korongról, majd leveszi a tálat is, s felteszi a deszkára, a
többi közé száradni, majd megtörli a kezét, s kimegy a cserépedényeitől zsúfolt
műhelyből.
(Csákvár, Vass József műhelye, udvara.)
Egy malomkő szélére farúd van erősítve, a követ körbe forgatja a mester, s
alatta porrá törik a piros ólommáz porfestéke, ami vízzel hígítva csurog egy nagy
tálba.
Kiszáradt agyagedények állnak sorban a napsütéses őszi udvaron, s a két mester:
apa és fia a mázlével teli tálból egy nagy merőkanállal fenekénél fogva körbeöntik:
mázolják az edényeket.

102

L

% \ vTüli 1

^ M Í L / 1 WULO

fiü^E

T

TT

103

A vörös míniummáztól pirosló edényeket a kert végében egy kis „mesebeli kemencébe" pakolják.
Az egyik mester szinte teljesen belebújik a kicsi kemencébe a cserepek berakodása közben, csak a cipőtalpa látszik.
Megtelt a kemence, szája elé tesznek egy vaslapot, s 12 órán át égeti az edényeket.
A kicsi kemence csúcsán: kéményén ömlik a füst, égnek az edények.
A tűzben izzó cserépedények, s a kemence falának százszínű repedései váltakoznak — jelezvén a hosszú: 12 órás égetési időt.
Hajnal van, s az előbb még piros mázú edények zölden és sárgán csillognak.
Nagy izgalommal bújik ki-be a kemencéből a mester, s óvatosan szedegeti, s r a k j a
a kemence elé a gyönyörű, csillogóra égett edényeket.
(A Szombathely melletti Gödörházán, a veleméri völgyben vagyunk.)
Egy lovaskocsira, igen tempósan, friss szalma közé pakolja két férfi a cserépedényeket.
Egy asszony az edényhalmaz szélén guggolva gondosan ugyancsak szalma közé
helyezi egyenként az edényeket.
Gyorsan megtelik a szekér a cserépedényekkel: az áruval.

Totálképben látjuk, amint elindul az udvarról a szekér: a bakon ül a lovak s a
szekér tulajdonosa — ennek a körútnak az üzlettársa, míg a fazekasmester a kocsi
után ballag, hogy a lovakat kíméljék.
A veleméri völgy legszebb tájain halad a szekér.
Egy temető fejfái között látjuk a zöld mezőn haladni a szekeret. Majd a veleméri templom előtt is elgurulnak, míg végül megérkeznek az első faluba, ahol nagy
hangon hirdetik portékáikat:
104

hrs

0 • 3o - új

/y

O

d'Ot:

g

^

u

—¥

11 t 1

A két férfi: Asszonyok, fazekat!
Tálat, kis tányért vegyenek.
Asszonyok, itt a Vas megyei cserépedény,
Asszonyok, fazekat!
Kicsiket, nagyokat, rózsásat, csinosát.
Fazekat! Asszonyok! Fazekat!
Duettben kiabálják: Itt a Vas megyei cserépedény, asszonyok, fazekat!
Megérkezik a szekér egy régi udvarra, s elkezdődik a vásár. A két árus dobálni
— pakolni — kezdi a földre a cserepeket, ezzel is reklámot csinálva „törhetetlen"
portékáiknak.
Terményért adjuk! — mondják a cserépárusok a szomszédokból hirtelen odagyűlt asszonyoknak, embereknek, akiknek zsákjából gyorsan kerül búza, rozs, kukorica, kinek mije van, hány edényre van szüksége.
Van persze, aki pénzért veszi az edényeket. A szekértulajdonos; az árus a földre
dobott cserepeket felállítja, s csizmás lábával táncolni kezd rajtuk — bizonyítva
ismét az edények törhetetlenségét —, s kezében az ostor botjával ütöget egy cserepet, s mellé kiabálja:
Asszonyok! Hegyi korsó, boroskorsó! Asszonyok!
— bizonyítván, ez is törhetetlen.

örségi, pityerszeri házak, a múltbéli életet idézik, ahol a cserépedényeknek mindig megvolt a helye, funkciója.
Egy elhagyott tornác könyöklőjén egy bugyigakorsó.
Egy faágon száradó öntözőkanna.
Egy ház udvarán, köcsögfa: három tejesköcsöggel.
Mint megannyi régi tárgy, emlék.
(Mezőtúr, az Agyagipari Szövetkezet műhelyében vagyunk.)
Fiatal korongoló kezek gyors egymásutánja.
Egy asztalnál, négy fiatal lány tányérok belsejére írókázik.
A kamera tovább halad. Egy másik fiatal korsót, megint egy másik tálat korongol.
106

c

—J

! — i — ^

t

~T
ijjjirjjJ1^"^

"j-' 1 1 , 1
:
« p n - 1 flJl- '
*!/

/-S5"

fc — ; 1 ; v Jj 1! /-•—|^ j ;t iT
—
f ítucU . vz^'j to i
107

A kép áttűnik, s számtalan polcon sorban állnak a még máz nélküli agyagedények.
Majd mázasok, s kiégetett edények is szemünk elé kerülnek.
Különböző tájakra jellemző kész tárgyak sorakoznak a polcokon: a csákvári csíkos fazéktól az erdélyi bokályig — minden megtalálható itt.
1841 van ráírókázva egy mezőcsáti nagy rózsás tányérra, majd egy vásárhelyi
kanta, egy szegedi klasszikus formájú terrakotta vizeskorsó következik: a Néprajzi
Múzeum gyűjteményéből. Szebbnél szebb formájú, színű cserépedények tűnnek át
egymásba, míg végül a híres tiszafüredi Miska-kancsó, mezőcsáti nő, férfi pálinkásbutykosa után egy zöld mázas, igen egyszerű, fölül virág, alul madár díszítésű hódmezővásárhelyi butélia egyre közeledik felénk. Amikor egészen közelképbe kerül
elénk, látjuk a butélia feliratát is:
IJÍQjtlWJH

PALOTÁS JÁNOS

108

Beszélgetés Palotás János szeged-alsóvárosi
fazekasmesterrel
„Szellemlátók. Kik volnának mások, mint a szegény, színehagyott gölöncsérek, akik abba
a néhány krajcáros tálba, tányérba gyúrják bele minden erejüket, egészségüket, akik egész
életüket ott töltik el a lakószobául is szolgáló, alacsony műhely nedves levegőjében, az ólommázas edények mérges gőzében, mely előbb csak a torkot kaparja, marja, de azután elálmosító, kábító, nehéz szaga, ereje éveken keresztül át- meg átjárja egész testüket, minden porcikájukat, és agyukra nehezedvén, gyengévé, beteggé, szellemlátóvá teszi őket.
Nagy ára van a szellemlátásnak . . . Amikor az inas először rugdossa a korongot. . . gondol-e arra, hogy ez az aranyat ígérő út sok szorgalmas, szép, értékes, hűséges munka után is
legtöbbször az Ínséghez és ahhoz a nagy betegséghez vezet, amelyet ólommérgezésnek neveznek.
Ez a kínzó méreg a mázban van . . . Valahányszor a mázhoz nyúlnak, mindannyiszor magukba szívják a szervezetre annyira káros ólommérget. Akkor is, ha szárazon törik, mérik;
akkor is, ha vízzel keverve őrölik, mert a vizes máz, ha megszárad, éppen úgy száll söprés,
porolás alkalmával, mint por alakjában. A beszívott ólom a gyomron és tüdőn át a szervezetbe
jut, napról napra, hónapról hónapra, évről évre, lassan, apródonként, alig észrevehetően. Fel
se tűnik ez munka közben . . . Aztán jön a mázkólika — gyomorrontásnak magyarázzák, hát
isznak orvosságul pálinkát meg rumot. Dehogy is sejtik, hogy olajat öntenek a tűzre, ami ha
elmulasztja is rövid időre a fájdalmat, annál nagyobb erővel hozza vissza.
. . . A beszívott ólompor, most már ólommérgezés, elér az idegrendszer központjába, az
agyba is; megszállja, ólomnál is nagyobb súllyal nyomja, finom rendjében rendetlenséget okoz,
megbontja, szellemekkel népesíti meg . . . Aludni nem tudnak, a sötétben félnek: minden tárgyat rémalaknak látnak."
KISS Lajos, 1926
Vásárhelyi kistükör (Szellemlátók)

— János bátyám, mióta vannak magának ezek a látomásai, ezek a hallucinációi,
szellemlátásai, mióta érzi ezt? Miket lát?
— Ez, körülbelül olyan harmincéves korom óta. Hát mindig olyasmiket álmodok,
így a szakmával kapcsolatba, hogy, hát így nem tudom elmondani, mer mire fölébredek, magamhoz térek, akkorára el is felejtem.
— De ilyen látomásai vannak?
— Igen. Mire megmosakszom, mindenféle, spekulálok rajta, hogy mit is álmodtam? Hát közbe má elfelejtem!
— És maga mint vélekszik, hogy mitől van ez?
— Hát azt én nem tudom megmagyarázni. Lehet, hogy a máztól. Vagy nem
tudom én, a máznak a gőze hat az embernek az agy-idegrendszerire, vagy tudja a
Mária Isten, nem tudom. Fogalmam sincs, hogy mitül van ez.
— És a többi fazekastársával beszélgetett ilyesmiről? Nekik is van ilyen?
— Édesapámmal így beszélgettem róla. — Mindig ilyen marhaságokat álmodok
— azt mondja —, álmomba is dógozok. Még álmomba is rúgom sokszor a korongot.
Rúgom, megrúgom a rekamiénak a végit. Akkorákat rúgok, hogy hát majd kimén a
lábam u j j a a helyibül.
— És milyen álmaik voltak még? Emlékezzen vissza rá!
— Hát, például álmomba égetek. Vagy álmomba korongozok. Vagy nem tudom
én...
— És így emberek nem jelennek meg?
— De, igen, így azok is, például hát így nem tudom megmagyarázni, hogy hát
mik jelennek meg , . .
— És mikor ébren van, mondjuk, és dolgozik, akkor nem szokott ilyen látomás
magára jönni?
— Nem, mer akkor el vagyok foglalva azzal, amit csinálok. Korongozással. Vagy
nem tudom én, ha rakodok: a kemencébe rakom be az edényt. Hát akkor, ugye
azzal vagyok elfoglalva.
— Erre fel kezdett inni, János bácsi, ezekre a látomásokra?
109

— Hát, ezt már nem tudom megmondani. Erre már nem tudok felelni. Bizony
Isten, erre már nem tudok felelni! Nem ittam én s o h a . . .
— És mióta iszik?
— Hát, 5-6 esztendeje.
— Szóval, még mikor mi megismerkedtünk, akkor még nem ivott?
— Nem. Szóval körülbelül olyan 5 éve.
— Azóta vannak ilyen erősebb látomásai talán?
— Van. Azóta van még jobban. Azóta annyi marhaságot összevissza álmodozom.
És nem emlékszek rá sose másnap, hogy hát mit is álmodtam.
— És maga gondolja, hogy ettől van?
— Gondolom.
— És mitől van?
— Hát, ugye, mondjuk, ez a szeszes ital is közbejátszik, hogy nem tudom én,
szóval a máz, a máznak, ahogy belélegzi az ember, vagy nem tudom én, micsoda, és
az az idegekre megy. Mert hát ezelőtt minket így vizsgáltak, ugye, az utóbbi időbe
már fölszabadulás után, így jártak ki az SZTK-bul, vagy az OTI vót akkor és mögnéztek bennünket díjtalanul. Mögvizsgáltak. És akkor behívtak az OTI-ba is, vért
vettek, meg mindenféle vizsgálatot, gyomort megnéztek, meg minden. Na és, a gyomorbajom, az valószínű, hogy a máztól vót. Hát aztán mostan 63-ba műtötték e n gem és azóta hál' Istennek, nem fáj. És addig én nem is ittam, abszolút semmit nem
ittam. Úgy hát megittam egy pohár sört, vagy nem tudom én, egy stampedli likőrt
vagy egy kis gyönge pálinkát. De nem.
— De más ártalom is van ezektől, talán az agyagtól is. Az agyag az nem? Ez az
állandó vizes agyag nem csinált csúzt magának?
— De igen, az megvan. A reuma, az megvan. Nemcsak a kézbe van, a lábba is.
Mer ezelőtt lábbal tapostuk az agyagot. Még mái napig is. És hát bizony az télön
nagyon hideg, és hát ugye, az ízületek m ö g f á z n a k . . .
— Na most, János bácsi, milyen ártalom van még itt? Ami ártalmas magukra?
A szervezetükre?
— Hát énnekem már nem árt semmi! Én mán most ehetném tán kanállal is a
mázat, énnekem abszolút nem árt. Édesapámnak, annak vót ólommérgezése, sőt a
nagyapámnak is. És például a nagyapám, az annyira benne vót, hogy itt ezt a gyomorfalat mögfogta így, kihúzta, s visszaugrott. És ez mind a máztul vót. Akkor még
nem ilyen mázakkal dógoztunk, tetszik tudni. Hanem akkor még törtük mozsárba.
De olyan mozsárba, hogy de nagyobba, mint az a kis mozsár. De van nekem egy
nagy, olyan 40-50 kiló, vagy 60 is, abba törtük a mázat. És annak a porját beszívták,
de nemcsak az, aki azt törte, hanem aki csak bent vót a műhelybe mindenki, mer
az száll. És finom szitán, nagyon finom szitán, lisztszitán, ami a legsűrűbb, azon
engedték, vagyis azon szitáltuk át és azutan ment őrlés alá a kőre, illetve kő alá.
Azután vegyítettük: ment bele kaolin, bécsifőd, meg hát attul függött, hógy milyen
mázat akartak készíteni. Ha nem tudom, színes mázat, akkor bécsi főddel. Bécsi,
olyan finom kvarc. Most aztán, mikor már, későbbi időkbe má kaptunk kvarclisztet,
jöttek ezek a jó külföldi kvarclisztek. Na, és aztán úgy kapja a vasoxidot, rézoxidot,
különböző színeknek valót. Ha sárgát akarok, akkor vasoxidot teszek bele. Az bizonyos. Azt úgy mondom, hogy én 24-re teszem, mer én ujjamértékkel mérem meg.
Az olyan pontos, hogy lehet, hogy pontosabb, mint hogyha dekával kilóba mérném.
Én 24-re teszem a rézoxidot, akkor abbul kapok ződet. A rézoxid ződet ad. És azt is
igencsak 24-re vagy 26-ra teszem.
— János bácsi, említette, hogy a fiai is visszatértek a mesterséghez. Az egyik a
képzőművészeti gimnáziumban tanított, nem? Most is ott tanít?
— Nem. ö most már magánszektor lett. önálló kisiparos.
— És rájuk ez nincs veszéllyel? Ez a máz?
— Abszolút nincs rájuk. Más mázakkal dógozunk máma, már nagyon kevés
olyan máz van, ami ólmos. Máma olyan mázakkal dolgozunk, amik nem ólmos mázak. Flittelt máz, fejér máz, mindent lehet belőle csinálni, mindenféle színt.
— János bácsi hány esztendős kora óta fazekas?
— Én? Mit mondjak? Hát én ebbe nőttem föl, hát én nem mondhatok mást,
110

mer én nem is vótam benne inas, csak egyszerre letöttem a vizsgát, aztán nem köllött, mer apám a fiával nem köllött, hogy szerződést csinájjon. Aztán abba az időbe
még így vót a, hogy mondjam, az ipartörvény.
— Hány éves kora óta, mégis? Hat? Hét? Nyolc-kilenc?
— Hát igen, én elvégeztem a 4 polgárit, de közbe mán én dolgozgattam otthon,
édesapámnál. Tetszik tudni? Én mán ugye működtem. Mikor megtanultam a leckét,
apám gyütt, hogy hát: — No, Janikám, gyere, fiam! Gyere leszedni, főrakni, leadogatni! Na, csinájj kis kaktuszcserepet! Csinájj kis virágcserepet! Csinájj kis játékot:
kis szűrőt, kis lábast, kis köcsögöt. Kis tejesköcsögöt. Szóval mindönféle, ami nagy
edény vót, mindönbül vót játék is. És én mán gyerekkoromba ezt mögtanulgattam.
Hát itt az én gyerökeim is, ezök is mögtanulták mán, mikor elvégezték a nyóc általánost, mán mind a kettő tudott dógozni. Hát nem azt mondom, hogy a nagy dogokat, csak ugye, amit ilyen gyerök is mán mög bír csináni. Tetszik érteni?
— János bácsinak az édesapja is fazekas volt. A nagyapja is, a dédapja is. Hány
ősig tudja visszavezetni a mesterséget?
— Nem tudom én. A dédnagyapámat azt nem ismertem, csak a nagyapámat
ismertem. De az is fazekas vót a Galamb utcába. Édesapámtul hallottam, hogy hát
az a Galamb utcába vót, Szegeden.
— Édesapjával maguk itt laktak már, ahol most?
— Nem. Az Csendes utca 20.
— Sorolja el, hogy a dédapja hol lakott, a nagyapja hol lakott és maguk hol,
az édesapjával?
— A nagyapám pedig Délibáb utca 20. Palotás István. Palotás István vót a
nagyapám. Édesapám Palotás János vót, Csendes utca 20-ba lakott, és ott vót a
műhelye is.
— És dédapó?
— A dédnagyapám, az pedig Alsóvároson, a Galamb utcába, de azt nem tudom,
hogy hány szám v ó t ; . .
— És ide, a Szent Antal utcába mikor költöztek?
— 1945. április 20-án, körülbelül. Azelőtt a lakásom, az itt vót a Pásztor utca 2.
alatt, a műhely meg édesapámnak a házába vót, Csendes utca 20. szám alatt. Ott
lőttem önálló.
— János bácsi, nagyon röviden mondja el az életét! Hányban született?
1909. május 6-án születtem, Szegeden. Hárman vótunk testvérek, ketten vagyunk
élők.
— Amióta az eszét tudja, fazekas?
— Hát, azúta vagyok fazekas. Hát tudom, hogy vót eszem hatéves koromba is,
de akkor még nem vótam fazekas. És nem csináltam semmit, mer édesapám katona
vót, a 14-es háborúba és hát ugye nem folytatta a szakmát senki se, mer nem vót
itthon ember, aki tudta vóna csinálni. Mer 50 éves korig mindenkit elvittek. Az idősebbek meg mán, hát ugye, azok meg, ki elhúzódott ilyen munkára, olyan munkára.
— Ugorjunk vissza a mához: pavilonjuk van a Marx téren. Ide, a házhoz nem
jöttek vásárlók?
— Ide nem. Hát ez kevés! Hát ebbül nem lehetne megélni. Azér jobb, hogy a
pavilonba. Nem, hát ez műhely. Ha jön egy vevő, vagy kettő, azt kiszolgálom, ö r ö mest kiszolgálom. Sőt, örülnék, ha sokan gyünnének. De hát ugye, ide nem jön. Mer
az a jó, a piac. Az biztos mindenkinek, hogyha odamegy és ott mindent tud választani. Itt ellenben hát ugye, kis választék van. Ahogy ugye elkészül, az megy föl oda.
— Na most, ezek a kis butéliák, amit csinált régen és még maradt ifjú korából
és nekem is adott belőle, azóta nem csinált belőle?
— Csináltam én! Hogyne, csináltam volna!
— Nem maradt belőle?
— Hát nincs, mer nem olyan sokat csináltam. Tízet, vagy mennyit, vagy húszat?
— És olyan szép mintákat bele?
— Persze! Még fölírással is. Van itt még véletlenül egy, de ez még csak egyszer
van kiégve.
111

— Foglalja össze nagyon röviden az életét!
— Hát 9 éves korom úta, miúta 18-ba édesapám hazagyütt a háborúbul, 19-be
hozzáfogott a fazekassághoz, azóta aztán dógozgatok. Addig apám mellett dogoztam,
hát közbe megtanultam a mesterséget. De így másik szakmám is vót közbe, és ú j r a
csak fazekas lőttem.
— Mi volt a másik szakmája?
Szabó vótam. Teljesen ellenkező, ellentétje ennek a szakmának.
— Tehát 9 éves kora óta dolgozik?
— Dógozok. És máma is még, szeretek dógozni. De most nem érzem jó magamat,
mer f á j a kezem, nem tudok dógozni! Haragszok magamra! A munka éltet. Az.
Reggel, ahogy főkelünk, én is, a feleségem is, mind a ketten: ő csinájja az ő dógát,
én meg csinálom az enyimet. Gyüvök le a műhelybe, és itt érzem jó magamat. Itt
vagyok itthon. Ez az én — hogy mongyam mán, na? —, ez az én birodalmam!
A munka szent temploma. És szeretek is itt nagyon. Sokszor még nyóc órakor is itt
vagyok. Mindig tötyörészek valamit. Gyerekkorom óta dógozok, az életem a munka.
Itt nagyon jó nekem a műhelybe. És szeretek is dógozni még mindég. És azt szeretném, hogy hát inkább innen vigyenek el a temetőbe, minthogy én beteg legyek,
aztán onnan kölljön kivinni az ágybul. Inkább ott a korongnál pusztujjak el. Szóval
szeretem csinálni, nagyon. Ez az életem. Ez az életem: a munka. Ez éltet. Amikor
má az ember nem tud dógozni, akkor má nincs értelme az életnek se. Ez így van.

S^^rtM^frx

aszóct
Jánosnak, a volt makói ügyvédnek
újjáalakított egykori házában. Kéziratok, fényképek emlékeztetnek a ház
egykori neves vendégeire: Juhász Gyulára, József Attilára, Móra Ferencre és
másokra. A gazdag kiállítást Tóth Ferenc rendezte.
*

A Móra Ferenc Múzeum és szerkesztőségünk rendezésében
Nagy Lászlóra
emlékeztünk február 10-én. Ekkor nyílt
meg Móser Zoltán fotókiállítása,
majd
„Inkarnáció
ezüstben"
címmel
Bodó
Györgyi és Fehér Ildikó műsora hangzott el a múzeum
dísztermében.
*

A Dél-Alföld legjelentősebb irodalmi
múzeuma nyílt meg Makón, Espersit
112

Idén először osztott kritikusi nívódíjakat a Kulturális
Minisztérium.
Szerkesztőségünk javaslatára m u n k a társaink közül Alföldy Jenő és Vekerdi
László részesült jutalomban.

10,— Ft

*>* *

Jár ^

fit
fi

Ifit

.

w M 7

« o^^mft

e0 ^ ^ n M

» ^In

TIZEVMÚLVA
Új magyar film

írta és rendezte: LÁNYI ANDRÁS
Főszereplők:
Szabó Fruzsina, Lukáts Andor, BaloghTamás
Operatőr: Kardos Sándor
Készült a MAFILM Budapest Filmstúdióban

Bemutató: március 29.

%

^

