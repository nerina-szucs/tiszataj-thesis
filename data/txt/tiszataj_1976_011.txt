tiszatáj
1976. NOV. . 30. ÉVF.

Németh
László két
ismeretlen
írása,
Fodor András, Páskándi Géza,
Simái Mihály, Takács Imre versei;
Dobai Péter novellája;
Grezsa Ferenc, Tolnai Gábor
tanulmánya;
kritikák
Király
István
r •

UJ

könyvéről

tiszatáj
R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

• Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25 916.
76-4186 — Szegedi Nyomda — Felelős vezető: Dobó József

Tartalom
XXX. ÉVFOLYAM, 11. SZÁM
1976. NOVEMBER
NÉMETH LÁSZLÓ két ismeretlen tanulmánya: Irodalom
45 után, A választásról
FODOR ANDRÁS versei: Kegyelem, Álmatlan álom ...
TAKÁCS IMRE versei: A lélek vár, Durva lettem,
A földpadkán, Déli pihenő, A dráma közegéből, És
amit bora méllett
PÁSKÁNDI GÉZA: Levél a rejtvényfejtőhöz (vers) ...
"ÜJHELYI JÁNOS: Fájdalom (elbeszélés)
DOBAI PÉTER: Szippantó (elbeszélés)
ESTERHÁZY PÉTER: Pajkos szöveg (elbeszélés)
TAMÁS MENYHÉRT versei: Alliterációk, 77. zsoltár...
SIMÁI MIHÁLY versei: Jelek, Fölnégyeit sorsú, Holdsehol, Erről az örvényről
RÓZSA ENDRE versei: „Se híja, se h ó j a . . . " , öszi foszlányok
ZALÁN TIBOR: A Ragyogás kaszái között (vers)
BAKA ISTVÁN versei: Rekviem-töredék, Nocturne
LÁSZLÓ GYULA: Levelek a régészetről, IV

3
12

14
16
21
26
31
34
35
36
38
39
41

ÖRÖKSÉG
GÁL ISTVÁN: Balázs és Lukács elitfolyóirat-terve
1910-ben
46
BARÓTI DEZSŐ: Pipacspirossal zendüljön a világ!
53

TANULMÁNY
TOLNAI GÁBOR: A Korunk és a Szegedi Fiatalok Művészeti Kollégiuma
60
KEMÉNY G. GÁBOR: Nemzetiségi és kelet-európai motívumok a Korunk publicisztikájában és műfordításirodalmában
69
GREZSA FERENC: Gaál Gábor és Németh László
75
1

KELET-EURÓPAI NÉZŐ
LÁZÁR GYÖRGY: 1917 októbere és a nemzetiségi kérdés
OLASZ SÁNDOR: A közeledés korparancsa. (A Keleti
Golf-áram című kötetről)

80
83

KRITIKA
BAKOS ISTVÁN—VÖRÖS LÁSZLÓ: Király István: Irodalom és társadalom
85

MŰVÉSZET
LÁSZLÓ GYULA: Nagy Imre emlékezete

94

Szerkesztői asztal

96

ILLUSZTRÁCIÓ
Sonkodi István rajza a 79. oldalon
Szalay Ferenc rajzai a 11. és 40. oldalon
Szekeres Ferenc rajzai a 20., 93. és 96. oldalon

2

Németh László két ismeretlen tanulmánya
IRODALOM 45 U T Á N
Elolvastam Sőtér István cikkét az Apátlan irodalomról. Elapadt a magyar
irodalom... Nem, hiszen művek vannak, csak irodalom nincs. Nincs, aki a
műveket meglássa, méltassa, s a nemzet tudatában elhelyezze — amilyen örley
István lehetett volna —, szólongatja a véneket, de még inkább a fiatalokat.
Megnyugtatok mindenkit: én ez a kritikus nem leszek. Nagyon kiülepedtem
én ahhoz a magyar életből s hamva is elfúvódott bennem annak a láznak,
mely húsz éve ante dátum idézett meg egy nemzedéket. De valamit azért
tudok tán adni — ha a szerkesztő látja némi becsét az én alulróli perspektívámnak. Mert néhány hete épp olyasmivel foglalkozom — amit Sőtér István
szomjazik —, a legújabb magyar műveket rendezgetem. Nem folyóiratnak,
íróknak — két frissen ért leánykának, akik mint tanáruk, sem a tanulást, sem
a magyar irodalmat nem tudják abbahagyni. Ráhibázunk-e innen a hódmezővásárhelyi líceum lombos udvaráról az új magyar irodalom szellemére: azt nem
t u d o m . . . De ha annyira nincs ott fönn kritika: kiindulásnak tán ez is valami:
hogy látszik innen — az Alföld csendjéből.
Magyart már csak azért is érdemes volt két éven keresztül tanítanom:
mert eközben kibékül az ember minden élő és halott ellenségével. Aki diákoknak úgy beszél, hogy a maga indulata is belekeveredik, az romlott ember.
Egy verset, két padsor közt állva nem lehet úgy felolvasni, hogy az ember
meg ne próbálja minden szirmát kibontani. Annak a költőnek, akit az órára
bevittem, mása mint ügyvédje, tolmácsa nem lehetek. Akik ellen tán vétettem
:
— Babits, József Attila —, szebb s önkéntesebb vezeklést nem kaphatnak, mint
hogy én magyarázom, s úgy-ahogy — a növendékeimnek. De ugyanilyen elégtételt kapnak azok is, akik ellenem vétettek. Mert azzal, hogy az ember irodalomtanár lesz, lelép a versenytérről — nemcsak a táblára fölírt táblázatokból hagyja ki magát, de szívében is kialázkodik az irodalomból — s nem akar
JEGYZET: Az Író hagyatékából — témájuk és mondandójuk fontossága miatt — két,
1947-böl származó, befejezetten tanulmányt közlünk. Mindkettőt kéziratról, Horváth Károlyné
(Budapest) anyagából. Az Irodalom. 45 után hozzászólás Sőtér István Apátlan irodalom című,
a Válasz 1947. júliusi számában megjelent cikkéhez készült. Sőtér — Kolozsvári Grandpierre
Emilnek, a Magyarok júniusi számában közzétett írásával vitázva, felszabadulás utáni irodalmunk sebezhetőségét a kritika gyengeségével mágyarázza. „A magyar kritika meghalt; és
hiába művek, remekművek: az új magyar irodalom csak egy nagy kritikus, egy nagy tudatosító esszéiben születik majd meg valójában" — írja. Mint volt Gyulai, Osvát, Babits, Németh László. Az író hozzászólása nemcsak polémia, önvallomás is: hogyan korrigálta benne
a vásárhelyi magyartanár a nemzedékszervező kritikus türelmetlenségét, s a történelem a harmincas-negyvenes évek tragikus irodalomszemléletét. A választásról,
filozófiai ihletettségével,
a szépirodalom — a készülő Iszony — gondolati háttere. Az egzisztencializmus találó bírálata,
s az új etikai program egyik korai megfogalmazása. Eszméivel már A vaUásos nevelésről című, nagy sajkódi tanulmányra utal előre. Sartre népszerűsítő munkája — L'existentialisme
est un humanisme — Az egzisztencializmus címmel, nem sokkal előbb: 1946-ban jelent meg
magyarul Mátrai László tanulmányával, Csatlós János fordításában. Németh László töredékben maradt esszéje is bizonyítja: a szépirodalom s pedagógia nem fojtotta el a benne rejtező
gondolkodót, inkább gazdagította s mélyítette.
GREZSA FERENC
3

mást, csak a többit megszerettetni, magyarázni. S ha egyszer ez a tiszta, tanári
alázat kialakult az emberben: sehol sem könnyebb a „szeresd ellenségeidet",
mint itt. Tíz évvel ezelőtt mintha gonosz delej ömlött volna a könyvespolcomnak abból a részéből, ahol megbántóim könyvei voltak. Ezért is hagytam abba
a kritikát: védtem az olvasás szentségét, nem akartam még leküzdeni sem
indulatokat, ameddig olvastam. Két évi magyartanítás után nincsenek indulatok. Az igaz, hogy egyszer megkérdeztem tanítványaimtól: mit gondolnak, én
kit szerettem s kit nem szerettem. Annyit sütöttek ki, hogy Móricz Zsigmondot
nagyon szerethettem.
Most ezek közül a nyolcadikosaim közül olvasom kettőnek, ami vers s
regény lejutott hozzám vagy hozzájuk. Két éve tanítom őket — az idén heti
nyolc órában —, ők maradtak mellettem nyárra is abból a nyolcadikból, melyet a bűnbánó „drága jó Laci bácsik" megtorlásául „drága jó nyolcadik" osztálynak neveztem. Az egyikük a legeszesebb diák, akivel fiúban-lányban —
nem nehéz — dolgom akadt, ö az igazi őstehetség — nem népi származásáért,
hanem mert igazi, lentről jött torokkal inná ki, amit az emberi műveltség számára összegyűjtött. A kosárlabdától a fizikáig, mindenben a legmohóbb tud
lenni. Mint a szőlő, megszakasztja magát — mondom neki —, ha nem kötik s
nem nyesik. A másik: egy női Szabó Lőrinc, ő t most épp olaszra tanítom.
Azaz inkább csak az örömét élvezem, hogy latinja s franciája, meg egy kis
történeti nyelvtan segélyével olaszul is tud. Az olaszba tulajdonképp a másik
lánykával kaptunk bele. Az lett volna honoráriumom, amért a tanítóképzőre
felkészítem, hogy megtanul a kedvemért olaszul. Nem véletlen, hogy olaszul —
úgy tud kacagni s elszomorodni, ahogy csak Szicíliában. No de hát ő nyelvtehetségnek nem éppen félelmetes, ő csak a magyarban és történelemben, s
még inkább a tanár úr becsültetésében, a virágkosárban, s elpirításban volt
jeles. Amikor azt kérdeztem, mért megy tanítónőnek, hisz a tudásából egy
alapvizsgára is telne, azt mondta: De amikor én úgy szeretem a kicsinyeket.
S nem csak a kicsinyeket: a kapálást is. Kinéz az ablakomon: kié ez a gazos
kert a Laci bácsi ablaka alatt? Egy órával azután, hogy elment, neszt hallok a
kertemből — ott kapál mezítláb, ahogy a tanyájukon megszokta. Pesten egyszer volt, első osztályos korában, de inkább a tanyára vágyik, mint Budapestre.
Hanem Vörösmartyt ő szerettette meg velem. Ha egyikük az eszem lánya,
másikuk a szívemé.
E közt a két gyerek közt nézegetem én az új világ termését. Szeretik,
ahogy a verset olvasom (nem csoda: némi hozzáértéssel olvastuk nekik), s míg
az egyik már fölmondta a neveléstant, a másik még nem kapott bele Amicis
Cuoréjébe — ez az olvasó félóra leckénk közös fűszere. Olykor egyikük vőlegényféléje is eljön, a másikuk, ó vak férfiak, épp a csalódás állapotában van
—, s négyen latoljuk: melyik vers, melyik költemény mit ér és mit jelent.
Néhány folytatásban ezeket az estéket szeretném a Sőtér cikkére válaszul,
rögzíteni. Nem pontosan úgy, ahogy lefolytak — ahhoz egyenként kéne a
verseket idéznem —, hanem a visszhangjukat, az eredményeket. Kezdem egy
kis áttekintéssel — amelyet mi, már nem is tudom, hol szúrtunk közbe —, de
itt, úgy hiszem, az elején lesz helyén.
Az irodalom' sormetszete
Olyan gyönyörű korhatárok, mint a magyarban, kevés nép irodalomtörténetében vannak. Két év alatt sokszor elmondtuk, mért kedvez ennyire a mi
történelmünk a tanároknak. Kezdetben van a csönd — így kezdődik minden
korszak... A csöndből itt is, ott is előkúszik egy kis csoport (emlékeznek a
gócainkra); ezeket a gócocskákat összeköti az irodalmi élet, a termelés nekipezsdül, a magános műfajokat fölváltják a nyilvánosok, s amikor már olyan
huzata van az irodalmi életnek, hogy a politika is beledobog: akkor mozdul
egyet a történelem — az európai — s letüsszenti a nekibátorodott nemzedéket
a porondról, ki meghal, ki emigrál, ki lelket vált, s a támadt csendben kezdő4

dik minden újból. Irodalomtörténetünknek ezen cezúrái: 1711, 1795, 1849, részben 1919. Még azt is tudniuk kellett, hogy a négy közül melyik metszett a
magyar szellem életébe a legmélyebbre (az 1795 ugye) s — az irodalomnak
legalább — melyik ártott a legkevesebbet (az 1919-es).
Abban, azt hiszem, ma már senki sem kételkedik, hogy 1944 épp ilyen nevezetes sormetszet lesz — nemcsak a mai, de a száz év múlva íródó tankönyvekben is —, vitatkozni inkább azon lehet, hogy milyen mélyre vágott. Azt a
nemzedéket, amely 1940 körül a hangot vitte, ez a történelmi telitalálat gyönyörűn szétdobta. Abból a tizenöt-húsz íróból, akiknek a nevét maguk is
ismerik, alig egy-kettő maradt meg virágzásban. A nyilas idők elpusztították
Szerb Antalt, Halász Gábort, Sárközi Györgyöt s velük Pap Károlyt, Gelléri
Andor Endrét, Radnóti M i k l ó s t . . . A számonkérés némította el (joggal vagy
jogtalan): Kodolányi Jánost, Erdélyi Józsefet, Sinka Istvánt, Szabó Lőrincet.
A politika vitte el Veres Pétert, Erdei Ferencet, Darvas Józsefet. De háttérbe
szorult urbánus íróink megmaradt java is: Cs. Szabó László, Illés Endre — sőt
úgy látom: Márai Sándor. Olyan írónk, aki a korfordulón diadalmasan tudta
keresztülvirágozni magát — tulajdonképp egy van: Illyés Gyula. A megtizedelés — helyesebben megkilenctizedelés — látszólag tehát nagyobb, mint bármikor. Vitatkozni arról lehet — amit úgyis csak az idő dönt el —, hogy tisztított-e ez a pusztulás: mi nyomul föl a régi helyén.
Az irodalomban egy-egy nemzedék pusztulása nem mindig veszteség, vagy
nem csak veszteség. Ha az emberek tovább élnek, mint teremnek, s főként
tovább teremnek, mint újat teremnek —, egy jó vihar ezen segít néha, ledobja, ami az újat akadályozza. Ha a tizenkilencedik századunkba sok Kazinczy ér át sértetlen kedvvel, a magyar romantika nem bontakozik ki oly
korán. 1849 után az Eötvösként lépő magyar szellem azért állhatott rá Kemény
Zsigmond-i lábára, mert 1849 ezt lehetővé tette. 1919 nélkül a Nyugat első
nemzedéke sosem kapta volna meg azt a klasszikussá keményítő nyomást. Ami
a történelemben reakciót hoz, az irodalomban csak másféle haladás; mert az
irodalomban (ha egyes írók hibázhatnak is) nincs reakció, csak a viszonyokhoz
alkalmazkodó teremtőerő. A kiforrt nemzedék szétszórása föltöri a szellem
kérgét: kiugrasztja a hangot, szerepet kereső új indulatokat. Volt egy nemzeti katasztrófánk: 1867 — amely nem jelent cezúrát, az irodalmát mégis jobban megölte, mint bármelyik. Mert a szellemben sem a halál a pusztító, hanem a haldoklás.
Sőtér azt bizonyítja nemes lelkesedéssel, hogy ami máskor irodalmi halál,
irodalmi felszabadulás lesz. Ezt biztosan mondani persze nem lehet. A történelmi földcsúszás még nem ért véget s nem tudjuk, mit fog betemetni; az új
erőket, szívósságukat sem ismerjük eléggé (illetőleg épp azért ültünk össze,
hogy megismerjük). Föltéve azonban, hogy a történelmi égalj állandósul s az
irodalom a mainál nem lesz mostohább: magam is biztosra veszem, hogy irodalmunk csak új, zengőbb strófához vesz lélegzetet. Ezt biztosra venném akkor
is, ha az újabb művekből semmit sem ismernék. Kultúra mindig ott jön létre,
ahol gazdag léleknek új horizontot, új viszonyokat kell fölmérnie. Nos, a magyar irodalom sosem volt gazdagabb, mint a harmincas években, négy-öt nagy
írója többször is volt egy időben a magyarságnak, de olyan húsz, mint ebben
a korszakban — alig. S nemcsak az írók — kiadás, fordítás, olvasók, könyv
kelendősége — az egész irodalmi élet! S ehhez a sokrétű tudathoz mekkora
változás . . . Az lehetetlen, hogy ebből új tájékozódás, új irányok, új művek ne
támadjanak. Maguk, akik mellettem élnek — hozzám talán a legközelebb —
rajtam mérhetik föl: micsoda felszabadulást, visszafiatalodást hozhat, még ha
megaláztatásnak volt is szánva, régi életünk. Tőlem két éve kérnek egy nyilatkozatot, mely vonalat húz múltam alá. Becsületes író — csábításra és fenyegetésre — ilyen nyilatkozatot nem adhat. De ha belém látnának, úgy mint
maguk, hogy mennyire levedlett rólam, nem az a néhány gondolat, de az egész
5

élet, amelynek húsz éven keresztül rabja voltam: akkor nem a múltammal,
inkább a jövőmmel alkudnának. A művekben ez még nem látszik, egy prózaíró művei öt-tíz évvel kullognak a lelke mögött — én azonban érezem már.
S ha egy negyvenhat éves, bizony, törődött embert így fölvillanyozhat az,
hogy a szívén kívül mindenét elvesztette, mennyivel inkább az egész magyar irodalmat, amely fiatalokban, s mind szélesebb rétegekből ömlő fiatalokban nyeri vissza, amit száraz ágaiban elveszíthet. Ez persze csak teória. Bizonyítás: a művek dolga.
Merre megy a magyar
irodalom?
Ne 'vágjunk elébe sem az időnek, sem a tulajdon kíváncsiságának: ne
mondjuk meg (hisz úgy sem diktálhatunk neki), milyennek ígérkezik az új
korszak irodalma, vagy ha igen (benyomás nélkül neki sem lehet indulni),
csak azért, hogy folytonos olvasásunk ellenőrizzük. Mihozzánk ide a magyar
szellemi termésnek csak kis része ér le, négy-öt folyóirat, tizenöt-húsz kötet:
csalhatatlan kép ebből nem lesz, de éppen mert olyan távol vagyunk az irodalmi élettől, lehet szimat, útnak indító benyomás.
A Válasz utolsó számában pályázatot hirdet a faluleírásra. Ha volna ilyen:
aligha hirdetne. A harmincas években nem kellett pályadíjakkal bábáskodni,
minden bokor szociográfust termett. Ha folyóiratainkat megnézzük — nagyon
tanulságos ebből a szempontból a Valóság sorvadása, majd bomlása —, jelennek meg ugyan cikkek, de a megjelenő tanulmányokban ritka a kutató szellem, a jobbak is inkább csak bekukkantások, a rosszabbak szociográfiai köntösben űzött jelentkezések. A valóság a magyar szociográfiai irodalomnak sosem volt erős oldala, a legjobb munkák is inkább bizonyítottak, mint kerestek;
de hol vannak tőlük a maiak szegényes vagy éppen eleve eltökélt szemléletükkel. De én azt hiszem: nemcsak a szociográfia bágyadt el, bágyadóban vannak mindazok a műfajok — regény, társadalmi is —, amelyeknek az adott
lendületet, hogy társadalmi átalakulásért küzdöttek. Nemcsak az egyes íróknak, az egész irodalomnak is van műfaji forgója. Ha a harmincas évek elején
az irodalom az esszégazdálkodásra tért át, ma megint a vers a vezető műfaj.
Ami jelentős jelenik meg: az majdnem mind vers — vagy legalább költészet.
Akkor a Puszták népe volt a társadalomábrázolásra befogott költőtoll. A mi
korfordulónk "egyben a nemzedék és irányváltás mindent kifejező h e v e . . . Maguknak nem kell mondanom, két hete Weöres Sándort lélegzünk s eszünk.
Ez kicsit meglepően hangzik így. A társadalomábrázolás hanyatlása, -belerohanás a magas, „játékos" költészetbe, épp most, amikor a társadalom új
mintákba olvad, s kollégiumok gyártják a szociológusokat. És mi után? A társadalmi szemléletet elhazudó Horthy-rendszer után. De nem ismeri az irodalmat s főként az igazi írót, aki ezen csodálkozik. Az irodalom mindig a járatlan
utat, az elhanyagolt bérceket, a kilátópontokat keresi. Az irodalmi alkotás:
nem illusztráció, hanem fölfedezés és vívmány. A harmincas évek íróit épp
azért dobta a világnézeti és társadalmi tájékozódásba, mert a restaurációs kor
első évtizede szinte mindent kimosott a fejekből — ők valóban Magyarország
felfedezésére s azon túl az új szellemi helyzet, a huszadik század felfedezésére
indultak, s megvolt bennük az a ma már naivnak tetsző hit, hogy hazájuk
valóban az ő receptjeik szerint fog újjászületni, igazi alkotásuk nem is a művek lesznek, hanem ami szerint a nemzet fog átkristályosodni. Ma épp azért
tűnhetik fel egyikük-másikuk műve „cigányos"-nak: mert az ihletet nem érezzük, nemcsak a fiatalokban, lassan már mibennünk sem.
Én tán egyike voltam az elsőknek, akik e hit reménytelenségét megérezték. 1945 körül már világos volt, hogy a kis népek életét a nagy népek receptjei
szerint fogják átrendezni. A világ valami világállam felé halad, ennek a megvalósítása a nagy népek dolga és versenye. A kisebb népektől ez a hatalmas
folyamat egyelőre csak durva integrálódást követel — a szükséges változást:
nem a helyzetét magukban átélt emberek, hanem kisebbségek hajtják végre,

amelyek ezeket a világtörténeti recepteket akár a nemzettel szemben is képviselni tudják. A kis népek — ha szóhoz jutnak — akkor jutnak szóhoz, amikor ez az új hatalmi konstrukció készül, s a világot átfogó pántok helyett az
életet elviselhetővé tevő színekre, szóval minőségre lesz szükség. Addig egyet
tehetnek: alkalmazkodás közben is őrzik a jellegüket, minőségüket, jövőjüket.
A Márciusi Frontot én sok tekintetben elkésett cihelődésnek tekintettem. Csak
mint szimpatizáns vettem benne részt: írni az Utolsó kísérletet, épp a hazai
hattyúdalát írtam. Az áttérést az új forgóra (messze vezetne: miért) azonban
elmulasztottam...
Egy nemzedék azonban ritkán tudja a maga irodalmi eszközeit időben
kicserélni, ahhoz rendesen új emberek kellenek. Ezt talán a magam botlásán
magyarázhatom meg a legjobban maguknak. Én a német veszélyt túlbecsültem : azt hittem, egy-két évtizedes nyomásra kell elkészülnünk . . .

A VÁLASZTÁSRÓL
Az „egzisztenciális" szó tehát behullott Budapestre — mint a meteor a
bennszülöttek közé — s most a magyar szellemi élet ott táncol, borzong, bölcselkedik körülötte. Mi, vidékiek, akik Buddhát olvasunk vagy Shakespeare-t
fordítunk, ilyesformán könyveltük a Pesten kitört febris balcanien-t. Az egzisztencializmus szó körülbelül tizenöt éve esett az újságok iránt akkor még
fogékonyabb fülembe. (Akkor Jaspers kis könyvét olvastam Heideggerről —
de sem ez a könyv, sem Heideggernek azóta kezembe került tanulmányai —•
Hölderlinről vagy a metafizikáról — nem keltették bennem azt az érzést, hogy
itt számomra is mondhat valamit. Nagyon sok volt bennük a sein meg a
werden.) Mi az ördög az, hogy egyszerre egész Pest e körül a szó körül nyüzsög. Ez a kérdés, már amennyire negyvenöt év magyar szenvedés láttán az
embert a társadalom kórtünettana még érdekelheti. Most Pesten aztán egy jó
ember kezembe nyomta Sartre kis könyvét: L'existentialisme est un humanisme. S most olyan formán vagyok, mint Jourdain úr a prózával, ha nem is
vagyok tudtomon kívül egzisztencialista, de szinte alig találtam e könyvecskében problémát, amelyben nem vagyok otthon. Ebben nincsen is semmi meglepő. Hisz az egzisztencializmus végül is morál, s ahhoz, hogy az ember, etikával foglalkozzék, nem kell gondolkodónak lennie, hanem komolyan élni és
gondolkozni.
Az elmúlt tanévben — ugyanakkor, amikor a lélektan és a valóságérzék
neveléséről is elmondtam a véleményemet — egy kis etikai hitvallást is készítettem tanítványaim számára. Most tán nem lesz fölösleges újra elmondanom
főbb pontjait, mert keretet, koordinátát adhatnak Sartre kísérletének — bírálat helyett — interpretációjához. Hogy küzd meg az élete gyakorlatából levont
morálja — egy némileg rokon, sokban elütő morállal, tisztázva és erősítve
magát. Más kérdések érdekesek, az erkölcsiek azonban: életre menők. Minden
erkölcsi elmélet — ha valóban erkölcsi — gyakorlatunkhoz szárnyat bont vagy
megsemmisítéssel fenyeget. Megírom vele — egész életünk vívódását (s mi
más a dráma, mint vívódás).
Tanítványaimnak én ezt mondtam: Az emberek többféle erkölcstannal
igazolták erkölcsiségüket. Az etikának a legősibb és legáltalánosabb alakja: a
vallásoké. Az Istenek megparancsolják, amit az emberek legjobbjai helyesen
éreznek. Egy másik alak: a társadalmi etika. A társadalom szabja meg —
törvényhozóin, bölcsein át, hogy kell élnie, aki benne részt akar vagy részt
kénytelen venni. A harmadik az individuális erkölcstan: az ember önmaga belátásából vezeti le az erkölcsi szabályokat. Az erkölcstan első két alakja kétségkívül sokkal szilárdabbnak látszik, mint az individualista. Az erkölcs —
7

kijelentés: fölül van a természet minden változásán; a társadalom erkölcsét
egy társadalom körülményei pontosan meghatározzák; míg az egyéni erkölcs:
mindig önkényes, a sokféleség káoszába hull. Érezték ezt azok, akik a morált
a maguk morális tapasztalataiból vezették le. Buddháé például az első vallás,
amely az emberi belátáson épül, voltaképpen csak Buddhának engedte meg
az önálló gondolkozást, a többieknek szabad volt belátniuk, amit a Megvilágosult belátott. Alapjában véve ezt tették a filozófus etikusok, természetesen
egyre kisebb kötelező érvénnyel. Isten és a társadalom — különféle elvont
rendszerekkel próbálták helyettesíteni a modern filozófusok: kategorikus imperatívusz stb. Amit azonban nem bírt az Isten, nem bírták a filozófiák sem:
az erkölcstan menthetetlenül haladt a mindenki külön erkölcse felé. A teológusoknak és a szociáletikusoknak azonban nincs okuk megbotránkozni ezen a
folyamaton — az erkölcs individualizációja a vallásban és a legszigorúbb kollektív társadalmakban is kikerülhetetlen, legföljebb nem olyan szembeötlőn.
Mózes tízparancsolatától Jézus tágabb szeretettörvényén át a protestánsok
kamrájukban vívódó lelkiismeretvívódásáig — a kereszténységen belül is követhetjük ezt. A kezdeti parancs egyre kevésbé elégíti ki az ember erkölcsi
gyakorlatát. Az, hogy ne paráználkodj — az őskor embere számára elég világos dolgot jelentett. A tizenhatodik században mindenkinek magának kellett
eldönteni, hogy mit tekint már paráználkodásnak és mit még nem. Fokozottabban érvényes ez a társadalmi erkölcs tanaira. A társadalom még jobban
magára hagyja az ember erkölcsi érzékét. A társadalmi lényt épp abban látjuk, hogy a társadalom követelményei velük szemben nem érnek le erkölcsiségük gyökeréig. Erkölcsös embereknek lehet rossz társadalmi funkciójuk, s
társadalmilag korrekt emberek lehetnek erkölcsiségük mélyén gonosztevők
vagy hipokraták. Mély erkölcsi ember sosem nyugodhat bele, ha dicsérik is,
hogy ez érdemei alapján történjék. Hisz épp legszebb motívumaik társadalmi
szempontból sokszor közömbösek, vagy el is ítélhetők; például bűnös föl nem
jelentése. Ezért a vallástalan-kollektív embernek is mindig szüksége van egy
egyéni értékmérőre, amelyet ő ugyanakkor abszolútnak is érez: becsületre,
ízlésre, lelkiismeretre. A világ tehát épp a fejlettebb erkölcsű számára mindig
erkölcsi atmoszférát adhat, de erkölcsisége kialakítását magára bízza. Az individualista morál az európai és hindu életben nem a XIX. században jelenik
meg, hanem a Krisztus előtti évezredben, Buddha, Platón és Krisztus körül.
A természetvallások helyébe ekkor lépnek az üdvösségvallások, ekkor kerül a
természettel, társadalommal való együttélés helyett az egyénileg megkeresett
erkölcs a vallás központjába. Azt mondhatjuk, hogy az emberiség ezzel lépett
serdülő korszakába. A szülő — a tedd, ne tedd helyett most kezd erkölcsiekben lábára állni. Ez a talponállás az európai társadalomban az újkor folyamán
egyre fokozódott, s az utolsó században vált egész félelmessé — amikor nem
egy kis elit, hanem az ember milliói lökettek át a tízparancsolat szárnya alól
a „mindent lehet, amit a törvény nem tilt" félelmes szabadságába. Ez az individualizmus rossz hírű kora. Az emberiség sosem állt ily közel hozzá, mint
ekkor, hogy bűnösök szervezetévé váljék, ahogy az ifjú ember sincs soha oly
közel ahhoz, hogy Raszkolnyikowá váljék, mint Raszkolnyikov korában. Nietzsche félistenek számára készült morálja most lesz a gonosztevők menlevele, s
a fasizmus tulajdonképpen csak ennek a csapdája, most lesz fejsze Raszkolnyikov köpenye alatt. Az emberiség legnagyobbjai megijedtek az individualista
erkölcsnek ettől a zűrzavarától. Egyesek, mint Dosztojevszkij, a valláshoz próbálnak visszatérni, mások a társadalmi erkölcstant szigorúbbra fogni. Ez a
visszahatás a tizenkilencedik század kártékony, kezdetleges individualizmusával szemben kétségtelenül jogos volt. Más kérdés, hogy az individualizmust
megállíthatja-e. Az egyéni erkölcs világából a gyóntatószékhez visszamenni,
alig lehet más, mint komédiázás. Az ember egy baklövés után gyerekként
eshet az apja lábaihoz, de aztán mégis csak föláll, és felnőtt emberként él
8

tovább. A társadalmi erkölcs túlságos erőltetése, fokozása pedig képmutatókat,
és hiányos erkölcsű tömegeket fog eredményezni. Tulajdonképp a „mindent,
lehet, amit a törvény nem tilt" erkölcstelenségbe vezetne tovább. Azokból a
magára hagyott zugokból, ahova a társadalmi erkölcs nem, vagy csak időszakonként, a heroizmus szent óráiban ér le, szabadon garázdálkodhatna a kéjvágy, a testiség, az önzés, a képmutatás, a rosszhiszeműség, a hamis ambíció,,
a le nem leplezett indulatok egész tömege. Merre van itt a kiút? Nyilván ott,
ahonnan minden erkölcstan táplálkozik: az ember erkölcsi gyakorlatából. Egy
csomó ember ebben a korban is vagy ebben a korban igazán megharcolja a
maga üdvösségharcát — ezer és ezer új erkölcstan érik a világban s ezekben
— bíznunk kell benne — az emberiség is átveri magát az erkölcs krízisén.
*

Aki ismeri egy kicsit, elképzelheti, hogy e tanóra tartója egy kortyra itta.
ki Sartre kis tanulmányát. Sartre is etikus, s könnyű megtalálni a helyét: az.
ő kiindulópontja, hogy csak individualista erkölcs lehetséges. Isten és pótszerei,
eltűntek, nincs mennyei paradicsom, nincs emberi természet, nincsenek jelek,
amelyhez igazodni lehet, mert hisz ha látunk is jeleket, mi olvassuk őket, s.
egyéniségünk szerint. Az ember a teljes elhagyatottságba vetetten kezd el élni,,
erkölcstan nem előzi meg, ő maga teremti azt tetteivel. Egy ollónak, mielőtt
olló lesz, van egy előképe, amelyet az iparos megvalósít; az élet előtt azonban,
nincs ilyen essence, az előbb van s csak aztán alakítja ki képét azzal, hogy
mit választ és mire kötelezi el magát. Olyan az élet, mint egy ihletből született
műalkotás. A megírás, mikor hozzákezdesz: nincs semmi, csak az, hogy verset
írsz. Az ember szabad. Vannak lehetőségei, körülményei, de nem ezek csinálják őt, hanem ő csinálja magát. Az ember előtt nemcsak tervek állnak, hanem,
a morálnak különféle fajtái is. A választás szabad. Lehetőségeink, körülményeink csak a választás anyagát szabják meg, de nem ők választanak bennünket: mi csináljuk magunkat. Egy francia és egy kínai körülményei mások és
mások, de az erkölcsi döntés, maguk a választások, amelyekből az erkölcsünk,
felépül: abszolút. Nem körülményeink csinálnak minket, hanem mi csináljuk
magunkat. Az erkölcsnek ez a folytonos teremtése hatalmas erkölcsi éberséget
kíván: az ember minden percben kisiklathatja, elronthatja az egészet, mint
egy hibás sor a verset. Innét a szabadság alatt a szorongás, a lét szorongása.
Sartre képzete a morálról nyilván a művész szorongására emlékeztet. Annak
is a semmiből kell — egymás fölé rakott s minden percbe elromolható sorokkal — műalkotássá kiverekednie magát. A hasonlóság abban is teljes, hogy a
morál is nemcsak az emberiségnek szól. Ahogy minden dráma nemcsak a maga
drámájának, hanem a drámának is törvényhozója — minden ember a maga
erkölcsével az egész emberi életnek keres megoldást. Az ilyen műalkotásokat
szenteknek nevezzük. Ez az elvi ateista azt követeli az emberektől, hogy az
individualizmus szentjei legyenek. Nem az utánzásé — amely a szentek esetében is inkább újjáalkotás volt —, hanem az élet alkotásáé. Mi sarkallja erre az~
embert? Épp az, hogy ha elhatározásai be is vannak szubjektivitásába zárva,
tettei mindig más emberek felé, egy emberközti világba irányulnak.
*

A legtermészetesebb kifogás egy ilyen morál ellen, hogy túlságosan kevesen termettek rá. Erkölcsi lángelmének megfelelhet — tán még Nietzsche morálja is jó —, de mi lesz, ha egy ilyen keveseknek szabott erkölcstant méltatlanok kezdik magukra szabni? Sajnos, ez a kifogás többé-kevésbé minden
morállal szemben igaz: kereszténynek lenni, az is erkölcsi lángelmét kíván,
ezért nem is lehet a kereszténynek a maga érdeméből üdvözülni. Az egziszten9-

cializmusnak épp az az érdeme, hogy magasra rakja a lécet, annyi lanyha
erkölcstan után: sokat követel. Az embereket sokra csak sokkal lehet bírni.
Más kérdés, hogy ez a sok mit idéz elő azokban, akik kevésre képesek. Ha
egy keresztény nem jut el az erényig — eljut az erény mutatásáig. Az egzisztencializmus veszélyei, úgy érzem, nagyobbak. Egy tökéletlen egzisztencialista
igen könnyen lehet igazolt bűnözővé.
A hiba, úgy érzem, a szabadság fogalma körül van. Sartre-nak igaza van,
hogy a determinizmus erkölcsi tunyaságra indít. Amikor a kislányaim elolvasták könyvemet, azt mondták: mért hányod fel, hogy ilyenek vagyunk — hisz
ezt a nagypapától, anyutól örököltük. Az emberi én: az őseim, a konstitúcióm,
a körülmények. A tett: választás, s a választás előtt tudatunk mérlegel, leméri
a szembenálló motívumokat. Ha deterministák vagyunk: egy állandó nehézségi
erőt iktatunk ezek közé a reális erők közé, amely mindig a megszokott, a
törvényes felé húz. De nem történik-e hasonló, ha indeterministák mondják:
teljesen szabadok vagyunk, döntésemtől függ, hogy mit teszek, a tettek súlya,
.áll elhatározásom felett. Ha a determinizmus a megszokott, a törvényszerű, a
sablonos felé húz, nem ugraszt-e ez a szokatlan a szabálytalan, a különös,
-a gratuit tettek felé. Egy indeterminista nem a személyét igazolná-e, úgy mint a
determinista az erkölcsi renyheségét? Az erkölcsiségnek ez a biológiai felfogása
(melyről diákjaimnak beszéltem), úgy érzem: épp azért reálisabb, mert a kötöttséget és szabadságot nem alternatívának, hanem fokozatnak látja: az állat
sem gép, és az ember sem annyira szabad. Az egzisztencialista azért szabad,
:mert a lénye nem mögötte, hanem előtte van; neki nincs mihez kötve lennie,
mert hisz még most teremti, amihez hű lehetne. Azonban ez nyilvánvalóan nincs
így. Az ember nem úgy viszonyul az ő lényéhez, mint olló a tervéhez, de azért
van valami előretörő lényeg, amihez a tetteiben hűnek kell maradnia. A tett
•tehát kötött és szabad, olyanféle viszonyban van, mint a megoldás a differenciálegyenlettel: a megoldásoknak egész mezőjük van, de mind ugyanannak a
•differenciálegyenletnek a megoldása. Vagy hogy esztétikai példáknál maradjunk: a vers sorról sorra új és új választással lesz azzá, ami — de az elején
í s volt már valami, amit egy versben lehetett kibontani.
Vita folyt akörül, hogy az egzisztencializmus derű- vagy borúlátó-e? Bírálók szerint a reménytelenségbe taszítja az embert, Sartre szerint nyers optimizmus fú körülötte: kedvet és szabadságot ad arra, hogy megcsináld magad.
De annak, hogy egy vallás vagy szemlélet pesszimista vagy optimista: megvan
az ismérve. Idegen-e az embertől a világ: vele szemben kell-e érvényesülnünk,
harc-e az érvényesülés; egy világnézet aszerint pesszimista vagy optimista,
hogy ezekre a kérdésekre miféle választ ad. A buddhizmus és a germán filozófia általában az északi lélek: pesszimista; a kereszténység és természettudomány optimista. A buddhista szentségével kivonja magát az őrült természetből, az ember és az istenek — mint Sophoklésnél — nála is ellenségek; erkölcsileg kell fölébük emelkednie. A germánoknál — a hinduk és görögök is északiak — az ember magányos, elsősorban akarat, s mint ilyen, szenvedésre van
ítélve — nemcsak Schopenhauer gondolata, de az egész észak életérzése. Jézus
nyáj ára viszont a világból egy Jóságos Mennyei Atya néz. A természettudomány végső tanítása: hogy tudat és világ egy dolog színe és fonákja, az ember
a természet leánya. Így nézve hiába önti le az Eddák komorságát Sartre a
népszerűsítő francia világossággal. Optimizmusa: némi tettre hívó kedv; pesszi:mizmusa: a tett túlbecsülése; az ember itt is akarat — akár a fasizmusban —,
aki az eredendő sötétből tettekkel vághatja ki magát. Ha az egzisztencializmus
átmenne az emberek vérébe, annak következménye az lenne, hogy sokkal több
tettet cselekednénk. Helyesebben követnénk el. Ezek a tettek azonban ideges
ugrások lennének — lelkünk unalmából a világ ijesztő csöndje ellen.
:10

Az az erkölcstan, amely az emberi erkölcsöt — növéstervként — legmagasabb ősszervezőjének tekinti, a világot nem ellenségnek, hanem tápláléknak tekinti, nem bebizonyítja magát vele szemben, hanem kifejlődik ő általa:
létét nem tettekkel, hanem tevékenységgel valósítja meg; sorsa nem döntésekből, hanem a kifejlődés halk ugrásaiból áll. Az egzisztencialista ragadozó mintája az állat; a növésterv mintája a növény. A hősi — ez inkább misztika —
nem osztozik a kor tettmániájában. A tett akkor jön, ha a lét elakad. A legnagyobb tett — lenni és nem szorulni tettre. Az organikusan növő életben ritkák a sartre-i választások; nem harc, hanem idill.

11

FODOR

ANDRÁS

Kegyelem
Ha lépcsőn föl
vezetve
fogtad már apró gyerek
kezét,
érezted, gyönge
összegyüremlő
tenyerében
hogy mozognák a csontok;
válladhoz hogyha vontad egyszer
futkosó kicsi lány fejét
s megcsapta orrodat a haj a bőr
meleg madárfészek
szaga;

is

ha láttál vonat
ablakában
csimpaszkodó
fiút
esengeni a mezőkre
gurult
olajzöld tollú madarak
után;
ha láttad ugyanőt a küszöbön
két lábfejét egymásra
gyűrögetve,
felpuhult nedves arccal
szipogni,
mert kobakjába szúrt a méh,
ha szemhéjad
alatt is őrzöd,
egész testében ujjongva,
kinyílva,
száz gálambszárnyként
repeső
fehéren,
hogy szalad vissza anyjához az élet,
tudod mért kap kegyelmet
újra,
annyi keserves szégyen után is
a
folytatódás.

Álmatlan álom
Ébren vagyok. Hajnali négyre
Kívül a verandára
most
settenkedik
a hajnal.
Kanyarodó
vonat
kattog
a berki
csendbe.

jár.

a kerekek, a kerekek.
Állok a folyosón.
Kanyarodó
vonatból
nézem,
hogy úszik el a tokaji
hegy.
Jártam az oldalán, a
temetőben,
két barátom
között.
Fényképeztük
egymást
háttérben
sírkövekkel.
A képek
megmaradtak.
Ök mindketten
a földben . ..
Tél. Földbevájt kunyhó. A híradós
katonalányok.
Egyik
maga mellé ölel a székre.
Keserű szappan-illatú
és
csípője, combja, mint a kő.
ír a kockás papírra.
Olvasd!
Ja tyebja ljublju Andrej . . .
Bagolyszemekben
esik a hó.
Zuhogó rács mögött bujkálva,
szökve,
különös pár — százévesek
együtt —,
karolja, húzza, méregeti
egymást.
Kapuról, kapura
csókolózik.
Úristen, mint a gyerekek . ..
Gyerekként
másodízben
Budapesten
Feszült sötét, háborús ősz.
Fagáztartály
a taxikon.
Katonafeleség
lakása,
könyvei.
Nyírő: Uz Bence,
halinakötésben.
Üvegcsempékből
rakva
sárgán
fénylik a
fürdőszoba-fal.
Kilép. Áttetszik
inge, mint a hártya,
kirajzolt, forró
zsírpapír.
Jön, megy az ágy és polc
között,
ügyet se vet nyitott
szememre,
hiszen még csak gyereké . ..
most aztán itt van benne
ezen az éjszakán is,
csapdában
mindörökké.

újra,

TAKÁCS

IMRE

A lélek vár
Kövek és vasak ideje ez —
a lélek vár.
*

Antenna-érzékszervek,
hal-csontváz-alumínium
babrálják az átvonulásra
*

érzékelők
indult
ködöt.

Gyermekkori
ég kékjét
vonul a fényes
röpülő,
és látszik
krétarajza.

fölhabarva

*

Fémforgács — zöld autón
kazalban, mint a széna . ..
Himbál a zökkenőben
—
kívánsz-e
ráfeküdni?
*

A sárban a sarat
átkoztam.
A félkész városból is
elvágyódom
a fűbe, a légi utakra,
természetes
szépséggel
épült
csönd-városba.

Durva lettem
Az agyvelő érzékenysége
múlóban,
hallgatják a világ-zajt
érces
erek.
Gyöngédséget
nem érdemeltem?
—
gyöngéd nem
lehettem.
Simogatást
nem érdemeltem?
—
durva
lettem.

A földpadkán
Jobb lenne fölszívódni
a közös tévelygésben?
—
vagy a közös örömben? — a közös
pillanatban?
A poéta megszakad a
zengedezésben,
de a lényeg viselkedése
láthatatlan.

Pihenek a száraz
földpatkán,
érzem, a gyom-szagok
közt testem
szagát;
utálatosságomat
másnak,
ínycsiklandozásomat
oroszlánnak,
ki a harag élvezetével
marcangolna.
Ha voltam a lélek bolondja, legyek a test
Ha szeretve szolgálni tudnék bár
akármit!
Mint kiégett rakéta-henger,
lezuhan
a remény, és buta halála
fölszikrázik.

bolondja?

Déli pihenő
A rossz idő szabadult
perceiben
röpköd a fölszabadult
szó
vidáman.
Mint vízben a halacska: lebeg fáradt
állatok édes nyála gyűl a számban.

szívem,

Fölröpül egy galamb a vasúton
túl,
egy omló háztetőről másik
galamb,
és itt a szeméttelep
fölött majd
találkoznak,
csókolják, tépik
egymást,
vagdalják és megszégyenítik
egymást,
és lehet, hogy véresre csípik
egymást
abban a fönti és tiszta
levegőben.

A dráma közegéből
A dráma közegéből nem
koldulok
napszámos-becsületért
— bár
szívesen
ülnék a szekérrúdon
estefelé,
és asszony szólna hozzám: Gyere,
együnk!

mellett
Kinyílnak
böcsületes

a porzásra váró
virágok,
alkura hívnak árva
szüzek.

Kevés az ember a földön
a sok
szépséghez,
önvédelemből
lemond
az ajzott
szív.
Gondolatunk
visszapörgeti
magát,
vagy elszáll
szőnyegesen.
Vagy idomít kutató
érdeklődést
akarat-izzásában.
*

És amit bora
mellett
a költő gyémántba
csiszol
hadserege
helyett is! —
adnám-e
hadseregért?

—

PÁSKÁNDIGÉZA

Levél a rejtvényfejtőhöz
(VERSENYÉN KlVÜL)
Rejtvényfejtő nemzet (is) vagyunk „ki mit tud" „aki mer az nyer"
„Próbálj szerencsét" ám nem bízzuk a jövőt barkochbákra
Hogy a kérdező a választ előre tudja
Mint mesében a boldog véget Szerzőnk és sejti élvezője
Gondolatmeneteim befejezését rég reátok bíztam
Mint állítólag isten emberre a teremtést (lásd még deizmus)
Miután a kezdőlökést
megadta
Ó ilyen „deista" ars poetica mindenem
Ami befejezetlenségben hagyja a Művet s engedi
Hogy a Műélvező kiteljesítse önmagával
A balladai homály deizmusa a mögöttes jelentésé
A belerejtés és benne-rejlés deizmusa az
immanenciáé
(A kabalisztika azért akar kiolvasni valamit számokból
Egyebekből mert fölteszi hogy valaki beleírt egy titkos
Jelentést)
A meglepetés deizmusa a véletlenség az esetlegesség deizmusa
A váratlanságé (amennyiben mindent Jelnek fogok föl
Mely által a már reámbízott teremtésben
a teremtő ujját
Intőn emeli mondván csak a teremtést bízta rám
A titkait nem ezt nehogy felejtsem)
SZÓVAL MOST EGY REJTVÉNY-ÜJSÁGOT FEJTEK (KERESZTÜL-KASUL)
VONATON
16

Át kell. élnem valamit amit már valaha mélyebben is átéltem
Más dolgokban (de menetközben
feledtem)
E közönséges rejtvényből rá kell döbbennem hogy előttem
Olyan titok van, amelyet valaki egyszer már megfejtett
Mégpedig ő aki elrejtette (ti. a rejtvény-rejtő)
És én a mostani Fejtő nem egyszer cselekedtem így hogy valamit
Előbb megfejtettem azután elrejtettem mások elől
Tehát én mostani Fejtő őt (a Rejtőt) próbálom utánozni
Az ő ismereteit esze járását próbálom megragadni
S egyben régi rejtő-magamra révedek
Azért fejtek tehát mert biztosítékom
van rá hogy meg lehet
fejteni
Biztosíték saját hajdani rejtő-voltom
Másrészt az hogy ezt előttem már valaki megfejtette
Az aki elrejtette
Maga a megismerő kedv igen gyakran abból merít erőt
Hogy a transzcendenciát nem tagadja ugyan de emberszabásúvá teszi
í g y lesz szakállas az Ismeretlen antropomorf a Semmi
Hisz ha egy virág ember-lelkű (animizmus)
jobban megismerhetem
Mert feltehetem a következőket
Ha ő (a virág) hasonló hozzám egyrészét megfejtettem
Amikor magamat megfejtettem esélyem megnő
Hasonlósága önbizalmam léte
Hasonlósága lesz ama „fix pont" ahonnan kifordíthatom sarkaiból
Lényeg-megmutatásra
Ügynevezett transzcendentális logikám alapja
A FELTETT BIZTOSÍTÉK ELVE
A rejtés biztosíték a fejtésre
A kötés az oldásra
Logikád így forog „Ha egyszer valaki összebogozta
Ugyanilyen úton vagy máson ki lehet bogozni"
Ezt bármelv madzagon kötélén cipőfűzőn kipróbálhatod
Ha feltetted EZT A LÉPÉST VALAKI BORÍTÉKOLJA mint a sakkban
Már tudni véled van ilyen lépés
Nos fejtek fejtek (versenyen kívül) vonaton
Nem küldöm be határidőre a fejtvényemet
(hogy aszongya
1976 július 28) és sohasem is küldöm be határidőre
Örökös
fejtvényeimet
Mert hiába látom saját cipőfűzőmön hogy
A CIPŐFŰZŐ NEM IRREVERZIBILIS hisz
Vissza tudom fordítani s a fordított úton eljuthatok
Kinyújtott (mondjuk eredeti) állapotához
Ám azt is látnom kell hogy az egyszer befűzött
S aztán kioldott cipőfűző nem lesz azonos ama
Használatlannal hanem kicsit görbült
Visszahajlik
egy kicsit előbbi állapotához
Ezért a visszafordíthatatlanságot legjobban
A visszahajlás igazolja e
határozatlan
Szóval nem küldhetem be határidőre
Ha visszafordíthatatlan az ami csak visszahajlik
Vissza-rezeg visszainog (oszcillál) eredete iránt
Ám ehelyett most levelet írok Neked híres Rejtvényfejtő Barátom
Vagy emléksorokat minden keresztrejtvény-fej tő s rejtő emlékkönyvébe
Eképpen
„Azt mondtad egyízben hogy versem nehezen megfejthető
2 Tiszatáj

Nos örvendj így egyszerre kapod egy keresztrejtvény
Töprengő izgalmát és egy vers néminemű szépségét
Mi lenne ez más mint hogy élvezeteid halmozását
akartam
A benned lappangó embrionális
hedonista
Bölcsejét ringatom jóelőre hátha kedvet kap megszületni
Ó én bölcső-úttörő (no milyen képzavart kavartam)
Szóval barátom fejtsd csak fejtsd ameddig fejtheted
Figyeld csak a keresztrejtvény kitöltetlen kockáit
A kocka kuckó ebbe fut gondolataid kis ebe
Szalmára dőlni
A kocka a keret
S te már tudod nem mindig rossz a keret a szorító (a „ring")
Boldog szorítás ez
Mert így már bizonyos vagy van határ nem kell bolyongnod
Az Úttalanban
A Némi Határtalanban ködfolt-körvonalú Otthontalanban
E keret mankód lesz lépcsőházi korlát
Van mibe fogódznod
Mégiscsak ágy ha Prokruszteszé is
Van hova dőlnöd
DUNYHÁM LEVEGŐ LESZ KARDOMBA LEFEKSZEM
(Mint BRUTUS Vilmosunk szerint az ötödik felvonásban
Jó hogy van kardja Brutusnak ha Volumniusnak nincs szándéka
Jó hogy van önsúlya Brutusnak ha Volumniusnak nincs ereje
Jó Brutusnak hogy van vonzása a földnek ha Volumniusnak
Baráti a lelke)
Hát nézd a Boldogító Keretet
Ejakulálsz horkanva gondolat-spermád betölti
Bolyongó (eleddig kockát nem-lelő) ismereted spermáját
A kocka (pontosabban négyzet) befogadja
Épp annyi fér bele amennyi számodra fölösleg
A Keret kéje — megtalálja töltetét
A szétszórt töltés öröme — rálel keretére
Egy megszabottban keresgélhetek egy megszabottban választhatok
Válogathatok (keresleti-kínálati nyüzsgés)
És boldog vagyok — ugyanazt gondoltam amit ő
Eszem övé esze enyém egyformák vagyunk hát
A Fejtő s a Rejtő
Noha azt a látszatot keltette először
Hogy ő van fölül de most felülre jutottam
És nem jut eszembe piszokul nem jut eszembe
Hogy néki a Rejtőnek nemcsak fejteni de rejteni is tudnia kell
Tudása kettős
Nekem pedig csak fejtés a tudásom
A MEGISMERNI TUDNI ÉS FELEJTENI TUDNI kettős igénye
(Mert fejtés és rejtés kettőse mi mást utánoz
Mint a megismerni és felejteni
parancsát)
E kettős ami fönntart
No és a feledés megismerése (?)
Halálom az hogy feledem a feledést
így majd mindent tudok így sem élnem sem halnom nem kell többé
Mert élni annyi mint megismerni
S halni annyi mint többé semmit meg nem ismerni (sajnos)
A feledés feledése a halál

A halál az hogy többé nincs amit felednem muszáj lehet s kell
S az az ingerlő a halálban hogy semmi újság nem lesz többé
Ám menjünk tovább keresztrejtvényfejtő barátom
Ama platóni öntőforma (József Attilánál is felbukkan
A város peremén-ben — lehet — Bergson Metafizikájának
Közvetítésével megj. Bécs Európa Könyvtár 1922 ford.
Fogarasi Béla 59. old.)
Szóval eme öntőforma és ama kocka-kuckó (láttuk négyzet)
Valahol valamiben egy és ugyanaz KERET
Más szóval a gondolkodás partjai persze ezek közeledő
S távolodó partok ahogy szélesül a meder melyben
Ismereteim folynak új partszegély bukkan elő és így tovább örökké
,
Táguló keret feszülő-széthúzódó Límeszek
Ó keresztrejtvény-fejtő néha a kockában megélt szabadság
Pillanatának ízével szájad prémjén mosolyogsz
Feleded hogy aki elrejtette kiszabta örömeid határát
Csak az újra-felfedező öröme a tied (ó te másodpéldány)
Ó Boldog Manipulált
Feleded az eleve-kört eleve-keretet s azt mondod
Remek fickó vagyok kitaláltam e hárombetűs függőleges 13-at
Ami „élőlény otthona lehet" nem más mint „ház"
Eszedbe jut-e hogy MÁST itt nem is írhattál volna
Hiszen a kérdés valamint a három kocka valamint a vízszintes
Keresztező betűi nem is engedtek volna egyebet
Türelmük ennyi „pont azt pont oda pont annyi helyre"
Semmi csapongás te a csapongás örömét amivel a sok-sok szó közül
(Ezek torlódtak) kikerested az épp odaillőt
összetévesztetted ama másik csapongás örömével mely
A „bármit bárhová bármennyi helyre" közben érezhettél volna
A Szűkítő Csapongást a Bővítő Csapongással tévesztetted össze
Örömöd jogos mégis
Lázasan beírod a házat ceruzád kielégül
A fehér tér — e négyzet — birtokodban
S jó hogy nem gondolsz másra arra hogy e terra incognita
Csak számodra volt fehér folt mert mögötte a Rejtő
Láthatatlan betű — homály ábécé olvashatatlan víz-jel
Megnyomod sőt meg is nyalod ceruzád
Mert értelem s érzék itt egyszerre kéjes
Diadalmasan döföd az ellenség (az eddig nem tudott)
Föllelt testébe hegyezett grafitod
„Immár nem menekülhetsz mindörökre enyém vagy" „Megtaláltam"
Mindennapi HEURÉKÁNKAT add meg
Kicsinyben (en detail) szerdai vagy csütörtöki Archimedészként
Megélheted a Heurékás Pillanatot (tehénen gatya mondanák
A Rossz-szájúak vagy gólyán a short noha ez nem így van vagy
Nem éppen így) EZ NEKED KELL
Tudom bízom edzés lesz ez az igazabb Heurékára a Nagyra
Nem az előregyártott Heurékák fabatkás örömét kaparintja csupán meg
Aki fejt
Nem örökre Heuréka-pótló apródad diadal marad ez nem bízom benne bízom
Nem nem kell félned nem lesz ez barkochba-Magyarország
Nem minden válasz adott nem minden felelet borítékolt
Kérdéseid magad építed föl s tetőzöd válaszaiddal
Ha kérdéseid magad szabod jó terméskő lesz tiszta derűs falaidhoz
Nem rejtvényfejtő magyarom tudom én nem azért fejtegetőzöl
2*

19

Merthogy potom 3 forintért (ennyi a rejtvényújság ára)
Átélheted amit Mohács nem adott meg — a diadalt
Mert átélheted megvásárolhatod egy Archimedész heurékás
Közérzetét testedre szabottan (ahogy készruhákban is
Válogathatsz a Mátyás hollóját villantó áruházban)
Nem a lelés a megfejtés siker-érzetét akarod
A rejtés előzetes feszültsége olykor tragikus őrlődése nélkül
Nem sokszorosított heurékát kívánsz te lényedre adagoltat
Sokszorosított alkotói közérzetet — potomul
Miniatűrben nem Don Quijotte-ot Gullivert rövidítve
Gyermeteg kiadásban
Nem
Tudom én edzés ez a nagy heurékára mely együtt hangzik
Minden nemzeti nyelven
S megoldást tár föl az emberi nemben
Örökös dolgosainknak
Rejtvényfejtőm zárom levelem
Lásd bérbe nem adom pátoszaim KIHlVÖ PÁTOSZOM EZ
Születésre halálra
Zsugorin tartogatom a HEURÉKA legméltóbb pillanatára"
S MERT A PÁTOSZHOZ IRÓNIA ILLIK
A rejtvényt nem küldöm be soha
Határidőre
Versenyen kívül üvöltök suttogok én Heurékát

ÚJHELYI

JÁNOS

Fájdalom
Keresztanyám eltemette László nevű fiát, hét gyereke közül a legkisebbet, a
legkedvesebbet és a legszerencsétlenebbet. A temetésen nem voltam jelen, két héttel
később találkoztunk, részvétlátogatás volt ez már csupán.
(A fájdalom leírása lehetetlen vállalkozás. Képekre, villanásokra emlékszem: keresztanyám megnyitja a kiskaput; egy pillanatra öröm sugárzik az
arcán, hogy engem lát, a keresztfiát; aztán összeszaladnak a ráncok az arcán,
a szája eltorzul, könnypatak indul szeméből; ősi sirató énekként fakadnak ki
belőle az első szavak. J a j . . . j a j . . . drága gyermekem... hát ezt kellett megérnünk . . . hogy miért bánt engem az é g . . . egy évvel keresztapád után, most
Laci is elment. Aztán váratlanul józanul. Na gyere már be, ne álljunk itt az
utcán, mindenki minket néz.)
Öreg parasztház, némileg átalakítva, de nem annyira, hogy eredendő természetességét elveszítette volna. Az udvar gyerekkorom régi ismerőse: nyitott szín, üres
istálló, fáskamra, tyúkól, disznóól, góré. Csak néhány baromfi szaladgál az udvaron,
más állatot nem látok. Keresztanyám közel jár a hetvenhez, egyedül él, téesznyugdíjas. Most már végleg egyedül maradt, hogy nőtlen fia, a harminchárom éves
László is meghalt. A többi gyermek rég elszakadt otthonról, a lányok férjhez mentek, a fiúk megházasodtak.
(Részlet anyám expresszieveiéből, melyben Laci haláláról tudósított. „ . . . S
végül egy szomorú hír, az unokatestvéred felakasztotta magát. Meghasonlott
magával az az ember, nem tudott beilleszkedni a társadalomba, senkihez sem
tartozott, és ivott is nagyon. A temetés időpontja bizonytalan, ha nem tudsz
eljönni, küldjél egy táviratot. Szegény keresztanyád! Egyfolytában csak sír,
mégis az édes gyermeke volt...")
A fénycsíkokkal pásztázott, félhomályos konyhában ülünk le egymással szemben. Vasárnap van, júniusi délelőtt. A cipőm talpán érzem a nedves földpadló
hűvösségét. Balra van a nagyszoba, jobbra tőlem a kicsi, a hátsó szoba. A konyhában
rendetlenség nyomai. A sparhelten elmosatlan fazekak, tányérok, a sarokban felborult seprű, hátára fordult lapát. Keresztanyám feketében, mint egy öreg madár,
kapkodva tesz-vesz. Valahonnan egy tányér pogácsát kerít az asztalra, aztán a
kisszobába megy, félig töltött boros kancsóval jön vissza. — A torról maradt —
mondja — és színültig tölt egy kétdecis poharat. — ötven litert vettem, mert nekünk már nem maradt, Laci, tudod, Isten bocsássa m e g . . . hát igen, ivott. Üjévre
már a kocsmából kellett bort hozatnom...
(Laci már fiatal korában alkoholista volt. Még egyetemista koromban történt, egyszer felkeresett a kollégiumban. Reggeli hat óra lehetett, amikor felzörgetett a gondnok néni: „Valami rokona várja lent, az unokatestvére, azt
21,

mondja." Akkor Tatabányán dolgozott, bányász volt, máig sem tudom, honnan
tudta meg a címemet. Ott álltunk egymással szemközt a szürke hajnalban.
Fázósan dideregtem.
— Megkerestelek — mondta ő.
— Jól tetted. — Majd leragadtak a szempilláim.
— Hogy vagy?
— Jól.
— Igaz, hogy te tanár leszel?
— Igaz.
Idegesen megcsavarta fejét, láthatóan nem érezte jól magát a kollégiumban.
— Menjünk innen.
— Hová?
— Május elseje van, akárhová. Miattad jöttem ide, mutasd meg Pestet.
A Gellérthegyre mentünk. Néztük a várost, a hidakat, a Dunát. A reggelből délelőtt lett, egyszerre megszólalt Laci.
— Szomjas vagyok, lehet itt sört kapni? Van pénzem', azzal n e törődj.
Százforintos köteget húzott elő a nadrágja hátsó zsebéből.
— Van bőven, a bányászat jól fizet, te meg szegény diák vagy, mi?
Tizennégy üveg sört ittunk meg, ő tízet, én négyet, anélkül, hogy valamit
is ettünk volna. Mert Laci az italra nem sajnálta a pénzt, de az ennivalóra
annál inkább.
— Enni? Minek?! — nevetett a szeme és ú j a b b söröket rendelt.
Akkor rúgtam be először sörtől. Déltájban elnyúltunk a zöld fűben, és
alkonyatig aludtunk. Laci ébredt elsőnek.
— Most hová megyünk? — kérdezte.
— Kikísérlek a pályaudvarra.
— Nem akarok még elmenni.
—• Holnap dolgoznod kell.
— Megvár a bánya — mondta ő —, avval te ne törődj! Vagy utálsz? Megvetsz, ugye így van?
Az állomáson még ittunk egy sört, szinte fellöktem a már mozgó vonatra.
Soha többet nem keresett fel a kollégiumban.)
Beleiszom a borba, jólesik. Keresztanyám pohara érintetlen, száraz szemekkel
mesél:
. . . Vasárnap volt akkor is, tisztességesen megebédeltünk, ahogy szoktunk. Délután lepihentem néhány percre itt — a kisszoba felé mutat —, talán egy órát aludhattam. Arra ébredtem, hogy Laci az ágyam szélén ül és engem néz. Mi van veled,
te? — kérdeztem'. De már láttam rajta, hogy ivott. Megrázta a fejét. — Semmi,
semmi — mondta és csak mosolygott. Olyan furcsa nyugtalanság vett r a j t a m erőt,
éreztem, hogy most el kell mennem hazulról, de rögtön. Felöltözködtem, be a v á rosba, a középső lányomhoz. De nem fogott a hely, az első busszal m á r jöttem is
hazafelé. A ház üres volt, Laci sehol.
(Részlet a rendőrségi nyomozás jegyzőkönyvéből: „ . . . K. László a fent
nevezett vasárnap délutánon a vele egykorú, kétgyerekes V. Károllyal ivott
a Szürke Bagoly elnevezésű helyi vendéglátóipari egységben. Cseresznyepálinkát ittak fejenként három-három decivel. Rendesen viselkedtek, nem' keltettek feltűnést, záróra után, nyolc órakor, közösen távoztak e l . . . " )
. . . Előkészítettem a vacsorát, ide az asztalra, de Laci csak nem jött haza. Vártam egy ideig, aztán gondoltam egyet, elmentem a legidősebb fiamékhoz, tévét nézni.
Nagyon hosszú, háborús filmet játszottak, nem emlékszem már a címére, csak arra,
hogy nagyon szomorú volt az egész, és sokat sírtam a film alatt, mert eszembe jutott
a háború, a sok fájdalom, minden.
(Azon az estén a Magyar Televízió a Csendesek a hajnalok című, kétrészes
szovjet filmet vetítette.)
22

. . . Tizenegy óra elmúlt, mire hazaértem. A vacsora az asztalon érintetlenül,
Laci sehol. Nyugtalan voltam és nagyon fáradt. Tudod, drága gyermekem, keresztapád halála óta én már nem vagyok a régi. Ö szegény, rákban pusztult el, és én ott
voltam mellette az utolsó pillanatig. Szörnyű volt végignézni egy élő ember eleven
elpusztulását. Nem kívánom még az ellenségeimnek s e m . . . Szóval lefeküdtem a
kisszobában, itt — száraz kezével ú j r a a kisszoba felé bök —, magamra húztam a
riglit, egyszóval bezárkóztam, mert féltem L a c i t ó l . . .
Keresztanyám elhallgat, belenyal a poharába, lesüti a szemét, hallgat.
(Részlet a szomszédasszony, B. Gyuláné rendőrségi vallomásából: „ . . . Ez
a Laci fiú, mikor meghalt az apja, visszaköltözött az anyjához, azzal az indokkal, hogy ezentúl majd ő fog vigyázni a házra. Az ország isten tudja, melyik
részéről jött éppen, sehol sem találta a helyét, az ital meg teljesen kifordította
magából akkorra. Egyszóval szörnyen éltek. Szemtanúja voltam, mikor egyik
reggel baltával kergette körül az anyját az udvaron. Hogy ivott, az nem kifejezés, állandóan részeg volt. Legjobb tudomásom szerint, mióta hazaköltözött, nem volt állandó munkahelye. Alkalmanként eljárt dolgozni, de csak
hetekre, később már csak napokra. Az anyja tartotta el, harmincvalahány
éves korában is. Egyik délután meg arra lettem figyelmes, hogy egy tűzcsóvával a ház hátulja felé tart. Mit csinálsz, te szerencsétlen! — kiáltottam át a
kerítésen. Magunkra gyújtom a házat — mondta röhögve —, úgysincs értelme
az életnek. Én meg visszakiabáltam: Hát nem szégyelled magad, te büdös kölyök, inkább akasszad fel magad az első fára, te megátalkodott, te semmirevaló. Az anyádat gyötrőd!? És megfogadta a tanácsomat, felakasztotta magát.
Mikor a történteket megtudtam, idegösszeomlást kaptam, úgy érzem, én is
részese vagyok a szerencsétlenségnek. Sokáig kórházban v o l t a m . . . Most már
jól vagyok, minden szavamért felelősséget vállalok, igen azt mondtam neki,
hogy inkább akaszd fel magad, de arra nem gondoltam, hogy meg is teszi.")
. . . Éjfél elmúlt, mikor arra ébredtem, hogy valaki jár-kel a konyhában és hangosan sóhajtozik. Te vagy az Laci, kérdeztem. Én vagyok! Miért nem alszol, te?
Aludjon csak anyám, hagyjon e n g e m . . . Látod gyermekem, ha akkor tudom, hogy
mire készül, felkelek, nem hagyom magára. De ki gondolta? Azt mondd meg, ki
gondolta?! Keresztanyám arcán könnypatak indul el, könyörögve még egyszer megkérdezi: Mondjad, tehetek én róla?
(A kiégett mező közepén ültünk, Laci és én. Tehenet őriztünk. Laci idegesen tépdeste a megsárgult fűszálakat. Augusztus végén jártunk.
— Szóval te elmész a városba? Gimnáziumba?
— Elmegyek, már csak egy hét van a tanévnyitóig.
— S velem itt mi lesz?
— Tanulnod kéne neked is.
— Nekem nem fog a fejem. Semmihez se értek.
A jószágok néhány méterre tőlünk zöld fűcsomókat kerestek, keringtek
maguk körül.
— Haljunk meg — mondta Laci.
— Hogy gondolod? — kérdeztem csodálkozva.
A legelő szélén árválkodó akácfára mutatott.
— Akasszuk fel magunkat. Ott, látod, az az ág elbírna kettőnket is.
— Nem akarom.
— Gyáva vagy!
— Tanulni akarok!
— Akkor is gyáva vagy!
Az ötvenes évek derekát tapostuk, ő tizenhárom éves volt, én tizennégy.)
. . . Csak jött-ment a házban, én meg éberen hallgattam minden lépését. Egyszer
csak kopogtatott az ajtómon: Anyám, eresszen be, beszédem van magával. Mit
akarsz? — kérdeztem, de nem mozdultam ki az ágyból. Hallottam, hogy leereszkedik
23

a földre, és hogy sír, itt, az ajtó előtt. Büdös kölyök megint beivott, gondoltam, és
azért sem nyitottam ki az ajtót. Majd holnap számolunk. Beszélni kezdett. Soha
olyan szépen nem beszélt, mint akkor. Ilyesféléket mondott: Magát szeretem a legjobban a világon, ne haragudjon rám, hogy megkeserítettem az életét, maga a legjobb asszony a világon, ne felejtsen el és bocsásson m e g . . . Aludd ki magad, te
részeg disznó, mondtam erőltetve a haragot, mert csak egy hajszál választott el,
hogy felkeljek és kimenjek hozzá. De hát erősnek kellett maradnom.
(Részlet V. Károly kétgyerekes családapa vallomásából, melyet a rendőrségen tett: „ . . . L a c i gyerekkori barátom volt, együtt jártunk iskolába, csak
aztán ő elkerült itthonról. Megjárta Dunaújvárost, Ózdot, Inotát, meg az Isten
tudja, merre, meddig. Országszerte csak csavargott, megpróbált az mindent.
Az apja halála után, mikor hazaköltözött, ú j r a barátkoztunk. Ivott, persze,
hogy ivott, de ki nem iszik. Nekem se sikerült az életem, pedig jó szakmám
van, kőműves. És van két családom . . . Én csak a munkát ismertem az életben, a feleségem mégis mindig lenézett, pedig mindent előteremtettem a családomnak. Telket vettem, építkeztünk rá, meg lehet nézni, már m a j d n e m áll
a ház, csak kívülről nincs bepucolva . . . Szóval egyszerre hazajött Laci. Megviselt volt, elhasznált. Egyre többet járt hozzánk, a feleségem gyűlölte, ezért
egyszer, mikor kiutasította a házunkból, meg is vertem az asszonyt, pedig
emberhez én még nem nyúltam. Laci vetette fel, hogy legyünk öngyilkosok.
Először csak nevettem rajta, nősülj meg, csinálj gyerekeket, akkor m a j d megnyugszol, mondtam neki, de Laci menthetetlen volt. Nem érdekelte m á r azt
semmi más, csak az ital. Szerettem volna segíteni rajta, aztán mégis sürgetője
lettem a vesztének. Azon a vasárnap délutánon együtt ittunk. Nem tudom
pontosan, hogyan történt, megint felhozta az öngyilkosságot, és a kérlelésére
végül is igent mondtam. Rendben van, akasszuk fel magunkat. Ügy terveztük,
hogy még azon az éjszakán megtesszük. Laci azt mondta, a kötelet m á r megfonta mindkettőnknek. Hazajöttünk, itthon még ittunk, aztán eldőltem, többre
nem emlékszem. Csak másnap délelőtt tudtam meg, hogy Laci felakasztotta
magát. Nem, én nem érzem magam bűnösnek; bár, mint mondtam, családi
okokból kifolyólag nehéz az életem, de azért arra sohasem gondoltam, hogy
é n . . . Nagyon sajnálom. Amióta itthagyott bennünket, egyedül érzem magam.
A barátom volt. A feleségem az eset után elköltözött tőlem, magával vitte a
két gyereket is. De én bízom benne, hogy visszatérnek hozzám és megbocsátanak. Lacit nagyon szerettem, ott voltam, mikor elföldeltük. Borzasztó érzés
volt. Én nem hittem, hogy megteszi, igazán nem gondoltam ...)
. . . Nehezen jött álom a szememre.
Keresztanyám újra tölti a poharamat: — Igyál kisfiam!
. . . De aztán mégis csak elaludtam. Keresztapáddal álmodtam. Láttam a ravatalon, a rák teljesen szétette akkorra. Olyan volt, mint egy gyerek. Törékeny kisgyerek. Többször felriadtam, hallottam, hogy Laci járkál, jön-megy. Már hajnalodott. Talán, ha akkor felkelek, talán megmenthettem volna az én fiamat.
(Utolsó találkozásom Lacival. Pestről igyekeztem hazafelé, a debreceni
nagyállomás előtt buszra vártam. Egy kéz nehezedett a vállamra, ő mosolygott rám.
— Hazafelé, testvér?
— Haza.
— Hallom, nagy ember lett belőled?
— Nagy ember?!
Rámosolyogtam.
— Látom, te is rendben vagy. Űj ballonkabátod van, kalapot hordasz,
komoly felnőtt lettél.
— Harminchárom éves vagyok. Épp ideje.
24

— Múlik az idő.
— Az bizony múlik.
A falunk közepén állt meg a busz, szorongattuk egymás kezét..
— Hát a k k o r . . . — búcsúzott Laci.
— Igyunk meg egy fröccsöt, — mondtam hirtelen.
Valahogy nem tudtam elválni tőle.
— Hát ha meghívsz, mert nekem nincs pénzem. Még csak két hete dolgozom. Aztán meg takarékoskodni is kell. Roskadozik a ház, alakítani kell,,
arra gyűjtök.
A falu presszójában megittunk egy-egy üveg sört.
— Emlékszel, mikor meglátogattál, még egyetemista koromban, a kollégiumban? — kérdeztem.
— Nem emlékszem — mondta Laci — és valahová messzire bámult —
semmire se emlékszem, ne haragudj . . . És most már mennem is kell. De azért,
gyere el hozzánk, anyám örülni fog neked. Gyere el.
Nem tudtam akkor elmenni, és már csak a halálhíréről értesültem.)
. . . Reggel korán ébredtem, megyek a felsőszobába, Laci sehol. A pizsamája,,
mert azt is vettem neki, érintetlenül az ágyán. Kerestem: Laci, Lacikám, hol vagy
kisfiam? Aztán kimentem az udvarra, és akkor láttam meg, ott csüngött a szín
belső oldalán. Már nem volt élet benne.
(Laci búcsúlevele. Alig olvasható, kusza sorokban ennyit hagyott magaután. „ . . . Minden testvéremet szerettem, de leginkább anyámat, neki köszönhetem, hogy felnevelt, és hogy eddig is éltem. Nem kívánok tovább élni, ezért
bocsánatot kérek mindenkitől, a halálom ne okozzon fájdalmat nektek, önként,
választottam. Csak egy kérésem van, ne engedjetek felboncolni, azt ne engedjétek, búcsúzom, Isten áldjon benneteket. Laci.")
Távoli harangszó szűrődik be a félhomályos konyhába. Keresztanyám megrebben, bocsánatkérően néz rám.
— Nem haragszol? Nekem most el kell mennem. Nem tudtam, hogy jössz.
— Hová megy?
— Harangoznak, ez már a második, nem szeretnék elkésni.
Amióta az eszemet tudom, a családom nem tartotta a vallást, messzire elkerülte
a templomot. Kivéve persze az ünnepélyes eseményeket, keresztelőt, esküvőt és a
temetéseket. Keresztanyámat, apám nővérét sem láttam még sohasem templomba'
menni, most oda indul. Elkísérem a templom ajtajáig, megkérdezi.
— Nem jössz be?
— Nem.
— Nekem már nincs más vigaszom, talán van Isten, ugye van Isten? — kérdezi
keresztanyám és várakozóan néz rám.
— Nincs Isten.
Mire magamhoz térek, már nincs mellettem.
(Részlet anyám leveléből, melyet Laci temetése után írt: „ . . . S z o m o r ú
volt, talán jobb is, hogy nem voltál itthon. A családtagokon kívül alig voltak
néhányan, és az eső is esett. A kérését, hogy ne boncolják fel, nem teljesítették. Tudod, a rendelet kötelez. A testvérei, mind a hat, családostul, napok óta
itthon rostokoltak, az ország különböző részeiről jöttek és alig várták már,
hogy megjöjjön a boncolási jegyzőkönyv. Mindenkinek megnyugvás volt, mikor végre eltemettük Lacit. Keresztanyádnak már nem voltak könnyei, kiszáradt szemekkel nézte, mikor a koporsó leereszkedett keresztapád mellé. Isten
bocsássa meg nekem, én meg arra gondoltam, hogy talán lesz még néhány
nyugodt éve ennek a szegény asszonynak, mert nem volt könnyű az é l e t e . . .
Én amúgy jól lennék, csak éjszakánként arra riadok, hogy én is egyedül vagyok, s te messze vagy; úgy érzem, hogy elfáradtam, és megöregedtem. írjál
már, drága nagyfiam. Sokszor csókol: anyád.")
25

DOBAI

PÉTER

Szippantó
Százhúsz-százharminc kilométer között piroslott, ugrált a tű. Tiba keményen
'fogta a kormányt, a vidék elrepült mellettük; a város, ahonnan jöttek, egyre távolodott
— Nem törik össze a koszorú a csomagtartóban? — kérdezte Marika.
— Nem. Biztos, hogy nem. Papírdobozokat raktam köré.
— A kocsi elejére kellett volna tenni, mint a villamosokon szokott, mondta
'Marika.
— Leállítana az első rendőr, mondta Tiba nevetve. A visszapillantó tükörben
•észrevette, hogy egy Moszkvics megpróbálja leelőzni. Gázt adott, lehúzódott az
országút szélére és figyelte, hogy kínlódik a mögötte f u t ó kocsi, amíg aztán abba
nem hagyja az indexelést. Búzatáblák, tengeritáblák, könnyű erdők, benzinkutak,
csárdák és stoppoló szerelmesek maradtak el mögöttük. Élvezte az országutat, a
•sebességet, az alárohanó szürke beton titokzatos távlatát, amelybe az erőteljes mozg á s mintegy folytonosan beleolvadt, élvezte a mély, erőlködés nélküli motorhangot,
•az abszolút kompressziót és a mellette röpdöső loknikat, Marika egész tüneményét.
— Mit álmodtál, Mari? — kérdezte a feleségétől.
— Semmit.
— Semmit?
— Semmit.
— Ingerült v a g y . . .
— Minek megyünk arra a temetésre? Egy napot vesztünk az ú t b ó l . . .
— Tudod, hogy a tanár úr apám legjobb b a r á t j a volt.
— Te nem szeretted az apádat, most meg állandóan e m l e g e t e d . . .
— Honnan veszed, hogy nem szerettem az apámat?
— Sejtem. Kérek puszit.
Marika megkapta a puszit.
— Honnan veszed?
— Mondtad, hogy sokat ivott az öreg, hogy ez bántotta anyádat meg téged is.
.A végén már nem talált be a t a n t e r e m b e . . .
— Micsoda?
— Hogy ivott e r ő s e n . . . ne menj olyan gyorsan!
— Apám az apám volt. Szerettem őt.
— Hát most már, hogy meghalt, biztosan. De a kórházba nem mentél be
"hozzá...
— Nem. Mert nem akartam, hogy bocsánatot kérjen t ő l e m . . .
— Miért kellett volna bocsánatot kérnie egy haldoklónak?
— Üzente, hogy menjek be hozzá az elfekvőbe, bocsánatot akar kérni tőlem.
•Én se tudtam, hogy miért.
— Hát most már nem is fogod megtudni. És ki volt a barátja?
— Tanító volt ő is, mint az öreg.
— Hánykor temetik el?
— Délben.
— Lesz pap is?
— Lesz. Miért?
— Régen láttam papot, felelte Mari.
— A sógornőd hazament már? A bátyád képes beengedni?
— Nem tudom. Majd hazamegy, ha úgy tetszik neki. Az ő dolga. Mi nem avatkozhatunk bele. Beszéljünk másról.
26

— Tőlem akár le Ostiáig hallgathatunk.
— Megsértődtél? Kérek puszit.
Puszit kap. Az országút. A fel és leúszó vidékek, a lomberdők, a távolban megcsillanó vizek, és Magyarország méretlenül és időtlenül kitűzött mérföldkövei: a
sárga vagy fehér templomtornyok, a falvak, községek szívében.
Tiba bekapcsolta a rádiót: „A pontos idő tíz óra. Híreket mondok: Írországban
négy tizenöt éves fiú, egy lelkipásztor vezetésével, bazookával és lángvágókkal felfegyverezve, behatolt egy szociális menhelyre és tüzet nyitott a világtalanokra és
a süketnémákra. A gyermekterroristák ezután egy játszótéren tűzharcot vívtak a
rendőrséggel, önkéntes mesterlövészek végeztek velük. Egy rendőr súlyosan megsebesült, a lelkipásztor a játszótéren felgyújtotta és elégette magát. Brazíliában vérontással ért véget az ezredik riói karnevál. Egy rhodesiai kénbánya mélyén megtalálták térítő Szent Ákos tetemének maradványait, a bányát az érsek felszentelte,
kegyhellyé avatta, a bányászokat elbocsátották. Az időjárásról: forgószél, kéneső és
szárazság, a kertészekre nehéz munka vár, úttörővonatok indultak hazánk vidékei
felé, hogy segítsenek betakarítani a gyümölcsöt, a zöldséget. Híreket legközelebb
délben mondok."
— Mindjárt ott leszünk, Mari.
— Mit csinálunk, amíg elkezdik?
— Mit?
— A temetést. Később kellett volna elindulni. Alhattam volna még egy órát.
Most majd nyeljük a p o r t . . .
— Nem kell megvárnunk az elhantolást. Letesszük a koszorút az öreg nevelő
ravatalára és indulunk tovább.
— Ostia! A tenger! Boldog vagyok, szeretlek é s . . . é s . . . é s . . . szeretlek!
— Boldog vagy?
— Igen!
— Az utazás miatt? — kérdezte mosolyogva Tiba.
— Nem csak azért. Azért, mert veled lehetek egész nap, nem mégy el reggel,
nem jössz este idegesen és gyanakvóan, mintha nem is haza jönnél. Folyton együtt
leszünk.
— Gyanakvóan? Én?
—• Ahogy szoktál. Hogy mit csináltam egész nap. Mindig megkérdezed.
— Ez természetes, nem?
— Kérek puszit.
Kap egy puszit. Beértek a faluba. Marika kért egy konyakot. Bementek az italboltba. Mari megitta a konyakot. Agyvelejük f á j t az augusztusi hőségtől.
— Te, én nem megyek ki a temetőbe. Megvárlak itt a kocsmában.
— Ahogy gondolod, mondta Tiba halkan. Kiment, gyújtást adott, a temetőbe
hajtott. A sírok között kanyargó füves, vadvirágos úton feketében álltak a parasztasszonyok. Három férfi várakozott a csoport élén, részegek voltak, fekete kalapjuk
alól verejték csurgott a halántékukra. Az asszonyok elhúzódtak tőlük, és amikor az
egyik öregember elővett egy pálinkásüveget, körbe adta, aztán maga is meghúzta,
akkor az egyik asszony keresztet vetett a mellén. Tiba megnézte az óráját. Tizenegy
óra múlt. Kivette a koszorút a csomagtartóból. Elindult a halottasház felé. A pap
egy padon ült, fekete-fehérben, arca aludt, a segédei az árnyékban álltak.
— A temetésre tetszett eljönni? — kérdezte Tibától egy fiatal nő, alkalmasint
a2 ú j tanítónő.
— Igen, kisasszony.
— A tanító temetésére?
— Igenis.
— Nem találják a halottasház kulcsát. Nem lehet kinyitni a ravatalozót.
27

— És az öreg . . . ?
— Az bent van. Most keresik a sírásót meg az őrt, de lehet, hogy elmentek a
faluból, mert sehol nem látták egyiket se. Régi cimborák, mindig együtt isznak.
Lehet, hogy csak estére jönnek vissza. Odaát búcsú van. Fogadnék, hogy ott vannak.
— Hogy lehet ez?
— Tudja a bánat, uram.
— Megkérhetném arra, hogy ezt a koszorút a d j a á t . . .
— Kinek adjam át?
— Egy rokonnak v a g y . . .
— Nincs rokona.
— Akkor egy gyászoló gyermeknek adja oda, legyen szíves, nekem muszáj mennem. A feleségem a kocsmában vár. Olaszországba utazunk, csak útba ejtettük a
falut, a tanító apám barátja v o l t . . .
— Jó maguknak. Sanyi! — kiáltotta a tanítónő. Tíz év körüli fiú futott hozzá.
— Vidd ezt a koszorút a tanító úr sírhelyéhez. Tedd a másik mellé.
— Igenis.
— Köszönöm szépen a kedvességét, kisasszony.
— Mondja, kivinne a kocsmába?
— Hogyne. Űgyis várnia kell, ugye? Amíg nem tudják k i n y i t n i . . .
— Már arra is gondoltam, hogy az öreg belülről magára zárta a hullaházat, a
sírásó meg az őr ijedtükben megléptek.
— Képtelenség. Majd kinyitják.
— Szekercével — mondta a tanítónő. Hatalmas farkaskutya futott hozzá. Majdnem feldöntötte Tibát, amikor körülrohanta a tanítónőt.
— Ez Vadász. A kutyám. Megint eltépte a láncát.
— Szép állat.
— Nagyon. Na, elvisz?
— Jöjjön. Kik azok a férfiak?
— Azok hárman? Falusi tanítók, eljöttek a temetésre.
Beszálltak a kocsiba. A farkaskutya beugrott a hátsó ülésre. Tiba a visszapillantó tükörben nem látott mást, csak a farkaskutya fekete pofáját, hegyező fülét,
kilógó nyelvét. Bementek a kocsmába. Marika a sarokasztalnál ült, könnyű trikóruhája felcsúszott a combján, lábait átvetette egymáson, éppen rágyújtott, amikor
beléptek. Megnézte a tanítónőt. Az visszanézte.
— Mit isznak? — kérdezte a tanítónő. Ment a pulthoz.
— Én egy konyakot, mondta Mari.
— Én egy szódát, de hagyja kérem, üljön le, m a j d én hozom, mondta Tiba.
A tanítónő leült Mari mellé. Tiba kihozta a két konyakot és magának a szódát.
— Én nem szoktam konyakot inni, csak pálinkát. Mindegy. Egészségükre.
— Egészségedre mondta Mari.
— Hány konyakot ittál meg, Mari? — kérdezte halkan Tiba.
— Hármat.
— Akkor ez a negyedik . . .
— És akkor mi van?
— Semmi.
— Azért. Kérek puszit.
— Egész úton aludni fogsz. Indulnunk kell, mondta Tiba.
— Velencében szállnak meg, ugye? — kérdezte a tanítónő.
— Lehet. De lehet, hogy Triestben vagy Duinóban . . .
— Az elégiák miatt?
— Ó, nem. Ahogy jön. Amikor elfáradok. Hosszú út.
— A felesége nem vezet?
— Láthatja . . .
— És aztán merre tetszenek menni? — kérdezte a tanítónő.
28

— Firenzébe. Oda két napra, a képtárak miatt. De előtte Veronába és Sirmionéba megyünk, ahol Catullus élt. Firenzéből Siénába, onnan az etruszk sírokhoz,
Tarquiniába, úgy Rómába. Aztán le Nápolyba, Pompeibe, Positanóba, A m a l f i b a . . .
— De jó maguknak, istenem!
— Hát, elbúcsúzunk, kisasszony. Indulnunk kell. Minden jót. Visszavigyük a
temetőbe?
— Nem, köszönöm. Még maradok. Majd visszavisznek motoron. Köszönöm a
konyakot. Isten velük!
Mari felállt, megigazította a haját, megcsókolta a tanítónő arcát, aztán kiment a
kocsmából. Tiba beült a volánhoz, indított. Kiértek az országútra. Száznegyvenen
ugrált a tű. Már nem volt messze Magyarország déli határa. Nagy, szürke, tartályos
teherautó mögé értek. Tibának le kellett lassítania. A tartálykocsi előtt két vontatós
teherautó haladt. Mari behunyt szemmel ült Tiba mellett.
— Alszol? —• kérdezte a férfi.
— Nem. Kérek puszit. Milyen volt a temetés?
— Még hátra van. Eltűnt a sírásó. Meg a halott se halott.
— Ne hülyéskedj . . . dühös vagy rám, amiért nem mentem el veled?
Tiba megpróbált előzni. A szembeforgalom visszakényszerítette a tartálykocsi
mögé.
— Miért megyünk ilyen lassan? — kérdezte Mari.
— Mert nem tudom kikerülni a szippantót, felelte Tiba.
— Micsodát?
— A szippantót.
— Az mi?
— A Talajerőgazdálkodási és Értékesítő Vállalat szippantó kocsija.
— Szóval tele van?
— Tele.
— De klassz lesz úszni a t e n g e r b e n . . . Engem tegyél ki a strandon minden
reggel, amíg te megnézed a képtárakat.
— Téged nem érdekel?
— Nem. Inkább napozni, úszni akarok.
— Tegnap még az útikalauzt olvastad, hogy milyen csodálatos lesz látni a Medici-kápolnát, állni a Szent Péter téren, a Trevi kút, a Spanyol tér, a Forum, a
Colosseum, a Santa Maria Maggiore, a Trastevere, a piac, a Porta Portesén, a Villa
Giulia, a Vatican . . .
— Napozni akarok, úszni a tengerben, nem érdekel a Medici-kápolna. Miért
nem megyünk gyorsabban?
— Nyisd ki a szemed. Nem tudom megelőzni a szippantót.
— Mit?
— Ezt a tartálykocsit az orrod előtt. Biztos tele van, azért megy olyan lassan.
Ez a kocsi szippantja fel a fekálíatárolókat, az emésztőgödröket, a derítőket.
— Aha.
Tiba megpróbált kivágni a tartálykocsi mögül, de egy szembejövő jeep visszakényszerítette. Marika zökkent egyet az ülésen. Észrevett egy snack-bárat, az út
mentén.
— Állj meg itt.
— Minek?!
— Csak. Pisilni kell.
— Jó.
Mari kiszállt, rágyújtott, bement a bárba, a pultnál megivott egy konyakot.
Tiba utánament. Kért egy colát.
29

— Tulajdonképpen m i é r t . . . egyszer már elmesélhetnéd, hogy miért jelentettek
fel téged a kollégáid?
— Mert egyszerűen nem tudtak mást csinálni.
— Milyen hülyék az e m b e r e k . . . b a j t csinálnak egymásnak, ahelyett, hogy békén hagynák egymást. Hogy kikészültél... nem is akartak mást. Mindenki mindig
bepörög. Ügy van, ahogy a Szamosi mondja: engedd meg nekik, amit akarnak,
hogy ne akarják . . .
— Ki az a Szamosi?
— Az orvosom.
— Voltál vele?
— Hogyhogy vele? Talán nála. Az orvosom. Tudod, hogy ki.
— Nem tudtam, hogy filozófus is.
— Menjünk, jó?
— Jó. Te akartál megállni. Jóba voltatok?
— Mondtam, hogy nem.
— Nem mondtad.
Visszaültek az autóba. Tiba hamar elérte szokásos országúti sebességét. Száznegyvenre állt rá, közeledtek a határhoz. Egy falu előtt megint beérték a szippantót
Ugyanazt
— Előzd már meg azt a kurva tartálykocsit!
— Lakott területen vagyunk.
— Akkor is.
— Majd az országúton. A közlekedési szabályok mindenkire vonatkoznak. A filozófusokra leginkább. De legalább annyira rájuk is, mint a többi emberre.
— Szállj le rólam.
— Együtt voltál vele?
— Ne faggass! Unlak. Előre tudtam, hogy az egész úton faggatni fogsz. De
ehhez nem kellett volna Olaszországba elutazni.
— Nem faggatlak. Attól félek, hogy ebben a faluban nem lesz kocsma.
— Hagyjál, jó.
— Na jó. Azt hittem, hogy mi bármit megkérdezhetünk egymástól és válaszolhatunk is.
— Te magadról azt hitted? Hát nem emlékszel, hogy mindig mi a vége, h a
valamit elmondok, hogy kit ismertem, mielőtt téged megismertelek volna? Hát nem
őrjöngesz attól, amit tudni akartál? Legjobb, ha nem kérdezgetjük egymást. Mert
aztán kikötünk a Jákó Áginál, az meg nagyszerű nő, ahogy bevallottad a n y á d n a k . . .
nem nekem, hanem anyádnak. De mond meg, hogy kit érdekel, hogy ki nagyszerű
neked és miért?!
— Maradjál már. Nézd az utat. Mindjárt a határra érünk. És holnap a tenger!
Egész évben készültél rá. A múzeumokba egyedül megyek. Te a strandon leszeL
Éjszakánként meg elmesélem neked, hogy milyen Róma. Rómában. Jó? Persze a
nagyobb képtárak éjszaka is látogathatók.
— Tényleg? Kérek puszit. Kivilágítják a képeket?
— Ki.
A
amely
—
—
—
—
—
—
30

szippantó gyorsított, irányjelzője villogott, előzni készült egy cséplőgépet,
előtt egy családi ház nagyságú kombájn haladt. Tiba követte a tartálykocsit.
Holnap már Rómában leszünk, az Örök Városban, mondta Tiba.
Rómától messze van a tenger? — kérdezte Mari.
Ostia csak harminc kilométerre, de mi Terracinába megyünk.
Miért?
Majd meglátod. Ha ott leszünk, nem fogod kérdezni. Nagyon szép.
Szeretkezünk a tengerben, jó? Este a hullámokban. Azt mondják állati jó.

— Az orvos mondta? — kérdezte Tiba.
— Nem. Ezt egy katolikus pap súgta a fülembe, még tizenhárom éves koromban, amikor a számba adta az ostyát.
— Fantasztikus.
— Az.
Akkor a bal oldali útpatkán hajtott. A tartálykocsi mögül, amelynek nyomába:
szegődött, azzal szemben meglátta a nyolckerekes nehézvontatót: egy keréksorra,
emelt úszódarut húzott maga után.
Mari aludt. Kezében égett a cigaretta. A nehézvontató kürtje megszólalt: hajódudaszerű hang. A cséplőgép és a kombájn vezetője is megszólaltatta az országúti
kürtöt.
A szippantó tartálykocsi már nem tudott visszahúzódni a jobb oldali sávba.
Éppen egyvonalban haladt a cséplőgéppel. A kanyarból, mint egy süllyedő cirkáló,,
felbukkant előtte a vontató és az úszódaru.
A szippantó fékezett, légfékkel leblokkolt, hatalmas csattanással megállt a vontató tankszerű motorházában.
A híg szenny, mint amikor turbinát nyitnak meg vagy zsilipet, hátrazúdult a:
kettéhasadt tartályból. Teljesen elborította azt a három autóroncsot, amelyek, m i n t egy egymást okolva a katasztrófáért, egymáson zúzódtak össze.

ESTERHÁZY

PÉTER

Pajkos szöveg
RÖVID, DE ANTUL ALPÁRIBB UJJGYAKORLAT,
A LEGKEVÉSBÉ SEM ESMÉNEK, SZERETETTEL
1. Ez egy virtigli ujjgyakorlat, azaz nem kritizálható.
2. Akár egy fütty a lányok után.
3. Ez egy majdnem anekdota: mintha egy igazi anekdotára lenne fektetve, d e
az élek nem pontosan fednék egymást. Mint a szellemkép a tv-ben.
4. Arra való, hogy szomorú barátaitok arcára nevetést hímezzen, ennyi és nem
több; ez a szerzőt nem a legjobb színekben állítja elétek, de ez az írás nem is arra
való, hogy a szerző szimpátiaglóriáján egy fénycsík legyen, hanem arra, hogy szomorú barátaitok arcára nevetést hímezzen.
*

A gondolat, mely Rozálka fejéből pattant ki, mindenféle formákat (térbelieket
s esetenként disznókat) vett föl, azzal a nem titkolt szándékkal, hogy a lány nyakát
31

(főleg hátul a pihéket, fonákjáról) cirógassa. Rozálka fölkacarászott (a csilingelő
hang fölrebbent a csillárra, s ott trillázott — míg meg nem halt), és fejét két ökle
közé fogva, kísérelte meg elősegíteni egy újabb dévaj gondolatfoszlány születését.
A lány az ágyban feküdt, látszólag egyedül, mert valójában csőstül feküdtek mellette azok a hímek, akiket maga mellett szeretett volna látni. Rozálka ugyanazon
fajta pedáns dühökkel vigyázott a tisztaságra és a tisztaságára, mint házukra a
komondor, amely, ha tehette, elkószált, s birkákat kergetett (meg lepkéket).
Ezeket a lepkéket (vagy majdnem ezeket) kergette Miha Gyuri is, föltűrt ingujjal, bajusszal, lelkében oly vidámsággal, mely talán csak a pisztrángokra jellemző,
és azoknak sem akármelyikére. Egynémely pisztráng ugyanis főzve, sós krumplival
mulatságosabb jelenség, mint ugrálva, a szép szemű hegyipatak sodrásában; ezeket
sem kell sajnálni (jogunk sincs hozzá), csak éppenséggel elmondható, hogy a Miha
Gyurit elöntő kékes fényű (Blauforelle!) öröm nem hordozhatja hátán jelzőként
ezeket a pisztrángokat. Hm.
A lepkéket kergette Miha Gyuri, s ha sikerült egyet elkapnia, gyengéden két
marokra fogta, aztán megcsókolta, akár Rozálka két orcáját, majd hagyta, hadd repüljön tovább (hadd ráncigálja valami nagy, bábos napfénykötelekkel a magasba),
s a lepke hálásan bukfencezett a porond légterében. Az egyik pille aztán igen okosan (mely bölcsességéért nem győzünk köszönetet mondani) és megfontoltan a Rozálka ágya felé vette az útját, s mögötte, mint vitorlázó gép a vontató mögött,
imbolygott bizonytalan szárnycsapásokkal Miha Gyuri (meg a bajsza).
A nyitott ablak, ej a nyitott ablak, és az a sompolyi mosoly á lány szája körül.
Szinte ugyanabban a minutumban szálltak be az ablakon, és koppantak a padló
"faarcán. A pille a koppanást jelnek és figyelmeztetésnek érezvén, Rozálka hálóingére szállt, s ott lett színes és gyönyörűséges minta.
Nos, hogy a dolgok így rendeződtek, és valami izgi ügy felé álltak be arccal és
:ágyékkal, az írói lelemény fogafehérjét kimutatandó Miha Gyuri tüsszentett egy
hatalmasat, s a légáramlat tövestül csavart ki néhány jófarú reményünket, s egyszersmind a szerző eszébe véste a realista írásmód ezernyi előnyét, mely közül
•egy éppen madzagokkal nehezéket kötözött volna a főhős bajuszára, megakadályozván így idétlen repdesését, valamint — ami evvel járt — a hideg levegő szippantgatását, s így végső soron születése pillanatában döfte volna szíven a tüsszentést, ami
barbár jelenet ugyan, de ha arra a birkózásra gondolunk, amit elmulasztunk, és
arra az alpári jelenetsorra, ami most következni fog, hát akkor igazán nincs okunk
finnyáskodni.
A tüsszentés fellebbentette a pillangós hálóing szélét, fölfedve tekintet nem járta
jó kis helyeket, ám Miha Gyuri nem hagyta magát félrevezetni, határozott arckifejezéssel a barna szekrényhez lépett, ahol Rozálka a szüzességét tartotta szépen
•összehajtogatva. (SIKKANTÁS A HECC ÉS AZ OLVASÓ KEDVÉÉRT.) Aztán energikus szekrényajtó-csikordulás után a vasalás mentén kezébe fogta a Rozálkáét, és
kifújta az orrát.
A pille dühösen leröppent a hálóingről, megbilincselte a fiút, s kihúzta, mint
•szakadt szárnyú vitorlást maga mögött az ablakon. (Szomorú, szomorú: a ponttá
zsugorodott repülő, a szüzességek egymásutánja meg egy csodálkozó szempár.)

A VIRÁGBOGARAK HALÁLÁRÓL
A virágkelyhen egy bogár mászik, szárnya zöld, mintha mohos volna, mintha
hátán egész-életében-a-patakmederben-követ viselne, ékszerként. A bogár így szól,
nem a virágnak, ahogy hihetné bárki, hanem — szinte — csak úgy bele a világba.
Hangja — a hajlékony cirpegés — súrolja a kék kelyhet. A kehely bársony szőrszálai
félénken megrezegnek. A bogár így szól: Matild, te utolsó cafat. A bogár körkörösen mászik fölfelé, a kehely alsó harmadánál járhat. Most a virág hangja — a
szelíd neszezés — kanyarodik fel, korántsem válaszként, ahogy többen könnyen
32

gondolnák, hanem — szinte — csak úgy bele a világba. A bogár csápjai összeverődnek. A virág így szól: te részeges disznó.
(Egy megveszekedett pillanatig se higgyük, hogy a bogár és a virág TUDATÁBAN VAN szavaik (pontos) értelmének. SZAJKÓZZÁK a szavakat, anélkül, hogy
ez létezésükben bárminemű lényegesnek látszó változást okozna.)
A bogár a kehely középső harmadában karistolja lábával a kéket. A nap sírástól karikás szemmel készül aludni; fél hét körül jár. A születő széltől falevelek
szemerkélő esője. De a bogár azt mondja. Hangja egy falevélcseppnek ütközik:
esőpermet. Azt mondja. Már megint kolbász nélkül a paprikáskrumpli, te riherongy.
Az esőpermet falevélzúzaléka eltalálja a virágot, és egy szilánk (anélkül, hogy bármelyikükben lényegesnek látszó változást okozna) jut a kitinpáncélra is. A barna
levélcserép a zöld háton: rozsda és grünspan e g y ü t t . A virág ikermondata így
szól: mert eliszol előlünk mindent, rohadt tróger. Hangja tűvékony neszezés, ha ez
bármibe ütköznék, csak átszaladna azon, parányi lyukat szúrva, ahol esetleg átsüthet a nap. Nem ütközik semminek: röpül — szinte — csak úgy bele a világba.
A bogár most a kehely azon felén van, ahová csak délelőtt süt a nap. A kehely
túlsó oldala. A hűvös bársony érintése ösztökéli a bogarat. A nap elaludt. A szél
befogja a (saját) pofáját. A bogár hangja most kapkodó. Kiáltássá kunkorodik.
A virágkehely pihéi beleremegnek. Elég volt belőled, te lafaty. A hang elszáll, bele
a világba. Mintha a virág is ugyanezt a mondatot mondaná. Mintha mindig ugyanazt mondanák. A mocsok teszi.
A virág ezt mondja: takarodj a házamból, undorodom tőled. A hang megpattan
a bogár zöld hátán, felpördül a kehely fölé. A kehely és egyszersmind a bogár fölé.
A hangok búrává forradnak, öreg, dagadt lotyó. Undorodom tőled. És a búra tökéletes, áthatolhatatlan félgömbbé lesz. A bogár most először áll meg: első két lábát,
mint a legyek, összedörzsöli. Tovább lép. Háromnegyed nyolc körül a virág lehajtja
fejét, a kék kehelyből kihull az élet: szürke lesz. A bogár — a felső harmad felénél
— elválik a hűs bársonytól. Háta, az ékszer-kő, a virág tövénél, lábai a levegőben,
mint kiszáradt fa fekete ágai. Lábai egyáltalán nem kapálódznak.
Nyugi. Az ember happy endre van szerkesztve. Mert mi történik. Fél nyolckor
a kertész azt mondja. Hangja a nyitott ablakon át. Ezt mondja: öreg, dagadt lotyó.
Felesége, az öreg, dagadt lotyó, ezt mondja. Hangja a nyitott ablakon, átszúrva a
függönyt. Ezt mondja: undorodom tőled. Aztán kimegy a konyhába mosogatni. A kertész utána megy, kivesz a jégszekrényből két üveg sört, kinyitja őket. Az egyiket
leteszi a konyhaasztalra, és szótlanul visszamegy a szobába. Levetkőzik, bekászálódik az ágyba. Olvassa a Népsportot. Alig múlt nyolc óra, mikor a kertész felesége
levetkőzik, és bekászálódik az ágyba. A férfi még megnézi az NB II tabelláját, majd
azt mondja. Hangja halk, rekedt, a padlóra esik. Azt mondja: na, Tildikém, na,
mucus. A feleség választ dörmög. Hangja a parkett hasadékában. Te, te részeges
disznó. És dereka alá egy párnát gyömöszöl. Aztán hortyogás pattog, mint örökmozgó ping-ponglabda, két üres sörösüveg között.

3 Tiszatáj

33

TAMÁS

MENYHÉRT

Alliterációk
i
jeltelen
jelenlét
hőköl
holtig-hátra
hangtalan
harangszó
száll szájtalan
szájra
tétova
távollét
riadt
ragyogása
felfénylő
foltokat
lobbant
látomásra

társtalan
szétszórt
viszonzatlan
csomagol

lehallgatott
légzés
receg
rezzenetbe
döngölt
dadogásom
sebez sebet
sebre
2

többrétegű
tudat
merül
mindig-mélyre
nyeldeklő
nyelvemen
csomósul
csengése

közegek
közönye
fullad fehér
falba
hovátlan
hulláma
hulló hó
hatalma

törvénytelen
törvény
szilárdul
szigorral
visel vasat
vétlen
kérdőjel-konok
kar

hulló hó
hatálma
virrad
világokra
körülzárt
koponyám
réseit
pántolja

77. zsoltár
Ö Uram
ismétlen
Tehozzád
intézem
Erőtlen
immáron
Panaszló
fohászom
Segélj mint
régenten
Ne hagyj
ínségemben
Csendtől-zúzmarásan
Kő-vár
szorultságban
Veszteglő
végeken
Tartsd nyitva a szemem
És engedd
forgatnom
Jövendőm
s
régmúltom
34

tömegek
szövetsége
viszonyt
cserébe

Jelen, múlt és jövendő

Egykoron
példáit
Jelenem
dárdáit
Minden Ellen
ellen
Magosba
emelnem
Jelenem
s
régmúltom
Magosba
mutatnom
Egykor-lesz
példának
Mindenkor
csudának
Tegnap
erejével
Mának
reményével
Leend
maradásra
Nyoma-volt
út várja

SIMÁI

MIHÁLY

Jelek
az ütközőpontokkal
teli égen
az egymással folyvást
viaskodó
áramlások félelmes
tengerében
az ütközőpontokkal
teli
mélyben
a fényért küzdő fák
rengetegében
az ütközőpontokkal
teli utcán
az ütközőpontokkal
teli téren
tanyák mellett és háztornyok
tövében
a szerelem ezer
ütközetében
sok ellenséges és baráti
kézben
mindenütt

ottmaradt
egy
jelek
hogy éltem

tévedésem

Fölnégyeit sorsú
hol pásztorként
hol meg puli
gyanánt
őrzöd a nyájban reszkető
magányt
hol kinnafarkasként
kerülgeted
hol bennabárány
félszét
bégeted
így hajtasz támadsz így
fölnégyeit
sorsú egy-örök

riadozol
egész

s majd zöld mezőként
hordod
mindjüket
majd ég leszel mely fölébük
hajol
és lényegükbe
néz

Holdsehol
valahol

messze

holdsehol

zivatar labdarózsa
hull
toronylanak
toronyvivők

hamuszín
labdarózsa
hull
koromgyász
labdarózsa
hull
jőnek kilenc
toronyvivők
valahol

messze

holdsehol

egyet ha lépnek
kondulás
kettőt ha lépnek
gyászmise
ha hármat
— mennybe
rebbenek
anyám
hologram-méhibe

Erről az örvényről
erről
hogy
hogy
s nem
tapodó

az örvényről
se hittem
volirn
a Telet magához
engedi
engedelmesen
befagy
tükröz mást magából
lábakat

RÓZSA

csak a

rajta

ENDRE

,,Se híja, se hója..."
(Töprengés verseskönyvek mellett,
35. évemet taposván)
A szívem, a vállam erős még,
se híja, se hója
hajamnak,
s ha tagadnám negyvenegy
őszét,
hihetnél
friss-fiatalnak.
Ép szellemem
és a
gerincem.
(Csigolyámban
a mész sokasul
már.)
Gyülevész
birodalmam:
a
nincsen,
s ami lenne, ha volna — k o h o l m á n y .
Ami lenne, ha volna . . . Vajon
mi?
Mi kellene, mondd, mi
hibádzik?
Példást még futja
dalolni,
s mersz majd cselekedni
gigászit?

Mit akarsz, mire vársz, mire
áhítsz,
ki igéz, hova jutsz, ha elindulsz?
Bezárul a válasz; e nyár is ...
örülj, ha megáll egy üres busz,
örülj, ha Budára a kompon
átúszol egy óra
gyönyörre,
s nem pottyan a satnya
falombból
finnyás hernyó a sörödbe.
Örülj, ha sötét
szemeidre
még visszaragyognák
a lányok .. .
örülj: aki többre se vitte,
förmedhet:
„Még mire
vágyott?"
Itt kell magamat
kiröhögnöm!
(önirónia . .. Hm.
Kiderült-e?)
Ki ránt ki e
kátyu-időből?
Rám-forr vad iszapja
gyűrűzve.
Ragadd meg az üstöködet — s föl!
Mindennapi már ma e példa:
magadat — te cibáld ki e helyből,
ama Münchausen te legyél ma!
Nem adom magamat meg a múltnak
Sorsunk — ez a dolga — betelhet;
de bennem idők
igazulnak,
s igazolva, jövőbe
emelnek!
Utólag — minden
előzmény.
Se hitem, se lejárt
fogadalmam.
A szívem, a vállam erős még,
se híja, se hója
hajamnak.

Őszi foszlányok
Mint kovakő szaga
a pattintás
után,
szúrós és hirtelen a reggel.
Kíméletlenül
csiholódik
szikrázó
délelőtt.
Hasogat
a levegő
feje:
tündöklő kékben
visszatérő,
elűzhetetlen
gondolat —
fürkésző ölyv
kering.

A régen
elhagyott,
lakatlanságtól
búgó-pörgö
mozdulatok
csigaházára
föltekeredik
az ökörnyálként
száladzó

tekintet.

Se vége-, se
kezdete-utcák.
Az üres
ablakkeretekben
csak önmagukba
látnak
a nyitott szemmel
alvó
arckövületek.
*

A
tárgyakról
már rozsdaként
pereg
véletlenségük
és
jelentéktelenségük;
s ím eltaszítják
csengő

árnyukat...

Az égtájak mágnese
kellene!
Összegyűjteni
az örvényekkel
gyérülő
őszt!
Földönfutó lesz minden
falevél
előbb-utóbb ... Zörgő farkú egér .. .
Nyirkos

lyukba

ZALÁN

menekül

a nap.

TIBOR

A Ragyogás kaszái között
Kisfiam,

a Halál bölcsődéjébe

adlak.

Bort iszom és jeges a homlokom.
Nézek a vonatablakon
át:
kaparó-nyákú
varjak tépik ki a Föld jajduló
húsából
a csírás magot. A tekintet tántorog,
elesik.
Messzi az ég, kék-hideg és magos
ahogy egyszerre mindenünkből
kitakar.
Forgunk a Ragyogás kaszái
között
Anyáddal, mint akiknek már
mindegy
tovább.
S a Tehetetlenség
szégyen-bordázata
alatt
felnősz bennünk, nagyobbra és
szelídebbre
mint a katonák.

Beléöltözöl árnyékunkba
— ruhád is legyen,
nyomorunkban
mezitlenségeddel
minket
meg ne alázz.
Beléköltözöl
emlékezetünkbe
— nehogy az
Idő szüntelenül megnyíló csapóajtóin
át
visszahullj
a
Semmibe.
Ha már a Létezés üvegablakához
nyomtad
parányi orrod: a Rachel-sírású
Asszonyt
tekintsd!
Tántorgó szíve alatt kialudt a betlehemi
Csillag,
szeméből parázsos gyémántok
görögnek
szerte.
Fölötte verdesnek
csorba arcú
angyalok,
följajongják
a Csönd zománcos vizei alól
a fájdalom vörös Liliomait, virítsanak
azok,
halott-nélküli
éjszakámon
éretted,
érette
ők
virrasszanak!

Mint hajnali szemétdombon
részeg
guberáló,
keresem a szavakat, a pontost,
igazat
és tompa agyamhoz verem
őket.
Eletünk — a szabályossá
szerkesztődő
mondatok
halálos ragozással összecsapódták
fölötted.
Imbolygunk
árván, mint a
gyertya-láng,
Asszonyom
tenger-combján
a vér barnuló
szigetei. Sorsom törölközője
elég-e
hozzá,
csecsemő-tisztára
törülni
majd?
A fákon arany-ágak, az égen hamis csillag,
megyünk, mi Szent Megalázottak,
mint ama
Család, tovább — országló
rongyainkban

BAKA

ISTVÁN

Rekviem-töredék
Dominó ez az éj, e csillagpöttyös fekete
csontlapok:
holt fiam játéka, mit Isten
asztalán szép sorba
rakott.

Testünk elbukott
forradalma,
vérízű lett minden
falat:
törékeny nyákcsigolyád
roppan
guillotin-fog sorunk
alatt.
39

Nocturne
Körfűrész — hogy forog, forog,
deszka-éjbe
harap a hold,
csillagba: görcsbe
akadozva,
s hasad az éj szálkás
lapokra.

LÁSZLÓ

GYULA

Levelek a régészetről
IV.
Három levél egy most végzett régészlányhoz,
s így nem járatos
módszereinkben.

aki nem

nálunk

járt

egyetemre

9
Mikor megírtam Vértesszőlőstől Pusztaszerig című könyvemet, feleségem elolvasta a kéziratot. Végigvándorolt tehát népek történetén, amelyek mind elenyésztek itt, a Kárpát-medencében, s azt mondta nekem: te, csoda, hogy mi magyarok
még élünk! Valóban az, de ez egyúttal szívósságunkat, életerőnket m u t a t j a . Sokszor
elgondolkoztam azon, hogy egy-egy terület, egy-egy nép történelmét és — természetesen — régészetét másnak, messziről jöttnek, nem elfogódottnak kellene megírnia,
s így aztán, ha az egyes területeket egymás mellé illesztenénk, megkapnók Európa
igazi történelmét. Mert mindenki elfogult, többé vagy kevésbé, néha egyszerűen
azért, mert csak a maga népével törődik s a másikat figyelmen kívül hagyja. így
bizony nagyon torz képe lenne, ha az eredményeket összeraknók: kiderülne, hogy
ugyanazt a dolgot az egyik feketének, a másik fehérnek tartja, s nincsen közös
nyelvünk. Egy példa: a cserépbográcsokat biztosan a magyarság hozta a K á r p á t medencébe, hiszen az egész magyar nyelvterületen megvannak. Természetesen megv a n n a k Erdélyben is, de a román kollégák azt mondják — besenyő hagyaték. Sőt,
Nestor akadémikus büszkén mondta, hogy „nous avons aussi des toponymique", azaz
vannak besenyő helyneveik is. Igen, valóban van vagy 15—20, ezzel szemben sok
száz, talán ezer korai magyar helynév. Mármost mit tehetünk, m o n d j u k s bizonyítjuk ugyan, hogy nálunk színmagyar helynevek mellett találjuk a cserépbográcsokat,
de azért az ottani irodalomban továbbra is, mint besenyők szerepelnek. De legyünk
tárgyilagosak: mi is esendők vagyunk. Például hajlandók vagyunk csak a halotthamvasztásos, kis urnasírokat szlávnak tekinteni, ilyenből pedig mindössze Pókaszepetken és Felgyőn találtunk néhány tucatot. Nyilván ez is téves, mert — legalábbis a peremeken — több szláv településsel kell számolnunk. Én régen, m á r a
bágyog-gyürhegyi temetővel kapcsolatban felvetettem a lehetőségét annak, hogy
talán azokban a szegény sírokban kell keresnünk a szlávokat, amelyekben baromfi-,
vagy tojásmelléklet van. Persze ez a gondolat bennem még akkor született, amikor
magam is úgy véltem, hogy az avarok „nomádok" voltak, tehát baromfi csak a
földműveseknél lehetett volna. Most azonban m á r tudom, hogy a kései avarok erős
paraszti nép voltak, s így eredeti gondolatom veszített erejéből. Most arrafelé keresek kiutat, hogy vajon a koponya mellétemetése nem jelentheti-e a szlávokat, hiszen
korai lengyel adatunk van az asszonynép fejének eltemetéséhez. Nos, mindegy, biztosan elfogultak vagyunk mi is. Nagyra becsülöm a nyitrai régészkollégákat, de
hát — kérdem —, miért m o n d j á k remek avar temetőinkre, hogy azok szlávok lennének? Mert nem mongolok — hangzik a felelet. Igen ám, de a késő avar köznép,
amelyet én zömében magyarnak tartok, nagyrészt europid volt! Vigyáznunk kell
tehát a sémákra, mert mindig b a j t okoznak, s mi felépítünk egy történelmet, ami
bennünk kelt életre, nem a múltban!
Sokat és sokszor töprengtem azon, hogyan tudnók magunkat kiküszöbölni a
múlt ábrázolásából, de m a j d n e m lehetetlen. Az általunk rajzolt múltkép mindig egy
kicsit önarckép is! Az ember azt veszi észre a leletekben, amire érzékeny, ami benne
41

van, amire kíváncsi — és a leletek szótlanul tűrik, hogy az történjék velük, ami
lényüktől idegen. Bizony, nehéz kérdések ezek, még akkor is, ha nem lennénk terhelve tudva-tudatlan patrióta elfogultságokkal.
Tudja, el szoktam mondani elsőéveseinknek kételyeimet, mármint mesterségünkre-hivatásunkra vonatkozó kételyeimet, hogy lássák, mire teszik fel életüket.
De nem úgy van ám, hogy én, „aki mindent tudok", beszélek nekik, akik még pályájuk elején vannak, hanem úgy, hogy előttük vívódom az őszinteségért s közben
vallomásszerűen kísérlem megérteni, hogy valójában mit is csinálunk, jól csináljuk-e? Régente — most már nem — kissé irigyeltem idősebb kollégáim egyikétmásikát, akik méltóságteljesen mondták például: „amint én ezt negyven évvel ezelőtt megírtam". Tehát, ahogy régen mondták: Roma locuta, causa finita, azaz:
Róma kinyilatkoztatása után a dolog már eldőlt. Ma inkább szánakozom az ilyenfajta gyermeteg gőgön. Istenem, hát mi kutatunk, kevéske adatunk kapcsolatait
keressük, s vigyázunk, nehogy önmagunk gondolataival helyettesítsük a múlt valóságát. Közben hányszor tévedünk! Tudja, én annak örvendek, ha például egy-egyszakdolgozatban, vagy doktori értekezésben — amit hozzám készítenek — megcáfolják, helyesbítik eredményeimet. Jó érzés, hogy továbbléptünk egyet. Azt ellenben nem szeretem, ha reám hivatkoznak, mint tekintélyre. Nem vagyok én tekintély, csak idős ember vagyok, aki természetesen többet dolgozott; mint az, aki
még fiatal, most kezdi p á l y á j á t . . .
(1975. március 2.)
10

Jó lenne, ha indulásakor látná a buktatókat, látná az elérhető s el nem érhető
•célt. Éppen ennek érdekében arra gondoltam, hogy hangos magánbeszéddel köszöntöm az „új régészkollégát", s mivel most éppen — egy bírálat kapcsán — az embertan alapkérdéseit vizsgálom, hadd mondjam el feltevéseimet és kétségeimet.
Atyai jóbarátom volt az öreg Hankó Béla, a magyar állattan nagy mestere.
Beszélgetéseinkből élénken megmaradt bennem, hogy a hazánkba — m á r m i n t a
Kárpát-medencébe — kerülő állatfajták nemzedékeken keresztül beleilleszkednek
ú j környezetükbe, színük, csontalkatuk, szarvuk állása megváltozik, ezt ő „akklimatizálódás"-nak nevezte. Beszélgetéseink alkalmával már haloványan formálódni
kezdett bennem a kérdés: és az ember? Hiszen testünk az emlősök világába tartozik! Nos, a napokban kaptam meg Lipták Pálnak, a kitűnő szegedi embertanprofesszornak kéziratát az Akadémiai Kiadótól véleményezésre (lektorálásra). Ilyenkor lelkiismereti kötelességem, magammal szemben is, hogy az alapvető kérdéseket
felvessem, igyekezzek bennük tisztán látni, s csak azután fogjak hozzá a megítéléshez. Nos, a kézirat olvasása közben ismét felvetődött bennem az öreg Hankó emléke, de társult hozzá egy könyvnek csak sejtéseimben élő emléke. Ezt a könyvet
•egy Nobel-díjas orvos írta (Alexis Carrel), és a címe: „Az ismeretlen ember". Mintha
ebben olvastam volna valamit, ami hozzásegítene kérdésem megválaszolásához. Elő
is vettem a könyvet, s íme valóban olyan megjegyzéseket találtam, amelyek idetartoznak (233—34. lapon): „Például Normandia növényei, fái, állatai és emberei lényegesen különböznek Bretagne fáitól stb. Magukon viselik a talaj különleges bélyegét. A régebbi időkben, mikor egy városka lakóinak a tápláléka kizárólag helyi
termékekből állott, a népesség megjelenési alakja még nagyobb eltéréseket mutatott
az egyes vidékeken..." Még több helyen szó van arról, hogy egy földrajzi rendszer
talaja, éghajlata, terményei stb. még a csontrendszer alakulására is kihatnak.
Nos, látja, ez teljesen kimaradt eddig az embertannak kizárólag mérésekre
szorítkozó módszereiből. Pedig például az idomulás előrehaladt vagy kezdetleges
fokából következtethetnénk arra, hogy ez a népesség régen itt él-e, vagy csak a
„minap" érkezett hozzánk. De továbbmenőleg az újonnan jött nép „akklimatizáltságából" arra is következtethetnénk, hogy melyik területről jött. Hogy ezt milyen
megfigyelések biztosíthatnák, nem tudom, de azt tudom például, hogy az állatok
42

csontrendszerében bekövetkezett változásokból tudnak következtetni arra, hogy a
fajta mióta háziasított. Nyilván erre az embernél is adódnának lehetőségek, és az
embertan történeti értéke megszilárdulna.
Más: az élő emberek megfigyelésére alapozott tudományok bizonyos alkati jellegek és a magatartás közt találtak érdekes kapcsolatokat. Sokat olvastam erről is,
de talán elegendő annak érzékítésére, hogy miről akarok beszélni, ha a szikár,
csontos, magas Don Quijotét, az idealistát; és a kövér, haspók Sancho Panzát, a
tömzsi termetű materialistát említem. Vagy az embereknek azt a hitét, hogy az
előreugró állcsúcs „nehéz természetű" férfiakra s nőkre jellemző. Az alkat és a magatartás kapcsolata az orvosi embertanban is tanított dolog. De embertani könyveinkben, tanulmányainkban erről még egy szót sem olvastam, ezekben ugyanis
mindenből csak „adat" lesz, méret és semmi több. Nézze, jól tudom, hogy régészeti
módszereink gyermekcipőben járnak, de azt kell mondanom, hogy az embertan
még alig lépett túl azon, hogy tudománnyá váljék. Ezt nyilván érzik e tudomány
legjobbjai is, azért a történeti embertan művelői állandóan keresik a kapcsolatot
a régészettel, történelemmel. Ez alapjában véve jó, de ha túl korán történik, az
eredmények elszegényítéséhez vezet. Például valaki — egy kutató — embertani
mérésekből arra az eredményre jut, hogy az V. században a hun uralom után törökös
jellegű népek jelennek meg a Kárpát-medencében, s ezt a megfigyelését egyezteti
.Simonyi Dezsőnek az V. századi bolgárokról tett megállapításaival, akkor a dolog
rendben van. Ha ellenben azért keres török jellegeket, mert Simonyi ezt írta, akkor már nincsen rendben, mert a fajtakeveredés olyan nagy, hogy többé-kevésbé
minden fajtajelleg mindig megvan. A legjobb lenne, ha embertan-kutatóink nem
ismernék a történelmet, hanem csak egy-egy szilárdnak vélt eredményük után nézn é k meg, hogy nincsen-e erre vonatkozó utalás, eseménysorozat a történeti-régészeti
forrásokban.
Mindezek — s más meggondolások, amelyek nem férnek bele egy levélbe —
felvetik az alapvető kérdést: a csontváz kapcsolatát az élő emberrel. Mennyiben
következtethetünk a csontvázból az életre, vagy meg kell-e elégednünk azzal, hogy
a csontváz is csak „egy lelet", mintha cserépdarab, vagy íjlemez lenne? Nem tudom — lehet, hogy lehetetlenről álmodozom —, de úgy érzem, hogy a csontváznak
mégis csak több köze van az egykor éltekhez, mint a régi kézművesség termékeinek. Igaz: ma már vércsoportokat mérnek a csontmaradványokból, és a nemet biztosan meg tudják állapítani, meg az életkort is (én még emlékszem arra, hogy
•egy-egy ásatásunk után az embertan tudója felhívott telefonon, s tőlünk, régészektől
kérdezte meg, hogy ebben vagy amabban a sírban férfi feküdt-e vagy nő, és sok
más, részben mulatságos tévedést tudnék idézni e kezdő tudomány múltjából). Történtek arra is kísérletek, hogy a fogak állapotából az ételekre következtessenek,
vagy legalábbis elkészítésük módjára, sőt még olyanról is tudok, amely a szavak
megformálására vont le következtetést. Mindez biztató arra nézve, hogy nem puszta
vágyálom annak hite, hogy egykor a csontváz lesz a legértékesebb régészeti emlékünk.
Hadd írjak még arról is, hogy az eurázsiai embertan „nem egy nyelven beszél",
azaz: más méretarányokkal dolgozik a nyugati embertan s közte a hagyományos
magyar embertan; és mással, főként az arclaposságot mérő szovjet embertan. Ez első
pillanatra csak szűkebb módszertani hatású kérdésnek látszik, de mégsem az, mert
egymás adatait nem tudják maradéktalanul használni: nem tudják kellőképpen átszámítani. Ez viszont azt jelenti, hogy egyik terület alig-alig tudja a másik adatait
használni. A magunk nyelvére fordítva a dolgot, a hazai metrikus eredményeket
nem tudjuk kellő mélységben összevetni a keleti embertani leletekkel, mert a leírásmód nem egyezik. Megnevezésben különbségek is vannak, amelyek zavarják
a tisztánlátását. Pedig sokat várhatunk keletről! Íme a legfontosabb kérdés — ami
minket illet —: eddig az embertan a nyelvtudomány útmutatását követve, rokonainkat az obi-ugorokban kereste, azaz a vogulban-osztyákban, manysiban-hantiban.
.Ám például az észt Karin Mark, aki legutóbb a finnugor népek összefoglaló jellem43

zését adta, világosan kimutatta, hogy az obi-ugor csoport embertana teljesen különálló valami. Feltehető tehát, hogy a mongoloid obi-ugorok eltanulták a finnugormagyar nyelvet s így nyelvük a magyar nyelv egyik korai fejlődési állapotát őrizte
meg, de műveltségüknek, néprajzuknak alig lehet köze az előmagyarsághoz. Ezt kissé
mereven fogalmaztam, de egyúttal annak példájául, hogy az embertan milyen fokon
válhatik történelemtudománnyá.
Látja, hogy egy most induló régésznek milyen kérdések állják útját, ha a maga
emberségét és tudományát egyeztetni akarja? Mert csak így van értelme egy életet
régészetre szánni! Minden, emberrel foglalkozó tudomány tele van kérdőjelekkel.
Sok a bizonytalanság a mi mesterségünkben, de éppen ezért sok a szépség is. A régészet hosszú ideig azért látszott rideg biztonságú tudománynak, mert megfeledkeztek arról, hogy embertudomány, s helyette cserepek, motívumok, eszközök szenvtelen
tudományaként művelték.
(1975. augusztus 7.)
11.

. . . most is valami készülődik bennem, hogy írnék róla, „hadd tanuljon a gyermek". Gondolom, a régészeti anyagközlés körüli tapasztalataim hasznára válhatnak.
Az anyagközlésnek ugyanis — amint tudjuk — kettős célja lehet. Egyrészt megteremti az alapot arra, hogy a leletekkel más is dolgozhasson, másrészt pedig alapul
szolgál a szerzőnek, hogy következtetéseket vonhasson le a közölt leletekből.
Mindez látszólag egyszerű: le kell írni, le kell fényképezni a leleteket és kész. Ha
azonban jobban megnézzük ezt az egyszerűséget, kiderül, hogy egy sereg csapdát
rejt magában. El kellene ugyanis érjük, hogy anyagközlésünk olyan fokú legyen,
hogy helyettesítse a tárgyat, tehát aki olvassa, úgy megismerhesse, mintha kézben
tartaná! Ezt szavakkal elérni lehetetlen, a leírás tehát egymagában nem elegendő,
szükséges hozzá a fényképe és a rajz is, de elsősorban a régész kiművelt érzékenysége. A tárgyat úgy kell leírnunk, mintha előttünk készült volna, a nyersanyagtól a
megformálásig. Tehát nem azt az állapotot kell csupán leírnunk, ahogy a kezünkbe
kerül, hanem létrejöttét kell nyomon követnünk. Ez egyszeriben tudományos munkává változtatja a leírást, az egyszerű leltári adatokon (méret, súly, anyag, forma,
szín stb. stb.) túlmenőleg. Értenünk kellene — de csak lazán értünk — mindazokhoz
a mesterségekhez, amelyek segítségével a tárgy készült. Igen ám, de egy tárgy, eszköz elkészítése nem öncélú, hanem valamilyen munka vagy cicoma érdekében készült, használati tárgy vagy jelkép. A rendeltetés tehát kihat, meghatározó értékű a
tárgy formáját illetőleg, de ebbe belejátszik például, hogy a tárgy jól kézbeillő
legyen stb. Leírás előtt tehát valóságos kutatómunkát kell végeznünk, hogy a tárgyból semmi el ne sikkadjon. Ha egyszer kezébe kerül a Szent László hermáról való
leírásom, olvassa el ilyen szemszögből is! Leírásunkat segíti a fénykép és a rajz.
A fénykép a tárgy sík vetülete és sok magyarázatot feleslegessé tesz, de — rendszerint — nem segít a tárgy készültének, használatának érzékítésében: erre való a
rajz, amely réteges, amely folyamatokat tud ábrázolni. Egyszer egy avar állcsatot
így végigboncoltam: az ötvös vagy tíz munkamenettel készítette el, ám mindegyik
munkaszakaszban megállhatott volna s akkor az állcsat végleges formájához n e m
hasonlító, de abban lappangva mégis benne levő tárgyakat adott volna ki kezéből.
Ezzel a módszerrel az egy csoportba, egy műhelybe való tartozás kutatását kiszélesíthetjük, s immár nem csupán a kész állcsat párhuzamai szolgálnak alapul az összehasonlításhoz, hanem készülésének egyes munkaszakaszai is (például: alapját préselőmintával alakítják ki, a nagy gömböket verőtöveken készítik le, a gyöngyözött h u zalt több változatban is használják, megtaláljuk a kőberakást stb.). Mindezt pedig
fényképpel nem lehet bemutatni, csak rajzban lehet nyomon követni. Régebben,
amikor még gyakornok voltam a Nemzeti Múzeumban, ásatásainkat úgy naplóztuk,
hogy minden tárgyat berajzoltunk a leltárba. így ismeri meg az ember igazán a leleteket, ha kényszerül odafigyelni minden apró kis mozzanatra, nem elég a kézbevétel
s nem elég a fénykép. Nos, ezt az aprólékos figyelmet kell adja a leírás. Mert
44

például két azonosnak látszó öntvény közt milliméteres eltérések vannak „csupán",
igen ám, de ez egyúttal azt is jelenti, hogy nem kerülhetett ki azonos öntőmintából,
illetőleg a viaszmintát mindig utánadolgozták (például germán fibuláknál, avar griffes és más veretsorokon). Ebből az is következik, hogy például a fényképeknél csak
a hajszálpontos l/l-hez képeket tudjuk használni.
Most pedig írok arról, hogy a hibás „esztétizálás" milyen helytelen gyakorlatra
vezetett egyrészt a tárgyak fényképen való csoportosításában, másrészt pedig körömollóval való körülnyírásukban, vagy a háttér „lefóvásával". Képzeljen el egy gömböt, illetőleg annak fényképét, s aztán egy félgömböt s annak a fényképét. Ha gömb
árnyékot vet, akkor látja, hogy melyik a test, melyik a kettévágott gömb. Ha ellenben az árnyékot lefedik mögüle, akkor nincs az a találékony ember, aki megmondhatná, hogy gömb képét látja-e maga előtt, vagy félgömbét! Az árnyék, a háttér lefedése tehát elveszi a leletek tömegének, testének érzékeltetését, egyszóval meghamisítja a tárgyat, csupán azért, mert fehér háttér előtt „szebb"; de vegyük ehhez
még hozzá, hogy a körömolló itt-ott (különösen az árnyékba borult részeken) bele
is vág, el is nyír a test tömegéből. Megint csak az az eredmény, hogy meghamisítja
•a testet. Sajnos, a kiadók külön „retusört" tartanak az ilyenféle munkákhoz, az egyik
például Medgyessy szép ülő szobrának profilját „korrigálta", a másik Pátzay Illyés
Gyula szobrának orrán hajtott végre „plasztikai műtét"-et. Azért hozok művészeti
példát, mert ezeken jobban érzékelhető a barbárság, amivel a fényképeket „kezelik".
Vegyünk egy régészeti példát. A lábbal hajtott, gyorsan forgó korongon készült
edényeknek minden nézete pontosan azonos forgásfelület, ha forgatja az ember,
nincsen bennük torzulás, ezzel szemben a kézikorongon, vagy éppenséggel szabad
kézzel épített edények nem pontosak, ha forgatom őket torzulnak, nem minden nézetből azonosak. Nos, egy körömolló belevág az edény egyik oldalába, különösen
akkor, ha nem is látja jól, mert árnyéka és a háttér sötétje egybefolyik. Eredmény:
a fénykép kézzel formált edényt ábrázol, jóllehet eredetiben tökéletes a forgásfelület.
A tárgyakat az egyes táblákon régen — és sok helyen még ma is — „esztétikai
rend"-be sorakoztatták, általában tükörképben csoportosították, hogy a leletek
tömege „szépen" kiegyensúlyozza egymást. így sor kerülhetett arra, hogy például
karperecek felülre kerültek a táblán, fülbevalók alulra stb. Mi arra törekszünk,
hogy a sírleleteket az egyes táblákon természetes rendjükbe rendezzük, tehát fölülre
kerülnek a fej díszei, aztán a nyaké, karé, a medence öve vagy csüngői s végül a
saru díszei (természetesen kevés az olyan gazdag sír, amelyben mindez megvan!).
A tárgyakat elölről, hátulról (felfüggesztés!) és néha még oldalról is lefényképezzük.
Üjabban divatba jött a rajzolt tábláknál, hogy ahol 5—10 egyforma veret van, csak
az egyiket rajzolják le, a többit csak üres keret jelzi. Ez természetesen lehetetlenné
teszi az öntőformák stb. megfigyelését!
Már régen nem dolgozunk kiemelt tárgyakkal, hanem a tárgyat környezetével
együtt mutatjuk be, legyen az bármilyen szegényes is! Nehézség van a kerámiánál,
ezt azonos méretkicsinyítéssel fényképezzük le és a táblán kihagyott helyre beragasztjuk. Az összes fényképeket egyirányból jövő fénnyel kell készíteni. Ez már
valóban a könyv szépségét szolgáló elv. Kell a sok részletfelvétel, mert egy-egy
tárgy kicsinyített képe alig mond valamit. Egyszóval a fényképezésben is otthon
kell lennünk, hogy mi adhassunk szempontokat fényképészünknek, mert ő nem
tudhatja — nem lévén régész — hogy például mi a fontos egy-egy felvételen. Remélve, hogy ez a beszélgetés hasznos volt, maradtam szeretettel.
(1975. október 11.)

45

GÁL ISTVÁN

Balázs és Lukács elitfolyóirat-terve 1910-ben
(BALÁZS BÉLA LEVELEI BABITS MIHÁLYHOZ)

Az Országos Széchényi Könyvtár Kézirattárának Babits-hagyatékában néhány
fontos levél található Balázs Bélától (Fond III. 190.). Ezek nemcsak Babits és Balázs
összeköttetéseire nyújtanak érdekes adatokat, hanem egy tervezett, kialakuló, de
végül is meghiúsult hármas barátság, Babits, Balázs és Lukács György viszonyának
történetére tartalmaznak fontos tényeket. Lukács György Babitshoz írt leveleit közöltem az Irodalomtörténet 1974. 3. számában; szerencsére a Heidelbergből hazatért
Lukács-levelezésből már közölni lehetett Lukács válaszait. A Kritika 1975. szeptember—október—novemberi számában válogatásomban megjelentek Balázs Béla naplójából az irodalomtörténeti érdekű fejezetek. Ezek tágas hátteret biztosítanak hármójuk egymással folytatott levelezésének és egymásról szóló akkori (1908—1918 közötti)
írásainak megértéséhez. Mindenesetre nemcsak árnyalatokban, de alapjaiban módosítják azt a kialakult és megrögződött képet, amely szerint a nagy Nyugat-nemzedékből nem akad náluk nagyobb kontroverziával, sőt averzióval rendelkező három
nagyság. Lukács György a Holnap első kötetének megjelenése után Ady mellett
Babitsot és Balázst tartotta az ú j nagy költőknek. Mind Balázs, mind Lukács első
műveik Nyugatbeli bírálatát Babitstól kérték, és ezek elítélő hangja után is tervbe
vették szövetségük folytatását.
„ÚJ KULTÚRIDEÁLLAL..."
RENAISSANCE
Szerkesztősége
VII. Damjanich u. 12.
Budapest, 1910. IX. 26.
Kedves Babics Mihály,
Ön nem szokott ugyan felelni leveleimre, de azért eddig se nehezteltem és most
olyasvalami késztet írásra, amit, hiszem, maga is fontosnak fog érezni.
Értesíteni
akarom valamiről és kérni valamire. A Renaissance című revue szellemi
irányítását
és szerkesztését Lukács György és én vettük át. (Névleg, politikailag és technikailag
Zigány szerkeszti tovább.) Lukács és én a lapot egészen reformáltuk. Űj programmot, új stílust és új írógárdát állítottunk össze. Nem tudom, hogy önnek
Lukács
neve és az enyém megvilágítja-e már az új programmât és szellemet. Röviden: nyegleség, tárca stílus, játékos anarchizmus, forradalmiság pour forradalmiság,
alkuvó
népszerűség a könnyedség kedvéért való tartalmatlanság, modernség mint magában
való érték, „bélkitaposó stílus" — nem fognak helyet találni a lapunkban.
Komoly,
előkelő és nagy formákban mozgó revuet akarunk, melynek nem az írásmód kellemessége, hanem a mondanivaló lesz első szempontja. Egy modern és ideális akadémikus revuet akarunk. Olyat, melynek a Nyugat mellett, mely minden
kitűnősége
mellett, kávéházi olvasmány is igyekszik maradni („melyet minden művelt
ember
olvas") jogosultsága van. Mélyebb és utolsó kérdések szerint: igazodót, mely a világié

nézetek szükségességét vállalja és nem akar megállni a nagyúri impresszionizmus
és
a sans-culotte történelmi materialistaság kényelmes pihenőin. Ne is
legkülönbözőbb
írók véletlen találkozó helye legyen, hanem stílusos lap, melynek stílusát a fentírtak
határozzák meg. Ha reklamíroznánk,
azt hirdetnők plakátokon, hogy kiknek
nem
szabad majd irniok a lapba.
A Nyugat munkatársai
közül nagyon sokan fel volnának írva. ön
bizonyára
tudja, kikre gondolok. De fel volna írva a Renaissance eddigi munkatársainak
is
fele. Mondom, hogy egész renováltuk a lapot és a szemetet egészen kisöpörjük. A lap
szellemének
megfelelően, szívesen közöl egész nagy formájú dolgokat. Regényt és
drámát és nagy essayt is. Lesz egy filozófiai rovata. Nyílt zászlóbontás. Odakinnt is
érzik majd, hogy materializmus, technika és szociológia egymás tetejébe állítva sel
ad kultúrát és jön az új metafizika és világáhítat ideje. De nálunk százszorosan itt
az ideje mert nálunk sohse volt ami meg is érzik kultúránkon. (Vallom, hogy azért
nem volt soha nagy drámánk és nagy zenénk.) Rovatainknak
(irodalom,
filozófia,
képzőművészet,
színház, zene, közgazdaság) rovatvezetői vannak akiknek
kötelességük a külföldi folyóiratokat és kiadványokat
(hazaikat természetesen, ha vannak)
figyelemmel
kísérni és általános tájékoztatót adni és munkatársainkat
informálni.
Azonkívül a rovatok szakszerűek lesznek. Nem novellisták fogják a
zenekritikákat
írni hanem hozzáértők. A dolgokhoz elsősorban értsenek az emberek és legyen komoly tudás materiája minden hátterében. Nem fogunk érzelgősen szellemes
általánossággal beszélni tudástól terhes szigorú mesterségekről. A névsort azt hiszem fölösleges ideírni. Egyrészről úgy is tudja, másrészt onnan Fogarasról úgy sem ismerheti. Hiszen nem írnám önnek ezt a levelet ha nem gondolnám, hogy ennyiből de
félennyiből is tudja, hogy miről van szó. A versíró Adyt kivéve akit a Nyugat egészen megvásárolt, minden komolyan veendő munkatársa fog dolgozni nekünk is.
Hiszen nem a Nyugat ellen indulunk. Stílusunkhoz tartozik senkit sem támadni. Ha
ezt a programmai támadásnak érzi valaki, azt minden komoly embernek
támadnia
kell. Itt semmiféle harcról nincs szó. Itt egy csoport komolyabb, nehezebb
járású
ember szükséglete megteremtett
egy orgánumot mely a Nyugat igazi
publikumát
úgy sem fogja elhódítani mert azt untatni fogja. A mi publikumunknak
meg úgy
sem kell már a Nyugat. Itt két világnézet két orgánumáról van szó, melynek
léteznie
kell egymás mellett mert van és mely két egész különböző emberrétegnek szól. Es mi
a Renaissance, és én külön is, megkérjük magát is Babics Mihály, hogy dolgozzon a
Renaissancenak is. Nem arra kérjük, hogy jöjjön el a Nyugattól, önt köthetik oda
pietások és azonkívül önnek nem is volna elegendő egy lap. Hiszen éppen arról van
szó, hogy nem hiszem, hogy a Nyugatnak mely most arrivée részvénytársaság
is,
hogy megélhessen önre rászorulva nincs, nem hiszem, hogy a Nyugatnak jussa volna
bármily címen is önt egészen lekötni és evvel kényszeríteni arra, hogy kéziratainak
java fiókban heverjen, mert hiszen nem közölhet annyit amennyit ön ír. ön különben dolgozott a Hétnek és a Vasárnapi Újságnak is. Íme itt egy új revue mely az
ön stílusának, véleményem szerint, a Nyugatnál is jobban megfelel. Arról nem is
szólván, hogy a részvénytársasággal
szemben ön már csak munkás és munkaadói
viszonyban állhat és érdeke még egy munkaadó, hogy kiszolgáltatva ne legyen.
(Ugyanannyit fizet mint a Nyugat kissebb oldalakért) — Oly nyilvánvaló az igazunk
és a helyzet, hogy tülajdonképen röstelek ennyit beszélni, őszintén szólva csak azért
teszem mert azt hiszem, hogy önt a Nyugat kapacitálta hogy nekünk többé ne dolgozzon. — Miért? Azt hiszem erre nem lehet plausibilis és becsületes feleletet adni.
A Nyugat avval a csatakiáltással indult, hogy le az irodalom monopolizálásával
—
és most már úgy látszik nem bízik erejében és maga igyekszik monopolizálni,
most
egy lappal szemben mely kiáltás nélkül indul csatára, talán komolyabbra mint a
Nyugat. A Nyugattól egész független (sajnos) új szándékkal új kultúrideállal
indulunk és embereinket gyűjtve először és elsőnek magára gondoltunk. Nem arra kérjük
egyelőre, hogy lépjen közénk, de vegyen részt a munkánkban és dolgozzon
nekünk
is. Nem birok okot elképzelni amiért maga ezt megtagadhatná. Még azt sem hiszem,
hogy a Nyugatot megrövidítené valamivel, önnek bizonyára sok a kézirata és hosz47

szabb, nehezebb dolgai lesznek melyeket a Nyugat úgy sem közölne szívesen.
Hallottam, hogy ön lefordította a Browning Pippáját. Kérem kedves Babics nem
küldené
azt el nekem a Renaissance számára? Vagy bármi mást. Verset és prózát. Maga
Fogarason sokat dolgozhatik, bizonyára három revuet is el tudna látni. — Kérem
mégegyszer, mint olyat aki ennek az új és régi szellemi lovagrendnek
tagja lélek
szerint úgy is (ugye Babics Mihály?) és kérjük mint írócollegát akinek
létérdeke
hogy a kiadóval szemben függetlenségét megőrizze. —
Lehet, hogy kétségeket- keltettek önben a lap megélhetése iránt. Én tudom és
mondom, hogy a lap nagyon sokára biztosítva van. Különben kérdezett ön
ilyet
mikor a Nyugat vagy a Holnap indult? Emlékezem egy sorára „Elsőnek halni bár
mint árnyék, trójai partra visszaszállnék" — Kérem szépen feleljen erre a levelemre
hamar. Mondja meg minderről őszintén a véleményét. Es ha önt más helyről informálták volna kérem ne vegye el tőlem az alkalmat, hogy mindenre és
mindenért
felelhessek. Válaszát igazán türelmetlenül
várom és előre köszönöm
tisztelője és barátja
Terézkörút 17. IV. 26.
Balázs Béla
Balázs Bélának a szellemi elit szervezésére nem ez az első írott dokumentuma.
A Babits-hagyatékban található leveleiből Belia György kettőt közölt a „Babits—
Juhász—Kosztolányi levelezésé"-ben. Ezeket nem közlöm itt újra, csak az egyikből
idézem azokat a sorokat, amely Balázs itt fölvetett eszméjének forrására egyenesen
rámutatnak: „ . . . el kellett mennem a Nyugat asztalhoz (Bristol Kávéház) és egy
órahosszat ülni abban a társaságban melyben rettenetesen fölöslegesnek érzem magam. Az egész ebben a mi világunkból való helyzetem perspektíváját látom olyankor (Sajnos mindenben és mindig) — Szellemes és érdeklődő derék emberek — mégis
semmiről a világon nem tudunk egymással beszélgetni, sőt zavarba hozzuk egymástSzinte érzem, hogy úgy ülök ott mint egy nagy otromba kődarab mely nyomja őket
még ha nem is ütköznek bele- Nem tudnak velem mit csinálni — pedig szívelnek
és kedvesek. Az ő áhítat nélküli, igaz komolyság nélküli valójuk ellen vagyok úgylátszik akaratlan és szótlan szemrehányás. Másfelől egy követelés mely még n e m
mutatta meg a jogát- Kínos nekik is százszor inkább n e k e m - Aztán idegen vagyok
az ő irodalom céh-ügyeikben és rettentő nehézkes- Aztán megvan az az otrombaságom, hogy csak intimen tudok beszélgetni és primitív vagyok. — És ha velük vagyok
mindig úgy érzem magam mintha az egész mai irodalommal állnék szemben melyben helyet keresek magamnak. — . . . És álmodom egy magyar művészetről: Komoly, súlyos, nagystílű. Sok nyersanyag és sok szív és kemény sohse lazuló formák.- Aztán eszembe jut a Kávéház és az a mandzsettás, elegáns, zsidó könnyű
irodalom ott.- Az íróinak ezt a polgári elegantiáját is gyűlölöm, mely lejáratta, cinikus értelmetlen iróniájával a régi bohém romantikát. Programmomba tartozik többek közt majd ez ellen is kiszállni egyszer, ha érezhető lesz a szavam. Az a gyáva,
fantázia nélküli, bourgeois jómodor mely művészstílussá lett, ugyan meglátszik a
művészetükön is- És az ő kávéházi züllésük amivé a bohémia lett improduktív pusztulás és disznóság.- Jó az ha az ember kívül van a bourgeois társadalmon különben menthetetlen belepi a szürkesége- Tudja ha végignézek ezen a budai oldalon
azt gondolom — Majd-majd ha leszünk valakik és leszünk néhányan — nem' telepedhetnénk ide át egy szép helyre — és teremtenénk olyasmit mint a Montmartre mint
a Montparnasse?- A geográfiai képet meg tudja változtatni egy ilyen darab földre
ráproiciált poézis — és valami rokonhatásúvá válik a szenthelyekhez vallásos vidékeken.- A Montmartreon a Sacré Coeur alatt állva jutott eszembe először e z . . . "
Minthogy a Magyar Tudományos Akadémia Könyvtára Kézirattárának Balázs
Béla-hagyatékában Babitstól nem fordul elő levél, nem tudható, milyen érveléssel
hárította el Babits a neki szóló kitüntető meghívást. Nem sokkal utóbb Lukács
Györgynek írt levelében csak úgy mellékesen tesz célzást rá. A Balázs Béla által
kifejtett programot, és ez alatt nyilván nemcsak a Babits ellen, ahogy ő mondja,
„rendszeres hadjáratot" viselő Renaissance, hanem az átszervezendő és átveendő
48

folyóirat eszmekörét is kell érteni, szembeszögezi Lukács neki impozáns gondolatrendszerével: „önnél nem a gondolatok mélyében, hanem a kifejezésekben és mondatszerkezetekben van a homályosság . . . ö n világosabb tudna lenni mint a m i l y e n . . .
A kritikus ha a kifejezést gáncsolja is a legteljesebb bámulattal és szeretettel van a
szerző gondolatai iránt és gondolatiránya iránt is: ellentétben a Renaissance gondolatirányával." Csak zárójelben közli vele: „Felszólításukat, lennék munkatársuk, nem
vállaltam és a konkurens Nyugatnál maradtam."
Balázs Béla párizsi élményből fakadó elit szervezési kísérlete itt egy szuperNyugat elképzelésében öltött testet, a következő évtized során azonban a történelmi
jelentőségű szervezetekké intézményesedtek eszméi. Naplójában többször is, másoknak is fölveti az először Babitscsal közölt gondolatokat. De jellemző, hogy már itt is
szerepel Lukács György, mint sugalmazó vagy társszerző. Kodály kezdetben éppúgy
elhárítja, akárcsak Jászi, a számukra értelmetlen és megbízhatatlan szervezkedést, a
háború vége felé azonban mindketten részt vesznek hasonló mozgalmakban, akárcsak Babits is. Pedig Fogarason „Új könyvekre" című versét Balázs Béla könyvének
érkezésére írta, és ebben éppen magáramaradottságát, elszakítottságát panaszolja:
„Kik messze tőlem
Ó, boldog verseny,
költők, kik együtt,
egy fa levéli mind,

együtt énekeltek —
bátor, büszke, boldog
értőknek daloltok,
testvéri lelkek!

Gondoljatok arra, kit messze rejtek
rejt tőletek, ki ha kóstolja bortok
nem érzi már ízét sem; és ha szóltok
nem érti, s más összhang mit vágya kerget.
S a harctól elmaradva úgy figyelget,
mint sebesült, fejét a földre hajtva,
holtig figyel a távol ágyúzajra."
„HIMNUSZOKAT EGYMÁSRÓL NE ZENGJÜNK"
Kedves Babics Mihály- Az elébb a könyveim között kapargáltam és a kezembe
akadt a HalálesztétikámNem láttam már egy félesztendeje. Mosolyogtam.
Aztán
kinyitottam ahogy gyerekkori naplóban lapoz az ember- Aztán — érdekelt. Eszembe
jutott maga, és az hogy Osváttal szót ejtettünk arról, hogy magának kellene írni a
Nyugatba erről a könyvről- Aztán sokat gondoltam magára és a könyvemre és búsultam, amit mindezidáig egyszer se tettem, azon, hogy úgy agyonhallgatták ezt a
Halálesztétikátpedig tudom 100 év múlva tanítani fogják. Hogy mi összefüggés
van e között, hogy miért épp most jutott eszembe. Szomorkodni ezen mikor magára
és arra a lehetőségre gondoltam, hogy maga írjon róla — azt még nem tudtam kisütni- Bizonyos az, hogy valami közösséget érzek köztünk. De inkább sorsban mint
természetben. Az sok dologban inkább ellentétes- De mégse lep meg, hogy itt
az emberek szájában és tollában mindig együtt hallom emlegetni a nevünket.
Szinte kötőjellel: Babics—Balázs- Azt hiszem a sorsunkban és a többiekhez való
viszonyunkban (ugyanez?) van és lesz valami közös.- Emlékszem, hogy egyszer Szegeden a Royal kávéházban ültünk egymássál szemben és én megígértem, hogy másnap vagy harmadnap eljövök magáért. De akkor nem nagyon érdekelt még; dolgoztam is — szóval nem tartottam meg a szavam- Ma este nem tudom mi lelt, de bár
későré jár, elbemennék magához a városba ha itt lakna- Pedig azt hiszem csak szomorú vagyok és tálán nem is volna semmi különös mondanivalóm.- De azért valamelyik nap fogok magának Fagarasra egy levelet írni és abban a levélben egyet-mást.
Most azért nem írok mert hazugság volna- Ma este t.i. csak a Halálesztétikám
vétette
4 Tiszatáj

49

kezembe a tollat. És csak azért írtam eredetileg hogy megkérjem írjon rólam. lr?Osvát rég keres erre a célra már valakit — én nagyon szeretném ha maga írna
Denique nem akarom, hogy úgy nézzen ki a dolog mintha nem ezért írtam volna - Ma
este csak a könyvemről jutott eszembe. De gyakran gondolok Magára és legközelebb
írok- Majd benntfogtak katonáéknál. Három hétig forgattam is a fegyvert. De most
itt lakom Budán. Minden este látom a napnyugtát a Svábhegyen. A Sashegyet is
látom, a Rózsadombot és a Hármashatárhegyet.
Csend van és azt hiszem
becsületesen fogok dolgozni- írja meg csinál-e figyelőt a Nyugatba a HalalesztetikárólHolnap
küldök egy
példánytCímem: Bauer Herbert. Budp. I. Lógody u. 85. földsz.
Viszontlátásig
üdvözlöm
Balázs Béla.
Babits Juhász Gyulához 1908. november közepe körül írt levelében kereken kijelenti: „Bajtársak vagyunk a Holnap zászlaja alatt, de meggondolatlan dicshimnuszokat egymásról ne zengjünk, mert akkor olyan klikké válunk, mint akármelyik."
Ezt abból az alkalomból írja, hogy Balázs a fenti levélben hímezve-hámozva a r r a
kéri, írjon ő Halálesztétikájáról a Nyugatba. Babits Balázs túlzott öntudatosságát,
hogy ezt az első művét a jövő században az iskolában fogják tanítani, bizalmatlanul
méregeti, de a levelében pár sorban remek összegezését a d j a a fiatal Balázs Béla
jellegzetes vonásainak: „A Halálesztétika az én véleményem szerint elég erős és
eredeti gondolatkapcsoló képességet, de egyszersmind egyoldalú olvasmányok tanulságos hatását mutatja. Miszticizmusa kétségkívül elég modern, de amellett elég német.
(Nem ősgermán, mint a lapok írták Balázsról.) A sok hosszú idegen nyelvű idézet affektált. A stílus is affektáltan szakadozott és eredetiséghajhászó. Az egész
művet naiv és nagyzó fiatalosság lengi át. De ebben van ereje és érdekessége is.
Csupa affektált részekből áll, és egészében másik lélekből jött; csupa eltanult
gondolatokból s modorosságból összefűzve, mégis eredeti. Az ifjúság ereje, a
kapcsoló-erő teszi azzá. Vasgerendákkal ácsol, ezért lebilincsel. Erősen szubjektív.
Megyünk vele. Ez nagy érdem. Nem a gondolkozás, nem a szerkesztés, nem a stíl
érdeme, hanem a léleké. Az erőé."
A Babits kritikájára írt köszönőlevél inkább az elkeseredett szerző meghökkenése. (Teljes szövege olvasható a Babits—Juhász—Kosztolányi-levelezés jegyzeteiben.) Különösen f á j neki a megállapítás, hogy „a gondolatok nem eredetiek és nem
tudományosak — a legsötétebb német—álgörög ködvilágból valók". Ehhez hozzáfűzi:
„Azt gondolhattuk volna, íme egy művészkritikus, aki a gondolatok szaga után
í t é l . . . Az egész figyelő nagyon tetszett és köszönöm. Egy kicsit bosszankodtam i s . . .
(Szeretném megbosszulni magam!)" — teszi hozzá, de ez csak kereken három évtized
után történt meg, amikor a moszkvai U j Hangban emlékezetes üzenetét küldte az
akkor már nagybeteg költőtársnak.
Egyik első fennmaradt levelében még Babitstól teszi függővé, részt vesz-e ő is
a Holnap 1909. február—márciusában készülő második kötetében: „Kedves
Babits,
legyen szíves és feleljen mellékelt levelezőlapon postafordultával,
kérem, arra: hogy
résztvesz-e ön az új nagyváradi Holnap antológiában. Engem egy Kollányi nevű úr
felszólított erre de én csak az esetben megyek bele ha maga is részt vesz. Az a bizonyos undor mely önt az első Holnap megjelenésével elfogta elfogott vala engem is.
Nem tudnám megmagyarázni de vásári szaga volt. Engem különbenis idegessé tesz
minden apró irodalom. — Viszont nem volna éppen lovagias cserben hagyni
őket,
utóvégre ők adtak ki bennünket először és mindegy is lehet 15 versnek mi a szomszédsága. (Csak előszók ne volnának!!!) — Szóval ha maga akkor én is. Kérem feleljen postafordultával
—
Üdv.
Balázs"
Balázs állandó gondja, amint erre naplójában folyton visszatér, nagy nemzedéktársainak gyors országos elismerése és az ő nehéz föltörése. A Nyugat-nemzedék
50

három kiemelkedő nagyságának már 1911 szeptemberében észreveszi egymást kiegészítő és biztosan álló triászát; annál sajnálatosabb, hogy egy általa föltételezett mélységet hiányol bennük: „Az Ady—Móricz—Babits kultúra kész, a maga nemében
tökéletes, keményen álló, hozzáférhetetlen és mégis tőlem ép oly.távol á l l ó . . . Ady,
Móricz és Babits klasszikus típusok: 1. A puszta temperamentum felületessége. 2.
A puszta megfigyelés felületessége. 3. A puszta dekorativitás felületessége. Egyik se
mély. De Ady lírikus lévén a lehetőségek maximumát érte e l . . . De a másik kettő
alig számít. Mégis ők hárman egy roppant egységes felületet alkotnak."
„VÉGRE TÁMADT KÖZÜLÜNK EGY TRAGIKUS KÖLTŐ . . .
EGYETLEN IGAZI DRÁMAÍRÓNK"
Budapest, I. Zsolt u. 11.
Kedves Uram
íme legújabb könyvem. Fogadja jó szívvel. Első könyvem, mely egészen képvisel, melyet egészen vállalok, melyet még mindig nem utálok, melyet mint pajzsot
merek majd tartani minden ütés elé sőt — ami sokkal több — simogatás elé is.
Első könyvem mélyet az ön teljes nagy súlyának alája merek fektetni. Ezek „drámák" akarnak lenni: eleven karakterek, egymásba harapó problémák színpadi gyorsasággal a halálig gurítók: halálos logika. Azonkívül mégis formásak. Kettőben a
székely népballada fluidumát próbáltam drámává nagyítani. Ha érdeklik önt és van
róluk mondani valója, kérem írjon róluk a Nyugatban. A szerkesztőség is kéri általam erre. Ha ezt vállalná — egyszersmint arra, hogy szerdáig készítse el kritikáját.
Az a karácsonyi szám terminusa. Remélhető közeli viszontlátásig
üdvözli
Balázs Béla.
Budapest I. Zsolt u. 11.
Igen tisztelt Uram,
Osvát úrtól hallottam, hogy ön elvállalta Misztériumaim megbírálását a Nyugat
számára. Engedje meg, hogy megköszönjem. Lukács Györgyön kívül maga az egyetlen akire nyugodt lélekkel rábízom. Ebben a mi irodalmunkban ahol a „temperamentum" lett egyetlen tartalommá és az értékmegállapítás
egyetlen
fokmérőjévé
(legfeljebb még a „szellemesség" ha számít) kinek ítélőszéke elé vinném az én árva
„intellektuális lírámat és intellektuális tragédiáimat?" Szinte a magam szájában is
kesernyés már az íze ennek a szónak. De maga tudja, hogy az intellektus (ahol van)
egész lelket egész életet jelent, mindent, maradék nélkül. Amint megírtam már: ez
az első könyvem melyben engem fog érni a kritika (nem csak a könyvet) és az én
írói sorsomat és kedvemet fogja eldönteni. Nagyon kérem, hogy bírja rá a szerkesztőt, hogy bírálatát „cikknek" hozza bent a lapban és ne figyelőnek. Azt akarom,
hogy ha „elítélés" is — legyen meg a végleges színe. Ügy érzem, most nézek szembe
irodalmunkban nekem szánt sorsommal.
Üdvözli szeretettel
Balázs Béla.
Babits nem zavartatta magát a kötet dedikációjától, amely Bartók Bélának és
Kodály Zoltánnak szólt. A kötet kimagasló darabja A kékszakállú herceg vára.
Rendkívül beható és részletes tanulmányt írt a magyar drámáról ennek a modern
és a népi drámával való összefüggéseiről és Balázs kísérleteiről. Nemcsak a világirodalom két nagy drámatípusának, a görögnek és az angolnak nagy ismerője és
csodálója nyilatkozott meg itt, hanem már három különböző műfajú dráma alkotója is. Sajnos Babits életében megjelent tanulmányköteteibe az emigráns Balázs
Béláról írt művei már nem kerülhettek bele; ezek először a szerkesztésemben a
Szépirodalmi Könyvkiadónál megjelenő, kötetbe eddig nem foglalt Babits-esszékben
fognak napvilágot látni. Ezért a Nyugatban 1913-ban megjelent Dráma, majd az
1917-ben megjelent Uj verseskötetekről című Balázs-analíziseiből itt most nem idé4*

51

zek. Az elsőhöz Lukács György szólt hozzá „Egypár szó a dráma formájáról" címmel Babits Mihálynak ajánlva védőiratát. (Újra megjelent a Magyar irodalom —
magyar kultúra című kötetben, de elmaradt a Babitshoz intézett ajánlás, így az
újraközlés nem érthető.) Ugyancsak nagyobb tanulmányt írt Lukács Balázs ú j verseiről. (Nyugat 1916. II. 751—759.) „ ö r ü l j ü n k azon, hogy végre támadt közülünk egy
tragikus költő, aki érzéseinek súlyát és hatalmát, formájának mélységét és alakító
erejének vehemenciáját illetőleg egyenrangúan állhat meg a lírikus Ady mellett;
akinek jelentősége mint az újjáéledő drámai forma keresőjének és megtalálójának
felér Paul Ernst vagy Paul Claudelével... Vajon csakugyan szükségszerű-e, hogy az
ún. magyar drámai reneszánsz idejében, egyetlen igazi drámaírónk is teljesen el
legyen zárva a színpadtól... Tudom: nagyon meglepne mindnyájunkat egy késői
nemzedék, ha meg kellene állapítania: közöttünk járt Balázs Béla — és senki nem
vette észre."
Babits bírálatából ma is érdekes idézni a következőket:
„ . . . Balázs könyvéről is bár hosszabb cikk . . . szólt m á r róla, nem hallgathatok egészen, vagy éppen azért nem. Nagyrabecsülöm a kiváló kritikust, aki az
illető cikket írta: de úgy vélem, ezúttal elragadtatása túlzásokba sodorta, melyekkel inkább ártott a költőnek, mint használt. Tiszteletreméltó a bátorság,
mellyel egyedülálló véleményeit kifejtette, de — mint maga is kifejezte cikkében aggodalmát — nem nagyon alkalmas arra, hogy a közvéleményt kedvezően
befolyásolja. Szempontjai magasak voltak, sokkal magasabbak, mint a mi
kritikánkban az szokásos: de talán egy kissé túlmagasak is — inadekvát metafizikai nagyfenékkerítés — sok nagy remekmű is alig bírná el. Ö ugyan Balázs könyvét is a legnagyobb remekművek közé sorozza és cikke végén egy
eléggé sikerült, bár kissé mélyenkedő németes költeményt, mint »minden idők
egyik legszebb versét« idéz, ami határozottan árt a versnek. Egyébként bírálatba alig bocsátkozik s mindvégig metafizikai általánosságokban marad —
egyetlen irodalmi megállapítása, hogy »ha a Balázs Béla oeuvrejét irodalomtörténetileg akarjuk beállítani, Dosztojevszkit lehet csak mint ősét említeni«
— amit én bevallom, egész megdöbbentőnek találok s félek, hogy közel áll
ahhoz, amit a francia jugement saugrenunek nevez. Képei inkább az elgondoltság, gyakran a gondolatokhoz külön hozzákeresettség benyomását teszik.
A forma művésziségében sem rejlik ereje: bár ebben is sokat erősödött. Míg
első kötete fahangú, majdnem zenétlen versekből állott, addig ma m á r gyakran valóban zenés, s néha feltűnő szépséggel és biztonsággal t u d j a megütni
egy-egy formának (még szonettnek, terzinának is) belső hangulatát is, bár
sohasem t a r t j a ki több strófán át anélkül, hogy a verskötés bizonyos egyéni
pongyolaságaiba vissza ne esne. Verskötése és versépítése valóban laza s
mikor kritikusa — kissé ugyan maga is paradox hangján — e verseket belül
szonettebbeknek mondja szonetteknél, ellentétét mondja az i g a z n a k . . . De ha
a művészi korlátok és gyeplők kezelése nem teszi főerejét: époly kevéssé övé
az érzelmek vadabb és korláttalan szárnyalása. Egészen más az ő birodalma,
természetes irányát talán úgy fejezhetnék ki, hogy: a lélek élményeinek az
intelligenciával való átfinomítása és elmélyítése. Bizonyára értékes törekvés s
nálunk majdnem egyedülálló, s kevés magyar költőt ismerek, aki oly magas
ambícióval, oly megalkuvás nélküli komolysággal akarná a maga mezején a
lehető legnagyobbat és csak a legnagyobbat elérni, mint B a l á z s . . . "
Lukács György az éveken át tartó és a háborús körülmények dacára nagy érdek.lődést kiváltó vita ráeső részét, saját Balázs tanulmányait hírhedt című kötetében
(„Balázs Béla és akiknek nem kell") adta ki 1918. tavaszán. Kísérő levelében többek között a következőket í r j a : „Mellékelve küídött könyvem előszava egy éles —
bár a tárgyi ellentéten soha túl nem menő — támadást tartalmaz az ö n kritikai
működésével szemben. Nem hiszem, hogy ez ö n t meglephetné: sőt meg vagyok róla
győződve, hogy — ismerve a kettőnk állásfoglalásának irodalmi jelenségekben és
52

különösen a Balázs Béla költészetének diametrális ellentétét — ezt a dolog természetéből következőnek fogja találni. Értékeléseink (és ezzel szoros összefüggésben:
világnézetünk) poláris ellentétessége állít itt szembe egymással — és azt hiszem
abban láthatná csak kritikai működése jelentőségének alábecsülését részemről, hogy
a t á m a d á s ez alkalommal nem következett volna be." Egyúttal sajnálatát fejezi ki,
hogy személyesen nem találkoztak, mert irodalmi nézeteltéréseik, ahogy ő kifejezi
m a g á t „más tereken való s z o l i d a r i t á s u n k a t . . . a legkevésbbé sem befolyásolja".
Balázs Béla naplójában még gunyorosan ír 1918. október utolsó n a p j a i b a n arról,
hogy Babits és Dienes P á l Jászival az „Európa lovagjai" romantikus című, de n a gyon is konkrét szándékú mozgalmat szervezgetik a háború u t á n r a az európai államszövetség, a világbéke, a nemzetközi jog eszméinek magyar barátaiból. Babits bátor
magatartása az októberi. forradalom első napjaiban (kiáltványa: az Éljen a köztársaság!, a Nyugat november 1—16-i számának vezércikke: Az első pillanatban, részvétele az utcai tüntetésekben) korán biztosította bevonását és részvételét a két forradalom kulturális szervezeteiben. A Lukács népbiztossága alatt álló kulturális ügyek
számos szervezetében kapott jelentős pozíciót és feladatkört, ezek között is talán
legfontosabb volt egyetemi tanári kinevezése.
*

A Babits—Balázs—Lukács kapcsolatok problématömege kötetre rúgó anyag, itt
csak egyes dokumentumait közöltük, vázát adva a problémáknak. A kérdés teljes
földolgozása és minden oldalról való megvilágítása, megismerkedésüktől Lukács
haláláig, sürgős igénye a magyar irodalomtörténetírásnak.

BARÓTÍ

DEZSŐ

Pipacspirossal zendüljön a világ!
Az 1933 júniusában, tehát még Radnóti szegedi diákkorában írt Pipacsot költője
legszebb versei között szokás emlegetni. A rövid, mindössze kilencsoros vers — nem
több az egész, mint egy boldog kiáltás — közelebbről nézve azoknak a Radnóti-féle
dinamikus tájképeknek-életképeknek egyike, amelyekben kedvesével együtt jelenik
meg, hogy jelenlétükkel mindent mozgásba hozzon, ami körülveszi őket. De ez a
vers m á r jóval egyszerűbb felépítésű, mint a korábbi köteteinek hasonló felépítésű
darabjai voltak. Alig p á r pillanatot megragadó jelenet az egész. Topográfiát egyáltalán nem ad, mindössze csak sejteti, hogy valahol az országút mentén járnak:
Az asszonyom pipacsot lát
és füttyent nekem az úton át
s hogy visszafüttyentek,
újra lehajol.
Ebből az első strófából máris a további mondanivalónk számára három, m a j d
az egész versen végigvonuló motívumot kell „kivágnunk". Mind a h á r m a t akár
abban az egy mondatban foglalhatjuk össze, hogy asszonya l á t j a meg a pipacsot és
füttyent...
Az asszonyom épp ekkortól, azaz 1933 nyarától kezd eluralkodni verseiben, megjelenése pedig a másik két fogalomra is rásugárzó erotikus atmoszférát
teremt. Egyszerű, természetes, egészséges erotikát, amelyben nyoma sincs az ero53

tikus verseket gyakran kísérő buja fülledtségnek, tragikus vívódásnak, sőt a korábbi
Radnóti-versek férfierőt mutogató hivalkodásának sem. Egy boldog férfi és egy boldog nő beteljesült kapcsolata tükröződik benne, olyan kapcsolat, amelynek m á r
nincs szüksége a vágy, a remény vagy épp a kétség dúsan indázó szavaira.
Már a vers címében és első sorában kiemelt pipacs képe szerelmüknek ezt a
természetes egyszerűségét fejezi ki. Mint csaknem mindegyik virág képe, ez is a
botanikán túlmutató jelentéseket hordoz. A pipacs azonban alig tartozik a hagyományos szimbolika allegorikus tartalmakkal megterhelt virágai közé. Egyáltalán
nem tapad hozzá az az édeskésen érzelmes hangulat, ami például Tompa regéinek
virágait körüllengi és az sem, amit például a buján, dekadensen erotikus orchideához kapcsolunk. Szerényen, szegényesen húzódik meg a szebbnek, illatosabbnak,
esetleg előkelőbbnek tartott rózsák, tulipántok, jácintok és íriszek, nőszirmok között.
Még a kertek ösvényein alig túllépő népköltészet virágénekeiben is legfeljebb alkalomadtán szerepel. A paraszti látásmódban egyébként inkább a termést megrontó
giz-gaz, mint érzelmeket ébresztő valami. A Pató Pál úr közismert soraiban Petőfi
még szintén ezzel a pejoratív hangulati értékkel emlegeti:
Puszta a kert, ehelyett a
Szántóföíd szépen virít,
Termi bőven a pipacsnak
Mindenféle
nemeit...
A városi virágkereskedelem szintén értéktelennek tartja, csak a kispénzű kirándulók tépik le néha. Aligha túlozunk, ha a pipacsot a virágok proletárjai közé
soroljuk be.
A pipacs azonban nemcsak vadvirág jellege miatt volt idegen a finomkodó virágszimbolikától, nyers, kiabáló akusztikája sem tette különösképp kedveltté. Két
zöngétlen zárhang (p) dominál benne, ilyen már a szókezdő hang is; a szó végén,
ahová a hangsúly esik, pedig egy szintén zöngétlen affrikatát (cs) hallunk, két
magánhangzója közül a magas hangok közé tartozó i is kiabál, csupán a mély hangú
„a" tompítja meg némiképp.
A legkevésbé dallamos virágnevek közé tartozik tehát, s a bensőséges, intim,
vagy legalábbis halk dallamosságot kedvelő költészet épp ezért alig használhatta
egy kissé groteszk muzsikájával. Ha egy-egy szót egyáltalán szabad szélesebb kontextusából kiragadva is merev stíluskategóriákba beleszorítani, a pipacs szavunk,
legalábbis hangzását tekintve, realista vagy esetleg expresszionista kicsengésű.
Az első strófa harmadik kulcsszavának a költészet és az élet hagyományos
illemtanával nehezen kibékíthető és a kötetben felszabadulást kifejező kamaszos,
hetyke, mondhatnánk azt is, külvárosi, ha nem épp proletáros füttyszót tekinthetjük. (Jólnevelt fiú nem fütyül az utcán, azt legfeljebb csizmadiainasok teszik, intett
meg egyszer kisdiák koromban egyik, nem is nagyon vaskalapos tanárom!) Az első
strófában szereplő füttyent pedig talán még szabadosabban hangzik, mint a fütty, de
mind a két alak szóhangulatát főképp a szókezdő zöngétlen réshang, az f és egy
szintén zöngétlen s a kettőzéssel is erősített, szintén zöngétlen affrikáta, a tty határozza meg, s ez a magas hangok közül való ü-vel együtt a pipacséhoz hasonlóan
önmagában is ismét rusztikusán friss, fiatalos, sőt egy kissé nyers jellegű. A második strófa első két sorának zeneisége az előbbiével rokon:
Két ujja végigcsúszik a szár
szőrén s a fű közt megáll. És már
kezében lángol a lenge virág.
Újra füttyentek: füttyömbe
boldog
madár füttye vág s ő mosolyog:
Pipacspirossal zendüljön a világ!
54

A magas hangú e, é, i, ő, ú és ű, a zöngétlen affrikáta cs, a zöngés, de kemény g
mellett ebben a strófában az alliterációval erősített, zöngétlen, sziszegő réshang, az
sz kelt az előző strófa soraihoz hasonló, kiabáló hatást. Hangzását ezért halkítania
kellett, nehogy a kakofónia határára tévedjen el. A halkítást az alliteráció gyanánt
is megjelenő s általában lágyabb, bensőségesebb hangulatot árasztó liquida (1) és az
orrhangú zöngés n és a mély á szaporítása biztosítja.
A harmadik strófa muzsikája az elsőhöz hasonlóan ismét nyersebb. Az egész
strófában a fütty éles szava háromszor és három variációval, sőt alliterációval kiált
felénk, s ugyanilyen szóhangulata van a pipacspirosnak is. Mellettük teljesen háttérbe szorulnak az érdes hang tompítását szolgáló mély hangok és liquidák. A vers
„zenei" képletéhez az is hozzátartozik, hogy a háromsoros versszakok két első sora
rímel egymással, a harmadik rím nélkül való. A rímek, az egész vers természetének
megfelelően nem hivalkodóak s inkább kemények, mint dallamosak. Keménységüket több esetben az enjambement is erősíti (a szár / s z ő r é n ; . . . És már / kezében;
Boldog / madár).
Az elmondottak csak megerősítik azt, a már az első olvasással is megszerezhető
benyomást, hogy a Pipacs két boldog ember életképe, vagy akár életfényképe, hiszen
feltehetően egy „valóságban megtörtént" jelenet emlékét őrzi, mindenesetre annak
az illúzióját kelti fel. Ha csak ezt látjuk benne, akkor is joggal a költészet baloldalán épp akkortájt megszületőben levő ú j realista törekvések eleven, friss és egyszerűségével, közvetlenségével is plebejusi megnyilatkozásnak foghatjuk fel.
Az utolsó sor felkiáltás azonban már kikiabál a két szerelmest közvetlenül körülvevő t á j kereteiből: Pipacspirossal zendüljön a világ!
A piros, a pipacspiros, mint csaknem minden szín, kiemelés nélkül is valamilyen
allegorikus vagy szimbolikus értelmezésre csábítana. Azzal pedig, hogy az egész
vers zárósora, kiemelkedik a többi sor közül és erősebb hangsúlyt kap náluk. S mivel a piros szín közismerten a forradalmak, sőt a huszadik század embere számára
főképp a munkásosztály forradalmának jelképe, még a legnaivabb olvasó számára
sem lehet kétséges annak a zendülésnek a természete, amelyre az utolsó sorok felszólítják a v i l á g o t . . .
A pipacs azonban önmagában is a forradalmas vágyak jelképe lehet. Így jelenik
meg például Juhász Gyula egyik legerőteljesebb versében, a Magyar nyár 1918.
címűben:
Pipacsot éget a kövér határra
A lángoló magyar nyár
tűzvarázsa...
A továbbiakban Juhász Gyula, mint ismeretes, az erős színekben izzó nyár képét a
forradalmat váró Magyarország szimbólumává teszi meg, s a pipacs képe már az
első sorokban ezzel olvad össze. Az összekapcsolás egyébként egy egyszerű, hogy
úgy mondjam kézenfekvő asszociáción alapul, a pipacs színe a forradalmakat jelképező piros. Ha valaki egyszer végigkísérné a pipacs motívumának más költőknél
való előkerülését, bizonyára több hasonló példát idézhetne. S nem is kellene nagyon
messzire visszamennie, mert úgy látszik, hogy a pipacsot a költészet nyelvébe is a
modern líra kezdi bevezetni és tölti meg szimbolikus jelentéstartalmakkal. Egy ilyet
m á r láttunk, egy másik hozzákapcsolódó asszociációs lehetőséget szintén Juhász
Gyula néhány sora segítségével figyelhetünk meg. A néhány évvel korábbi Nyár
című versében a következő sorokat olvashatjuk:
A nyár ragyog, lobog. Pipacsosak a rétek
(Annára gondolok, ó én letűnt
nyaram)...
A pipacs képe itt az impresszionista festményekhez hasonló módon jelenik meg:
egy élénk színfolt a réten. De az utána következő zárójeles sorban már nemcsak
színfolt: egykori szerelmének, Annának alakját asszociálja hozzá. Ez ismét épp
annyira kínálkozó képzetkapcsolás, mint az előbbi volt: a pipacs színe, a piros, a
55

szerelem ősrégi jelképe is, magának a pipacsnak a formájához pedig, h a m á s nem,
legalább a női ajak képe asszociálható. És mivel nem szükseges mindent részleteznünk, most már pusztán arra emlékeztetünk, hogy az előttünk levő versben a költő
asszonyánál „lángol a lenge virág", s hogy az a sor, amelyből az idézőjelbe tett szavakat átvettük, az egész vers legintimebb muzsikájú v e r s s o r a . . .
A pipacshoz fűződő kétféle asszociáció, a politikai és az erotikus lehetősége,
látensen bár, már az első strófától kezdve ott zendül versünk soraiban s alighanem
hibát követnénk el, ha értelmezéséhez egyoldalúan csak az egyiket vagy a másikat
vennénk figyelembe.
A politikai jelentésű allegóriák és szimbólumok iránt különösképp nem érzékeny
olvasó a pipacsot esetleg pusztán egy frissen, elevenen ható képnek fogadhatja be,
s ennek megfelelően a „Pipacspirossal zendüljön"-t is olyan értelmezéssel olvashatja, hogy ne álljon, ne tespedjen, hanem az erő, a pirospozsgás egészség lendületével mozogjon, menjen a maga ú t j á n a természet, sőt esetleg a kozmikus erők
jelentésével ellátott „világ". Egy ilyen értelmezés az egész verset egy egyszerű, természetes, a hagyományos élet és költészet cifraságaitól mentes, fiatal férfi vitalitással teli optimista önkifejezésének foghatja fel. És így sem tévedne, mert mindez
szintén ott van ebben a versben, sőt akár két kulcsszavában, a pipacsban és f ü t y tyentben is. Az a Radnóti, pontosabban az a Radnóti is megnyilatkozik benne, akit
már a Pogány Köszöntő verseiben megismertünk.
A pipacs egyébként Radnóti legkedvesebb virágai közül való volt. Az Üjmódi
Pásztorok éneke egyik önarcképszerű versében például ezt olvashatjuk:
... most már egyedül élek egy lengő
pipaccsal a lábam
előtt...
(Táj, szeretőkkel)
A szintén önarcképszerű Gyerekkorban

pedig a következőképp jeleníti meg:

... Alltam; velem nem gondolt
senki már! vitte pipacsok
szirmát„
o szél, fejetlen
álltak...
Az idézett sorokban azonban még alig van közelebbről megfogalmazható allegorikus vagy szimbolikus jelentése a pipacs képének. Mégsem puszta színfolt csupán.
Ha nem is mondja ki, úgy érezzük, hogy a magányosnak bemutatott virág saját
árvaságának jelképe gyanánt került be versébe.
A Pipacs című verse után egy évvel, pontosabban 1934 nyarán még két további
alkalommal találkozunk kedves virága képével. Ez alkalommal az élményt kiváltó
helyet is pontosan lokalizálhatjuk. Tolnai Gábor (aki 1933—34-ben egy házban lakott
vele) mutatott rá arra, hogy az akkortájt írt verseibe a Bokor utcában levő lakásuk
mellett elhúzódó töltés giz-gazos zöld füvéből kikandikáló pipacsok képe szökött be.
(A szegedi ház előtt, ahol Radnóti utoljára lakott. Tiszatáj. 1969. 51—53. 1. Továbbá
a szerző Örökség és örökösök című kötetében. Budapest, 1974. 213—216. 1.) Az egyikben, az 1934 nyaráról való Zápor útónban csak egy s látszólagos egyszerűsége mellett is bonyolult képben bukkan fel (alapstruktúrája: megszemélyesítés + metonimia), amelyet márcsak erősen „radnótis" volta miatt is érdemes ideidéznünk:
Két arcán két pipaccsal
pirúlt, hogy jődögélve jöttünk,

— a

rét'...

Egy másikban viszont (Pontos vers az alkonyatról)
a pipacs ismét az egész
vers középpontjába kerül.
Radnóti egyik legszebb szegedi verse ez, amelyet nemcsak azért is érdemes a
Tisza vidéki alkonyatok költőjének, Juhász Gyula hasonló témájú versével összevetnünk, mert az összehasonlítás során alkotómódszerükről és stílusukról is hasznos
56

megfigyeléseket tehetünk. Azért is, mert, mint többször említenünk kellett, néhány
erőteljes verse alapján (Tápé, öreg este, Télre leső dal, Zaj estefelé, Táj, Estefelé,.
Táj változással stb.) a fiatal Radnótit nem kevés joggal a tiszai, közelebbről a Szeged vidéki t á j költői közé sorolhatjuk be.
Juhász Gyula számos, ide kívánkozó verse közül az összehasonlítás céljaira egy
olyat választottam ki, amely, Radnóti verséhez hasonlóan, szintén az alkonyodó Tisza,
vidéki t á j benyomásait ragadja meg.
Kis sömlyék szélin tehenek
legelnek,
Fakó sárgák a lompos
alkonyatban,
A szürke fűzfák egyre komorabban
Guggolnak a bús víz holt ága mellett.
Távolba néznek és a puszta távol
Egy gramofon zenéjét hozza nékik,
Rikácsolón, rekedten
iderémlik,
A pocsétában egy vén kácsa gázol.
Az alkonyat, a merengő festő fest:
Violára a lemenő felhőket
S a szürke fákra vérző aranyat ken,
Majd minden színét a Tiszának adja,
Ragyog, ragyog a búbánat iszapja.
Magyar táj: így lát mélán egy magyar

szem.

Juhász Gyulának ezt a versét (a legszebb és legjellemzőbb versei közül való!) költője impresszionizmusa iskolapéldája gyanánt szokás emlegetni. Egyik ifjúkori tanulmányomban még én is ezt tettem. Valóban van benne valami abból, amit a stílustörténet irodalmi impresszionizmusnak nevez. Leginkább az egészen végigvonuló,,
bár egyáltalán nem tobzódó festőisége (maga az alkonyat is „merengő festő"), továbbá a gyakori mély hangokon és liquidákon alapuló mélabús muzsika, de ez sem
hatja át annyira, mint például impresszionista zeneiség iskolapéldájának emlegetett
Verlaine Őszi énekét, vagy akár Juhász Gyulának egyik-másik, a Verlaine-nel rokon
muzsikájú versét. Mindez azonban kevés ahhoz, hogy a Magyar táj magyar ecsettelt
impresszionista versnek tekinthessük.
S ha már itt tartunk, el kell mondanom, hogy bár épp Juhász Gyuláról szólva,,
magam is az eredetileg képzőművészeti gyökerű impresszionizmus irodalomtörténeti
alkalmazásának egyik hazai szálláscsinálója voltam, némiképp módosítanom kell az
akkori, azóta közhellyé vált felfogásomat. Ma ugyanis úgy látom, hogy talán még
maga az impresszionizmus elnevezés sem nagyon alkalmas arra, hogy valamilyen
általánosabb irodalmi mozgalmat vagy stílusirányt jelöljünk vele. Amit az eddigi
irodalomtörténeti vizsgálódás Juhász nemzedékével kapcsolatban nálunk impresszionizmusnak nevezett, az, ha éppenséggel képzőművészeti analógiákat kívánunk, inkább
a határozottabb kontúrú képeket kereső, a kompozíciót jobban hangsúlyozó és egy
ú j szintézis lehetőségei felé orientálódó posztimpresszionizmussal rokon. Véleményem szerint A magyar táj, magyar ecsettel strófáiban sem az impresszionista örökségből való színek és muzsika a leglényegesebbek. Sokkal inkább a tájnak az impresszionista „ecsetkezelés"-nél erősebb kontúrokkal „festett" realisztikus elemei („Kis.
sömlyék szélén tehenek legelnek" . . . „A pocsétában egy vén kácsa g á z o l " . . . stb.)
és nem utolsósorban záróstrófa, amely a „búbánat iszap"-ját hordozó tájat, Ady
Alföld-víziójához hasonlóan, a magyar szegénység szimbolikus képévé teszi meg.
Egyébként Juhász Gyula jó néhány egyéb, szintén Szeged környéki, tiszai tájélményben gyökerező versét szintén inkább a posztimpresszionizmus címszava alá sorolhatnánk be: egy realisztikusabb tájlátás irányában orientálódó alföldi festők, különösen a szimbolista kifejezés iránt is érzékeny Tornyai jutnak eszünkbe róluk. Ez
57"

utóbbi Ady kipányvázott ménét is eszünkbe juttató lova épp úgy a magyar szegénység szimbólumának tűnik, mint a Magyar táj magyar ecsettel és költőjük több más
hasonló versének képei.
És most' nézzük meg Radnóti versét.
Kilenc perccel nyolc óra múlt,
kigyúlt a víz alatt a tűz
és sűrűbb lett a parti fűz,
hogy az árnyék
közészorúlt.
Az este jő s a Tisza csak
locsog a nagy tutajjal itt,
mert úszni véle rest s akit
figyelget: a bujdosó nap,
búvik magas füvek
között,
pihen a lejtős földeken,
majd szerteszáll és hirtelen
sötétebb lesz az út fölött.
Híven tüntet két pipacs, nem
bánja, hogy őket látni még,
de büntet is rögtön az ég:
szuronyos szellővel üzen;
s mosolyg a szálldosó sötét,
hogy nem törik, csak hajlik a
virág s könnyedén aligha
hagyhatja el piros hitét.
(Így öregszik az alkonyat,
estének is mondhatni
már,
feketén pillant a Tiszán
s beleheli a partokat)
A vers címe nem annyira az alkonyat valamilyen realista igényű ábrázolását
ígéri, mint inkább arra utal, hogy (a lírában egyébként meglehetősen szokatlan
módon) percnyi pontossággal megjelölt időpont benyomásait akarja visszaadni. De
az időpont mellett még azt a helyet is pontosan megjelölhetjük, ahonnan „kilenc
perccel nyolc óra után" szerte tekintett.' (Az ilyen lokalizálások persze csak az életrajz szempontjából érdekesek, az esztétikai megítélés számára már kevesebbet mondanak.) „Kicsiny padlásszobám ablakából", írja Tolnai az előbb idézett visszaemlékezésében, ahonnan messze lehetett tekinteni, hányszor bámultuk, bal felé nézve, a
böcklini égő vörös ragyogásban lemenő — ahogy ő, azaz Radnóti írja, „a bujdosó
napot". A vers soraiban kibontakozó természetélmény annyira pontos, hogy valóban csak a látvány néhány perc leforgása alatt befogadható benyomásait rögzíti.
Tipikus impresszionista alkotómódszer, mondhatná valaki. Az így megszületett
vers azonban, sajátos módon, mégsem impresszionista vagy akár posztimpresszionista
jellegű. Az élénk színek teljesen hiányoznak belőle. Még azt a „böcklini égő vörös
ragyogást" is, csak a színeket csupán sejtetve érzékelteti, amit Tolnai Gábor a tiszai
alkonyok egyik jellemzője gyanánt említett, pedig a vörös szín egyébként gyakori
nála. A sötét, sőt a fekete uralkodik benne, akárcsak Buday György fekete alapból
kivésett fametszeteiben, képei élesebb kontúrúak, mondhatnánk úgy is, hogy keményebbek, határozottabbak, mint akár Juhász Gyula előbb idézett versének képei.
Radnóti versének mozgáseffektusai is mások, mint Juhász Gyulának az impresszionizmuson szintén túlmutató verseié. A már jól ismert, dinamikával teli radnótis
tájképek egyike ez is, de a t á j egyes elemei már jobban, mondhatnánk azt is, logi58

kusabban, vagy legalábbis azok számára is jól követhetően állnak össze, akik túlságosan merésznek és nehezen befogadhatónak érezték volna a Pogány
köszöntőnek
a szürrealizmus határán álló szabad képzettársítását.
Az első három strófában a természet egyes elemeinek emberi tulajdonságokkal
való felruházása sem annyira feltűnő, mint korábbi verseiben volt, talán azért,
hogy még jobban kiugrathassa a negyedik strófa erősen átantropomorfizált s ezáltal
hangsúlyozottan az emberi társadalomra, sőt egyenesen a társadalmi harcokra utaló
tájképének a puszta t á j ábrázoláson túlmutató jelentését. Ez a magyarázata annak,
hogy a vers képei akkor válnak a leginkább dinamikussá, amikor a nap, a parti fűz
és a sötétedő út után a tájnak legszerényebb, legjelentéktelenebb, s mint láttuk,
épp a lakása mellett elhúzódó vasúti töltés oldalán burjánzó „magas füvek" közül
kikandikáló két pipacsra veti a szemét. S hogy azok is észrevegyék, miért kerültek
bele a versébe, akik esetleg semmit sem tudnak pipacsainak' mélyebb jelentéséről s
ezért hajlamosak lennének pusztán csak egy élénk színfolt gyanánt befogadni, a
Pontos vers az alkonyatról két pipacsát úgy jeleníti meg, mint „aki híven
tüntet,
s akit az ég azzal büntet" meg, hogy mint valamilyen rendfenntartó erőszakszerv,
„szuronyos szellővel" üzen. És ezzel máris ő maga lép be az addig nélküle megjelenített s akár objektív tájleírásnak is tekinthető vers soraiba, ő tesz vallomást arról,
hogy „könnyedén aligha hagyhatja el piros hitét" s hogy őt, őt is fenyegeti a politikai mondanivalóval átszőtt korábbi versei jelrendszeréből már jól ismeretes
szurony...
Az egész verset lezáró ötödik strófa ezután ismét objektív tájfestés, de ezt most
már zárójelbe teszi, s ezzel azt a benyomást kelti, hogy az előző strófa emberi vallomásának elmondása után már nem nagyon érdekli, ami az egyébként is estébe
feketedő természetben történik . . .
Látszólagos egyszerűsége ellenére is bravúros vers ez, a bravúr benne az, hogy
végül is mindazt elkerüli, aminek állandóan a határán jár.
Juhász Gyula hatásának elkerüléséről már bőven szóltunk, pusztán azt jegyezzük meg, hogy ez a hatás a lírai szituáció (alkonyat) és a látvány rokon elemei
(Tisza-part, tutajok) miatt is csábító volt. És ezzel együtt azt is elkerülte, hogy
alkonyi t á j a t jó néhány előtte járt költő és piktor példájára édes-bús merengésekkel
átitatott idilli hangulatok hordozójává tegye meg. Képei mindvégig az idill csendes
békéjével, végső soron passzivitásával ellentétes dinamikával vannak tele, az allegorikus jelentésű pipacsok és szuronyok képével pedig azt is kifejezi, hogy az
idilli boldogság keresése, amelynek kétségtelenül a határán áll, sőt amelynek a legszívesebben át is engedné magát, úgyis csak reménytelen vállalkozás lenne abban a
világban, amely szuronyokkal üzen neki.
Épp a t á j átpolitizálása, a proletárforradalom iránti hűségének kifejezése miatt
óvakodnánk attól, hogy a Pontos vers az alkonyatról sorait (bár a cím tárgyias
hangzása erre csábítana) az épp akkortájt divatossá váló Neue Sachlichkeit-nek az
adott valósághoz passzív módon odatapadó objektivitásával hozzuk kapcsolatba.

59

TOLNAI

GÁBOR

A Korunk
és a Szegedi Fiatalok Művészeti Kollégiuma
Arról szeretnék szólni: — Milyen befolyással volt a szegedi, egyetemi Bethlen
Gábor Körre, a Bethlen Gábor Körből kibontakozó Szegedi Fiatalok Művészeti K o l légiuma fejlődésére, m u n k á j á n a k , tevékenységének irányulására Gaál Gábor folyóirata, a Korunk? — Gaál Gábor folyóiratát mondottam, mivel a b b a n az időben,
amikor először került kezünkbe a kolozsvári folyóirat, Dienes László, a lapalapító,
m á r eltávozott Erdélyből, s egyedül Gaál Gábor volt a K o r u n k irányítója.
1975. december 29-én, a Kossuth Rádióban, Albert Zsuzsa kérdéseire válaszolva,
néhány szót szóltam m á r erről, ekként: Kegyelettel kell megemlékeznem G a á l G á borról, aki az általa szerkesztett K o r u n k című folyóiratban értékelő és ugyanakkor
bíráló írásokat adott közre mozgalmunkról; ezek a bírálatok is segítettek fejlődésünkben. (A beszélgetés szövege Találkozásaim, címen megjelent az Ű j Írás „ P á l y á m
emlékezete" rovatában, 1976. április.) A fogalmazással — „ . . . ezek a bírálatok is" —
pontosságra törekedtem. Jelezve, hogy nemcsak a K o r u n k támogatta a Szegedi Fiatalok eszmei előrelépését. Ugyanekkor hangsúlyoznom kell: fontos volt ez a b e folyás, egyéb tényezőkön kívül egyike a legfontosabbaknak. Csaplár Ferenc mozgalmunkról készült művében (A Szegedi Fiatalok Művészeti Kollégiuma, Budapest, 1967)
a kolozsvári folyóirattal való kapcsolatunk, valamint reánk tett hatásának egy részét
felsorakoztatta. Közlései nem egy esetben emlékezetébresztőek voltak számomra, s
felidéztek bennem olyan mozzanatokat, amelyekről a szerzőnek n e m lehetett tudomása. De végiglapoztam m a g a m is a Korunkat, s ez az újraolvasás volt a legfőbb
forrása, szellemidéző forrása az egykori valóságnak, amikor i f j o n t i fővel meg kellett
vívnunk a folyóirat lapjain olvasható, kezdetben idegenül ható gondolatokkal.
— A honnan és hová? — kérdéséről kell m i n d e n m á s előtt n é h á n y szót ejteni,
hogy a Korunk és a Szegedi Fiatalok problémájára rátérhessek. A honnan kérdése
pedig nem más, mint a Szegedi Fiatalok tevékenységének kibontakozása. B á r m e n y nyire többen is írtunk m á r róla, egykori Fiatalok is, legalább jelzésszerűen f e l kell
rajzolni mozgalmunk kezdeti útját.
Egy kálvinista ifjúsági egyesületben, a Bethlen Gábor Körben született m e g
több éves, útkereső előzmények után, a mindnyájunk életére kiható mozgalom'. Székhelyünk a Tisza Lajos körúton volt, a református egyház t u l a j d o n á t képező, .szecessziós épület földszintjén. Mindössze két szobából állott. Az egyik, a nagyobb,
egyszerre volt olvasó- és „előadóterem", hosszúkás asztallal, székekkel, s egy r u h a szekrénnyel, ebben helyeztük el „könyvtárunkat". A nagyobb szobából nyílott a
kicsiny; egy íróasztal fért el benne, ósdi írógéppel — ezen pötyögtettem első írásaimat —, négy-öt sorból álló polc, r a j t a folyóiratok, egy fotel, a „nappal szék, é j j e l
ágy" műfajából, és néhány szék. Itt, ebben a szerény helyiségben formálódott meg a
Az előadások, amelyeket kisebb módosítással közlünk, elhangzottak 1976. május 20-án, a
Petőfi Irodalmi Múzeum és az MTA Irodalomtudományi Intézete „50 éves a Korunk"
című
budapesti tudományos ülésszakán.
60

Szegedi Fiatalok Művészeti Kollégiuma, Buday György fokról fokra ú j távlatokat
felismerő és felismertető munkája nyomán. A korai, útkereső előzményekről nem
szólok, csupán attól az időtől, amikor már szemtanúja és részese voltam a történteknek, 1929 szeptemberétől. Ekkor lettem elsőéves egyetemi hallgató, Ortutay
Gyulával egyidőben.
A tanyajárás volt ekkor tevékenységünk középpontjában. Jártuk a környékbeli
tanyákat, a Szeged melletti Tápéval kezdve, majd felkeresve a távolabbiakat. Adatokat gyűjtöttünk az egykori paraszti valóságról, ki-ki a maga érdeklődése szerinti
területről; igyekeztünk egyénileg segíteni a parasztok ügyes-bajos dolgaiban, s így
kibontakozott előttünk fokozatosan a Szeged környéki, s a távolabbi, köztük a Békés megyei szegényparasztság világa. Ebben az időben „agrársettlement" mozgalomnak neveztük magunkat, s így írt rólunk a sajtó is.
Ezeken a „kiszállásokon" előadásokat is tartottunk, s nem egyszer csendőrszuronyok kíséretében tértünk vissza Szegedre. Ortutay Gyula néhányszor Fazekas
Lúdas Matyi járói tartott előadást. Ezt a programot előre nem tilthatták meg, hisz a
mű, amiről szó esett, klasszikus mű volt. Azonban, amikor kiderült, hogy a Lúdas
Matyi kapcsán a nagyrészt írni-olvasni sem tudó parasztság rádöbbent valamire,
valami lényegesre, mégis megtiltották. A kezdetek idején, s még ekkor is, „narodnyik" mozgalom volt a miénk. Szabó Dezső és a Szabó Dezső módján értelmezett
Ady volt az eszményképünk. Ez időbeli tevékenységünk hasonlított a Sarlósok kezdeti periódusához, színeződve az angol példára visszanyúló „settlement" mozgalmi
vonásaival. Munkánk egyébként — a kolozsvári származású Buday Györgynek is
szerepe volt ebben — hatással volt az ekkor kibontakozó Erdélyi Fiatalok falumunkájára. Gyakorlati tevékenységünk ideológiai szintje.rokon volt a Bartha Miklós Társaságéval is; nem véletlen, hogy 1930 júniusában, amikor megalakítják a
Bartha Miklós Társaság hódmezővásárhelyi csoportját, Fábián Dániel és József Attila
felkeresnek bennünket, bizonyosfajta együttműködés megbeszélése céljából. Ez az
esztendő azonban, különösen annak második fele, már a lényeges átalakulásnak, a
továbbhaladásnak az időszaka. És az átalakulás meggyorsul, 1931-re kiteljesedik.
Fokozatosan felszámoljuk magunkban a Szabó Dezső-i ideológiát, s a megismert
paraszti valóság bázisán, különböző indításokra kezdenek jelentkezni gondolkozásunkban az osztályszemlélet elemei. Az év őszén, az agrársettlement mozgalom tagjai közül tizenketten, kiegészülve két ú j egyetemi hallgatóval, Baróti Dezsővel, Radnóti Miklóssal, valamint — a párizsi évei után Budapesten rendező, s onnan hazahazalátogató, majd hosszabb időre Szegeden letelepedő — Hont Ferenccel, megalakítjuk a Szegedi Fiatalok Művészeti Kollégiumát.
A gondolkozásunkat formáló, a megismert valóság helyes irányba haladó értelmezését egyaránt segítették ú j személyi kapcsolatok, valamint — mai mértékkel
mérve csekély, de szemléletünket lényegesen befolyásoló — kezdeti elméleti ismereteink. Az ú j személyi kapcsolatok élén Radnóti Miklós állott, aki kommunistának
vallotta magát, és a marxizmus néhány alapvető művét már ismerte. S nem kisebb
mértékben a mozgalmunkba valamivel később kapcsolódó Hont Ferenc, aki 1929 óta
tagja az illegális pártnak, az akkori viszonyok között szélesebbnek tekinthető ideológiai ismeretekkel, Párizsban szerzett tapasztalatokkal rendelkezett. És azt' is meg
kell említenem, 1930 őszétől, a Kollégium íróasztalának fiókjában ott volt már
Lenintől az Állam és forradalom német kiadása, egy ugyancsak német nyelvű Plehanov-kötet, valamint az Anti-Dühring magyarul. És — az íróasztalfiókba zárt marxista művekkel ellentétben — kint voltak a folyóiratpolcon a kolozsvári Korunk
példányai. Így érkezünk el 1931 őszi hónapjaihoz, amikor Hont fokozatosan összehozta a Szegedi Fiatalok több mint felét a szegedi szociáldemokrata párton belül
szervezkedő kommunista sejt vezetőjével, Szepesi Imrével. Ezt követően, a Hétvezér
utcai munkásotthonban — többségükben munkásokból — szavalókórust szerveztünk,
amit Hont irányított és többnyire ő is vezényelt. Marxista szemináriumban vettünk
részt, amelyeket részben Szepesi, részben Hont vezetett. A munkásotthonban háziújságot szerkesztettünk, politikai és kulturális cikkekkel és Kárász Judit készítette
61

szociofotókkal. A Vörös Segély részére — ki-ki képessége szerint — rendszeresen
összeadtunk kis összegeket, s ezután is tartottunk előadásokat falun és a városban
is, mind radikálisabb szellemben, lényeges kérdésekről. És — Buday György Boldogasszony búcsúja című, fametszetű képregényével — megindul és tervszerűen folytatódik a Művészeti Kollégium kiadványainak sora.
— A honnan és hová? — kérdésének felvázolása után itt az ideje, hogy szóljak a Korunkról; milyen szerepe volt fejlődésünkben a folyóiratban megjelent tanulmányoknak, cikkeknek, kritikáknak, s összességében az onnan felénk áramló
szemléletnek?
A folyóirat első, kezünkbe került példányai — ez még 1930-ban volt — idegenül
hatottak a Szegedi Fiatalok nagy többségére. Nem így Radnótira és Hont Ferencre,
akik korábban is olvasták és gondolkozásuk nem különbözött a Korunkétól. (Hadd
tegyek egy filológiai jellegű közbevetést. A költő nemcsak a folyóiratot olvasta m á r
korábban is, s — mint mondottuk —, a marxizmus néhány alapvető művét ismerte,
nagyra becsülte a Korunk köréhez tartozó, jelentős ígéretnek tetsző regényírónak,
Szilágyi Andrásnak Üj pásztor című, 1930-ban Párizsban megjelent regényét is.
Baróti Dezső helyesen állapította meg, hogy a regény jelképes címe hatott is Radnótira; erre megy vissza második, 1931-ben napvilágot látott verskötetének, az Újmódi pásztorok énekének címadása. A megfigyelés kiegészíthető. A költő közvetlenül a szegedi egyetemre történt beiratkozása előtt, 1930 szeptemberének legelején
írta meg a Beteg a kedves című versét, amelyben először él a Szilágyi Andráshoz
visszanyúló fogalmazással, mégpedig ekként: „Pásztorok, jöjjetek le mind a hegyekből..." Majd: „Pásztorok népe segíts! hisz közülünk való amióta a kedvesem,
ő i s . . . " ) Visszatérve a közbevetést megelőző gondolatsorhoz: a Szegedi Fiatalok
nagy többségének kezdeti idegensége a Korunk szemléletétől, egyéb, m á r jelzett
befolyásokkal összefonódva, fokozatosan az ellenkezőjére fordul. Erdei Ferenc fogai- .
mazta meg közülünk legszebben a marxizmushoz való elérkezésünk nagy élményét,
Lenin Állam és forradalom című művének olvasására visszaemlékezve: „ . . . m a j d nem úgy kiáltottam fel, mint a görög tudós, »heuréka!«, mert akkor éreztem először,
hogy végre feltárja valaki azoknak a kérdéseknek a lényegét, amelyek engem is
gyötörtek."
Tevékenységünknek kezdetektől országos sajtóvisszhangja volt. Jóval később
jutott tudomásunkra, hogy Gaál Gábor már a 20-as—30-as évek fordulóján figyelemmel kísérte működésünket, más útkereső törekvésekkel együtt. Mi sem tanúsítja
ezt jobban, mint az, hogy 1930-ban cikk jelenik meg a Korunkban Haraszti Sándortól (A mai magyar irodalom ideológiai csoportosulásai), melyben az egykori irodalmi
életben folyó csatározásokat elemzi, az „akadémizmus", a „Nyugat-ellenzék", a „népies csoport", a „munkásreformizmus" és a „proletárirodalom" viszonylatában. Több,
máig érvényes megállapítása során biztos elemzéssel fogalmazza a még agrársettlement munkát végző Bethlen Gábor Körnek és más hasonló jellegű mozgalmaknak a
természetét; genezisében, szemléletében a „középosztálynak az uralkodó hatalommal való szembefordulását" fedezve fel. Néhány mondat Haraszti cikkéből: „A magyar társadalom szociális »krízise« szemmelláthatólag most közeledik a mélypont
felé; ideológiai formái (Bartha Miklós Társaság, Fábiánusok, Bethlen Gábor Kör,
Sarlósok stb.) egyre szaporodnak és tisztulnak. A középosztály, a kispolgárság szembefordulása az uralkodó hatalommal mind élesebb és nyíltabb. Az ellentétek mind
jobban realizálódnak, a konfliktusok gyorsan követik egymást. S ezek a konfliktusok
ú j feladatokat vetnek föl, ú j »átértékelési« folyamatokat indítanak meg: revíziót s
ideológiai harcokat p r o v o k á l n a k . . . A középosztály nagy része (az ellenforradalom
viharos emlékeiből maradt viharos emlékeivel) inkább a parasztság felé keres orientációt, azt próbálja hátvédnek megszerezni, a kispolgárság viszont a városi munkásreformizmus malasztját tartja üdvözítőnek... Az oppozíció és a tiltakozás így mindazoknak az osztálycsoportoknak az ideológiai szembefordulását jelenti a hatalom
irodalmi szellemével, amelyek »alul« vannak, és változást szeretnének."
Ez volt az első írás a kolozsvári folyóiratban, ami — ha nem is tudtuk még
62

minden elemét magunkévá tenni, de — nem hatott idegenül reánk. Mozgalmunk,
nyugtalan útkeresésében segítette önismeretünket, bár még messze volt az az idő —
a cikk 1930 első felében látott napvilágot —, amit a Korunk cikkírója a „népies
csoport" jobbjaitól remél: „ . . . lesznek viszont olyanok, akik a harc következetes,
vonalában a proletariátusig jutnak el."
Fejlődésünk átmeneti állomásánál voltunk még ekkor, távol a teljes fordulattól,
ami — utaltam már rá — egy évnél későbben, 1931-ben fog bekövetkezni. Mi sem
bizonyítja ezt, mint az, hogy most, a Korunk köteteit lapozgatva, ugyanebben az
évfolyamban, nem sokkal a Haraszti-cikket követően, találkozom olyan írással, ami
— jól emlékszem erre is — újra csak idegenül hatott reánk, amit értetlenül fogadtunk. A Kultúrkrónika
rovatban, az Erdélyi Fiatalok című cikk ez. Szerzője (Bolyai
Zoltán)* többek között így ír: „Még a helyzetük való felismeréséig sem jutottak el,
s ma még az se hihető el róluk, hogy eljutnak odáig." Miért hatott reánk idegenül,
miért fogadtuk értetlenül ezt az írást? Talán türelmetlen, szókimondóan éles, balos
hangmegütést éreztünk az idézett, s az ehhez hasonló, nem idézett sorokban? Közrejátszhatott ez is, azonban aligha csupán erről volt szó. Inkább az válthatta ki
ellenérzésünket, hogy a magunk mozgalmával rokonnak, tanítványinak tartott Erdélyi Fiatalok tevékenységének értékelését igazságtalannak tarthattuk, azonosítottuk
velük magunkat és így ellentétesnek éreztük e cikket Haraszti bennünket is bíráló,
azonban elemzően bíráló írásával. De ki tudná ma már pontosan megfogalmazni a
négy és fél évtizeddel ezelőtti érzékenység belső tartalmát. A hiteles válaszadást
nehezíti még a következő: Tovább lapozva á Korunk 1930. évi kötetét, egy másik
cikk ismét emléket idéz. Ezt is Haraszti Sándor írta, a Bartha Miklós Társaságnak
— Fábián Dániel és József Attila együtt írt — Ki a faluba című röpiratát bírálja.
A bírálat talán még élesebb, mint ahogy Bolyai Zoltán bírálta az Erdélyi Fiatalokat. Felesleges idézni belőle, címe minden citátum helyett beszél a benne foglalt
véleményről: Magyar Esszerek. És — erre is jól emlékszem — a cikk. türelmetlen
hangja másként hatott reánk. A Bartha Miklós Társaságot is rokonmozgalomnak
tartottuk a mienkkel, s az őket bíráló írás mégis meggondolkoztatott bennünket,
figyelmeztetett, előre lendített. Más magyarázatot aligha találnék a két cikkre való
reagálás ellentétére, mint azt, hogy körülbelül fél esztendő telt el megjelenésük
között, s fél esztendő nagy idő húsz év körüli fiatalok fejlődésében. Mindössze egy
mozzanatot említek; ekkor már Radnóti Miklós mindennapos befolyása alatt állottunk.
Csaplár Ferenc még két, Korunkban kiadott cikket sorol fel, amelyek) velünk
foglalkoznak. Mindkettő, egymást követve, 1931 elején jelent meg. Az egyiket Gergely Sándor írta, a másikat a kiváló pedagógus, Kemény Gábor. Egyik szerző sem
említi név szerint a Bethlen Gábor Kör agrársettlement tevékenységét. Mégis joggal
sorolható a két írás a velünk foglalkozó irodalomba. Gergely cikke (Az értelmes
ifjúsághoz) csupán a Bartha Miklós Társaságot és a pozsonyi Sarlósokat nevezi
néven, de a címben is kifejezett módon általánosít a hasonló törekvésű fiatalokra.
Kemény írása (Az intellektuális ifjúság és a vezető szerep) egyetlen mozgalmat sem
emleget, hanem nagy általánosítással, a „határon innen és határon túl" érlelődő
„magyar intellektuális ifjúságról" beszél. Mindkét cikk vitairat, a korábban megjelent három íráshoz kapcsolódik, Keményé már a Gergely Sándoréhoz is, s mintegy lezárójává válik az egymáshoz kapcsolódó kérdésfelvetéseknek. Csaplár így ír
az utóbbi két cikkről: „Gergely Sándor és Kemény Gábor is védelmébe veszi őket
(tudniillik a szegedieket, a jobboldali gyanúsításokkal szemben), azonban arra is rámutatnak, hogy az értelmiségi ifjúság nem vezethet, hanem csak csatlakozhat: tényleges munkát, harcot kell vállalnia a parasztság oldalán a földosztásért."
A két írásnak is fontossága volt számunkra, szólnom kell róluk. Hogy Gergely
Sándor „védelmébe" vett-e bennünket? Talán csak József Attila klasszikussá vált
szavaival minősíthető védelemnek: — érted haragszom,... nem ellened. — Gergely
ugyanis az igaznak vulgarizált másával, szektásan bírálja az ifjúsági mozgalmakat,
az osztályellentétek elhallgatásával vádol, s azzal, hogy a fiatalság vezető szerepre
• Bolyai Zoltán, a Korunk szerkesztőjének, Gaiál Gábornak az álneve.
63

tör a dolgozó osztályok fölé. Vádja ennél is tovább megy, amikor így fogalmaz:
„ . . . a mai magyar ifjúság a polgári társadalom számára a k a r j a a paraszti és ipari
munkástömegeket megnyergelni a legkülönbözőbb jelszavakkal." Majd odébb: „A jelszavak, amelyeket ma mégis hallatnak az értelmes i f j a k — nem mások, mint az
ellentétek kiegyenlítésére szolgáló törekvések. A jelszavak lényegében nem a k a r n a k
mást, mint lefogni a szegénység harci készségét és beterelni a dolgozókat az átfestett
akiokba. Az álbaloldaliság szerepére vállalkozott tehát lényegében az intellektuális
fiatalság." Bizalom, s remény is csupán cikkének címében fejeződik ki, valamint a
címhez kapcsolódva az írás befejező mondataiban. De ott is ekként: „A szerencse
az, hogy a dolgozók szeme már kezd felnyílni. És azt mondja: sorsunkat csak m a gunk változtathatjuk meg. Szeretünk benneteket is, értelmes ifjak, de ha hozzánk
jöttök, ne csatlakozni jöjjetek, hanem adjátok fel maradéktalanul érdekeiteket,
amelyek az uralkodó osztályhoz kötnek, vállaljátok a felszabadulási küzdelmeink
mindennapi problémáiban való részvételt, közkatonáknak jöjjetek egyenként, nálunk
nincsenek alosztályok, ahová betársulhattok. Csak kettő van: proletár vagy n e m
proletár, s így aki nincs velünk, az ellenünk van — értelmes i f j a k ezt értsétek meg!"
Más hangnemben, a nagy pedagógusok elemzőkészségével ír Kemény Gábor,
ö is bírálja az „érlelődő", útkereső fiatalságot, több kérdésben egyetért Gergellyel,
azonban az ő szavai megértő türelemről tanúskodnak, s ilyen módon nevelő befolyásuk hatékonyabb volt. A kitűnő vitázó módszerével az - alapkérdésben m o n d
igent Gergelynek, de ugyanakkor vitázik is vele, már azáltal is, hogy fejlődésében,
útjuk felvázolásában vizsgálja az „intellektuális ifjúság"-ot. Cikkét Gergely írásának idézett zárómondataival indítja: „elméletben teljesen-igaza van" — mondja.
De máris hozzáfűzi: „És mégis: lehetetlen az ifjúsággal szemben a vagy-vagy álláspontjára helyezkedni. Proletár vagy nem proletár: könnyű követelni ezt a félreértést kizáró disztinkciót nekünk, akik a fizikai és lelki gyötrelmek minden f a j t á j á n
megyünk napról-napra keresztül; nekünk, akiknek a puszta élete a legmeggyőzőbb
.tanulmányok bizonyító erejével ér föl. De annál nehezebb ennek az ifjúságnak színt
vallani." Tömören, s ugyanakkor lényegre tapintóan felvázolja a 20-as években felnövekvő fiatalok világát, az ellenforradalom', a fehér terror romboló befolyását,
.•antidemokratizmusra nevelő hatását. Magyarországi és romániai példákkal illusztrálva mondanivalóját kimondja, amit oly nehéz volt kimondani néki is, azonban ez
volt a hiteles valóság: „A kurzus jól dolgozott." És végül — mennyire más az ő írásának a befejezése, mint a Gergelyé; mennyire emberi, pedagógusi és politikai
tekintetben is hatékonyabb, amikor így fogalmaz: „Határon innen és határon túl
•érlelődnie kell a tragikus sorsú magyar intellektuális ifjúságnak, amíg férfiasan
•színt tud vallani. Sokat kell még tanulnia, hogy egészen megnyíljon a szeme. Nem
könyvekből, de a beszélő tényekből. Sok hamis bálványnak szét kell szeme előtt
hullnia, hogy megtanuljon látni és hozzáfogni ahhoz, ami a legnehezebb, a maga ú j
világának felépítéséhez. Ha ma mondaná meg, hogy proletár-e vagy nem proletár,
nem volna köszönet benne. Még nem tud őszintén felelni a kérdésre."
Abban az időben, amikor az utóbb jellemzett két cikk a Korunkban napvilágot
látott — a Szegedi Fiatalok „honnan és hová?" ú t j á n a k felvázolásakor szó esett róla
—, tekintélyes részét már felszámoltuk magunkban a zavaros „narodnyik" szellemű
nézeteknek. Megnyíló félben volt a szemünk, sokat tanultunk már „könyvekből, de
a beszélő tényekből" is, és a Szabó Dezső-i, s más „bálványok" széthullottak előttünk. Közel volt az a pillanat is, amikor határozott igennel, őszintén felelhettünk —
a más és más hangnemben, de — a mindkét írásban elhangzó kérdésre.
*

A kolozsvári folyóirat ezután is foglalkozott mozgalmunkkal, de a következő
esztendőkben többnyire a Szegedi Fiatalok egyes kiadványaival. Közülünk egyedül
Radnóti Miklós volt munkatársa a Korunknak, s az ő könyveiről írtak legtöbb
alkalommal. Nem lehet célja ennek az írásnak, hogy az eddigiekhez hasonló részletességgel, még csak a megközelítő teljességre is törekedve szóljon a továbbiakról.
64

Azért sem, mivel az alapvetően nélkülözhetetlen források, a szerkesztő és a szerzők
levelezésének tekintélyes része még nem hozzáférhető, nagy számuk megsemmisült,
más részük lappang. A következő lapokon elsősorban Radnóti Miklósnak a Korunkkal való kapcsolatáról, illetőleg a folyóiratnak a költőre vonatkozó nézetéről, megnyilatkozásairól szeretnék írni. Előre bocsátom, ez esetben sem törekedhetek teljességre.
Radnóti neve 1932-ben szerepel először a Korunkban, még pedig az Újmódi pásztorok éneke című, második, az ügyészség elkobozta, 1931-ben kiadott verskötetéről
megjelent recenzió révén. A recenziót Forgács Antal írta; a fiatal költő könyvéről
elismeréssel nyilatkozik, de ugyanakkor bírálja is; írásának jellemző vonásai azonosak az egykorú marxista kritika gyakorlatával. Néhány részlet a recenzióból: „Manapság, amikor szinte naponta jelenik meg egy verseskötet, de egyik sem él tovább,
mint a tiszavirág, mert hol a formai adottságokon túl, hiányzik e művek határozottan körvonalazott világszemlélete, vagy pedig e határozott világszemlélet mellől
hiányzik az író formaalkotó képessége, amely nélkül pedig művészi alkotás nem
születhetik — érdemes felfigyelni Radnóti Miklósra,... Radnóti versei még nem
mérhetők a proletárirodalom mértékével, ahová tartozni kíván — és mégis figyelnünk kell rá. Figyelnünk kell rá, mert helyesen, valódi összefüggéseiben látja
osztálytársadalmunk minden hibáját, bűnét. (Keseredő, Télre leső dal, Hajnali elégia.) ... Látja a visszásságokat, de nem hirdet ellenük pusztító harcot, s így versei
nem jelentenek konkrét, harcos, változtató erőt és gyakran elvontak. Holott a
proletárirodalom nem tűri az elvontságokat, minden esetben konkrétumot követel
az írótól. Ez nem jelenti azt, hogy a proletárirodalom nem foglalkozik a proletárosztály általános helyzetével és céljaival, de ezt csak a konkrét részleteken keresztül
tudja a leghatározottabban, a valósághoz leghívebben kifejezni. A napi élet, a napi
harcok részletein keresztül kifejezni az általánosat, ez az igazi feladata a proletárírónak . . . "
Az 1933-ban kiadott Lábadozó szél című Radnóti-kötetről néhány hónappal a
megjelenés után (júniusi szám) olvasható a Korunkban méltatás, ugyancsak Forgács
Antaltól. (A Lábadozó szél 1933. február első napjaiban jött ki a nyomdából.) Az ú j
kötetről szóló írás már mindenestől elismerő. Ebből is idézünk néhány részletet:
„ . . . az osztályával közösséget vállaló egyén harcait, szenvedéseit, lelkes felemelkedését vagy csalódott visszahullását tükrözi. Csak legegyénibb, néhol pszichikai részletproblémáival kapcsolódik a napi küzdelmek vonalához »s mint ilyen: totalitásában politikai hatású, nem pedig beleerőszakolt tendenciájában«. (Peéry Rezső: Űj
Irodalom Szlovenszkón, Korunk, 1932.) Űj fejlődési szakaszban ú j törvények irányadóak, de itt nemcsak a társadalom fejlődési törvényeiről van szó, amelyek természetszerűleg hatnak az irodalomra is, hanem azokról, amelyeket az írónak magának
kell kialakítania, egybevetve mondanivalóinak súlyát formakészségének teherbíró
képességével. E nagy lelkiismeretességet s írói felelősségérzetet követelő egybevetés
eredménye Radnóti Miklós ú j verskötete, a Lábadozó szél. Egy, a proletariátus élményanyagával dúsan megterhelt költő birkózik itt a formával, amely nem akarja
ezt az élményanyagot hordani, s birkózik élményanyagával, amely nem akar e forma
keretei közé törni. E küzdelemből, mely gyakran a hősiség határait súrolja, fog
megszületni az a törvény, amellyel majd ítélkezhetünk Radnóti költészete, illetve
költészetének a küzdő osztályokhoz való viszonyáról, amely egy ponton túl egyet
jelent. Formai szempontból érdekes jelenség tanúi lehetünk Radnótinál. Szemlélete
világos, realista, szemléleti formája: a nyelv pedig sűrítetten romantikus. De éppen
ez az ellentét az, amely költészetének egyéni varázsát megadja s menti, sőt indokolttá teszi nyelvi túlkapásait. Egy minden ízében mozgó, eleven költői nyelvet
teremt így magának, amely az álló, nyugodt dolgokat is kimozdítja mozdulatlanságukból . . . Ahogyan egy pesti kritikusa állapítja meg Radnótiról igen találóan, hogy
nála a »szellő, holdfény, szagok aktív forradalmárokká válnak«." (A pesti kritikus
nem más, mint Bálint György.)
Befejezésül Forgács Antal mozgalmunkról szól néhány szót: „Külön dicséret
5 Tiszaitáj

65

illeti a Szegedi Fiatalok Művészeti Kollégiumát, amely a könyvet kiadta, ezzel is
tanújelét adva, hogy helyesen vonta le az utolsó tizennégy esztendő tanulságait."
Az „utolsó tizennégy esztendő" — kell-e mondani? — a Tanácsköztársaság leverése
óta eltelt tizennégy év, az ellenforradalom időszaka. Annak idején úgy értékeltük
ezt a megállapítást, s helyesen — hiszen a Korunkban közreadott írások Gaál
Gábor véleményét is képviselték —, hogy a kolozsvári kommunista folyóirat most
már így regisztrálja tevékenységünket; mintha azt mondaná: a szegediek őszintén
igennel felelnek a Gergely Sándor és Kemény Gábor emlegette kérdésre.
A megfogalmazás örömmel töltött el mindnyájunkat, Radnótit is, mint szegedi
fiatalt, s a méltatás egésze nem kisebb mértékben, a költőt. A' Lábadozó
szélről
megjelent elismerés után, mi sem természetesebb, verseket küld a Korunknak. Hogy
Gaál Gábor kért-e kéziratot tőle, vagy a szép recenzió felbátorította, s felkérés nélkül juttatott el Kolozsvárra verseket? Ki tudja? Különben is a megjelenés az érdekes, s jelentős a fiatal költő számára. Már pedig Forgács írásának megjelenése után
négy hónappal, 1933 októberében három, egy hónappal később, novemberben ú j a b b
egy verse jelenik meg a Korunkban. A folyóirat ez esztendőbeli versanyaga különösen gazdag, talán egyetlen más évben sem jelent meg benne annyi kiemelkedő
költemény, mint ekkor. Most lát napvilágot Illyés Gyulától a Hősökről beszélek —
még Tolvajok címen —, József Attilától A tőkések hasznáról, az Elégia, A város
peremén — Óda címen —, valamint az Egy kisgyerek sír. Verssel szerepel ugyanebben az évben Veres Péter, Berda József, Morvay Gyula> és Gereblyés. László.
A Radnótitól közreadott versek közül az első háromnak a címe: Téli jelenés,
Kedd,
Betyárok verse, a negyediké: Farkas Laci meghalt. A négy költemény egyébként a
költő e korszakának legélesebb, társadalombíráló írásai közé tartozik.
A Korunkban megjelent négy versről, valamint a költőnek a folyóirattal való
kapcsolatáról először Kántor Lajos írt részletesebben (Radnóti Miklós és a Korunk,
Élet és Irodalom, 1962. 20. szám). A versekkel kapcsolatban egyebek mellett megállapítja, hogy az októberben közreadott három (a Téli jelenés, a Kedd, a Betyárok
verse), Magyarországon csupán a felszabadulás után, az 1954-es, Koczkás Sándor-féle,
Versek és műfordítások című kötetben látott napvilágot, még pedig a Kiadatlan versek (1930—1933) jelzésű ciklusban. Közülük az első nem a Korunkbeli, hanem
Januári jelenés címen. A Kolozsvárt 1933 novemberében megjelent Farkas Laci
meghaltról pedig azt olvassuk cikkében, hogy a négy vers közül ez az egyetlen, ami
idehaza, a költő életében is napvilágot láthatott, a Lábadozó szél című kötetben, de
ott is semlegesebb címmel: 1932. január 17. és (Vasárnap) alcímmel. Mindezek nyomán az első három, Korunkban megjelent vershez ilyen megjegyzést f ű z : „Ha ú j r a olvassuk őket, nem marad kétséges, miért nem jelent meg e három vers a kötetben
(tudniillik a Lábadozó szélben). Mindeniket erős társadalombíráló él jellemzi, sőt
ennél is több: ellenállásra, harcra buzdítás." A cikk hasábjain Kántor Lajos a filológus is jelen van; a két címváltozat mellett á hazai és a Korunkban megjelent szövegek között néhány variációt fedez fel, s arra a konklúzióra jut, hogy a „Korunkban közölt változat az erősebb, agitatív e r e j ű . . . " És keresi az eltérések okát; nem
állítva, de azt is feltételezve: „(lehetséges, hogy Gaál Gábor szerkesztői tanácsa
nyomán alakult így, ő ugyanis többnyire »átgyúrta« a kéziratokat; természetesen ez
elsősorban cikkekre érvényes) az viszont nem vitás, hogy mindenik vers a munkásmozgalommal való szoros kapcsolatra utal (»a harc, mely mi vagyunk«). Nyilván
ezért is, mozgósító ereje miatt közölte az utóbbi verset (tudniillik a Farkas Lászlóról
szólót) a kötet, a Lábadozó szél megjelenése után néhány hónappal."
A variációk kérdésére nem térek ki; a majdani kritikai kiadás feladata lesz ez
a vizsgálat, miként a Téli jelenés—Januári jelenés címváltozat problémája is. Csupán egyetlen, de lényeget érintő megállapításra utalok a négy vers egyike kapcsán.
Kántor Lajos nem egy fontos és hasznos megfigyelést és adatot közöl. Azonban elkövet egy filológiai hibát, ami bizonyos mértékben kihat koncepciójának egészére.
A Farkas Laci meghalt-ról van szó. A költemény egésze tizenkét szakaszból áll,
s a tizenkét szakasz csillagokkal elkülönítve négy részre tagolódik. Az egésznek
66

címe az eredeti kéziraton: 1932. január 17. Alcíme: (Vasárnap). Az első rész egy
vasárnapi kirándulás légkörét idézi négy szakaszban, s ezt követve, elválasztó csillag
után olvasható a voltaképpeni politikai mondanivaló. Radnóti életében, a Lábadozó
szél című kötetben csupán az első rész, a vasárnapi kirándulás légkörét idéző négy
„ártatlan" szakasz látott napvilágot. A vers egésze ugyanúgy nem jelenhetett meg
annak idején idehaza, mint a Korunkban közölt másik három alkotása a költőnek.
Kántor Lajos a tévedést azáltal követte el, hogy csupán az 1954-es Koczkás-féle
kiadást nézte meg, ahol a Lábadozó szélben annak idején is szerepelt első négy
szakaszhoz — helyesen — oda csatoltatott a hozzátartozó további három, ugyancsak csillaggal elválasztott versrész. (Egyébként e rekonstrukciót elvégezte Koczkás
előtt már Trencsényi Waldapfel Imre, az 1948-as gyomai Radnóti-kiadás gondozója.)
De haladjunk tovább, hiszen még van miről szólni az 1933-at követő esztendőkről.
Amilyen öröm volt Radnóti Miklós számára a harmadik verskötetéről megjelent
elismerő írás és verseinek megjelenése, ugyanolyan fájdalmat, keserűséget idézett
elő benne a Korunkkal való kapcsolat megváltozása az elkövetkező időben. Tudomásunk van arról, hogy Radnóti — legalábbis egy alkalommal — ismét küldött
kéziratot Kolozsvárra. A költő Kis Ferenc emlékezése szerint recenzió volt ez, amit
— így fogalmazta egy beszélgetésünk során — „túlságosan esztétizáló szemlélete"
miatt visszaküldték. Később, Kántor Lajos kérdésére ugyanígy nyilatkozott Kis Ferenc, csupán annyi módosítással, hogy „fölösleges esztétizálást" emlegetett. (Kántor
Lajos, Hipotézis és irodalomtörténeti
igazság. Miért nem publikált Radnóti Miklós
1933 utón a Korunkban? — Élet és Irodalom, 1962. 22. szám.) Az emlékezet évtizedek múltán tévedhet; nem bizonyos, hogy recenzió volt az elküldött kézirat, de
valószínű, hogy nem vers, hanem mindenképpen valami kritikai, elvi jellegű írás.
Baróti Dezsővel a kérdésről beszélgetve, ő azt a feltételezést kockáztatta meg, hogy
a Korunknak feladott írás a Jegyzetek a formáról és a világszemléletről
című cikk
lehetett? Réz Pál pontosan fogalmaz Radnótinak erről a munkájáról: „A cikknek
különös jelentőséget ad, hogy Radnóti — nálunk — az elsők között emel szót a
szocialista irodalom művészi színvonalának ügyéért, elítéli a csak tartalmi elemeket bíráló, a megformálás problémáival alig foglalkozó kritikát." (Radnóti Miklós,
Próza, novellák és tanulmányok jegyzetanyagában, Szépirodalmi Könyvkiadó, Budapest, 1971). Feltételezhető, de egyelőre nem bizonyítható, hogy valóban ez volt-e az
az írás, amit a Korunk visszaküldött. A filológiai kérdés eldőlte nem változtat azon
— újra mondom —, hogy a siker után a balsiker fájdalmasan érintette Radnótit.
Annál inkább, mivel ez időben a munkásmozgalom európai vereségei, a fasizmus
sikerei, valamint a hazai helyzet fokról fokra való romlása különben is növelték
benne a keserűséget, majd a magányosság érzését, de ugyanakkor mind keményebbé váló kitartását a magáévá tett világszemlélet mellett.
1935-ig még a neve sem szerepel Radnótinak a kolozsvári folyóiratban. Amikor
újra emlegetik, még kevesebb öröme telt benne, mint kéziratának visszaküldésekor.
Ez évben lát napvilágot Korunk címen az a versantológia, amit Dénes Béla és
Radnóti Miklós szerkesztett, Fejtő Ferenc írt hozzá bevezető tanulmányt és a Független Szemle című, Dénes Béla szerkesztésében megjelenő polgári radikális folyóirat adott ki. Tizenkét fiatal költőtől olvashatók benne versek, az úgynevezett „harmadik nemzedék" tagjai közül. A kiadvánnyal két cikk is foglalkozik Kolozsvárt.
Az egyiket Korvin Sándor erdélyi költő és újságíró írta (A „harmadik
nemzedék"
költői), még 1935-ben, a másikat fél évvel később, 1936 elején Üjvári László (Nagytakarítás egy antológia körül). Mindkét cikk támadja a kiadványt. Igaz, az éles bírálat a szerkesztésnek, a szerkesztőknek szól, s mindenekelőtt a bevezető tanulmányt káütítő Fejtő Ferencnek, akit az illegális párt tagjai körében ez időben már
bizalmatlanság övezett. De kijut a bírálatból a költő verseinek is.
Kántor Lajos foglalkozik Radnóti és a Korunk 1933 utáni viszonyával is. Idézzük
két fontos megállapítását. Először említett cikkében írja: „ . . . m e l e g hangú fogadtatás után a Korunk hasábjain is jelennek meg értetlen vagy éppen elmarasztaló
c i k k e k . . . " Majd odébb: „ . . . a Korunk továbbra is féltő figyelemmel kísérte Rad5*

67

nóti pályáját. Éppen ez a féltés mutatja, hogy a marxista folyóirat mennyire közel
akarta tudni magához a költőt. A bírálatok szigora azonban olykor egészen szélsőséges formában nyilvánult m e g . . . " A két megállapítás igazsága kétségtelenül nyomon követhető. Korvin Sándor cikke Radnótit negyedmagával a folyóirat világnézetével egy úton járó költőként említi: „Néhányukat (tudniillik az antológia tizenkét
szereplője közül) az utóbbi évek szociális irányulású lírájából, illetve a negyedik
rendi irodalom fiatal élcsapatából ismeri az olvasó (Forgács Antal, Radnóti Miklós,
Zelk Zoltán, Vas I s t v á n ) . . . " Verseivel kapcsolatos szavak azonban értetlenségről
tanúskodnak: „Radnótit is bántja a »magos egyedülség« — í r j a —, s a »borostás
magány«. Róla is kiderül, hogy óvatos d u h a j : csak dinamikusabb s életvidámabb t e r mészet, semhogy elázzon a már-már divatos (!) hangulatban. Mindenesetre sok nála
az idill, a miniatűr, ami önmagában véve kedves, de jellemző, hogy ki, mikor, miről ír s mikor hogyan válogatja. R. versei kissé keresetten eredetiek, képgazdagok;
valami friss barokk hajlam nyilatkozik meg bennük, ami néha modorosan hat, d e
mozgalmas. Lázadó képzelete — mint régen is, de most kizáróan — bájos, ártatlan
természeti transzfigurációkba rejtőzik: »Híven tüntet két p i p a c s . . . « »az ég szuronyos szellővel üzen . . . « »csak hajlik a virág s könnyedén aligha hagyhatja el piros
hitét«. Montenegrói elégiája megkapó (!) komoly rajza egy parasztcsaládnak; a
Kortárs útlevelére című versben felvillan a forrongó kedv s egyéni érvekkel biztatja magát." Egyébként hasonló hangon nyilatkozik a Korunk cikkírója „a negyedik rendi irodalom fiatal élcsapatá"-hoz sorolt többi költőről is; letagadhatatlanul „féltő figyelemmel", de a periódus szellemével és ezzel összefüggésben a
költő, a költők kifejezővilágával szemben értetlen merevséggel. Újvári László cikke
csak fokozza a tüzet az antológia ellen. Egyes költőkkel alig foglalkozik, támadása
a gyűjtemény egésze ellen irányul, s főként a bevezető tanulmány íróját t á m a d j a .
Cikkzáró sorai ekként hangoznak: „Tizenkét »igaz költőt« kapsz hát kézhez, mert
mindegyikben »több van« mint politika. Sőt, politika úgyszólván alig van bennük.
»Ma a politikus szempontja az uralkodó szempont — írja Fejtő —, így a líra k o r szerűtlen és népszerűtlen. Korszerű és népszerű benne az, ami hasznavehető.«
E hasznavehetőség mérlegelése már kívül esik e cikk keretén. Ezt a munkát m á r
elvégezte a Korunk régebbi bírálata."
A teljességhez, s a kép hitelességéhez tartozik, hogy Radnóti Miklós minden
verskötetére reagál a Lábadozó szélről írott elismerés után is a Korunk. Kántor
Lajos citált megfogalmazása szerinti „féltő figyelemmel", s ezzel vegyülő gyakori
értetlenséggel. Az Újholdról Méliusz József ír (1936) a kitűnő kritikushoz méltóan, de
nem mindig értő elemzéssel: „ . . . Radnóti nem anyagi primerségeiben fogja meg
tárgyait, hanem mintegy áttetszően elszellemesíti azokat: Tisztán élünk különben és
könnyű mosollyal — e sor után szinte felfokozottan elvonatkoztatottnak hat az
ilyen hasonlata: Oly félelemnélküli
így az életünk és egyszerű, mint a papír, vagy
a tej itt az asztalunkon, és kegyetlen is, mint mellettük a lassú tekintetű kés. Radnótit régebbi köteteiben is a műgond, a cizelláltság jellemezte (és e tekintetben
talán Kosztolányihoz kell hasonlítani), ami mostani kötetén még inkább eluralkodik. Surranva kell most élned itt, sötét — vadmacskaként
ki néma hittel
kúszik
(Kortárs útlevelére). Ez a surranás Radnóti egész költészetében benne v a n : a világnézeti vonal, amelyre versét kifuttatni akarja, szimbólumok mögött bujdokol (»pipacs-pirossal zendüljön a világ«), szinte valami költői »madárnyelvbe« burkolózik
s csak itt-ott ugrik elő a valóság. A versek fölött ott lebeg az állandó érzés, hogy
ebből a költőből, még valami, még sokkal több szeretne kivetülni. De béklyózva
hiába akar kiegyenesedni a szellem babiloni fogságában, ahol a szellemmel együtt
és attól elválaszthatatlanul embermilliók vannak lekötözve. Ahogyan a 4S>ltő különös képeit cifrázza, csak azért teszi, mert valamit tennie kell, ahelyett, amit a
szabadság hiánya miatt nem lehet cselekednie. Ezt másképpen menekülésnek is nevezhetnénk. Gondoljunk csak Radnóti előbbi verseskönyvének (a Lábadozó szél)
néhány darabjára, melyekben versei sajátos architektúrája alól a társadalmi élmény
oly intenzíven ki világolt." (Négy verseskönyv, 1936.)
68

A Járkálj csak halálraítélt!
című kötetről ugyancsak Méliusz ír. Sajnos, m á r
kevesebb megértéssel. Itt is jelen van a féltés, de a kritikus meg sem közelíti a költő
következetes antifasizmusát. „ . . . humanista é r z é k e n y s é g i r ő l beszél, „osztálykorlátokat" emleget, m a j d így szól: „Sajnáljuk Radnóti tüzes fiatalságának hunytát, de
hisszük, hogy megmarad a haladó magyar költészet mívelőjének s n e m fenyegetik
elnyeléssel a magyar Parnasszus áldatlan bozótjai" (1936). Másként nyilatkozik Radnóti életében megjelent utolsó, ú j verseskötetéről, a Meredek útról Forgács Antal
(1939). Miként a Lábadozó szélről írva, az attól lényegesen eltérő, de mind jelentősebbé váló hangot csak Bálint György érzékelte nálánál mélyebben, értőbben.
Többek között ezeket olvassuk írásában: „Igen, a költő undorodik. Mitől? A felelet
itt m á r nem olyan általános, mint Cocteau-nál. A Meredek út verseiben városnevekkel találkozunk: Sanghai, Guernica, G r a n a d a . . . s egyszeriben egészen határozott
f o r m á t kap ez az undor, amely ott rejtőzik Radnóti minden sora mélyén." Forgács
hitelesen és pontosan értelmezi, a maga politikai tartalma szerint a Radnóti-féle
idillt, a költőnek a természethez való viszonyát.
A költő életében a Meredek utat követően még két, saját írásait tartalmazó
kötete látott napvilágot. Az Ikrek hava című prózája és Válogatott versek címen
1930 és 1940 között keletkezett verseinek szigorú igényességgel összeállított gyűjteménye. Mindkét kiadvány 1940-ben jelent meg. Ismeretes, hogy 1940-ben a Korunk a t a Kolozsvárra bevonuló Horthy-igazgatás betiltja. A folyóirat utolsó számában
— nem lehet nem jelképesnek érezni — a két Radnóti-kötetről ismertetés jelenik
meg. Az ismertetést Köves Miklós álnéven Kahána Mózes írja. K a h á n a nem volt
hivatott kritikus. Jószándékú szavai kevés igazi értékelést nyújtanak. Radnótiról
szóló írásának utolsó mondatát azonban nem lehet nem idézni: „ . . . velünk együtt
gyötrődő, küszködő testvérünk, akiért akaratlanul is kinyúlik a k a r u n k és akit szeretve, jövőt álmodó magunkba fogadunk."
*

Még néhány szót. Az 1933-as sikert követő balsikerről eleget szóltunk. De felmerül a kérdés: később, amikor a visszaküldött kézirat miatti keserűség feloldódott — mert feloldódott —, miért nem írt Radnóti a Korunkba? — Úgy vélem,
felesleges valami megfejthetetlen titokra gondolni. Egyszerűen arról volt szó; hogy
1935-től megjelent idehaza az illegális párt legálisan kiadott folyóirata, a Gondolat,
s itt jelentette meg azokat az írásait, amelyek polgári publikációs fórumokon nem
láthattak napvilágot.

KEMÉNY

G.

GÁBOR

Nemzetiségi és kelet-európai motívumok
a Korunk publicisztikájában
és műfordítás-irodalmában
Tisztelt emlékülés! Szólni kívánok — a probléma részletesebb kifejtését más
alkalomra hagyva — igen röviden és vázlatosan, olykor inkább csak jelzésszerűen a
két háború közötti időszak kiemelkedő magyar kelet-európai szemléjének keleteurópai és ezzel összefüggő nemzetiségi problémáiról.
Hozzászólásom, előadásom három miniatűr részre (ha tetszik: fejezetre) oszlik.
Előbb a régi Korunk kelet-európai,
majd nemzetiségi
motívumaival foglalkozom,
69

befejezésül pedig igyekszem felvázolni a folyóirat műfordítás-irodalmi,
kivált a
szomszédos magyar és nem magyar népek kultúráját, irodalmi eredményeit közelítő
és közvetítő szerepét.
Tíz évvel ezelőtt a „negyvenéves Korunk"-ot ünneplő erdélyi sajtó vezércikkben
figyelmeztetett arra, milyen rendkívül sokoldalú a Korunk szellemi profilja, „mintegy tükörképe annak az igénynek, melyet maga az élet támaszt a ma és a holnap
emberével szemben". 1 Plasztikusan egészíti ki a népet irodalomtörténeti kézikönyvünk Korunk-fejezetének megállapítása:
„A K o r u n k . . . nyomon követte a lényeges politikai tendenciákat és a háttérben
a döntő faktor: a világgazdaság alakulását, a Szovjetunió épülését, a nyugati világ
helyzetét, a gyarmati népek harcait, a kelet-európai népek speciális problémáit." 2
Akkor, egy évtizeddel ezelőtt, azon az emlékezetes „negyvenedik"-en, alkalmam
volt néhány, az utóbbi ponthoz vágó, tehát a Korunk nemzetiségpolitikai és keleteurópai összehasonlító funkciója körébe tartozó kérdést megbeszélnem a szerkesztőkkel: Gáli Ernővel és Balogh Edgárral, és a „korunkológus" (így hívta akkor mindenki Kolozsvárt) sajtótörténésszel, Tóth Sándorral, a régi Korunk és Gaál Gábor
szerkesztői tevékenységének feldolgozójával.
Ezekben a tíz év előtti beszélgetésekben felmerült a folyóirat elvi-eszmei változásainak Balogh Edgár emlékezetes, négyrészes cikksorozatából 3 ismert fejlődéstörténete. A szemle akkori „romániaiságának" problémája, amire a Korunk történésze — 1973. évi műhelynyilatkozatában 4 — végül is megnyugtató megoldást talált.
Nem kevés szó esett köztünk a régi Korunk nemzetiségi és kelét-európai nézeteiről,
megállapítva, hogy a folyóirat nemzetközi, antifasiszta és szocialista hivatásában
eleve benne foglaltatik a népek közötti barátság eszméje: a szomszédos népekkel,
államokkal való szövetkezés gondolata, a teljes nemzeti, nemzetiségi egyenjogúság,
a korszerű kisebbségvédelem igénye.5
A „négyországi magyar folyóirat", 6 a régi Korunkról szólva Gáli Ernő egyik
legújabb munkájában rámutat arra, hogy a nemzet- és nemzetiség-szociológia akkori
romániai előzményeit alapvetően a Korunk idevágó közleményeiben találjuk. Ezzel
kapcsolatban emlékeztet a nemzetiségi és kelet-európai kérdések természet- és törvényszerű összefonódására az akkori folyóiratban. „Egyik szemlecikkében Balogh
Edgár (Korunk, 1937) például a Vásárhelyi Találkozó szellemében sürgette a kisebbségi népkutatást — írja —, azt a különálló erdélyi szociográfiát, amely biztosítja
többek között — a kisebbségi kataszter elkészítését, az akkori népesedési viszonyok,
az urbanizálódás vonzásában megindult gazdasági vándorlások, a Moldvába és
Havasalföldre irányuló kirajzások tudományos feltárását stb." 7
A nemzetiségi és a kelet-európai problémakör sokféleségét és vitapontjait talán
legérdekesebben a Halász Sándor által közölt, m á r az éles kelet-európai és nemzetiségi válság időpontjában íródott fontos cikk s a körülötte megindult, de rövidesen
megtorpant „Duna-mendencei vita" egyes közleményei tükrözik. A
Duna-medencekérdés hátlapja című tanulmányában 8 Halász Sándor a kelet-európai államszövetségi
tervek megvalósíthatatlanságáról cikkezik, míg vele szemben Balogh Edgár és az
N. B. szerzői jellel közölt további vitacikk 9 szerzője úgy véli, hogy a nemzetiségi
elv útja kétségkívül a tágabb szövetkezés módozatait követi. „Európa tartós nemzetiségi újjárendezése nem a maradi etnikai eiv — véli az utóbbi —, hanem a népképviseleti federatív autonómiák integráló rendszerében fog előbb-utóbb megvalósulni". A vita előzményének tekinthetjük a harmincas évek derekától megjelenő
hasonló tárgyú, jórészt történeti visszatekintésre épített írásokat. Ilyen — a többi
közt — Gáli Ernő áttekintése a Dunai Szövetség eszmekör román vonatkozásairól, 10
Bányai László több akkori, sokrétű történeti vázlata, 11 Sándor László cikke a dunai
népek együttműködéséről, 12 Simkó István fejtegetése a dunai konföderáció gondolatáról. 13 Utóbbiban a szerző az 1849. évi szegedi Kossuth—Bálcescu tárgyalásoktól
1939 végéig, a közlemény megjelenése időpontjáig kíséri figyelemmel a különböző
diplomáciai és szakirodalmi elképzeléseket. Külön hely illeti meg az egész nemzetiségi és kelet-európai problémát átfogó valódi „vitazárót". Szabó Imre
Nemzeti
eszme a világháború utánu című rövid írásában ugyanis a nyugat- és „közép-kelet70

európai nemzeti fejlődés" eltérő útja megállapításából kiindulva vázolja az első
világháború utáni kelet-európai viszonyokat és az egykorú nemzetiségi érzület
jegyeit. Ez tehát a Korunk nevezetes „Duna-medence-vitájának" gyűrűzése, amelyet
csak formailag szakított meg 1939 májusában Halász Sándor és Balogh Edgár „zárszava". 13
Kelet-Európából a szűkebb értelemben vett nemzeti-nemzetiségi
kérdésre térve,
az ekkori Korunk-publicisztika második főcsoportját két összefüggő gondolatkörre
csoportosíthatjuk. A korábbi s az egykorú nemzetiségi kérdést (gyakran kérdéseket)
tárgyaló elvi-elméleti
cikkekre, és a kérdés társadalmi-szociológiai
felméréseire,
résztanulmányaira.
Ezekre a nagyértékű, de szerteágazó forrásanyagból merített, olykor kevéssé
olvasmányos, elvont tudományos közlésekre különösképp idézhető Gaál Gábor egyik
visszatekintő vallomása. Az, amelyikben arról ír, mennyire vágyódott az esszé, mint
műfaj, a kifejezésbeli könnyedség iránt a folyóiratban, de „a tárgy közelisége, súlya
és fájdalma nyomott" — olvassuk 1938. évi előadása kései közlésében. 16
Ezek a komor, nem egyszer drámai hangvételű, s mégis mértéktartó, szerzőiszerkesztői műgondról tanúskodó írások a magyar nemzetiségi kutatás mindmáig
kötelező szakirodalmaként tekinthető feltáró munkálatai. Felszólalásunkban csak
néhányat említhetünk. Ilyen Bányai17 Imre cikke a nemzetiségi kérdés háború utáni
formáiról. Dobossy18 Imre és Földi 19 Erzsébet írásai a nemzetiségi problematikáról.
Porzsolt20 László (a lapban Zsolt László néven) hosszabb fejtegetése a nemzetiségi
kérdés kelet-európai változatairól. Fedor János — Kovács2' Károly néven — cikktanulmánya a nemzetiségi kérdés és az önrendelkezési jog összefüggéséről.
Külön figyelmet érdemel a Dobossy László által (ekkor prágai egyetemi hallgató) a Korunk számára kért Zdenék Nejedlj/ 2 --tanulmány a nacionalizmus pályafutásáról, amit a kérdés akkor különösen nagy fontosságú kritikai elemzéseként tarthatunk számon. A prágai professzor tanulmányát közvetítő és fordító Dobossyról
szólva nem feledkezhetünk meg későbbi — a Korunkban bevett módon, szerzői
néven írt publikációjáról 23 sem. A névsorból kitűnik, hogy a Korunk nemzetiségi
elméleti kérdésekkel jelentkező szakíróinak többsége csehszlovákiai, jórészt a Sarló
köréhez tartozó ifjú publicista. Aminthogy hasonló a helyzet a kérdés soron következő szociológiai vizsgálói esetében is.
Ezt a belső kérdéscsoportot, a nemzetiségi tárgyú társadalmi-szociológiai
felmérések sorát ugyancsak a legszűkebbre vonva, elöljáróban a szemle 1933. évi „középosztály"-vitájáról
kell megemlékeznünk. A vitát Jócsik2i Lajosnak, a szlovenszkói
magyar középosztályról írt kétrészes felmérése vezette be. Ugyanő a következő évben még két nemzetiségpolitikai vonatkozású szociológiai cikket közöl a csehszlovák
államalakulásról, illetve az akkori Szlovákia ipari termelése változásairól. 23 Jócsik
vitaindítónak szánt cikkét Kemény26 Gábor neveléstörténész, a magyar középosztály
természetrajzáról írt tanulmánya, Lányi27 Árpád a jugoszláviai magyar középrétegekről szóló helyzetképe, és a Bihari Béla néven író Varga B. László két, a román
középosztályról írt rövid cikke 23 követi. A körkérdést Vlado Clementis a szlovák
középrétegekről szóló vázlata zárja le.29
A nagy jelentőségű publikációk sorát felerősíti és sajátos ízzel tölti meg Mikó
Imre (ekkor Könyves Tóth László néven) közölt cikktanulmánya a romániai, az
erdélyi magyar értelmiségről, 30 valamint Fazekas Bélának a romániai falukutatásról,
a D. Gusti-féle bukaresti intézet irodalmi-szociográfiai kutatómunkájáról szóló helyzetképe. 31
Irodalmi-művelődési
és műfordítás-irodalmi
anyagok alkotják a folyóirat keleteurópai és nemzetiségi érdeklődésű anyagának befejező, harmadik részét.
Ha az előző két csoportról elmondhattuk, hogy ezekben a cikkekben, szociológiai-szociográfiai felmérésekben és tanulmányokban — a kor és az akkori körülmények mértékéhez viszonyítva — európai szintre emelkedett a kérdés publicisztikája
— a záró főcsoport is két igen fontos vonatkozásban emelkedik a korabeli színvonal
fölé. Egyrészt a Korunk, mint szépirodalmi anyagot is közlő folyóirat, ebben a
71

minőségében is jelentős orgánuma volt mind a romániai, mind — szélesebb értelemben — a kelet-európai magyar sajtónak. Amiből levonhatjuk az ennél is fontosabb további következtetést: a Korunk elsőrendű, valóban hiánypótló funkciót töltött be a kelet-európai irodalmak kölcsönös kultúrcseréjében és a mindmáig feldolgozatlan kölcsönös kiadási szálak felvételében és felvirágoztatásában. Műfordítási
közvetítő-bemutató szerepe tehát szépirodalmi vonatkozásban is nagy értékű. Ezekkel a műfordításokkal a Korunk, mint immár a kölcsönös kultúrkapcsolatok világítótornya, végigpásztázza a haladó európai—kelet-európai, s ezen belül a szomszédnépi irodalmi látóhatárt. Általában változó szintű, de olykor művészi tolmácsolásokkal és összehasonlító párhuzamokkal, melyek időnként az irodalmon kívül a
többi művészetre is kiterjednek. így például Aurél Ciupe az ó-romániai és az erdélyi
képzőművészetről írt, itt közölt tanulmányában. 32 Ebből a csoportból is csak néhány
fontosabb műfordítási eredményt, irodalmi és művelődési, kapcsolattörténeti mozzanatot említenénk, hiszen a sokágú kapcsolati anyagról nyilván részletesen szólnak
majd az ülésszak további felszólalásai.
Szász János gondos jegyzeteiből, Bonyháti Irén elmélyült könyvészeti adatközléseiből, a Méliusz József szerkesztette érdemes Korunk irodalma-sorozat első kötetéből 33 tudjuk, hogy a harmincas évek elején (a hivatkozott műfordítások 1933
áprilisából valók) közli a folyóirat — tudomásunk szerint elsőként — József Attila
cseh — Bednáf, Bezruc, Hora és Wolker — lírai műfordítás-remekléseit, majd az
évtized vége felé, 1938 januárjában, az immár posztumusz Ion Vinea- és Ilarie
Voronca-fordításokat. 34
Vizsgálódásunk befejező részében ezekből a művelődés- és kapcsolattörténeti,
műfordítás-irodalmi mozzanatokból elevenítünk fel néhányat, és befejezésül egy, a
régi Korunk egész kelet-európai — nemzetiségi-műfordítási anyagát országok, illetve
nyelvek, népcsoportok és nemzeti irodalmak szerint felmérő statisztikai becsléssel
zárjuk áttekintésünket.
Időrendbe állítva az ekkori folyóirat főbb művelődés- és kapcsolattörténeti közléseit, az idevágó publikációk élére, nemcsak időrendileg, Forbáth Imre 1930. évi,
A kisebbségi magyar irodalom kérdéseiről szóló, 1930. évi írását kell tennünk. 3 5
A Kaldts István néven író Laták István ez év végén „a jugoszláviai magyar irodalom
talajtalanságáról", majd 1932 nyarán az itteni magyarság művelődési és szociális
viszonyairól nyilatkozik. 30 Jócsik Lajos — 1934 nyarán — „a szlovák—magyar kultúrérintkezés" lehetőségeit és feltételeit latolgatja. 37 Az év késő őszén Fedor János
(Kovács Károly) a nemzetiségek közötti kulturális érintkezésről, és közelebbről a
csehszlovák—magyar kultúrkapcsolatokról cikkez a lapban. 38 1936 f e b r u á r j á b a n megjelenik a Korunk emlékezetes román száma, egész sor (főként szociológiai) tanulmánnyal és néhány szépirodalmi fordítással. Utóbbiak között két Tudor
Argheziversfordítást és egy Alexandra Sahia prózai fordítást is találunk. 39 A kölcsönös
kapcsolattörténeti akciók emléke évtizedekkel később is jóleső rezonanciákat vált ki.
A Lupta de clasá, az RKP elméleti folyóirata 1964 júniusában hosszabb cikket közöl
az együttélő népek, a szomszédos irodalmak közötti kapcsolatok ügyét ápoló folyóiratról és szerkesztőjéről. 40 A Korunk házatáján szövődött egykorú jugoszláv—magyar
(és ezen belül a jugoszláviai—romániai stb. magyar) irodalmi, művelődési és m u n kásmozgalmi érintkezésekről Malusev Cvetko, a folyóirat egykori munkatársa közöl
megkapó emlékezést. 41
A kölcsönös irodalmi tájékozódásról s az ugyancsak két-, sőt többoldalú m ű f o r dítói kapcsolatokról adott vázlatból sem maradhat ki még néhány jellemző mozzanat.
Móricz Zsigmond 1930. évi prágai útjáról, előadásáról Bányai (Munels) Pál ha nem
is mindig elfogulatlan érdekes beszámolójából, 42 Hasek Svejkjének első — párizsi,
Karikás Frigyes-féle — fordításáról elsőként, vagy az első tudósítások sorában a
Korunkból értesül az olvasó. 43 A folyóirat még 1929-ben ismertetést közöl a Dav
(Tömeg) szlovák szocialista szemléről; az ismertető szerint „Barbusse Monde-ja szlovák kiadásáról". 44 Szdlatnai Rezső ezelőtt negyvenhat éve mutatta be a folyóiratban 4 5
a szlovák szocialista írókat: Jozo Niznánskyt, Laco Novomeskyt
és Ján
Ponicánt.
72

Utóbbi m u n k á s tárgyú regényét (feltehetően elsőként) 1935-ben Sándor László, a
folyóirat sokoldalú kelet-európai szakírója és recenzense m u t a t j a be. 46 A kárpátu k r á n J u r i j Borsos-Kumjatskijtól
a szlovák Anton Straka, a nagy kultúrközvetítő
közöl két műfordítást, s ugyancsak az ő elmélyült tolmácsolásában m a r a d t fenn
Karel Capek utolsó novellájának tolmácsolása az 1939. évi első, illetve a 2. számban. 47 Öt viszont, mint a készülő Cseh és szlovák költők antológiája nagysikerű magyar lírai műfordítás-gyűjtemény szerkesztőjét, valamint Emil Boleslav Lukác szlov á k nyelvű magyar irodalmi tolmácsolásait Sándor László méltatja, még 1937-ben.®
Így találkozik elválaszthatatlan kölcsönhatásban, egységben és megértésben a régi
Korunk hasábjain az a szellemi Kelet-Közép-Európa, melynek ilyen mértékű és
arányú tudományos és irodalmi találkozója a lap szerkesztője és munkatársai
elévülhetetlen érdeme.
A felszólaló 1966-ban, arra a „negyvenedikére, „A Korunk Kelet-Európa
képe"
címmel bibliográfiát készített a folyóirat ez irányú kapcsolatairól. Bibliográfiai felmérésünk alapján a régi Korunk kelet-európai és nemzetiségi vonatkozású tudományos és irodalmi cikkeinek, műfordítás-közléseinek megoszlása ezt a képet m u tatja: 4 9 A megvizsgált 608 különböző közleményből 254 (42 százalék) a román és a
romániai, 162 (27 százalék) a cseh és szlovák (ebből 106 a cseh és 56 a szlovák),
illetve a csehszlovákiai,
136 (23 százalék) az orosz és szovjet tárgyú és vonatkozású
közlések száma. A h á t r a levő 8 százalékon belül a következő számszerű megoszlást
k a p j u k : osztrák 17, kárpátukrán
16, jugoszláv (jugoszláviai) 12, lengyel 7 és bolgár 5
közlemény és vonatkozás. Ez a régi Korunk első kelet-közép-európai
kultúrstatisztikai becslése, melynek részletesebb elemzése, behatóbb kidolgozása a további k u t a tás feladata.
Annál is inkább, mivel Fábry Zoltán, a munkatárs és szövetséges szavaival:
„A Korunk történelem volt: a való életre előkészített és változásra tudatosított
embereket. A Korunk tett volt, magyar történelmi fejezet és nemcsak a kultúra
fejezete. Az erdélyi, szlovákiai, jugoszláviai és magyarországi történelmen kívül:
kortörténelem." 5 0

IRODALOM
1. A 40 éves Korunk. = Utunk 21, 1966. febr. 25; 8. sz., 1. p.
2. 1929—1940. Korunk. = A magyar irod. tört. VI. köt. 965. p.
3. A Korunk fordulata 1929-ben. — A Korunk eszmei kiforrása 1930—1933-ban. — A népfronti
Korunk (1936—1937). — A Korunk szintézise 1938—1940-ben. = Nyelv- és írod. tud. Közlem. 8,
1964. 2. SZ., 141—156. p. 12, 1968. 2. sz., 233—245. p., — 14, 1970. 2. sz., 289—332. p. — 15, 1973.
1. sz., 53—68. p.

4. A „romániaiság"-ról, a folyóirat úgynevezett „romániaiságának" kérdéséről Tóth Sándor a
Korunknak adott interjúban nyilatkozik. (Tóth Sándor, a Gaál-monográfia szerzője a Korunk
kérdéseire válaszol. — Klny. a Korunk Évkönyvéből. Kolozsvár, 1973. 50—51. p.) — Az interjúban a Korunk sajtótörténésze elmondja, hogy a kérdés korántsem vonatkoztatható abban
a mértékben a régi Korunkra, mint a mai folyóiratra. Hiszen még Gaál Gábornál is „egymástól eltérő értelemben" fordul elő a kifejezés az 1937. évf. 217. lapján és egy közel egykorú levelében. (L. TÓTH Sándor: G. G. Tanulmány Gaál Gáborról, a Korunk szerkesztőjéről, 203. p.) — összegezve az elmondottakat Tóth Sándor a következő megállapításra jut:
„Elterjedt nézet, hogy a mai romániaiság koncepciónk új, szocialista tartalommal feltöltött
kiteljesedése annak, ami csíraállapotban már Gaál Gábornál is megvolt."
(Korunk-interjú,
Kolozsvár, 1973. 51. p.) Ami tehát leszűkítést, lényeges módosítást jelent a korábbi feltevésekhez viszonyítva.
5. Vö. b. e.: Erdély nemzetiségi kérdései (Jakabffy Elemér nemzetiségtörténeti és kisebbségvédelmi iratgyújteményéről.) = Korunk, 15, 1940. jún. 6. sz., 575. p.
6. BALOGH E.: Négyországi magyar folyóirat. = Magyar Nap (Ostrava) 1937. jan. 12. sz., 4. p.
7. Nemzet és nemzetiség szociológiai nézetben. — GÁLL Ernő: Tegnapi és mai önismeret
(Esszék, tanulmányok). Bukarest, 1975. Kriterion. 139. p.
8. A Duna-medence-kérdés
hátlapja. = Korunk, 14, 1939. febr. 2. sz. 104—115. p.
73

9. BALOGH Edgár: Mégegyszer „A Duna-medence-kérdés hátlapja". (Vitacikk.) Korunk, 14,
1939. ápr. 4. sz., 381—384. p. — N. B.: A nemzetiségi elv Közép-Európában. = Korunk, 14,
1939. febr. 2. sz. 172. 174. p.
10. A románság és a Dunai Szövetség eszméje. — Korunk, 13, 1938. máj. 5. sz., 449—435. p.
11. Vö. Duna-menti múlt. = Korunk, 13, 1938. jiil.—aug. 7—8. sz., 721—725. p. — Visszatérő
Dunamenti történet. = Uo., 13, 1938. szept. 9. sz., 840—845. p.
12. A dunai népek együttműködésének
kérdése. — Korunk, 1935. dec. 12. sz., 909—914. p.
13. A dunai konföderáció gondolata. = Korunk, 14, 1939. dec. 12. sz. 1071—1073. p.
14. Nemzeti eszme a világháború után. = Korunk, 14, 1939. nov. 11. sz. 951—955. p.
15. Halász Sándor és Balogh Edgár zárszavai a Duna-medence-kérdés
vitájában. = Korunk, 14,
1939. máj. 5. sz., 479—480. p.
16. GAAL Gábor: A Korunk éveinek margójára. = Utunk, 1966. febr. 25. 8. sz., 1. és 8. p.
17. A nemzetiségi kérdés háború utáni változatai. = Korunk, 8, 1933. ápr. 4. sz., 289—292. p.
18. A nemzetiségi kérdés problematikájához.
= Korunk, 7, 1932. nov. 11. sz., 808—810. p.
19. A kisebbségi kérdés. = Korunk, 6, 1931. nov. 11. sz., 805—807. p.
20. ZSOLT (Porzsolt) László: A nemzetiségi kérdések Kelet-Európában. = Korunk, 7, 1932. szept.
9. sz., 630—635. p.
21. A nemzetiségi
kérdés és (az) önrendelkezési
jog. = Korunk, 9, 1934. ápr. 4. sz., 289—293. p.
22. NEJEDLY, Zdenek: A nacionalizmus pályafutása. = Korunk, 7, 1932. dec. 12. sz., 865—870. p.
23. (DOBOSSY László) Czuczor László: Csehek és magyarok. = Korunk, 13, 1938. szept. 9. sz.,
729—739. p.
24. A szlovenszkói
magyar középosztály
1—11. = Korunk, 8, 1933. jan.—febr. 1—2. sz., 129—134. p.
25. A csehszlovákiai
államalakulás.
= Korunk, 9, 1934. szept. 9. sz., 613—620. p. — Az ipari termelés változásai Szlovenszkón.
— Uo., 9, 1934. dec. 12. sz., 890—898. p.
26. A magyar középosztály
természetrajza.
= Korunk, 8, 1933. febr. 2. sz., 101—109. p.
27. A jugoszláviai
magyar középosztály.
= Korunk, 8, 1933. máj. 5. sz., 370—373. p.
28. A romániai magyar középosztály.
— Korunk, 8, 1933. júl—aug. 7—8. sz., 532—540. p. — A mai
román középosztály.
= Korunk, 8, 1933. nov. 11. sz., 800—809." p.
29. CLEMENTIS Vladimir: A szlovák középrétegek. = Korunk, 9, 1934. jan. és márc., 1. és 3. sz.,
179—187 p.
30. (MIKÖ Imre) Könyves Tóth László: A magyar értelmiség Erdélyben. = Korunk, 8, 1933.
ápr. 4. sz., 319—321. p.
31. FAZEKAS Béla: A romániai falukutatás. = Korunk, 14, 1939. jan. 1. sz., 87. p.
32. CIUPE, Aurél (Kolozsvár): Az ó-romániai és az erdélyi képzőművészet. = Korunk, 1929.
jan.—febr. 12. sz., 99—103. p. — Értékeléséhez 1. TÖTH S.: G. G. Tanulmány Gaál Gáborról,
a Korunk szerkesztőjéről. Bukarest, 1971. Kriterion. 179. p.
33. A Korunk irodalma I. Bukarest, 1967. írod. Kiadó. Szerk. Méliusz József. 592., 630. p. —
A műfordítások lelőhelyei: BEDNÁR, Jaroslav: Molodecsno — Korunk, 1933. ápr. 4. sz.,
308. p. — BEZRUC, Petr: A bányász. — Uo., 306. p. — HORA, Jozef: Szívem testvére az idő.
— Uo., 307—308. p. — WOLKER, Jirí: Arc az üveg mögött. — Uo., 307. p.
34. VINEA, Ion: Tél. — Korunk, 13, 1938. jan. 1. sz., 30. p. — VORONCA, Ilarie: Sokaság, te . . .
= Uo:, 30. p.
35. A kisebbségi magyar irodalom kérdéséhez. = Korunk, 5, 1930. jún. 6. sz., 441—444. p.
36. (LATAK István) T. Kaláts István: A jugoszláviai magyar irodalom talajtalansága. = Korunk,
5, 1930. okt. 10. sz., 756—757. p. — Uo.: A jugoszláviai magyarság. = Uo., 7, 1932. júl.—aug.
7—8. sz., 542—546. p.
37. A szlovák—magyar
kultúrérintkezés.
— Korunk, 9, 1934. júl—aug. 7—8. sz., 493—499. p.
38. A nemzetiségek
közötti kulturális érintkezés kérdése. = Korunk, 9, 1934. nov. 11. sz., 777—
781. p.
39. Korunk, 1936. febr. 2. — Vö. TÖTH S.: G. G. Tanulmány Gaál Gáborról, a Korunk
szerkesztőjéről, 79. p.
— A Korunk
nagyszámú magyar—román kultúrkapcsolatából
ez alkalommal kettőt külön is megemlítenénk. DIENES László Elie Daianunak. írt tájékoztató levelét (Dienes László levele egy román közéleti személyiséghez. = Művelődés, 1975.
3. sz., 20—21. p.) 1926 elején a Korunk indulásáról. — Továbbá Gaál Gábor és Corneliu
Codarcea sokéves kapcsolatát. A Kolozsvárt, majd Bukarestben élő román író és publicista,
Móricz Zsigmond barátja, ekkor az erdélyi és bánáti román újságírók szindikátusának főtitkára, nemcsak a lapot, szerkesztőjét is támogatta tanácsaival, kapcsolataival. Tevékenyen
közreműködött a „Nansen-útleveles" Gaál Gábor tartózkodási engedélye 1934. őszi meghosszabbításában is. (Vö. TÖTH S. i. m. 171. és köv. p.)
40. BORZA, Lucia: A Lupta de clasa, a Korunkról. = Kritika, 2, 1964. aug. 8. sz., 46—47. p. —
A szóban forgó cikk Kallós Miklós tollából a lap 1964. júniusi számában jelent meg.
74

•41. MALUSEV, Cvetko: Az én Korunk-élményem. Adalékok a Korunk hatásának történetéhez.
= Korunk, 1973. márc. 3. sz., 467—470. p.
•42. Móricz Zsigmond Prágában. = Korunk, 6, 1931. jan. 1. sz., 56—58. p. — Móricz prágai előadásán Rádl Emánuel egyetemi tanár, a Tvorba (Alkotás) szocialista szemle több munkatársa, a cseh és szlovák Irodalom több reprezentánsa is megjelent.
•43. (SZACSVAY Gusztáv) : A Svejk magyarul. = Korunk, 5, 1930. júl.—aug. 7—8. sz., 598—
599. p.
•44. (n. ó. jelzettel.) = Korunk, 1929. szept. 9. sz., 675. p.
45. SZALATNAI Rezső: Három szlovák költő. = Korunk, 5, 1930. jún. 6. sz., 471—473. p.
•46. SÁNDOR László: Széljegyzetek egy szlovák regényhez. (Stroje sa pohly — Megindultak a
gépek.) (Ism.) = Korunk, 1936. ápr. 4. sz., 361—363. p.
47. STRAKA, A. itt Jurij Borsos-Kumjatskij
kárpátukrán költő két versét mutatja be művészi
magyar fordításban. (Elátkozott föld — Hucul táj.) = Korunk, 14, 1939. jan. 1. sz., 56—57. p.
— Az Üdvözletek
1938 karácsonyán, Karel Capek halálakor jelent meg a Lidové
Novinyban, s már 1939 februárjában magyarul megjelent a Korunkban. = Uo., 14, 1939. febr. 2. sz.,
100—103. p. — A Korunknak a haladó cseh irodalommal és irodalmi közleménnyel való kapcsolatai történetéhez tartozik, hogy 1938 szeptemberében hasábjain megjelenik a Csehszlovák
Írók Társasága tagjainak felhívása a népeiket, az egész Kelet-Európát fenyegető katasztrófa
elhárítása érdekében, 29 cseh és szlovák iró aláírásával. (A cseh és szlovák írók a világ
közvéleményéhez. = Uo., 13, 1938. szept. 9. sz., 865. p.) — Végül ide tartozik a lap utolsó
számából Anton Straka ugyancsak utolsó, nyomtatásban megjelent prágai tudósításának feljegyzése, E. F. Burian színháza, a ,,D40" az évi bemutatóiról. (STRAKA, Antonín: F. Burian
és a D40. = Uo., 15, 1940. jún. 6. sz., 552—553. p.)
48. Korunk, 12, 1937. márc. 3. sz., 276—277. p. — és uo., 12, 1937. 6. sz., 771—772. p. — Az év
júniusában közli a Korunk a Straka utolsó nagy tervét az Antonín Hartl-lal közös fordításban és szerkesztésben tervezett cseh nyelvű magyar lírai antológiáról, amely a bekövetkezett események — Prága hitlerista megszállása, majd A. Straka elhurcolása — következtében már nem valósulhatott meg. (Cseh nyelvű magyar Urai antológia. = Uo., 14, 1939.
6. SZ., 532—533. p.)
•49. Adalékok a régi Korunk (1928—1940) kelet-európai irodalmi érdeklődéséhez.
= A régi Korunk
Kelet-Európa képe. Budapest, 1966. Kéziratban. 87. p.
-50. FABRY Zoltán: Kúria, kvaterka, kultúra. Adalékok a csehszlovákiai magyar kultúra első
fejezetéhez, 1918—1938. Bratislava, 1964, Slov. vyd. krásnej literatury. 287—290. p.

•GREZSA

FERENC

Gaál Gábor és Németh László
A Korunk szerkesztőjének és a Tanú írójának neve nem az egymáséba átszövődő életrajz okán kerül egymás mellé. Sem levélváltásukra, sem személyes találkozásukra nincs adatunk. 1 Egyedül az irodalom köti őket össze. A szó révén tudnak
csak egymásról. S ha — rokon alkatuk ellenére — többnyire ellenfelek is: van-e
tisztább kapcsolat az övékénél? Biográfiai esetlegességek nem befolyásolják, egyetlen
közelítő vagy távolító erő közöttük az elveikért vállalt felelősség. Épp ezért fontos
a kutatás számára is e téma: általa fénytörés nélkül világítható meg Németh László
és a szocializmus bonyolult képlete, továbbá a marxista Korunk népfrontpolitikáján a k tartalma és távlata. (A rendelkezésünkre álló időkeretben természetesen a
viszonylagos teljesség igényét is mellőznünk kell, s csupán tézisek megfogalmazására
vállalkozhatunk.)
Gaál Gábor és Németh László kapcsolatát helytelen volna csak a szerkesztő és
a z ideológus, avagy a kritikus és a szépíró egyetlen szempontjára szűkítve vizsgálni.
75

A valóságosnál felhőtlenebb lenne a kép, ha a névmutatós keresés módszerével csak:
a Gyászról, a Bűnről és a Kocsik szeptemberbenről
készült Gaál Gábor-írásokat elemeznénk. 2 Ellenkező előjelű hibát vétenénk, ha kizárólagos érvényt tulajdonítanánk a Korunkban más szerzőktől közölt változó indulatú polemikus cikkeknek.
Nem volna szerencsés egyik vagy másik részálláspontból apologetikus elhamarkodottsággal általánosítani. Németh László esetében pedig, ha a közvetlen nyilatkozatok mellé nem idéznénk meg az életmű egészének tanúságát.
Az eligazodáshoz tudnunk kell, hogy Gaál Gábornak és Németh Lászlónak a)
véleménye egymás munkásságáról, fölfogásáról — a történelem mozdulásával összhangban változó folyamat. Két — egymástól világosan elkülönülő — szakaszra tagolható. 1935-ig a Korunk és a Tanú írásait a frontok merevsége jellemzi. 3 Az irónia
fölénye, időnként még a hallgatás konok némasága. Fontosabb még, ami elválaszt,
mint ami összeköt; a tudatlanság s tájékozatlanság bizonygatása, mint az érvelő,
higgadt vita. A Németh László-i „harmadik oldal" a Korunk cikkeiben egyelőre a<
kibontakozó fasizmus bizonyos jelenségeivel kínál párhuzamot (ami akkor is t é v e dés, ha 1932-ben a szó még nem jelenti ugyanazt, amit Hitler hatalomra jutása,
után), s az író is túl éles ellentétté feszíti a marxizmus és a szocializmus fogalmait.
Erre az időszakra és magatartásra vonatkozik a kései vallomás: „Én fiatal koromban ezt mondtam: az író dolga az, hogy a maga véleményét más vélemények felééles lapokkal elhatárolja, s így azt, amit a gondolkodásnak ő jelent, mintegy kikristályosítsa. De ha ma lennék fiatal, inkább az élettel, az életben útjukat kereső nagy
emberi érdekekkel próbálnám azonosítani magam. Űgy tekinteném, mint szívós,
gyökereivel kemény kövek közt tapogatózó növényt, s magam is vele csinálnám
fényt nyomozó, sziklát őrlő, szívós és tétova munkáját. Az adott szocializmus fölött
például nem egy tökéletes szocializmus plátói eszméjét próbálnám megcsillantani,,
hanem lentről, a szívemben hordott Jóügy felől próbálnám úgy átjárni, hogy minél
jobban hasonlítson rá." 4 A fordulat Németh László és a Korunk viszonyában 1935/36
táján következik be. A katalizátor nem is annyira a Magyarok Romániában útirajz,,
mint inkább ennek következménye: a reakció fölháborodása itthon és Erdélyben. 5 "
A cezúrát külsődlegesen is jelzi, hogy a szerkesztő az író tanulmányainak szemlézését Szőke Pál, Molnár Erik, Űjvári László után — az érzékenyebben elemző SzabóImrére bízza. Szabó Imre Németh Lászlót — a Magyarság és Európa recenziójában
— „a mai magyar élet legérdekesebb szereplőjének" nevezi. 6 Nemcsak az érdekli
alakjában, ami a „politikus" címszó alá vonható, hanem „a tudós és próféta, a g o n dolkodó és térítő" kettőssége; az író, aki „tudományosságában lírikus, önvallomásában hidegen precíz." Nagyon figyelemre méltó, amit a Tanú megszűnésének híréreír: „Nem örülünk annak, hogy a Tanúban kezdett, erkölcsöt beoltó szándék nem.
valósulhatott m e g . . . Eltesszük a Tanú számait, kicsit szomorúan, mert legtöbb'
cikke élményt jelentett nekünk s ez most megszűnik... Akik számára Némethnek.
csak elítélő szavai voltak, meg tudják becsülni az embert és hajlandók tanulni m e g állapításaiból." 7 Nem ideológiai fegyverszünetről van itt szó,8 hanem két e m b e r típus — a gondolattermelő író és a közéleti harcos — megtermékenyítő kölcsönhatásának igényéről: „A tisztítás bévül történhet és a belső csoportosításnak mi sem
áll útjában; vannak kategóriák, kellenek az elméletet injekciózó vagy ú j a t termelő,,
továbbvivő emberek, de aki a közéletben él, az csak a kétfajta ruha egyikét hordhatja ma. Ezt tudjuk mi — az egyik oldalon — s a másikon Németh tud ú j a t hozniaz elméletbe, tud keresni, tud felismerni." A vagy-vagyokban gondolkodó közéleti'
ember szükségét érzi a Németh László-i műből sugárzó morális és szellemi inspirációknak.
A közeledést hasonlóan tapasztaljuk a másik irányból is. Vessük össze a Tanú
ideológiai levelének hangnemét a Gaál Gábor Gyász-kritikájára adott NémethLászló-i válasszal! Ne csak az indulatra figyeljünk benne, a tiltakozáséra írói természetének félreértése miatt, hanem az Égető Eszterre előreutaló metaforák beszédes jelentésére is: „Én nem vagyok Paulus a damaszkuszi úton; sokkal előbb egy
közönséges galagonyabokor a damaszkuszi úton, amely rügyből szárat, szárból virágot hajt (tüskét is közben); erre is van ága, arra is, hol itt éled, hol ott szárad, de76

•egészében mégiscsak hű és hajtani és gyümölcsözni óhajtó bokor. Vannak emberek,
•akiket a pillanatnyi megvilágosodás térít meg; ezek született pártemberek, egy gondolat elkapja őket, mint nyulat a sas. Engem nem ragadhat meg így az igazság,
bennem csak rügyezhet, nyílhat, s ha szép az idő, gyümölcsözhet. Ilyen a szervezetem." 9 A galagonyabokor is ama damaszkuszi úton virágzik, merre Paulus halad.
Nemcsak önigazolás tehát, hanem vallomás is a zárógondolat: „Magyar reform nincs
•és nem lehet; országunk, melyet én egy korszerűbb szocializmus kísérleti gócává
rszerettem volna tenni, szocializmus és fasizmus jelentéktelen csataterévé vált. Hogy
•én e csatában csak a szocialista oldalhoz húzhatok: eldőlt évek előtt már, amikor a
fasizmusokon még jóval több »huszadik századi« máz volt, amellyel magukhoz
•csalhattak. Ma, amikor a fasizmusok lelke leplezetlenül áll, s a szocializmus »elméletéből« is hallok egy-egy testvérhangot, mely reményt nyújt, hogy e testvérhangok
a mozgalmon belül még megsokasodnak, a meghiúsult reform nem a szocializmus
•oldalára dob, hanem a szocializmus oldalán talál." 10 Fenntartás nélkül egyelőre a
mozgalom gazdasági követeléseit vállalja, szellemiségét még szűknek érzi; ám a
kétféle szocializmus — a marxizmusé és az íróé — már nem csupán egymást kizáró
•oppozíció.
A fordulat Németh László Korun/cbeli értékelésében — mely természetesen az
írói álláspont tisztulásától sem volt független — több motívumra vezethető vissza.
Az Új Szellemi Front — s vele a Németh László-i reformillúziók — kudarca mellett, 11 amelynek élménye a regényre, drámára átváltó írói realitásérzék növekedésében is megjelenik, számba veendő a Korunk ekkor megújuló, „népfrontossá" váló
irodalompolitikája is, amely például a Válasz megítélésében csaknem száznyolcvan
fokos fordulatot jelent. 13 E barátságosabbá váló közeg hatása Németh László írói
munkásságára — nehezen mérhető. Egyelőre inkább tisztázásra késztető, mint formáló erő. Több következménye majd a felszabadulás után érik be. Talán nem túlzás megállapítani, hogy a baloldallal folytatott polémia, egyszersmind az önmagával
való kényszerű ideológiai számvetés az egyik oka volt, hogy az író a második világháborúban felgyorsuló történelemmel lépést tudott tartani; 1945 nem találta teljesen készületlenül.
Míg a szerkesztő Gaál Gábor a tanulmányíró Németh Lászlónak tulajdonított
nagyobb jelentőséget, a kritikus a szépíró iránt tanúsított nagyobb vonzódást. Ném e t h László Gaál kritikusi koncepciójára vonatkozó kései megjegyzése — Magánlevél az írói érzékenységről címmel — a Sajkódi estékben olvasható: „Ahogy tanulmányába belelapoztam: az első oldalon Gaál Gábor paradoxonéba botlottam, amely
gondolatmenetével, úgy látom, alaptétele lett. (Tudniillik, hogy szépirodalmi munkáim cáfolják tanulmányaimat.) Amikor én ezt, vagy huszonöt éve az erdélyi szocialisták folyóiratában, a Korunkban olvastam, a legnagyobb bóknak fogtam fel,
amelyet regényem kaphatott, s szinte meghatódtam tőle. Az ideológus vért alatt
megdobbant hát a szív; a szerkesztő, aki mérges kritikusát a Tanúra szabadította,
igazolni akarja a tetszést, amelyre mint ideológusnak tán nem is volna joga." 13
A Gaál Gábor-i szimpátiára, illetve Németh László-i meghasonlásra épített
elmélet azonban, amelyet a felszabadulás utáni magyar kritika sokáig vezető szempontként hirdetett — a tanulmányíró és a szépíró Németh László belső konfliktusának föltételezése — legalább annyira félreértése, mint követése Gaál Gábornak.
Gaál mindvégig tudta, hogy a Németh László-i szépirodalom lényegi tartalma a
gondolkodói jelenlét. A Bűn szerinte nemcsak kritikája, egyszersmind folytatása is
a Tanúnak: „A Tanú a Bűn kiindulópontja, s a Bűn a Tanú sírköve." A Bűn nemcsak a „bírálat bírálata"; az lett benne „ . . . látomány, kép és művészet, ami a
Tanúban — sok ellentmondással — az esszé képfolyondárai közt meghúzódó társadalomkritika." A Bűn Horváth Endréje — amint Gaál Gábor megállapítja — épp
oly „...szociográfus bőrbe bújt próféta, mint a Tanú Németh Lászlója"; szavait
„ki lehet vágni és beragasztani a Tanúba és fordítva." Az esszéíró tudatosság sem
korlátja, hanem kiteljesítője az ábrázolásnak. Már Kurátor Zsófi alakját azért
nevezte „hatalmas portrénak", mert az író „a tudás és átélés minden machinációjá77

val" rajzolta ki, az érett realizmushoz „bő és átható elemző készség" társult.' 4 Amit
Gaál Gábor a Németh László-i tanulmányban dicsért vagy hibáztatott — a N é m e t h
László-i regényben is meglelte. Tanácsa nem azt jelentette, hogy a szépíró fojtsa,
el magában a gondolkodót; hanem a műfaji súlypontváltás sürgetését. Az idealizáló
hajlam és a valóságérzék szembesítését, erre alkalmasabb m ű f a j k é n t több regényt
és drámát. Amelyben a kudarc nem az eszme, hanem a valóság éretlenségét jelenti.
A kritikus Gaál Gábor Németh regényeiben főképp az elmélyült társadalom- ésemberábrázolót értékelte. Egy-egy művéből realista kor- és világnézeti regényt húzott elő. A Gyászról írta: „Lélektani elemzése a lét gyökerei felé gyűrűzik, s a mai
magyar falu fojtottsága, kibírhatatlansága imbolyog föl." A Bűnben az. volt a megvesztegető számára, ahogy Németh László „ . . . a gazdasági vonatkozásokra épülő
osztályelméletet a regény anyagává tette." Gaál Gábor és Németh László realizmuselmélete — ha nem is fedte át teljesen egymást — egy ponton találkozott: az írónak
a jelen emlékoszlopát kell megalkotnia. 15 Amiben eltérő volt véleményük: a p o r t r é
megfestésének és a regényhelyzet tudatosításának aránya. Gaál Gábor „határozottabb jelentést", kevesebb leírást és több jelenítést, a mítoszba hajló hős mellé —
a tudatosító szerepében — politikus Gegenspielert kért számon Németh regényein.
Hiányolta az ábrázolásban — az ember és az emberiség közti átmenetként — a
szociográfiai közeget: „Hősei mozgás- és élménytere a depolitizált lélektan és a
depolitizált intellektus. Ez a módszer egyelőre óvakodik az embert teljes egészében
megragadni." Kritikáival a realizmus azon modelljét vállalta, mely kizárja az epikából a személyes líra lehetőségét. „Még minden az ő szemével jelentkezik, s b á r
figuráiba süllyedése mély, átható intellektusa valamennyin k i h a j t . . . A közlés kifejezés- és képzetköre az íróé és nem a szereplőké" — állapította meg a Bűnről:.
Ma már bizonyos: a realizmus Németh László-i modelljének is történeti és esztétikai
polgárjoga van, miként a vele rokon Gaál Gábor-inak. A szemléleti különbség így
semmi mást nem bizonyíthat a számunkra, mint Gaál Gábor rendkívüli esztétikai
érzékenysége mellé véleményeinél is erősebb értéktudatát. 10
Gaál Gábor Németh Lászlóban nemcsak az ellenfelet, a szellemi rokont is megérezte. Nem véletlenül szól „a bíráló rokoni szenvedelméről": még a számára idegenebb Tanú lapjain is megcsodálja a művészi teljesítményt. Az író jelentőségét m a
is érvényesen fogalmazza meg: „Azt a szakadást hidalja át, ami a legújabb magyar
irodalomban az urbánus és népi írók szigorú különválasztásában bekövetkezett." 17
Élményanyaguk közös; mindkettőjüknek ugyanazok „a magyar megoldatlanságok
fájnak", ha a megoldást időnként másképp képzelik is el. Kapcsolatuk az igazi
irodalom és a reá méltó elvi kritika egymásra találását példázza.

JEGYZETEK
1. Gaál Gábor-levelek (1921—1945). Sajtó alá rend. Sugár Erzsébet. Kriterion, 1975. 787 p. —
TÓTH Sándor: G. G. Tanulmány Gaál Gáborról. Kriterion, 1971. 195—196: p. — VEKERDI
László: Németh László. Arcok és vallomások. Szépirodalmi, 1970. 91—92. p.
2. GAÁL Gábor: Válogatott írások. I. 1921—1940. Tanulmányok és cikkek. Sajtó alá rend. Sugár
Erzsébet. Irodalmi Könyvkiadó,
Bukarest, 1964. 577—580., 601—606., 644—648. p. Vő. Németh
László: Sajkódi esték. Magvető, 1974. 468. p.
3. SZŐKE Pál: Az Irodalom fasisztája. Korunk, 1933. 79—80. p. — NÉMETH László: Világnézet.
Tanú, 1933. okt. — JESZENSZKY [Molnár] Erik: Nyilt levél Németh Lászlóhoz, a Tanú szerkesztőjéhez. Korunk, 1933. 861—863. p. — NÉMETH László: Marxizmus és szocializmus. Tanú,
1934. febr. — JESZENSZKY [Molnár] Erik: Megjegyzés az előbbiekre. Korunk, 1934. 150—
160. p. Vö. NÉMETH László: Negyven év. Szépirodalmi, 1969. 16. p. — u. 1. [ÜJVARI László] :
Világnézet. Korunk, 1934. 160. p. — ÜJVÁRI László: Narodnikiek a magyar irodalomban.
Korunk, 1934. 905—909. p. és 1935. 45—49. p. — OJVARI László: A mai magyar reformizmus
természetrajzához. Korunk, 1935. 365—370. p. — ÜJVARI László: Az Űj Szellemi Front
Magyarországon. Korunk, 1935. 439—443. p. — GAÁL Gábor: A magyarságtudományi törekvések bírálatához. Korunk, 1935 . 846—854. p.
78

4. N É M E T H L á s z l ó : H a m o s t l e n n é k f i a t a l . S a j k ó d i e s t é k . Magvető,
1974. 341. p .
5. G a á l G á b o r k o r a i i s m e r t e t é s e m é g i n k á b b h i b á i t l á t j a . V ö . [G. G.) N é m e t h L á s z l ó : M a g y a r o k R o m á n i á b a n . Korunk,
1936 . 77—78. p .
6. S Z A B Ó I M R E : Ü j m a g y a r m i t h o l ó g i a . Korunk,
1936. 901—910. p .
7. S Z A B Ó I M R E : B ú c s ú a T a n ú t ó l . Korunk,
1937. 148—151. p .
8. V ö . S Z A B Ó I m r e : K i s e b b s é g b e n . Korunk,
1939. 805—807. p .
9. N E M E T H L á s z l ó : A k ö v e t k e z ő l é p é s . K i a d a t l a n t a n u l m á n y o k . I. Magvető,
1968. 521—526. p .
10. U o .
11. K O L L Á R F e r e n c : M a i m a g y a r s z e l l e m i á r a m l a t o k . Korunk,
1936. 276—282. p . — B A L O G H
E d g á r : O j m a g y a r r e n d i s é g s z ó s z ó l ó i E r d é l y b e n . Korunk,
1936. 284—290. p . — Ü J V A R I L á s z l ó :
A z O j M a g y a r S z e l l e m i F r o n t ö s s z e o m l á s a . Korunk,
1936. 419—422. p .
12. V ö . G a á l G á b o r l e v e l e V e r e s P é t e r n e k , 1934. d e c . 20-án, i. h . 275. p . é s G a á l G á b o r l e v e l e
R e m e n y i k Z s i g m o n d n a k , 1937. n o v . 1 6 - á n , u o . 425. p .
13. S a j k ó d i e s t é k . Magvető,
1974. 468. p .
14. G A A L G á b o r : N é m e t h L á s z l ó é s K u r á t o r Z s ó f i . Korunk,
1936 . 262—264. p .
15. G A Á L G á b o r : A T a n ú t ó l a B ű n i g . Korunk,
1937. 372—375. p . A z e g y e t é r t é s j e l e k é n t s z ó
s z e r i n t v e s z i á t N é m e t h L á s z l ó t e r m i n o l ó g i á j á t A k ö v e t k e z ő l é p é s c í m ű c i k k é b ő l . I. h .
16. A k é s ő b b i k r i t i k á k b a n m á r b i z o n y o s ö n i s m é t l é s j e l l e m z i . V ö . [G. G.] N é m e t h L á s z l ó ú j
r e g é n y e . Korunk,
1938. 477—478. p . é s [G. G . j Ü j r a m e g i n d u l t a V á l a s z . Utunk,
1946.
12. sz. 5. p .
17. K o c s i k s z e p t e m b e r b e n . Korunk,
1938. 478. p .

79

1917 októbere és a nemzetiségi kérdés
(NÉHÁNY SZOVJET REGÉNY MARGÓJÁRA)

A szovjet irodalom baráti népek soknemzetiségű irodalmaként alakult ki a Nagy
Októberi Szocialista Forradalom után, amely az állandóan változó-fejlődő szovjet
valóság sokoldalú és színes művészi ábrázolására törekedve, a szocialista realizmus
módszerének alkalmazásával, az orosz és a többi nemzeti-nemzetiségi szovjet szépirodalom kölcsönhatása révén a világirodalomban eddig soha nem látott minőség
megszületését eredményezte. Csakis a Nagy Októberi Szocialista Forradalom győzelme, az új társadalom megszületése, a nemzetiségek életében bekövetkezett gyökeres változások, teljes gazdasági, politikai és nemzeti felszabadulásuk tette lehetővé a nemzetiségi irodalmak hatalmas fellendülését.
„A világ népei saját szemükkel láthatták, hogy a szocializmus megszüntette az
ember kizsákmányolását és a nemzeti elnyomást; nagy lehetőségeket nyitott az
•elmaradottság leküzdésére, a haladásra. Meggyőződtek róla, hogy a szocializmus
lerakja az utat az igazi demokrácia és a személyiség szabadsága, a tartós béke felé,
a háborúknak a társadalom életéből való kiküszöbölése felé." (Részlet L. I. Brezsnyevnek, a Nagy Októberi Szocialista Forradalom ötvenedik évfordulóján elmondott
beszédéből.)
A bolsevikok pártja, élén Leninnel, következetesen harcolt az elnyomott oroszországi népek jogaiért, az orosz és a nemzetiségi dolgozók összefogásáért. Hosszú és
kemény küzdelemben, az osztályharc viszonyai között a nemzetközi és az orosz munkásmozgalomban folyó heves viták tüzében kovácsolódott ki a lenini nemzeti önrendelkezési jog elve, melynek igazságát a Nagy Októberi Szocialista Forradalom
után a gyakorlat igazolta.
A szovjethatalom évei alatt olyan népek, népcsoportok is kifejlesztették irodalmukat és tudományukat, melyek a cári Oroszországban még abc-vel sem rendelkeztek. Éppen ezért a nemzetiségi irodalmak száma a Nagy Októberi Szocialista
Forradalom győzelme óta folyamatosan növekszik.
1934-ben az I. írókongresszuson még csak 20 nemzetiségi irodalom képviselői
foglaltak helyet. Ma a Szovjetunióban 78 nyelven születnek irodalmi alkotások.
A szovjet népek egymáshoz való közeledése érdekes módon jut kifejezésre egyes
írók kétnyelvű munkásságában. (Például Vaszil Bikovnál, aki a mai belorusz iro•dalom kimagasló alakja; négy kisregénye, köztük a világhírű „Obeliszk", 1975-ben
jelent meg magyarul az Európa Kiadó gondozásában.) Ezek az írók gyakran maguk
fordítják műveiket oroszra, de az sem ritka, hogy oroszul született műveik anyanyelvű fordítása később készül el.
A múlt tanulságai a mai szovjet írókat is foglalkoztatják, így a nemzetiségi
kérdés is helyet kap a mai szovjet irodalomban. Érthető, hogy ez a téma különösen
a nemzetiségi írókat foglalkoztatja.
Az igen gazdag és színes nemzetiségi irodalomból ezúttal három, nálunk kevésbé
vagy egyáltalán nem ismert nemzetiségi író egy-egy olyan művét szeretném bemu:80

tatni, melyben a nemzetiségi kérdés sokszínű valósága, szocialista humanizmusa
bomlik ki.
Platón Malaksinov: „Skola v Tarjatye" („Iskola Tarjataban". Moszkva, 1975.
„Szovjetszkaja Rosszija" kiadó.) Burjátról oroszra I. Aszan fordította.
A burját Platón Malaksinov regénye bemutatja, hogy a burjátok a Nagy Októberi Szocialista Forradalmat megelőző években milyen nagy elesettségben, nyomorban és tudatlanságban éltek.
A mű cselekménye 1912-ben, a lénai sortűz esztendejében kezdődik, és egy burját faluban játszódik. A főhős a falu ú j orosz tanítója, aki tanulmányainak befejezése után került a faluba. Egyszerű családból származik, haladó nézeteket vall, a
bolsevikokkal szimpatizál, és velük együtt harcol a burjátok felszabadításáért.
A burjátok ekkor bomló nemzetségi társadalomban éltek, a vagyoni különbségek eléggé jelentősek voltak köztük. A nojon (törzsi-nemzetségi „kiskirály") és a
sámán élet és halál urai a faluban. Az oroszok gyűlöletére nevelik a burjátokat, ők
maguk azonban a cárizmus legmegbízhatóbb támaszai. Ez nem véletlen, hiszen a
cári hatalomnak is érdeke, hogy a burjátok sötétségben és tudatlanságban éljenek,
sorsukba alázatosan beletörődjenek, ne lázadjanak.
A tanító velük kerül éles összeütközésbe, amikor a tudatlanságnak és a babonának hadat üzen, s kiáll a kiszolgáltatott burját szegények jogainak érvényesítéséért.
Az emberek kezdetben bizalmatlanok az orosz tanítóval szemben, később azonban
őszintén megszeretik. A falubeliek rokonszenvét sikerül megnyernie egyszerű, természetes baráti viselkedésével, anyanyelvük ismeretével, használatával. Beleszeret
egy burját lányba, aki viszonozza érzelmeit. Ezt az emberi és érzelmi kapcsolatot a
nojon és a sámán a tanító elleni alattomos és aljas intrikára próbálják felhasználni.
Törekvésük azonban, hogy a falu lakosságát az „idegen", „jöttment" „orosz" tanítóval szembefordítsák, csúfos kudarcot vall. Ezek után a nojon és a sámán a cári
hatóságoknál jelentik fel a tanítót azzal a váddal, hogy a burjátok közt felforgató
tevékenységet folytat, rosszul tanít, a helyi hatalmat nem tiszteli, politikai száműzöttekkel tart kapcsolatot. Igaz, hogy végül is a tanítót sikerül a faluból eltávolítani, emlékét azonban a burjátok szívéből nem tudják kiirtani. Közöttük — mint
Oroszország többi népénél — a lázadás szelleme érlelődik.
Jurij Szmolics: „Revjot i sztonyet Dnyepr sirokij" (Hozzávetőleges magyar címe:
„Bömböl és nyög a széles Dnyeper". Moszkva, „Szovjetszkij piszátyelj" kiadó, 1975.)
Ukránról oroszra I. Karabutyenko és A. Osztrovszkij fordította.
Jurij Szmolics ukrán író műve monumentális történelmi regény, amely hatalmas történelmi anyag alapján szépirodalmi eszközökkel nyújt történelmileg hiteles
képet az 1917-es esztendő ukrajnai osztályharcának főbb eseményeiről.
A műben valódi történelmi személyiségek és költött figurák élnek és cselekednek egymás mellett. Megismerkedhetünk az ukrán nép kimagasló hőseivel, Ivanovval, Kocjubinszkijjal és Zatonszkijjal. (Kocjubinszkij, Zatonszkij az 1917 decemberében létrejött ukrán szovjet kormányban foglaltak el fontos pozíciót, Ivanov az
1917-es kijevi felkelésben játszott vezető szerepet, később fontos párt- és állami
funkciókban dolgozott.) Az ellenforradalom vezető alakjainak portréja is fel-felvillan: Vinnyicsenkóé és Peti juráé.
Szmolics drámai eseményeken keresztül mutatja be azt a bonyolult politikai
szituációt, amely a februári polgári forradalom után alakult ki Ukrajnában. Élesen
elítéli az ukrán uralkodó osztályok nacionalizmusát, de bírálja azokat az ukrajnai
bolsevikokat is, akik a nemzeti kérdés jelentőségét lebecsülték azzal az indokkal,
hogy a szocialista világforradalom győzelme után ez a kérdés automatikusan meg
fog oldódni.
A könyv az ukrán társadalom különböző osztályaihoz, rétegeihez tartozó alakok
egyéni sorsán keresztül mutatja be olvasóinak, hogy a cárizmus bukására az egyes
osztályok és rétegek hogyan reagálnak. Különösen érdekes ebből a szempontból
Flegont, a fiatal diák alakja. Kezdetben a bolsevikok programjával rokonszenvezik,
később azonban a Központi Rada nacionalista jelszavai részegítik meg. Volt iskola6 Tiszatáj

81

társai, Danyiló és Hariton, akik nagyüzemben dolgoznak, egészen más utat j á r n a k
be, mint Flegont. Ök a kijevi Vörös Gárdában küzdenek a szovjet hatalomért. A m ű
többi szereplője is nagyszerűen megrajzolt, eleven figura.
A regény egyes részeiben Lenin is szerepel. Egyszer a pétervári felkelés idején
találkozunk vele, amikor a Szmolnij ostromát irányítja, máskor 1917 végén, amikor
Ukrajnában is kikiáltották (egyelőre Harkov székhellyel) a szovjetek hatalmát.
Lenin — mint ahogy Szmolics művének vonatkozó részéből is kiderül — igen nagy
jelentőséget tulajdonít az ukrajnai eseményeknek, energikusan szervezi a SzovjetUkrajnának nyújtandó segítséget az ellenforradalom elleni küzdelmében. Orosz
munkások és parasztok sietnek az ukrán munkások és parasztok segítségére.
Lenin nagyon lényegesnek tartotta, hogy az ukrán nép önrendelkezési jogát a
legszigorúbban tiszteletben tartsák. Amikor Antonov Ovszejenko, az Ukrajnába küldött orosz vörösgárdisták parancsnoka önkényesen mellőzi a helyi ukrán forradalmi
kádereket, Lenin felháborodott hangú táviratban vonja felelősségre.
Szmolics műve érdekes, izgalmas és drámai fordulatokkal telített alkotás, melyet
mély és őszinte internacionalizmus hat át.
Hajm Melamud: „Vremena menyajutsza"
(„Változnak az idők". „Szovjetszkij
piszátyelj" kiadó, Moszkva, 1975.) Zsidóról fordította maga a szerző.
Hajm Melamud zsidó író műve az 1930-as években játszódik Ukrajnának azon
a részén, ahol a forradalom előtt igen sok zsidó család élt hihetetlenül nagy nyomorban.
Nehéz megállapítani, hogy a mű sok-sok szereplője közül ki a főhős.- Talán nem
túlzás, ha azt mondjuk, hogy a regény főhőse nem más, mint az ukrajnai zsidó nép,
örömével, bánatával, dolgos hétköznapjaival, forradalmi harcaival. A történet Nohem,
a fiatal szladkovodnojei tanácselnök visszaemlékezése. Melamud az ukrajnai zsidó
nép múltjába is bepillantást enged olvasóinak.
A hagyomány szerint azon a sztyeppén, ahol a történet játszódik, az első zsidó
települések még a múlt század első felében jöttek létre. I. Sándor orosz cár még
ekkor kiadott egy nevezetes ukázt, mely szerint a sztyeppére költöző zsidók a
katonafogdosás borzalmai alól mentesülnek. A zsidó településeken kívül még ukrán,
görög, német falvak és tanyák keletkeztek a sztyeppén.
H a j m Melamud leírja azokat a nagy erőfeszítéseket, melyeket a szovjethatalom
a korábbi elnyomás alól felszabaduló ukrajnai zsidó szegénység érdekében tett. Az
ország különböző részeiből ú j zsidó telepesek érkeztek a sztyeppére a jobb élet
reményében. A zsidó falvakban kolhozokat szerveztek, nemzeti kerületeket hoztak létre. Ukrajnában zsidó újságot, „A zsidó földműves"-t („Jevrejszkij kresztyanyin") is megjelentették.
Az 1930-as években kísérletet tettek több zsidó kolhoz egyesítésére, kommuna
megteremtésére. Ennek működésére azonban a feltételek még nem értek meg, így
hamarosan felbomlott. Azok a kolhozok, amelyekből a kommuna létrejött, tovább
működnek, s ahogy Melamud művéből is kiderül, a szocialista nagyüzemi gazdaságok szervezése az ukrajnai zsidó falvakban lényegében ugyanazokkal az emberi
problémákkal és eredményekkel járt, mint az ország más részein.
A műre erős érzelmi töltés, líraiság jellemző. Napjainkban a szovjet nemzetiségi irodalmak nemcsak merítenek az orosz irodalom több évszázados hagyományaiból, hanem a mai szovjet szépirodalmat új és eredeti színekkel gazdagítják, miként
ezt — merem remélni — az általam kiragadott három mű vázlatos ismertetése is
igazolja.
LÁZÁR GYÖRGY

82

A közeledés korparancsa
A KELETI GOLF-ÁRAM CÍMŰ KÖTETRŐL
Németh László írta 1932-ben: „ . . . m i , Duna-népek ott tartunk, ahol a háború
előtt, itt élünk egy sorsközösségben, egymásról mit sem tudva. Igazán itt az ideje,
hogy megismerjük tejtestvéreinket, akikkel egy sors száraz emlőjét szoptuk." Nyolc
évvel később, híres cikkében (Most, Punte, Siltá) a „hídépítés" legnagyobb nehézségét abban határozta meg, hogy „ . . . a nagy érdekek homályban voltak, a kis ellentétek pedig szem előtt." Évtizedekkel Németh Lászlónak a kelet felé tájékozódásra
példát adó írásai után már nem kétséges, hogy világtörténelmi jelentőségű változás
következett be a nagy, közös érdekek javára. A közeledés korparancsa azonban nem
évült el. Illyés Gyula — éppen e folyóirat lapjain — figyelmeztetett „a kölcsönös
vallomásnak, a testvéri szóértésnek" mai akadályaira. Kudarcok fájó emlékét idézte,
de a fiatalok, az utána jövők számára mégis a reményt villantotta föl.
Fiatal irodalmárok (írók, kritikusok) indultak el az utóbbi öt-tíz évben a szomszéd országok felé vezető utakon. Üti élményeikről, szellemi kalandozásaikról —
modern peregrinusok, vándordiákok módjára — számolnak be a Kiss Gy. Csaba és
Varga Csaba által szerkesztett kötetben. Egymás jobb megismerése, a népek szellemi
közeledése és közelítése vezérelte őket, amikor Párizs, London és Firenze után Varsóra, Moszkvára vagy Belgrádra is vetették vigyázó szemüket. „Szubjektív kalauzt
készített mindegyikünk... — írják a szerkesztők. — Kedvcsináló, érdeklődésre, utazásra csábító mozaikokat szomszédaink életéről, kultúrájáról, irodalmáról." Hangsúlyoznunk kell: a kötet szerzői Ady, Bartók, József Attila, Németh László példáját
követik ugyan, a hagyományt azonban megváltozott körülmények között folytatják.
Többségük a szervezett magyarországi Kelet-Európa-kutatás aktív munkása. (Azt
sem titkolhatjuk el, hogy a könyvben szereplő ifjú irodalmárok jó része lapunk
Kelet-európai Néző című rovatának „törzsgárdájához" tartozik.)
A kötet írásai irodalmi útirajzok. Ám az összefoglaló műfaji meghatározás rendkívül nagy különbségeket, eltéréseket takar. A hagyományos útibeszámolótól (Horváth Lajos: Ország a Tiensan körül), illetve annak líraibb változatától (Rózsa Endre:
A tágasság igézetében), a nehéz veretű filológiai munkától (Györké Zoltán: Az irodalom hídjain) a könnyű szárnyalású esszéig (Spiró György: Ahol a félhold feküdni
készül) a sokféleség figyelhető meg. Kulcsár Szabó Ernő cikke (Az Alextól Goethéig)
inkább objektív kritikusi-irodalomtörténészi összefoglalóra hasonlít. (Igaz, remek
képet kapunk általa az NDK legújabb irodalmáról.) Varga Csaba és Gulay István
írása (Ikonok szívében őrzött szabadság, illetve Megszólított a Sumava) viszont az
eddig felsoroltaknak valami furcsa keveréke. Ha munkáik adatokra, tényekre támaszkodó részeit olvassuk, a kötetlenebb élménybeszámolóra vágyakozunk. A riportszerű vagy éppen lírizáló betéteknél viszont az az érzésünk, hogy a . szerzőknek talán
mégis a puritánabb tényirodalomban kellene excellálniuk. Spiró György említett
esszéje mellett Kiss Gy. Csaba Hegyországi változatok, Kovács István Hamuban
csillagló gyémánt és Kása László Bihartól a Fekete-tengerig című írása a legemlékezetesebb — és a legsikerültebb. A könnyed hang, az esszéisztikus módszer mindent megőriz, de szinte mindent észrevétlenné is tesz az imponáló felkészültség
anyagfeldolgozó apparátusából. A külföldön eltöltött hónapok, évek során vagy a
hazai kutatómunka által fölhalmozott élmények, tapasztalatok sokaságát érzékelteti
mind a négy írás.
„Egy több éves »utazás« állomásairól szeretnék számot adni, országjárásról,
élményekről, találkozásokról: mozaikokat egy, a miénkhez hasonló sorsú keleteurópai kis nép hazájáról, kultúrájáról" — kezdi szlovákiai „útirajzát" Kiss Gy.
Csaba. Már az első oldalakon kiderül, hogy milyen hatalmas ismeretanyaggal rendelkezik a szlovák nép kultúrájáról, történelméről, a szlovák—magyar kapcsolatok6*

83

ról. Persze a kapcsolatokat, a közeledést akadályozó ferdítésekről, hamisításokról is
szó esik. A szerző az elfogultságokról, az előítéletekről is őszintén beszél. Mert erről
is beszélni kell! Gondoljunk csak Arató Endre nemrég megjelent cikkére (Kritika,
1976/9.). A szlovák középiskolák számára készült szöveggyűjtemény a magyar—szlovák viszonynak csak az „árnyoldalait" mutatja be, csak magyar elnyomókról és
szlovák elnyomottakról szól. Pedig „ . . . internacionalista misszió volna tehát az
együttműködést is magába foglaló valóság népszerűsítése, amely a többi között
hozzásegítene a helyes magyarságkép kialakításához Szlovákiában."
Kovács István írásából viszont az is kiderül, hogy nemcsak a gyűlölködés veszélyeztetheti két nép kapcsolatának egészséges fejlődését. Egy évtizeddel ezelőtt még
kiváló polonistánk is szállóigeként mondogatta: Magyar, lengyel két j ó b a r á t . . .
Aztán az az idő is eljött, amikor „Nem éltettük többé a barátságot. Építeni akartuk." Nem szólamokra, üres frázisokra van hát szükség. (Itt jegyezzük meg: a
Keleti Golf-áramból is azok a cikkek maradnak meg legjobban az emlékezetünkben,
melyekben a szellemi hídépítést szorgalmazó megjegyzések szervesen kapcsolódnak
a szövegkörnyezethez.) Némi túlzással azt mondhatjuk, hogy Kovács Istvánt a nagy
költő, Norwid vezette el igazán a lengyel kultúrához. A néhány oldalon elférő
Norwid-portré és a háború alatt elpusztított Lengyelországra való emlékezés minden fogékony olvasó agyába bevésődik.
„Egy néphez legkönnyebben az irodalom segít a távolból közelebb kerülni" —
vallja Kósa László. Izgalmas fejtegetéseinek kiindulópontja az a tény, hogy Románia soknemzetiségű ország. Természetesen azt sem szabad figyelmen kívül hagyni,
hogy „nincs még két nép Európában, amely olyan nagy felületen érintkeznék egymással, mint a magyar és a r o m á n . . . " Kósa is utal a két népet szembeállító ellentétekre, s a közös dolgok rendezésének szükségességére. Mert „iránytű csak az lehet,
ami összeköt." Példaként említi Kósa a kolozsvári Dumitru Radu Popescu nálunk is
megjelent regényét (Akik csak az erdőt látták). Az acsarkodó nacionalizmusok között egymásra találó román Rómeó és magyar Júlia története önmagáért beszél.
A néprajzos, az egyik par excellence önismereti tudomány művelője most sem tagadhatja meg magát. Kósa László érdekes néprajzi ismeretekkel is megajándékozza
olvasóit.
Nehéz feladat jutott Spiró Györgynek. Jugoszlávia ellentmondásokkal teli világát mégis olyan bravúros eleganciával mutatja be, akár Szerb Antal akrobatája, aki
a legnehezebb súlyt is úgy emeli föl, mintha az egy női zsebkendő lenne. A szellemes, találó megállapítások között nem ritkán a jogos türelmetlenség „miért ?"-jeire
bukkanunk. Miért nincs magyar intézet Belgrádban? Miért nem ismerik nálunk a
szintén soknemzetiségű Jugoszlávia irodalmának kiválóságait? A kérdéseket még
hosszan folytathatnánk. De vitára is ingerel Spiró. Szerinte a vajdasági magyar
irodalom inkább a jugoszláv kultúrába tartozik, s „tévedés l e n n e . . . egyszerűen a
mai magyar irodalom részének tekinteni." Az utóbbi megállapítással egyetértünk.
Nem kétséges, hogy ennek az irodalomnak meghatározója a jugoszláviai társadalmi
valóság, s nemzetiségi helyzete is megkülönböztető jellegzetesség a magyarországi
irodalomhoz viszonyítva. A nyelv és a kulturális hagyományok azonban a magyar
kultúrához is kötik, a „kettős kötődés" elmélete a vajdaságiak esetében tehát mindenképp igaz.
Bármerre jártak a kötet szerzői, közös gondokra, közös örömökre találtak. Amikor Közép-Ázsiában (a Kirgiz SZSZK-ban) Horváth Lajos megkérdezte Os terület
párttitkárától, hogy szerinte mi a nagyobb hősiesség: az egykori fegyveres honvédő,
forradalmi harc vagy a konszolidált körülmények közötti békés építőmunka; a keménykötésű, bölcs humorú férfi — mintegy a „mindennapok forradalmiságának"
lényegét fogalmazva meg — így válaszolt: „a hőstettnek mindig megvan a helye és
az ideje". (Kozmosz, 1976.)
OLASZ SÁNDOR

84

Király István: Irodalom és társadalom
A Mikszáthról és Adyról szóló jelentős irodalomtörténeti monográfiák és egy
társadalompolitikai írásokat tartalmazó, köztudatformáló kötet (Hazafiság és forradalmiság, Bp. Kossuth, 1974) után Király István közreadta az elmúlt 30 év során
született írásainak gyűjteményes válogatását.
A kötet címe önmagában is figyelemfölkeltő. Felidézi az olvasóban a felszabadulás óta eltelt időszak „örökzöld" vitatémáit, amelyek olykor fölerősödve, máskor
elhalkítva vagy elhalkulva (g)erjesztették szellemi életünket. Az írók irodalom-,
társadalomformáló szerepe, pártossága; a kritika és az irodalom, illetve az olvasó,
a kritikus és az író egymáshoz való viszonya, egymásrahatása; az „írástudók felelőssége"; a hagyomány és korszerűség címszavak alatt folyt eszmecserék; a népi
írókról, a népi-urbánus ellentétek felújulásáról; a realizmus és a modernizmus kérdéséről tartott viták; egyes alkotók, alkotói műfajok, csoportok, nemzedékek megítélése, értékelése; a hazafiság- és internacionalizmusvita stb. — mindegyik a könyv
címében megjelölt témához kapcsolódik, de kötődnek ezek Király István nevéhez
is, aki tevékeny szerkesztőként, tanárként, irodalomkritikusként és közéleti emberként érdemi résztvevője — nem egyszer elindítója és irányítója — volt e tisztázó
vitáknak.
Király István írásainak jórésze megjelenése idején fontos irodalompolitikaikritikai funkciót töltött be. Akkor is megvolt, s most így összegyűjtve is megvan
ezeknek a tanulmányoknak, cikkeknek, esszéknek, kritikáknak a hatása. Ha akkor,
a maguk idejében elsődleges szerepük egy ú j marxista irodalomtudományi értékrend,
szelekciós mechanizmus kialakítása és meggyökereztetése volt — amely nemcsak a
kiadói politikára, hanem az írókra és a közösségre is hatott —, akkor ma e gyűjteményes kötet szerepét én abban látom, hogy Király István — tévedéseivel együtt
is — vállalja, vállalhatja korábbi önmagát. Ez az önvállalás nemcsak azért nagy
jelentőségű, mert a szerző tudatosan vallott közéleti töltetű irodalompolitikai tevékenysége nem ment szakmai-tudományos munkásságának rovására, sőt, érzékelhetően gazdagította azt, hanem elsősorban azért, mert hosszú időn át a hivatalosság
rangjára emelkedve (Kossuth- és Állami Díjjal kitüntetett, elismert irodalomtudós,
tanszékvezető egyetemi tanár, akadémikus, szerkesztő, országgyűlési képviselő), az
ezzel járó kötelmek mellett szemlélete egyre nyitottabbá vált, munkásságát folytonos módszertani-gondolati gazdagodás és növekvő munkakedv jellemzi. Ezt akkor
tudjuk igazán értékelni, ha ismerjük más kortársak (Horváth Márton, Aczél Tamás,
Enczi Endre, Keszi Imre, Lakatos Imre stb.) életútját.
Király István abban a korszakban, a szocialista kulturális forradalom kezdetén
lett irodalomkritikus, amikor az „írástudókra" a köznevelésben még napi harci feladat, meggyőző munka várt, s amikor még az irodalomtudósok között „vérre menő"
ideológiai küzdelem folyt. A marxista szemlélet hazai térhódításában, részben a
„politikus irodalom" hagyományai, részben az adott történelmi körülmények követ85

keztében — kultúrpolitikánk két vezető egyénisége (Révai József, Lukács György)
is ezt a szakmát művelte — az irodalmároknak jó ideig meghatározó szerepük volt.
Mindaddig tartott ez, amíg a dogmatikus korlátoltság akadályozta több társadalomtudományág (pszichológia, szociológia, pedagógia) fejlődését, amíg a „kinek írunk"
kérdése föl sem vetődött, mert illetékes helyről minden írásra érkezett jelzés; amíg
a módszertant is megszabták, amíg a „kellemetlenkedő" kritikust elhallgattatták.
A nagy kultúrpolitikai támasz és a kivételezett helyzet azonban nagy veszélyek,
tévutak lehetőségét hordozta, éppen azért, mert nem irodalomkritikai-történeti feladatokat is gyakran az irodalomkritikusokra, az írókra hárított, s így azok vagy
megoldatlanok maradtak, vagy felemás megoldást eredményeztek. A szituáció és
egyes „vezető" irodalomkritikusok túlzott türelmetlenkedése, szűkkeblűsége veszélyeztette a kimondott szó, a szakma hitelét, az irodalomkritika közönséghatását, kétségessé tette „az írástudók felelősségét".
Az irodalomtudomány átvészelte ugyan a személyi kultusz okozta felmérhetetlen
károkat, de művelőinek jó részét elrettentette a közéleti szerepléstől, illetve e tudomány művelésétől, másoknál szemléleti torzulást okozott.
A kötet bevezető tanulmányában (Pártosság és népiség) végigkísérve-gondoltatva
a 30 év alatt megtett történelmi utat és útvesztőket, a lezajlott társadalmi és a
követhető egyéni fejlődést, Király István önkritikusan megállapítja, hogy egy-egy
írásában maga sem volt mentes a voluntarisztikus türelmetlenségtől és a szemléleti
egyoldalúságtól. Ö azonban pályáján — amint ez a könyvéből is látszik — követni
tudta a hazai marxista irodalomtudomány fejlődésvonalát. Ezt különösen a hangsúlyaiból és egyes írók megítéléséből (kiről, mit, hogyan és mikor ír) érzékelhetjük.
A szerző elsősorban nagy alkotóink (Ady, Petőfi, József Attila, Lukács György,
Móricz, Németh László) műveit, eszmei örökségét elemezve, újjáértékelve; irodalmunk XX. századi fejlődésével, értékrendünket meghatározó, alkotó egyéniségeivel
foglalkozik. Másrészt foglalkoztatja az irodalom által is formait közgondolkodás, az
életmód, a magatartás, a szocialista erkölcs és tudat alakulása. E kettős érdeklődés
megmutatkozik szinte valamennyi írásban, ez teszi egységessé a könyvet. A kötet
egyaránt tartalmaz nagyhatású irodalomtörténeti; illetve elméleti tanulmányokat és
alkalmi megemlékezéseket; művekről írt recenziókat és a tudományos minősítések
során ismertetett állásfoglalást, értékelő elemzést, tartalmaz interjúkat és nagy
vitákat kiváltó politikai esszéket.
Király István értékrendjében az Ady-mű a viszonyítási pont, legyen szó akár
Móriczról, József Attiláról, Mikszáthról, Németh Lászlóról, sőt Petőfiről is. Az Adymű — mint azt Adyról írt monográfiájában hitelesen bizonyítja — valóban kulcs a
magyar szellemiség, a haladó magyar politikai gondolkodás és irodalmunk e századi
fejlődésének megértéséhez. A szerző ezt a kulcsot jól forgatja, s föltárja véle nemcsak a magyar irodalom, hanem a „szélek", a „peremvidék" kultúrájának jellemzőit is, mindenekelőtt a XX. századi realizmus sajátosságait, a világszínvonalon
alkotók művészetében az előrevivő elemeket. Vallja és vállalja, hogy az író és az
irodalomtudós nem zárkózhat az irodalom berkeibe; hivatásbeli kötelessége a közösségszolgálat, különösen itt Kelet-Európában, ahol az irodalom nemzedékek sorának
pótolta a hiányzó közéletet, a demokráciát, a filozófiát; ahol az irodalom a meg
nem tűrt társadalmi ellenzék, „a szegények művészete, láthatatlan politikai p á r t j a "
szerepét is betöltötte.
Király István ízig-vérig tanár, elhivatott pedagógus, aki hisz szakmája küldetésében, az irodalom társadalom- és jellemformáló erejében, s ennek megfelelően a
maga elvei és életforma-modellje szerint, meggyőződéssel emeli ki a múlt nagy íróinak, irodalmi hőseinek erkölcsi pozitívumait, előremutató vonását, és állítja szembe
a visszahúzó, retrográd nézetekkel, magatartással. Olyan, e könyvben is gyakorta
használt fogalmak és ellentétpárok utalnak erre, mint az: otthonteremtés—otthontalanság; közösségcentrikus gondolkodás—individualizmus; önmegvalósítás—elidegenedés; népiség—nacionalizmus; szocializmus—imperializmus; internacionalizmus—
szupranacionalizmus; küldetéstudat, hit (értelmes, evilági)—közöny; mégis-morál86

dekadencia; tudatos (távlatos, megértő) emberség, humanizmus—technokratizmus;
távlat, távolra nézés—közelre nézés; baloldali népfrontosság—baloldali ezoterizmus;
pártosság, forradalmiság—dogmatizmus, revizionizmus, ellenforradalom; kelet-európaiság—provincializmus stb.
A tanulmányokon, és különösen a kitűnő interjúk során követve végig Király
István harcait, mindenekelőtt az értékmentés—értékek bemutatásának, elismertetésének mozzanatát, valamint a pártosság és népiség egységének érvényre juttatását
kell, mint alapmotívumot kiemelnünk. Szenvedélyesen vallja, hogy a marxista irodalomtudomány értékrendjébe minden, a kor valóságát, szellemiségét színvonalasan
tükröző műnek bele kell férnie. Ahogy a Kritikának adott interjúban megfogalmazta : „ . . . a tévesztett válaszokkal szemben a problémákat nem ellegyintő, de azok
reális látására, megválaszolására törő, alkotó marxizmus — a gondolkodó, vitázó,
nyitott másféleség — az egyetlen kiút." Ebből az alapállásból perel nemcsak Ady,
Mikszáth, Móricz, József Attila, Kaffka Margit vagy Komját Aladár örökségének,
Váci Mihály költészetének kellő elismertetéséért és tudatosításáért, hanem önmagával is feleselve, Németh László, a népiek és a magyar avantgarde szerepének, jelentőségének tisztázásáért.
A kötetet elolvasva a legnagyobb hiányérzetünk a mai magyar irodalom és kiemelkedő egyéniségeinek megítélése nyomán adódik. Kérdések sora támad az emberben: Aki ennyire tudja a múltbeli értékeket, ennyire érzi a magyar népi sors és
a z irodalom egybehangzását, s aki olyan középponti alakja az irodalompolitikának,
miért nem beszél többet irodalmunk mai tendenciáiról, ú j írói törekvésekről? Ha
elismerőleg szól Galambos Lajosról, Illés Béláról, vagy Darvas József gyengébben
sikerült drámájáról, miért marad ki látóköréből Illyés és Déry harmadvirágzása;
Nagy László, Juhász Ferenc, Sánta, vagy akár a kilencek költőcsoportjának betörése
a magyar irodalomba? Miért nem figyelmeztet írásaiban a szomszédos országokban
élő magyar írók világirodalmi mércével mérve is figyelemre méltó eredményeire,
törekvéseire?
A népi írókat, vagy Németh Lászlót sújtó korabeli elmarasztaló kritikái élét is
csökkentik ugyan a későbbi korrekciók, de nem pótolhatják átfogó marxista irodalomtörténeti értékelésük hiányát.
Tudom, hogy a fölvetett kérdések jórésze könnyen megválaszolható azzal, hogy
a tudományos kutatásban kialakult természetes munkamegosztás is követeli a szakosodást. Király István a XX. század hajnalával foglalkozik, s ne kérjünk számon
tőle merőben más témákat. De a szerző maga ébreszti az olvasóban az effajta igény
megfogalmazását, hiszen, ismerve az említett írók körüli vitákat és Király István
irodalompolitikai tevékenységét, valahogy az az érzés marad bennünk, hogy az ő
részvételével gyorsabban és eredményesebben tisztázódtak volna az említett írók
és irodalmi jelenségek körüli viták. Mentheti, de nem pótolja a hiányzó írásokat,
h a tudjuk, miként segítette ténylegesen a felsoroltak közül többek kibontakozását,
az alkotásaikhoz szükséges feltételek megteremtését.
A tanítvány-pályatársak tudományos minősítése során kifejtett állásfoglalásaiban a tudós-pedagógus magatartás dominál. Már önmagában dicséretes, követendő
a példa, hogy erényeivel és hibáival együtt közli — vállalja ezeket az írásokat is.
Ezt ma kevesen teszik meg. A tudományos minősítés torzulásai folytán ugyanis
egyre inkább a jelöltekről szóló ünnepi megemlékezések formáját kezdik ölteni a
minősítési aktusok. Király István is módjával bírál, inkább értékel és újabb szempontokat ad, de láthatóan komolyan veszi feladatát; van véleménye a jelölt tudományos teljesítményéről, állást foglal, de nem kritikátlanul s adott esetben még
vállalja saját korábbi nézetei újraértékelését is.
A legnagyobb polémiákat kiváltó társadalompolitikai-elméleti tanulmányaiban
a marxista—leninista igényű nemzeti önvizsgálat jegyében szorgalmazza és teszi meg
a maga, sok szempontból vitatott és vitatható lépéseit egyrészt egy korszerűbb nemzettudat és történelemszemlélet kialakításáért, másrészt — a mindennapok forradalmiságáról szólva — az ú j erkölcs, a magatartás, a szocialista életforma ú j modelljé87

nek térhódításáért. A baloldali ezoterizmus dogmatikus torzításaival szemben állítja,
hogy a szabadságharcos-függetlenségi tradíciókon alapuló közösségi érzés és hazaszeretet lehet alapja a szocialista hazafiságnak. A technokrata bürokratizmus anyagi
érdekeltségre korlátozó humánumával szembeállítja a közösségi elhivatottságú, távolra és közelre egyaránt néző, javítani, használni akaró emberség eszményét. Király
István elemzéseiben emberi formát kap maga a mű is. Ilyen sorokat találunk nála
„ . . . a vers szívét jelentő mondat felé s o d o r . . . " „Konok és komor szenvedélyek
csaptak ki a »szegénység panaszától súlyosult« versek s o r a i b ó l . . . " vagy „Simogatnak, körülölelnek, végtelen szeretettel fonódnak itt egybe a szavak", máshol „A vers
legmélyebb, rejtett sejtjeibe, a képekbe, metaforákba, hasonlatokba egy eladdig
ismeretlen anyag szívódott fel." stb.
Ahhoz, hogy a tudomány céljának megfelelően alkalmas legyen az emberi élet
megváltoztatására — emberközelben kell tartanunk. Ez az emberközelség, az egyre
nyitottabb és sokfelé figyelő érzékenység — amely részben tanári hivatásából adódik — és a Lukács-iskola teoretikus orientációja jellemzi Király István tudományos
munkásságát. Szinte ars poeticaként maga fogalmazta meg legutóbbi i n t e r j ú j á b a n :
,;A marxista tudós, mint egy tudományos igénnyel élő világnézet híve, a maga elkötelezettségét, pártosságát sosem takargatja. Nyilvánvaló ugyanis számára — s a
dogmatizmus voluntarizmusától okozott károk még nyilvánvalóbbá tették ezt —,
hogy az általa képviselt ügynek használni csak a maradéktalan igazsággal lehet.
Szétválaszthatatlanul egyet kell hogy jelentsen itt mindig, egyfelől a pártosság, a
használni akarás, másfelől pedig a valóság következetes, konok vállalása. A felismert igazságnak kell a pártosság számára a programot mintegy szolgáltatnia. Az
viszont törvényszerűen maga után kell hogy vonja a pártos szenvedélyt is. Ha valamit igaznak vélek, kötelességem azért a kiállás." A hajthatatlan felelősségérzet és
következetes kiállás fogja össze e „sokrétű" és „sokműfajú" kötetet, s adja a szerző
tudós-tanári hitelét
BAKOS ISTVÁN
*

Már a legelső pillanatban szembeötlő külsőség, a címválasztás is valószínűleg
tudatosan kapcsolódik Lukács Györgyhöz (Művészet és társadalom), jelezve azt a
belsőbb, tartalmi: világnézeti-esztétikai-irodalomszemléleti kötődést, ami Király Istvánt Lukács elméletéhez és személyéhez fűzi. A kötet interjúiban vissza-visszatérően
szól erről az életre szóló eszmei és pedagógiai hatásról — s mellette Révaiéról is —,
de az inspiráció akkor is nyilvánvaló, a tanulmányokból könnyen kielemezhető
lenne, ha az önvallomások külön nem említenék. Ezt a termékenyítő, szerencsés
találkozást megkönnyítette az is, hogy olyan közös bálványok kapcsolták össze őket,
mint Marx Károly és Ady Endre.
A kötet azonban, amely három évtized alatt írt tanulmányainak, cikkeinek,
interjúinak, kritikáinak válogatását tartalmazza, nemcsak arról tanúskodik, hogy a
pályakezdő Király István korának legjobb magyar marxista mestereinél tanult, h a nem arról is, hogy már az induláskor szuverén alkotó. Átveszi a lukácsi elmélet
lényegét, esztétikájának realizmusközpontú művészetszemléletét, és mellette mindvégig következetesen kitart. Felfogása szerint a realizmusban a valósághoz való
olyan művészi viszony ölt testet, amely e valóság minél gazdagabb és mélyebb
átélése s ábrázolása-kifejezése mellett, attól elválaszthatatlanul a világ és önmagunk
cselekvő és igenlő alakítására is mozgósít. A Lukács által gyakran idézett rilkei
sor, a „Változtasd meg életedet!" morális parancsa Királynál is a nagy művészet
nélkülözhetetlen eleme, sőt ez a mozgósító mozzanat nála még nagyobb nyomatékot,
érzelmi többletet kap. Szuverén alkotó lenne Király m á r akkor is, ha az így értelmezett realizmusra összpontosítva a lukácsi alaptételeket és kategóriákat a magyar
irodalom történetének vizsgálatában érvényesítené és egyben visszaigazolná. Ö azonban ennél többet is tett.
88

Egyik cikkében azt fejtegeti Király István, hogy íróink az életigazságok szocialista eszmeiségű bemutatásához egyformán kaphatnak indíttatást szubjektív ésobjektív oldalról, világnézetüktől, illetve a valóság felől. Analóg módon az irodalomtudósra is érvényes ez, s Királyt ebből a szempontból az jellemzi, hogy mindegyikoldalról jövő pozitív hatás feldolgozására készen áll. E kettős irányultság egyik
ágára, a marxista elmélet, világnézet valóság- és irodalomszemléletet formáló szerepére is csupán jelzésszerűen utalhattunk az előbb; a másikra, a valóságtényekelméletet alakító-gazdagító hatására szintén csak fő vonalaiban térhetünk ki.
Király a realizmus mellett a lukácsi gondolatkör olyan más sarkalatos kategóriáit is rendszeresen alkalmazza, mint a totalitás, partikularitás, nembeliség, de jól
láthatóan igen nagy energiát fordít arra is, hogy a sarkpontok közötti átmenetek és
közvetítések rendszerét gazdagabban kidolgozza. Egy pillanatig sem tagadva a nembeliség döntő szerepét akár etikai, akár esztétikai vagy más értelemben, a hozzá
vezető utat azonban reális folyamatnak felfogva hangsúlyozza, hogy a partikularitásból a nembeliségbe emelkedés nem valósulhat meg úgy, hogy ne menjen át aközvetítések olyan láncolatán, amit a megkötöttségérzet, az otthonteremtés, a hazaszeretet, a népszeretet „mediátor-érzései" s ezek cselekvésben, magatartásban rögződő formái testesítenek meg. Ugyanennek a meggondolásnak más síkban való
vetülete a népiség kategóriájának újraértelmezése és létjogaiba való visszahelyezése:
általa a realizmus kapott megfoghatóbb tartalmat, lévén annak a népiség olyan
belső összetevője, amely a hű valósógtükrözés elengedhetetlen közvetítő, „irányjelző"'
mozzanata, a pártossággal együtt. Ismét más összefüggésben, a magyar irodalomvilágirodalom relációjában a kelet-európai orientáció és szemlélet erősítése az egyik
helyes és szükséges összekapcsoló láncszem, mert „irodalmunk összemberi szempontból felötlő színei jobban tudatosíthatok, ha figyelembe vesszük az itteni fejlődést,
s azt keressük, mit mondott ki elsőként, s milyen feladatokat végzett el úttörőmódon ezen a földrajzi-szellemi tájon az emberiség. S a pusztán irodalmi szemponton túl, fontos ez a fokozottabb kelet-európai jellegű szemlélet nemzetpedagógiai
okokból i s . . . Segít nyilvánvalóvá, félreérthetetlenné tenni ez a szemlélet a világban
elfoglalt valóságos helyünk: segít tudatosítani kelet-európai elrendeltségünket."
A példák sorát tovább folytatva és be is fejezve — mert nem a teljességre, hanem
a tendencia érzékeltetésére való törekvés volt a célunk —, egy másik aspektusban
az összemberihez vivő valóságos átmenet problematikája úgy jelenik meg, mint a
közelre és távolra tekintés együvé tartozásának dialektikája a forradalmiságban
általában, különösen pedig a mi társadalmunk mostani fejlődési szakaszában, a
mindennapok forradalmiságában.
A példák koherenciája abból adódik, hogy Király István a fő tartópilléreknek,
az alapkategóriáknak az irodalom közegében való sikeres erőpróbája — s ezáltal
tartalmasabbá tétele — mellett megkülönböztetett figyelmet fordít a köztük levő
összeköttetésekre, a folytonosságot biztosító belső mozzanatokra is, komplexebbé és
árnyaltabbá téve ennek révén magát az elméletet és egyben jó példát nyújtva arra,
hogy a teória és az irodalomtörténet kölcsönösen gazdagítják egymást.
Király Istvánt ennek a jól kirajzolódó, határozott irányt, karaktert és belső
egységet mutató koncepciónak a kimunkálására a meglevő általános elméleti-világnézeti kereteken belül mindenekelőtt a valóság indította, beleértve ebbe természetesen az irodalmi tényeket is, főleg Ady-kutatásainak tanulságait. Nézetrendszerének következetességgel társuló fejlődéséhez nagyon fontos adalék, hogy például az
otthontalanság, otthontalálás, a népiség, a nemzeti és az egyetemes emberi összetartozása — ha még nem is a későbbi, kidolgozott formában — már 1946-os Petőficikkében fogalmilag s részben terminológiailag is szerepel, mint ahogy kulcsfogalmak ezek 1957-es József Attila-emlékbeszédében, vagy az utóbbi években írt Móriczés Ady-cikkekben, tánulmányokban. Király a magyar irodalom legkimagaslóbb alkotóinak munkásságából olyan következtetéseket vont le, amelyek nemcsak hagyományértelmezésként fontosak, hanem összecsengenek mai életünk számos aktuális
kérdésével és valóban megoldandó feladatával. A múlt haladó üzenetének és a jelen
89

társadalmi tennivalóinak szembesítése nagyon gyümölcsöző volt nemcsak az irodalmi
szaktanulmányokban és kritikákban, hanem az olyan szélesebb kitekintésű írásokban
is, mint a Nemzeti és nemzetközi a mai kultúrában, a Hazafiság és
internacionalizmus és A mindennapok
forradalmisága.
Király ezzel megint Lukács György tanítását, példáját és örökségét viszi tovább,
a tudomány bezárkózó bürokratájával szemben a néptribun-pedagógus tudósi magatartását, a magas fokú szaktudásnak s közéleti tudatformáló igénynek-hevületnek
azt az ötvözetét, amit más kiváló irodalomtörténészeink műveiben ő is külön méltányol. „A magyar marxista irodalomtudomány legjobb törekvése nyilvánul meg
ebben. Meg akarja őrizni ez az irodalomtörténetírás saját tudományszakja m ú l t j á nak értékes vívmányait, hozzáértő munkaszeretetét. De ugyanakkor nem a k a r csak,
irodalomtörténetírás, élettől elszakadt akadémiai diszciplína lenni. Azzá kíván válni,
amivé lennie kell: aktív résztvevője a ma harcainak, semleges terület helyett az élet
szerves része: ideológiai csatatér" — írja Pándi Pál Petőfijéről; m a j d ugyanezt a
gondolatot Tóth Dezső irodalomtörténészi munkásságáról szólva még lényegre törőbben így fogalmazza meg: „Az irodalomtörténetírás így egyben közírás is nála:
küzdelem a kor szintjén élő, gondolkodó Magyarországért."
Király koncepciójának következetességét, belső egységét az is mutatja, hogy
tudósi magatartásának és realizmusértelmezésének összhangja teljesen nyilvánvaló:
az írói igazságfeltárás és a jobbító változtatásra való felszólítás-mozgósítás analógiájáról van itt szó a tudomány szférájában és annak önálló törvényei szerint, de
abban végső fokon nem különbözve, hogy az így felfogott realista írói és a marxista
tudósi tett egyformán erkölcsnemesítő hatású. „A lukácsi életműben a gondolkodás
egyben mindig morál. Erkölcsi helytállás", és „az így felfogott tudománynak morális pátosza van". Amit normaként állít az író elé, az a tudomány síkján önmaga
számára is mérce, a tudósnak sem szabad csupán szakága szűken vett önkörében
megmaradnia, „élettől elszakadt akadémiai diszciplínát" művelnie. Az ilyen tudósi
magatartás két úton is megvalósítható — elvileg egyenértékűen —, egyrészt a kifejezetten szaktudományi témák megközelítési és feldolgozási módján keresztül,
másrészt általánosabb társadalmi problémák sajátos, adott esetben irodalomtörténeti
nézőpontból kiinduló elemzésével. Király István mindkét utat járja, az elsőre pusztán a mostani kötetből is egész sor művet mondhatnánk — az újabbak közül a
Móricz öröksége és a korszerű elkötelezettség címűt —, az utóbbira pedig különösen
a Hazafiság és internacionalizmus,
valamint A mindennapok
forradalmisága
című
tanulmányt.
Az 1973-ban gyors egymásutánban megjelent két írás közül a hazafiságról szóló
keltett nagyobb feltűnést, váltott ki erősebb visszhangot és vitát. Ez önmagában nagyon természetes és érthető, hiszen ez a témakör régi és ma is eleven, sok b a j t
szerzett és most is veszélyeket okozó gondokat és tennivalókat foglal magába. De
már az sem volt szerencsés, hogy a vita sok tekintetben tévútra siklott amiatt, mert
Király problémafelvetésének indokait néhányan meg sem értették vagy félreértették; a legsajnálatosabb mégis az, hogy a vita fényében a másik tanulmány, a mindennapok forradalmiságáról szóló csaknem teljesen árnyékba került, holott ez semmivel sem vizsgál kisebb horderejű kérdéseket, ezért az érdemi megvitatást és
továbbgondolást feltétlenül megérdemelte volna. Sőt, Király távlatibb gondolatmenetében a hazafiságról írt cikk — minden lényeges mondandójával együtt — csak
előkészítő szakasz, lépcső volt a mindennapok forradalmiságához, amit az egyik
fejezet címe is jelez: „A szabadságharcos hazafiságtól a mindennapok forradalmáig."
Igazában a második írás összefüggéseiben lehetett volna az elsőt is értékelni és
értelmezni.
A mindennapok forradalmiságában
Király István sok tekintetben úttörő munkát végzett; ha nem is minden részletében, de egészében, komplex összefüggésrendszerében elsőként elemezte azt a társadalmi jelenséget, amely mai életünk
•egyik meghatározó jellegzetessége, centrális eleme a gazdasági szférától a pszichikaiig; amely éppúgy érezteti hatását a mindennapi életben és a termelésben, mint a
«0

tömegtudatban, a nevelésben, az erkölcsben, a művészetben és még nagyon sok
másban. Király gondolatmenetét — az ő szóhasználata szerint — nem lineárisan, hanem strukturálisan követve (és ezt azzal is kifejezve, hogy a saját szövegén kívüli
idézeteket nem könyvéből vesszük), kiinduló pontja a marxi embereszmény, a marxi
gazdagságfogalom, az emberi totalitásnak olyan értelmezése, amit Marx többször is
megfogalmazott, A politikai gazdaságtan bírálatának alapvonalaiban
például így:
„ . . . mi egyéb a gazdagság, mint az egyének szükségleteinek, képességeinek, élvezeteinek, termelőerőinek stb. az egyetemes cserében létrehozott egyetemessége? mint a természeti erők . . . feletti emberi uralom teljes kifejlődése? mint az ember teremtő
hajlamainak abszolút kimunkálása . . . amikor az ember nem egy meghatározottságban termeli magát újra, hanem a totalitását termeli?" Ebben a totalitáskoncepcióban
az anyagi javak gazdagsága és „az emberi benső teljes kimunkálásának" gazdagsága csakis együttesen eredményez igazi emberi teljességet, ez adja a homo faber
és a homo morális Király által is erőteljesen hangsúlyozott egységét. Ez az emberi
kiteljesedés természetesen nagyon hosszú társadalmi folyamat eredménye, amelyhez
minden fejlődési fokon hozzá kell tenni a megfelelő és pótolhatatlan építőköveket.
Az alapelvek a marxizmus klasszikusainál és pártunk politikájában teljesen
világosak és egyértelműek, az utóbbi évek egyik legfontosabb pártdokumentuma is
világosan kimondja, hogy „ . . . a szocialista társadalom további fejlődésének egyszerre alapja a termelés, a fogyasztási javak mennyiségének növekedése, az életszínvonal emelkedése és ezzel együtt a szocialista közösségi erkölcs, magatartás,
életmód és életforma kialakulása, további térhódítása, amelyben az anyagi javak is
a teljesebb emberi kibontakozást szolgálják." Királyt a probléma felvetésére éppen
az készteti, hogy joggal látja úgy: ezt a teljesebb emberi kibontakozást mostanában
számos olyan veszély fenyegeti nálunk, amely tartós hatást kifejtve a kívánt egység, harmonikus egyensúly megbomlását eredményezheti.
Az életszínvonal emelkedése elengedhetetlenül szükséges és örvendetes, de ha
nem párosul kellő erkölcsi felemelkedéssel, megnő a tartalmas élet helyett a könynyen élés csábítása, a gazdagságot egyoldalúan az anyagi javak élvezésében látó
mennyiségi-fogyasztói szemlélet „az életminőség szocializmus hozta ú j f a j t a igénye"
rovására. Király nem méricskéli, hogy a fogyasztói lelkület térhódítása milyen
arányú és intenzitású, ez nem feladata. Annyit bizonyít — az irodalom, s főleg az
e témában különösen érzékeny fiatal írók jelzései nyomán is —, amennyi annak
igazolásához kell, hogy a jelenség létezik, a veszély teljesen reális. A maga részéről
nagyon helyesen azt tartja fontosabbnak, hogy megalapozottan figyelmeztessen és
mozgósítson.
A veszély ráadásul hatványozott, mert az erkölcsi helytállás kérdése mai társadalmi körülményeink közt, a békés építőmunka, a Garai Gábor által találóan „kis
csodák"-nak mondott mindennapi aprómunka időszakában nemcsak kiemelkedően
fontos, hanem sok tekintetben újszerűen és bonyolultabban jelentkezik. A nyílt
ütközetek, gyors változások, villanásszerű történelmi sorsfordulatok rövid távú, a
kezdő- és végpontot egyformán érzékelhető eseményeihez képest ma az okok és
okozatok, az egyéni tettek és össztársadalmi következményeik közötti összefüggések
jóval áttételesebbek, nehezebben mutathatók ki. Éppen ezért most, amikor a kicsit
és a monumentálist összefűző kapcsolatok jóval rejtettebbek, fokozottan szükség
van az átmenetek tudatosítására az egyedi és a nembeli, a napi munka és a távlati
cél között; szükség van a mindennapok forradalmiságának tudatosítására, amelynek
a maga módján már Marx kiváló példáját mutatta fel életével és munkásságával
egy olyan korban, amely a gyorsan termést hozó látványos tettek lehetőségét nem
kínálta fel neki.
Ilyen objektív társadalmi körülmények közt különösen megnő azoknak a közvetítő mozzanatoknak a jelentősége, amelyekről Király István elméleti nézetrendszeréről szólva már beszéltünk. Jellempróbáló idő ez, a tájékozódási pontok nehezebben vehetők ki, s a legkisebb iránytévesztés könnyen szülhet kalandorkodó
anarchizmust, álforradalmárkodást egyfelől, másrészt az „úgysem lehet semmit
91

tenni" közönyét, céltalanságát. Az eltévedést megkönnyíti a még mindig túlságosan
múltra szabott, egyoldalú, romantikus forradalmáreszményünk, amely döntően a
kivételes egyének különleges helyzetekben végrehajtott rendkívüli tetteivel azonosítja a forradalmiságot.
Király nem tagadja egy pillanatig sem az ilyen forradalmi tettek nagyszerűségét,
de itt és most másféle forradalmi magatartást kíván a kor; olyant, amelyben a
tudatosított távlat jegyében cselekedve — tehát a távolra nézés primátusa mellett —
különleges súlyt kap a közelre tekintés is. A távolra nézés elsődleges, mert ez ad a
prakticista szűklátókörűségen túli értelmet és céltudatot, de a mostani időszakban a
közelséggel való azonosulás is ugyanilyen fontos, mert naponta ez t a r t j a ébren, tölti
meg újból és újból valóságos tartalommal a célratörést: „Hisz a hatalom átvételével
a konkrét út nyílt meg már a távlatok felé. Itt dől el immár elsődlegesen a forradalom sorsa: a közvetlen közelben, a szocializmust építő mindennapokban. Minden
korábbinál nagyobb hangsúlyt kell hogy kapjon tehát a közelre tekintés: a szívós,
kitartó gyakorlati munka."
A mindennapokban való forradalmi-építő helytállás viszont nem lehetséges az
ehhez a „közel"-hez fűző és vonzó érzések, mindenekelőtt a hazaszeretet és népszeretet nélkül. A forradalmi mozgalomnak ez mindig előre lendítője volt, de most
sajátos formában és méretekben jelentkezik: nem csupán a kisebbséget egynéhány
nagy hőstettre vezérlő érzelem, hanem a nagy tömegeket a kitartó munka kívülről
esetleg mégoly szürkének tűnő permanens hősiességére ösztönző tudati erőforrás.
Olyan mozgósító erő, amelynek révén valósulhat csak meg és teljesedhet ki a mindennapok forradalmisága, hiányában pedig — Király kitűnő érzékkel figyelt fel erre!
— a mindennapok ellenforradalmisága végzi alig-alig észrevehető, de hosszú távon
felmérhetetlenül romboló munkáját.
„A termelő élet a nembeli élet" — mondja Marx, s ez a termelő élet itt és
most, a mindennapok forradalmiságának megjelenéseként a nembeli élet internacionalista magatartása is egyben; Király szavaival: „Internacionalizmusának konkrét megjelenési formája lesz a helytállni igyekvés a szocialista építés rábízott szakaszán : a m i n d e n n a p o k b a n . . . Világnézetének szerves része lesz a számára rendelt
földhöz és néphez való makacs ragaszkodás, a konkrét népszeretet." Az igazi „termelő élet" a megkötöttségérzettel, az otthonteremtéssel, a meggyökerezettségtudattal
társul — egyéni és társadalmi értelemben egyaránt —, éppen ezen keresztül lesz
igazán nemzetközi. A fogyasztói ént elsősorban a könnyebb élet és érvényesülés
vonzza országon belül, de azon kívül, sőt földrészek között is. A fogyasztóember
ilyen nemzetközisége álcázott individualizmus, mint ahogy a nagy, tőkés országok
nemzetek fölötti lepelbe bújtatott anyagi-szellemi expanziója is az a kisebbek felé.
Király István gondolatmenetéből számos levonható és levonandó feladat, tanulság adódik például a nevelésre, a tömegkommunikációs eszközök munkájára, a m ű vészetekre és a társadalomtudományokra, legáltalánosabban szólva pedig a tág értelemben vett tudatformálásra. Úgy tűnik, közgondolkodásunkban még mindig nem
kapott jelentősége szerinti helyet ez a problémakör. Amire Király vállalkozhatott,
az egyelőre az alapvetés végeznivalója volt. Éppen ezért hiányérzeteinket is úgy
fogalmazzuk meg, hogy remélhetőleg későbbi írásaiban m a j d ezekre is visszatér: a
távolra tekintés momentumánál ennek a kategóriának a világnézettel való egybeeséséről-különbségéről többet mondva a közelre nézésnek, és ezáltal a mindennapok
forradalmiságának tartalmát is jobban kibonthatta volna; még jobban s a j n á l j u k ,
hogy nem tért ki a mindennapok forradalmiságának általános irodalmi vonatkozásaira, vetületére (néhány részkérdés kivételével). Mai irodalmunk fő jellegzetességei
ugyanis szoros szálakkal kapcsolódnak éppen a mindennapok forradalmiságát életre
hívó társadalmi alaphoz. Amit egyesek megtorpanásnak, mások útkeresésnek jellemeznek, ismét mások — s szerintem nekik van igazuk — az újszerű helyzet adekvát
művészi feldolgozásának tapasztalat-, energia- és időigényességével magyaráznak.
Irodalmunk a mindennapok forradalmiságának időszakában a témaválasztástól
kezdve a helyzetek és konfliktusok jellegén, a hősábrázolás másféleségén keresztül
92

az ennek megfelelő kompozíciós és stiláris kifejezésig újszerű feladatokkal és megjelenítésben igényekkel találta magát szembe, s ezeknek művészi megoldása analóg
módon ugyanolyan nehéz, m i n t a mindennapok forradalmiságának tudatosítása a
közgondolkodásban.
A kötet egészére visszatérve, sok mindenről lehetne még szólni, ami nagyon
fontos benne. A bürokrata-technokrata szemléletről szóló okfejtés például ilyen (s
hogy Király „látatlanban" is mennyire találkozik Lukács György észjárásával, a r r a
nagyon jó bizonyíték, hogy Lukács legutolsó művének, az Ontológiának, egyik jegyzetében ezt m o n d j a : hasznos lenne, ha valaki megírná a „technológiai ész kritikáját"); de ilyenek a modernizmus-realizmus viszonyáról, a magyar irodalom történetének igazi folytonosságáról, az irodalomtörténész elméleti igényességének fontosságáról írott részek is. Lehetne írni arról is, ami k i m a r a d t a válogatásból: objektíve
érthető, hogy a Mikszáth- és Ady-monográfiákból (a Zubolyról szóló néhány oldal
kivételével) semmi sincs a könyvben, de szubjektíve nagyon sajnálatos, hogy így
viszont szinte teljesen hiányzik a válogatott kötetből a műelemző
Király István,
pedig csak részvételével lenne teljes igazán a pálya íve.
Mindezekről szintén sokat lehetne írni, de kiemelten m á r csak egyet említünk,
azt az élményt, amit a tartalmi értékeken túl az olvasmányosság n y ú j t . A szenvedélyes meggyőződés — ahol a hangsúly egyformán v a n a jelzőn és a jelzett szón
—, a racionális és az emocionális egysége stílust formáló, stílust megszabó erő Király
Istvánnál, az objektív tudományosság és a tudósi pártosság nagyhatású kifejezője,
amely még közelebb hozza azt a gondolati mondandót, amit József Attiláról szólva
így fogalmazott meg: „Tüzet vetni másokba csak az tud, aki lélekben maga is ég.
A puszta formális készséget meghódíthatja minden közepes tehetség. Az egyetlen,
megváltó kifejezésre viszont csak az lelhet ró. aki mindennél komolyabban veszi a
saját üdvösségét, aki n e m önmagába zártan él, h a n e m együtt népével, nemzetével,
s túlnézve önmagán, gondolni tud az emberiségre is." (Szépirodalmi,
1976.)
VÖRÖS LÁSZLÖ

93

LÁSZLÓ

GYULA

Nagy Imre emlékezete
(ZSÖGÖD, 1893 —ZSÖGÖD, 1976)

Aggodalmas
halt meg testi

hírek jöttek
mivoltában.

már augusztus

elején:

Imre

bácsi nagyon

beteg.

22-én

*

Azt hittük: örökké él majd, mert maga volt az egészség. Fegyelmezett életvitelét hosszú távra rendezte be: csak azt ette, amit otthon termeltek, azzal ruházkodott,
amit ott szőttek szőttessé, szavajárása is megmaradt otthoninak. Ez az életmód, ez
az azonosulás volt festészetének aranyfedezete is. ö nem látta: élte a falusi életet.
A paletta színei arra valók voltak, hogy velük nyílt vagy viharos eget fessen, sarjadó réti füveket, száradó boglyát, nyugodalmat vagy szélvihart varázsoljon a vászonra. Nem volt „modellje", hanem emberek voltak körülötte, mellette, akiknek
búját-baját-örömét-munkáját ismerte s megosztotta. Ezek kerültek képeire, pisztrángos patakok hűsébe, vagy a falut átszelő „víz" partjaira, pallóira, házai együtt öregedtek az öregedőkkel, tájai együtt öltöttek tavaszi díszt a fiatalokkal. Művein sehol
egyetlen színészkedő mozdulat sincsen. Emberei mindig célszerűen mozognak, mozdulataikat a munka és egészség kívánja meg, nem pedig valami „szépségeszmény".
Nem ismertem festőt, aki ennyire egy volt népével.
Egyszer izmos karomra esett tekintete: „aztán mire használod?", merthogy az
ember teste arra való, hogy működjék vele, nem öncélú formai építmény, n e m
duzzadó izmok halmaza, hanem alkalmazkodnia kell a munkához, amire termett,
ami értelmet ad neki. A céltalan „testkultúra" nevetnivaló dolog és bizony-bizony
szentségtörés is, hiszen „testünk templomá"-ban az istentisztelet a m i n d e n n a p i
munka és a testiélek boldogsága.
Hát ilyen ember volt Nagy Imre. Fárasztó küzdelemben tisztult meg művészete.
A húszas évek legelején egy igen tehetséges nemzedék indult útjára, barátok voltak,
és művészetük is egymás közelében bontakozott ki: Szőnyi István, Aba-Novák Vilmos, Varga Nándor, Nagy Imre, Patkó Károly s még néhányan tartoztak ebbe a
körbe.
Ezzel a baráti körrel végig tartotta a kapcsolatot, akkor is, amikor h a z a m e n t .
Zsögödre, hogy testtel-lélekkel-művészettel és mindennapi munkával azonosuljon az
otthoniakkal. Földmíves lett s egy időre csak rövid lélegzetű művészetre f u t o t t a :
metszeteket készített arasznyi fadúcokra. Ám más célja is volt azzal, hogy a látott
világot feketére-fehérre bontotta. Meg akart szabadulni a pesti örökségtől, a R e m b randt-áhítatában kialakult aprólékos, árnyékot és fényt aprózó látásmódtól. Később
ugyanilyen gondolattal vett kezébe a vékony tustoll helyett metszett nádtollat. E n n e k
vastag vonalai is lehetetlenné tették a formák felbontását.
Átélte a munkát, boldogan ismerte fel, hogy a falusi ember mozgásában sokkalta
több szépség és emberség van, mint a műteremben beállított, szép testű mezítelenek
magukkelletésében. Ennek zavartalan megfigyelésére vitte magával a csíki h a v a sokba messzelátóját. Ezen keresztül nézte a távolban dolgozókat, heverőket, pászto94

rokat és szekereseket. Azok nem tudták, hogy figyelik őket, nem alakult ki tehát az
önkéntelen színjátszás, amikor a reászegeződő tekintet előtt mesterkéltté válik a
rajtakapott ember. Ezzel a „messzelátóval" gyűjtötte azoknak életét, akikről éppen
ez idő tájban írta a felvidéki Győry Dezső: „Minden reményünk a falu és a parasztnak nevezett különös emberek." Nagy Imre munkáit már életében két múzeum
őrizte: a marosvásárhelyi és a zsögödi.
Művészi magatartására felfigyeltek a társak, a festők, írók, költők, a színpad
világának emberei, akiknek gondja közös volt az övével. Így Nagy Imre otthona
lassan kitágult: belenőtt Erdély szellemi életébe. Egymás után rajzolta meg barátait,,
s a falu emberének kérges arcai mellett megjelennek a kiművelt fők, akiknek aggodalma túlnőtt egy falu szűk határán, beletorkollott Erdély életén keresztül az egyetemes emberségbe. Feledhetetlen Kós Károlyról, Tamási Áronról, Asztalos Istvánról,
Kemény Jánosról és a többi társakról készült rajzsorozata.
Ezekben a rajzokban valami újra figyelhetünk. A falu és a benne élő emberek
élete örökös ismétlésekkel hömpölygött a múltban, mindennek meg volt az ideje,,
helye és értelme. Ez kiült a nők s férfiak kifejezésére is: valami kikezdhetetlen
biztonság sugárzott tekintetükből és mozdulatukból. Nem így az alkotó értelmiségnél. Itt egyénekre bomlott fel az emberség, kinek-kinek külön képességei szerint
kell szembenéznie a lét és a nép kérdéseivel. Rebbenő idegesség, konok figyelem,,
elszánt jövőbenézés, elmélázás, töredezett eszmélés, kiúttalanság és hetyke bizakodás ezernyi változata tárult Nagy Imre elé. ő pedig megteremtette ehhez rajzi-festői
eszközét. A lassan, keresgélve húzott vonalak bizonytalansága, a lendülök merészsége, a töredezettek szaggatottsága, a durvák ereje, a finomak sóhaja, mind megannyi ,grafológiai" azonosulás volt s ez adta a rajzok alaphangulatát. Ehhez járult
még a mozdulat: a dacos tartástól az elgondolkozóig, a meghajlottól a sudárig, a
félrehajtott fej bocsánatkérő magatartásától az „itt állok, nem tehetek másként'"
hitvalló kiállásáig mindent megfigyelt Nagy Imre. Bizonyára csak tudatának peremén sejlett, hogy voltaképpen mit is csinál: egyszerűen ehhez vagy amahhoz az.
alkathoz, jellemhez ez vagy amaz a tartás, „tollvezetés" illett.
Képeire a hegyvidéki levegő palettája jellemző; színei nem párásak, nem kevertek, hanem ragyognak, tiszták, üdék. Egyszer egyik, alföldi ösztöndíjas, fiatal festő
panaszkodott nekem, hogy az Alföld fátyolozott színeihez szokott szeme valósággal
szédül ebben a tündértáncban, amelyben még a távoli dolgok is élesek, a látvány
öble pedig hatalmas, de lezárt tereket ad a végtelen égbolt alá. Nos, Nagy Imre
éppen azt fogalmazta meg magasrendű festői eszközeivel, az otthon biztonságos erejével, ami a síkság művésze számára idegen volt.
*

Tisztasága, őszintesége lenyűgöző volt s lassan elérte igazi méltánylását: máréletében jelképpé emelkedett, s ez marad holtában is. Így lenne szép, de ennek a
vágynak ellenpontjai is vannak. Néhány évvel ezelőtt, amikor nála voltam Zsögödön, kinézett az ablakon s azt mondta: „ . . . e z már nem a régi falu, a falu már
megszűnt, nem vagyok itthon benne." Gyermekkorát, munkás férfikorát siratta, s
voltaképpeni halála ekkor kezdődött meg: nem tudott áthangolódni a „gépkorszak"
életformáira. Elmenekült a nagy hegyekbe, az üde zöldek közé. Vajon megérti-e őt
a jövő embere, az aszfaltos falu népe, a gépesített paraszti élet fiatalja? Nem tudjuk, de azt tudjuk, hogy a mi nemzedékünk benne élte át a „szem ünnepeként",
amit nagy zeneszerzőink a falu énekének szárnyalásában találtak meg!
Emléke legyen áldott!

95

S&rtu'kfTX aszód.
A J A T E vendégeként járt Szegeden
•Gáli Ernő egyetemi tanár, a kolozsvári
Korunk főszerkesztője. Itteni tartózkodása idején ellátogatott szerkesztőségünkbe is.
*

Az égre pingált kiscsikó címmel Simái
Mihály gyerekversei jelentek meg a
Móra Kiadó gondozásában. A kötetet
Réber László rajzai díszítik.
*

Vendégünk volt Beke György, romániai magyar író, A Hét munkatársa, akivel testvérlapunk és a Tiszatáj közötti
együttműködésről is beszélgettünk.
*

Az őszi megyei könyvhetek
országos
és Csongrád megyei megnyitó
ünnepségét Makón, október 1-én, a József
At-

96

tila Művelődési
Központ
nagytermében
rendezték
meg. Üdvözlő
beszédet
és
zárszót dr. Forgó István, Makó
város
Tanácsának elnöke mondott. Az
ünnepséget Nánási László, a Magyar
Népköztársaság Elnöki
Tanácsának
tagja,
a
SZÖVOSZ
Felügyelő
Bizottságának
elnöke és Csák Gyula író, az
Írószövetség titkára nyitotta meg. A
megnyitón
Féja Géza, Sánta Ferenc és Tóth
Béla
író vett részt. A műsorban
közreműködött Csernus Mariann, Jancsó
Adrienne,
Keres Emil és Kovács János
színművész.
*
A M a g y a r í r ó k Szövetsége v e n d é g e ként Szegedre és szerkesztőségünkbe látogatott Karol Wlachovsky,
a pozsonyi
T a t r a n kiadó világirodalmi o s z t á l y á n a k
vezetője, v a l a m i n t Jelzy Róbert
Nowak
lengyel történész, a lengyel—magyar
kapcsolatok lapunkból is jól ismert
szakértője.

