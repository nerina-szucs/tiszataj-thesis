tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tisza t á j
Szeged, Sajtóház. Telefon: 12-670. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalássál a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25916.
ISSN 0133 1167
77-4594 — Szegedi Nyomda — Felelős vezető: Dobó József igazgató

Tartalom
XXXI. ÉVFOLYAM, 12. SZÁM
1977. DECEMBER
NAGY LÁSZLÖ: A föltámadás szomorúsága (vers, kézirat-hasonmás)
KÁNYÁDI SÁNDOR versei: Dúdoló, Beszéd próféciával
SIMÁI MIHÁLY: A garabonciás (vers)
KISS DÉNES: Eszembe jutott Ady Endre (vers)
KIRÁLY ISTVÁN: Intés az őrzőkhöz (tanulmány)
FARKAS ÁRPÁD: A bölcsőhely körül (esszé)
KISS BENEDEK: Az északi ember (vers)
BAKA ISTVÁN: Tűzbe vetett evangélium (vers)
FÉJA GÉZA: Ady nyomában (tanulmány)
JÁNOSY ISTVÁN: Borzalmak tiport országútjain (vers)
KISS FERENC: Ady a „homo aesteticus" felől (tanulmány)
GREZSA FERENC: „Antropológiai lecke" — Németh
László Ady-élményéről (tanulmány)
SERFŐZŐ SIMON: A szigorúság parancsolói (vers)
BEKE GYÖRGY: Ady-műhely Kolozsvárott (Interjú
Bustya Endrével)

3
6
7
8
9
20
21
22
23
31
32
49
53
54

ADY KELET-EURÓPÁBAN
RÁKOS PÉTER: Ady csehországi fogadtatásához
DÁVID GYULA: Az Ady-mű a román irodalomban...
KAROL WLACHOVSKY: Ady Endre és a szlovák irodalom
K. GY. CS.: A legújabb szlovák Ady-vers
VOJTECH KONDRÓT: Ady (vers, kézirat-hasonmás) ...
MILOS KRNO: Adynak (vers, Kovács István fordítása)
VUJICSICS D. SZTOJÁN: Miroslav Krleza és MiloS
Crnjanski Adyról
KISS GY. CSABA: Megjegyzések Ady lengyel utóéletéhez

61
69
74
77
78
79
80
84

1

VALLOMÁSOK ADYRÓL
ÁGH ISTVÁN: Ady kíséretében
89
BALOGH EDGÁR: Hogyan találkoztam először Adyval? 91
BÁNKUTI BARNABÁS: Olvassuk Adyt!
93
BERTHA BULCSU: Ady fiákerjében
94
CSÁKÁNY BÉLA: Valóságos csodák
96
DLUSZTUS IMRE: Gondolkodni tanít
98
DOBAI PÉTER: Az Ady-hatás tényezői, legszemélyesebben
99
EÖRSI ISTVÁN: Kulcsom Adyhoz
99
FEHÉR FERENC: Ady verseit egy topolyai munkás adta
100
kezembe
FEKETE GYULA: „Patroklosz alszik..."
102
GÁSPÁR . SÁNDOR: Az én Ady-élményem .....
105
HORGAS BÉLA: Vakügetés
-106
JÉKELY ZOLTÁN: A messiásodás ú t j á n
'...108
JÖKAI ANNA: Ady ajándékai
.....109
KASS JÁNOS: Két fénykép Adyról
110
LÁSZLÓ GYULA: Gondolatfoszlányok Ady Endréről... 111
LOVAS DÁNIEL: Nem csak irodalmi kérdés
112
MOCSÁR GÁBOR: Ojra érthetetlen?
114
MOLNÁR GYÖRGY: A megtanult vers
117
RAFFAI SAROLTA: Az én Adym
118
SZABÓ ISTVÁN: Ady Endréről
119
SZAMOSKÖZI ISTVÁN: Lelkem -és sorsom kísérője ... 120
TANDORI DEZSŐ: Ady-élményekről
123
TÓTH BÉLA: Ady lírai prózát ír
126

ILLUSZTRÁCIÓ
Móser Zoltán fotói az 5. oldalon és a műmelléklet III—
X. lapján
Hézső Ferenc rajzai a 19., 30., 48. és a 128. oldalon, valamint a műmelléklet II. lapján
Kajári Gyula grafikája a műmelléklet I. lapján

2

AFAFC ADY

FKCLCTT AX, Á-RÖK&IU*,

M

JXRÀIJZAIJC,

A/e (F.

ne**.

^cul/á

{¡/TETT*,

Ajfc.

¿o

CL

j-Aj,,

C&ÚAlÁA, <Aut¿¿

M x i ^ t E , ex. xJcy
PyzAyAs,

ic/lrtA

%'z-

x-clzJJL

& Ac- e^jUrtú

'• AeJU¿t

eœ, CL

(rLr/Uo&dc

a- ùiA^ye/C

.
(¿tAA-fl.

a- M<Afe¿<r*£.

¿ia^jA'fyo^z/to/cf
/cuUreAè.

^

C&LA.

^

c^'e^e.

eM.

Ax-

Jpzc-, CL c f t ^ j j y t y a / j t t t CHJ2A. tíAcácti
A

AttlAL

o-cb.sZekJ^'ctclAx,c/Z&jtk¿?j>t

jo-rAa.-4AUX
CPRTUAT.

dcaAfJlrt,
iAktti*,
Ec aJcAr

Acyy

4*K

AX ¿JLAFE.

X AxtpUtsdym
^Jlk/izJjL
y^juAxtA

¿-CÓZJL

AkAe.

ecus J<Á¿eC4.ycrt<C«- Ci X CeAcrtSAe. My

£¿

jocrsz*. y x -

e/c ó.yAt^

Ex. X

ÇtreicA/olcM,

Joe-túkr

¿L -tccenzjAy

(oJC:. e^ziAi'á¿Aíoi

—
OiUj/tát**,

ex. ^oryeyE

ux.¿-eÁ.

nutAt/tr/nyoJ-.

AyxJUfäj-fajt

A/&*. A^aJ^

aJzAz —

txcLj/Arz
AyatA*.

<K¿*J>Á ¿ote*- iZstőfóAe.

te-

ßTSZx-j

COCULÍKX Je-fy',

T- //¿i tónjte*,

Mj¿ztj/teJz

acdLveJ&t^ ¿*JztJ¿-

A<A.<rt<L,

foo'ZbLdL^ttrSA^

<K*.fC

4/e-UL-

TjitretdbLz.

AciuCrt/ it

TYHZ^JJZ/LÍÉ CL

COLAC Eu- •

1¿

tA¿éüv*¿

-focL^-Zzh*.

wetéivfêk,

'**L¿kJaJc

<ú> (rxAa-

aztPxrrxA

cau/ocu*. CL cjifo&uAoCxÁf*.

VZJTIUU*. AÍTXAAE'F y

eM*.j4Át-»<y

-ULxyJjt jH&te.
'haJz a.

•ZAC&ÓCLT- FIZJTRJZE¿9HOAAT. KTXRR AYG.

¿C-CA/TCA.

tc.yxz.cnt,

/CrcuTí/fwA
-pyy,

yer-

ARVXJZXR-

vAtA

ti

a. Aze-ctA^.
(rCSe&1/e

Aei^,

cl Ay

CL TNOU-AJZCJT^TC. CL. CUL EXAY

_
—

¿Ájfit

AT.o-jos-rítfÁJC, unte*.(-M**^

zrE^a/isz,.

*

AOrho^fiA,CL^ot/yyejJ^si^-,

jo^fi-tzá-:

ixsuA

rfrAn^O JZÁAJCAÚ <Z. (rtcr&p,. iictÁjO-, A, Jhwo
ejUt

A &&&

/ft/y^x.

£<Lrt<¿>¿ &M&0-&X.

J*/-

^ ¿ « ^ e ^ :
"tZ-Hco feze. •tu.»Acj jem.

c¿C<r*.á£<S~Z.. A
JlaJyn. aAkA*

hffi

A

A •v-tctua^jfcrs ^n^eUnAra-

fiú-Mfi,

AaA^u.

¿^¿AaA

a.

i^cCTA

%<j¿r£LÜH*- A A j t j y .

a.

a-

o-raA «Ä

a-

tjzfifitrz
EACAC
AEJÍ- OVjM^HÀ'.a- fi-t/Z.*/ a? O
Ú>f ¿A CL¿<TZ¿ VJ2./K,
JrtAA'dzfc,

ira. á.

Ajoo&C^^tZr

^Aja.stJ&fíA

fez.

ez a-

A MO-^AA

e_ JéltaLk^cl/ú

¿TAeéfC
A/e'z¿

¿ZxgJUépU

4-JÍTL <*- Qirríre- ZVz^l HUKA fc.J<r%4- a.

Úutsfjuzt',

JU&--

corrda.

töJCc-öfi&e., t4 -n^jtc CA/yuAT jua-fofi-tz, : -AAALaIuuc.
KActtosU,. f _ A
/>Z*Jc<kJ- a-

^

j&AÔA. Z JûJZùt

a.

a^zJtfa. U,

4>Z

<l. jCoí/S-'

/%O¿IJ? dtyaLcui-éX' Cáo~t~(r4- Órfntrt

4*.*. oiùvht.

f

^ ^ ,

-xäa.

A

sy>\aíj<rfic, 'h^ejj&éLtuviA'

úmujÍJ-

4-

¿>Ztrduii4<-••A/e.fiej*.

A^-C^C'/tcT

¿ut e¡<Í3«/¿

a. kstolv-ZA, O^jtJ^lK. a.

¿*\.eioló J^íUL-rtL-, íc«./té*t Cate*CA)

•yjJ<t4*- aSL- ¿ d t i e ^ ^

a. -feJiajtt. ^toíiise^,-.

jíle^ru^

/ K i ö l t ß ö c t l t*¿fc.f

a- aza*.¿se^e<r

Aü+uX-l. fz-ólja*yy^/b,

a.

«

jUcuJCrv^trOL.

<*_ •r-TH^ttsOZ.¿I'c¿>oÁUifc
tjPeu-irujlt

aittrrt-

tordfr

h^alrtLlAzt:**^.,

AJ-OU- IndjjZCoeK

^eJU ¿0 oíúsZJ^tJK.

/íiatct

(nfo-rt/.

vístate

A/eJjz¿u.

Aa¿j

tltsz¿/c.
A s t X j j

7

KÁNYÁDISÁNDOR

Dúdoló
Ady Endre egyszer erre bandukolt
őszi erdő alján régi dalt dúdolt
régi volt az ének s mégis mégis új
olyan amitől a lélek lángra gyúl
olyan amitől az őszi ág kihajt
amitől a víznek kicsi lesz a part
mellén összefogta bő köpönyegét
és mint aki nyíló kikericsen lép
ment a Körös mentin amerre a víz
mint akit nem lába — gondolata visz
bő köpönyegébe bojtorján ragadt
vállán dorombolva font az őszi nap
abból amit hallót font

napsugarat

Beszéd próféciával
Ady Endre gondolat-sziklái,
igazság-tömbjei
megkerülhetetlenek.
Hiába
próbálnák robbantani s hiába minden markológépünk,
eszköztelenek
vagyunk, hogy belőlük díszkaput emeljünk. Ha sikerülne is
összehoznunk
valami affélét, az ünnepelt nem jönne be azon. Hátat fordítna
mihelyst
szándékunkat megneszelné, s tálán felénk se fordulna újabb száz vagy
ezer esztendeig. Ne próbáljuk hát elkápráztatni őt, aki minket látásra tanított, felnőtté konfirmált, életre ostorozott, s aki ma is minden igaz gondolatunknak kelesztő kovásza. Kelet és Nyugat, Nemzet és Nemzetköziség,
a
Választó s a Gyűjtő: ő a magyarság Ö- és Újszövetsége,
a Törvény és
a Kegyelem: a Szintézis maga. Nem lehet követni, mondják. Csák követni
lehet. Akik tagadják is áltála vannak s lesznek. Hatalmas versei
szunnyadnak'még, sejtelmeket őrző hangtalan harangokként az örökkévalóság
tornyában. Eleddig inkább — ráutaltságunkban is — a félreverésre
alkalmasabbak kötelébe fogództunk. Meg kellene végre húznunk
valamennyit.
S ha megcselekedjük, bizony mondom, e legtágasabb század boltozata is
szűk lészen majd a hangzatok befogadására: Bartók és Kodály
együtt
merül föl bennök.
. . .
6

SIMÁI

MIHÁLY

A garabonciás
FÖL-FÖLDOBVA
szeretem ezt a gravitációt
gyűlölöm ezt a gravitációt
elhagyom mint porhüvelyét az isten
felhőbe fénybe öltözöm
lebegek odafönn
könnyű garabonciás
köpenyemben
áldassál tündér levitáció
Eiffel-torony-magasság
léggömb-iram
előttem istenek eledele
szent őrület hogy én mégis lenézek
s köpenyt-szaggatva
levetem magam
mindent tudok ami itt tudható
tornyos haragom földob s vissza is hullat
áldassék ez az átkos gravitáció
e föld amelybe krátert vág a hűség
szakadékost
véres-szegélyűt
újat

ÁTVÁLTOZÓ
az a szekér a tengeren
a Szekéren
hármaskoporsó
mindhárom fedele fölütve
mindhárom oldala kivetve
— nincs is a Szekéren koporsó
csak egy halott ki szép mint egy szeráf
— nincs is halott csak az élőkkel élő
— szemgödreinek
örökkévaló
pillantását megalkotja a tenger
a Tenger amit nagy szeme alkotott
7

ADRESSZ
a Világmindenséghez
címzett
párizsi fogadóban
a Tejút
sarkán egész közel a Szajna-hídhoz
egész közel a légihídhoz ahová
minden kocsmából kidobják az embert
olyan közel a szivárványhoz hogy már
nyilvánvaló ez a hazugok álma
közel a Bois de Boulogne-hoz
és még közelebb a Városligethez
— és annyira közel a. Szerelemhez
hogy ha egy lányt síromra döntenek
pompás csontvázam
elpusztíthatatlan
pamlagként
— mondjuk így — rugózni

KISS

DÉNES

Eszembe jutott Ady Endre
Tekintetem lehúzott redőny
Ahol kilátok — keskeny rések
Kirakatok
üvegarcából
nagy messziségből
visszanézek
Közöttünk roppant fényű pengék
villámlanák a láthatáron
Nem a magyart az emberiséget
kéne átkoznom
vigyáznom
Eszembe jutott Ady Endre
En sápadt öccs mivégre
lettem?
Ami vagyok hiábavaló
ami lehetnék
lehetetlen

8

kezd

KIRÁLY ISTVÁN

Intés az őrzőkhöz
1915 nyarán született ez a költemény, 1915. augusztus 16-i számában közölte a
Nyugat. Az emlékezők szerint Ady életének talán legfénylőbb nyara volt ez. Szinte
az idillé. „Csúcsán 1915-ben szép nyár volt" — húzta alá Csinszka emlékezéseiben
ezt a mondatot. Alig pár hónappal voltak az esküvőjük után, s mintha csak az elmaradt nászutat akarta volna pótolni: olybá tűnt a világ. Mint Bölöni írta: „a falusi
udvarház csöndje, a »-méhes álma*" borult itt egy ideig Ady E n d r é r e . . . Most érezte
először életében a viszonylagos nyugalmat és elégedettséget, a csöndes boldogságot s
pár hetét életének úgy élte le ő is, mint más halandó emberfia".
Meleg volt a nyár, de Csúcsán védett a kert. Lombosán, hívón álltak benne a
fák. „Itt most csodaszép a világ", „a kertünk csoda, szebb a híres Pallavicini kertnél" — írta a költő leveleiben. „A világhírű svájci szanatóriumokra" emlékeztette
Fehér Dezsőnét is a hosszan elnyúló, tágas Boncza-park. Lenyűgözött innen, fentről,
a tetőről, „a nagy fáktól árnyékolt vaskorlátos teraszról" nézve a harsogó Körös, a
szűk völgyben kígyózó vasúti sín, az erdőborította hegyek komor méltósága s a köztük megbúvó csöndes paraszti lét.
Illett ide, ebbe a kertbe a csúcsai kastély, ez az Alpár Ignác tervezte nyári lak,
melyet tornyos, pavilonszerű épületéért várnak neveztek a falusiak. Alpár Ignác
nem volt különösebben eredeti építész. A századvégi eklekticizmus reprezentánsai
közé tartozott, egyéni látását lefogták az átvett stílusok. De mint a tőle tervezett
Szabadság téri két nagy épület, a Tőzsdepalota (mai TV-ház) és a Nemzeti Bank
tanúsította, nem pusztán épületet látott; egyben miliőt. Létre tudott hozni egy hangsúlyozottan nagyvárosi teret Budapest közepén. S Csúcsán is megérezte a környezet
parancsát, a kívánt összhatást. Reneszánsz stilusú alpesi villák formáival élve, svájci
hangulatot lopott be a Sebes-Körös-völgybe. Egy kis egzotikus sziget lett így szinte
Csúcsa. Külön törvényű lét. Nemcsak Fehér Dezsőné, de Ady Lajos és Bölöni számára is Svájcot idézte, a védettség világát, Európa nagy mitikus pihenőhelyét.
S a védettség külön birodalmában éltek a hősök is. Egy nagy, hosszantartó vakációban, távol a gondoktól, kívül az időn. A rendelkezésükre álló, fák között megbúvó külön pavilonban többnyire délig ágyban maradt az Ady házaspár. Utána az
épp ott időző vendégek társaságában a rangot adó díszes állatokkal, a két bernáthegyivel s a kis törpe foxival vonultak le fürödni a Sebes-Körösre — a kivételezettek boldog, kicsiny karavánjaként. Igaz: Ady reumájának nem tett jót a hideg, gyors
sodrású víz. Ezért épp csak megmártózott, aztán kiült napozni egy kiálló kőre a
folyó közepén. Nem csoda, hogy — amint Fehér Dezsőné feljegyezte — „szép, egészséges, barnapiros színe volt" ezen a nyáron, „amilyen talán még soha". Olykor —
fejére törülközőt csavarva — úgy hatott, Bölöni szerint, mint egy maharadzsa.
Sugárzott róla a napfény, a nyár, a belső biztonság és a gondtalan lét.
Fürdés helyett olykor rákászni indult. Volt türelme, hogy órákig elálldogáljon a
folyó partján a rákokat vigyázva. Avagy a vár egyetlen flóbertpuskájával „vadászni"
ment a „vadaskertnek" nevezett, gyümölcsfákkal teli, gondozatlan, hátsó, öreg kertbe
s lövöldözött a mátyásmadarakra, feltűzve olykor kalapja mellé a ragyogó, kék
madártollakat. Vakációzó diákká változott. „Vidámmá és megelégedetté" tette a körülfogó derű, nyugalom, szépség. Még borfogyasztása is csökkent, nem kívánták a
kábító szert a pihent idegek. Mint Bölöni írta: „céltudatosan, életkedvvel nézegetett
szét újra a csorbult, háborús Világban".
S az emberek között is ilyképp viselkedett. A védettség magabiztossága, az otthonlét felszabadultsága érződött rajta. Megint „a régi, sihederbeli tréfacsináló" volt:
vidám, közvetlen, évődő, gyermekes. Folytak mindennapos „disznós" kártyacsatái a
9

Török nagymamával. Enyelegve ugratták, heccelték egymást. Ha a faluból jöttek fel
vendégek — öregebb hölgyek a nagymamához vagy fiatalabbak Csinszkához — elbeszélgetett, eljátszott velük. Mint Bölöni írta: meg akart és meg tudott maga körül
hódítani újra mindenkit. Hatott a szépség, a tehetség s a hírnév együttes varázsa,
megejtett a charizmatikus egyéniség.
Nagy vendégjárás volt ezen a nyáron a csúcsai várban. Kellett a látogató: büszkélkedni akartak a fiatal házasok sikeresnek tűnő életükkel. Jöttek Kincs Gyuláék
Zilahról, Ferenczy Zsazsáék, Lukács Húgóék Kolozsvárról, Fehér Dezsőék Nagyváradról, Papp Viktorék Pestről. S hosszabb ideig tartózkodtak a várban Ady Lajosék,
majd július végén, augusztus elején — épp az Intés az őrzőkhöz fogantatása idején
Bölöni GyÖrgyék. Mintha csak a közösen eltöltött, emlékezetes, 1906-os, párizsi nyár
tért volna vissza ismételten velük, önfeledt, vidám derűben teltek a napok. Kirándulásra indultak olykor Tündérfürdőre, Révre a Zichy-barlangba. Kiruccantak a
„kedves csacsifogaton" a Körös mentén fel a hegyek közé, a feketetói országos vásárra. Mint a mikszáthi idillek- hősei jártak a „sokféle, tarka, vásáros nép között".
Elindultak messzebb utakra is. Ekkor jutott el Ady először Erdélybe. Megnézték
Brassó ragyogó tiszta utcáit, középkorból ittmaradt épületeit. Majd átmentek Marosvásárhelyre. Mint egy fejedelmet, úgy fogadták őket. Bernády György főispán személyes vendégének tekintette „a hírneves poétát". (Az erdélyi dzsentri — m á r pusztán a hagyományok okán is — szellemtisztelőbb volt, mint a hazai.) Megnézték a
Wiegand-féle kultúrpalotát, megszemléltek egy katonai zászlóavatást, részt vettek
a tiszteletükre rendezett banketten, s a vásárhelyi jellegzetességen, a flekkensütésen.
Majd a főispán kocsiján kirándultak — keresztül a „tisztán tartott, takaros, székely
falvakon", „a változatos, gyönyörű vidéken" — a „növekvő erdők és magasságos hegyek" közt megbúvó messzi Szovátára. Ady „gyermekes jókedvvel fürdött a híres
Medve-tó sötétlő, mozdulatlan, nehéz, sós vizében; A kihalt üdülőhely magányosságában, a lebegtető vízben, a tóra néző fák áthatolhatatlannak tűnő falszerű csendjében a természet varázsa közvetlen érződött. A végtelenben járhatott a lélek. „Holtfáradtan", de felvillanyozva értek haza így alig egy hét múltán ismét Csúcsára.
Mint a költő írta: „kevés pénzzel, de tele rajongó csodálattal Erdély iránt". Az idill
színeit idézte ez az út, mint az egész, 1915-ös fénylő, csúcsai nyár.
Az idill elhivatott színtere: a nyári esték végtelen nyugalma szimbolizálta legteljesebben ezt az időszakot. Nem véletlen, hogy legrészletesebben épp az esték, hangulatát rögzítették Bölöni beleérző, írói emlékezései. Kiültek ilyenkor a park nyugágyas teraszára, s rég volt dolgokat idéztek a lassú, növő csendben. Mint Csinszka
feljegyezte: Itóka „mesélt" France-ról, Rodinről, Lichtensteln hercegről és a többiekről. Kitágult a világ az emlékek között: az est befelé is a végtelenbe nőtt. Majd
mikor a házban már mindenki aludt, Ady a petróleumlámpa fénye mellett dolgozni
kezdett. Ha elfáradva pihenni akart, a kert kanyargós útjain sétált egy kicsit. A Körös zúgása hallatszott ilyenkor messziről, villogtak szerte a kertben a szentjánosbogarak, tündöklött a messzi, csillagszóró éj. Otthonos, védett és szép volt a világ.
Nem véletlen, hogy az Intés az őrzőkhöz épp ekkor íródott.
Mert hozzátartozott ehhez a vershez az itt megjelenített életrajzi háttér, az idillé
vált világ. Nemcsak a csillagszóró éj s a szentjánosbogarak konkrét, képi mozzanataiban élt ott a műben a fénylő, csúcsai nyár: ez jelentette az ihlető helyzetet is.
Hisz egyrészt tűnékenysége, pillanatnyisága, másrészt pedig ünnepi jellege folytán
az egzisztenciális pillanatok közé tartozott mindig is az idill. Kiélező, szélsőséges
helyzet; határhelyzet volt. A lehető, az eszményi lét villant meg folyvást r a j t a keresztül. Előleget adott benne mintegy a jövendő. Átderengett, ha percre is, a mába a
zenévé tisztult, otthonná vált világ, az ember örök úlma: az. édenlehetőség. Kimagaslott így a hétköznapok közül. Kilátópont volt. A gondolkodó ember messzire láthatott. Felmérhette létezése célját, értelmét. Nem véletlen, hogy amint Goethének a
római idillből hozott művei, Petőfi koltói versei, Rilke Duinoi elégiái tanúskodtak
róla, kedveztek a gondolati költészetnek mindig is az ily ritka, ünnepi pillanatok.
10

A huszadik század egyik legmélyebben intellektuális regénye, Thomas Mann Varázshegye is ily környezetben, a védettség világában, az idillben játszódott. Jobban
áttekinthető volt a kivételezettség, a kiszigeteltség ily perceiben az ellentéteket magában* hordó, bonyolult embersors. Valóság és lehetőség közti feszültség maradéktalanul, kiélezetten kérdezett, érződött. Látszott az ember előtt álló örökös válaszút: az
élet, mint bukás s az élet, mint lehetőség.
Állandó ellentét volt ugyanis az egyéni boldogság ily szituációiban a lét pillanatnyi csendje, nyugalma, és a mindennapok mélyen ott rejlő, közben sem szűnő
meghasonlottsága, tépettsége között. Az idill ugyanis sosem teljes világ, mindig csak
sziget, efemeritás. Aláaknázottsága a mélybe szorított gondokon keresztül örökké
érződik. Csöppet sem véletlen, hogy az emlékezőktől őrzött színekkel mintegy feleselőn ekkor sem hiányoztak a keserű szavak az Ady-levelekből. „Mostanában az öngyilkosság gondolatával kelek és fekszem" — írta például 1915 júliusában Hatvany
Lajosnak. Árnyékok lapultak az aranjuezi szép napok mélyén. Hisz nyugtalanította
közben folyvást a képzeletet az anyagi helyzet, az újból meg újból megújításra váró
katonai felmentés s nem utolsósorban az 1915. márciusi orvosi vizsgálat eredménye:
a Wassermann-pozitív. A kiújult betegség.
Az egyéni sorson túl a kint diszharmóniája sem kímélte az idillt. Futottak a
derűs, napfényes nyárban is folyvást a vár alatt a katonavonatok. Jöttek az újságok,
bennük a hírek a változatlan tartó háborúról. Az Intés az őrzőkhöz című versben
emlegetett Lido és Florenc hazájában, Olaszországban zajlottak ekkor különös erővel
a kímélétlen harcok. Július 18-án indult s a hónap végén még tartott a Doberdo
nevet híressé tevő második isonzói csata. Gránátzáporok borították el ezt a távoli
sziklás fennsíkot. A memoáríróktól megörökített nyári idill mögött tragédia sejlett.
S ez az ellentét a maga feszítő voltában kihívást jelentett, meggyorsította a gondolatot. Szorongatón érződött az élet mikéntjéért az emberfelelősség. Hisz ki a lehető
élet ízeit, ha az idill percnyi üzenetén át is, de észlelte, ismerte, a céltalanság s
undor hulló világában nem nyugodhatott. Ki a boldogságról tudott: őrzővé kényszerült, nem vállalhatta már a boldogtalanságot, mint életprogramot. Az emberi létezés
alternatíváit felmérő költemény, az Intés az őrzőkhöz megíródhatott.

őrzők, vigyázzatok a strázsán,
Csillag-szórók az éjszakák,
Szent-János-bogarak
á kertben,
Emlékek elmúlt
nyarakon,
Flórenc nyarán s összekeverten
Búcsúztató őszi Lidónak
Emlékei a hajnali
Párás, díszkócos tánci termen,
Történt szépek, éltek és voltak,
Kik meg nem halhatnak soha,
Őrzött elevenek és holtak,
Szivek távoli mosolya,
Reátok néz, aggódva, árván,
őrzők, vigyázzatok a strázsán.
őrzők, vigyázzatok a strázsán,
az Élet él és élni akar,
Nem azért adott annyi szépet,
Hogy átvádoljanak most rajta
Véres s ostoba jeneségek.
Oly szomorú embernek lenni
11

S szörnyűek az állat-hös igék
S a csillagszóró éjszakák
Ma sem engedik
feledtetni
Az ember Szépbe-szőtt
hitét,
S akik még vagytok őrzőn, árván,
őrzők: vigyázzatok a strázsán.
A hangulati összetettség költeménye volt az Intés az őrzőkhöz. Innen eredt, hogy
mint az értelmetlen vers mintadarabját, mint „gázokba burkolt ritmikus értelmetlenségek" gúnyolhatta ki megjelenésekor a Budapesti Hírlap hasábjain Rákosi Jenő.
Igazat adott neki ebben az egykorú olvasói tudat. Egy szálon szerkesztett költeményekhez volt az hozzászokva. Kívülesett elvárási horizontján az itt található, több
szálat egymás mellett futtató, polifon jellegű lírai szerkesztés. A huszadik századi
költészet sajátsága volt ez az összetettség. Nem véletlenül születtek ekkor rendre
oly kritikai műszavak, mint ambiguitás, polivalencia, meghatározatlan tárgyiasság,
skematizáltság stb. Mind egyre utalt ez: a vers összetettségére, többrétűségére. Jelezték a kritikai terminológia szintjén a költeményfelfogásban végbement változást:
bonyolultabb, összetettebb hangot kívánt egy minden addiginál bonyolultabb szervezettségű s minden leegyszerűsítő, metafizikus létmagyarázatot elvető világ. Az Intés
az őrzőkhöz című költeményt értelmetlennek tartó olvasóközönség még a XIX., Ady
viszont már nemcsak életrajzilag, de szellemileg is az ú j században élt. A nagykorú
emberektől megélt, gondolkodásra késztő huszadik század bennszülöttje volt.
Már maga a külső, lineáris kompozíció hírt hozott a versben kísértő sokrétűségről. Eltérő hangszínt követelt az előadótól a négyszer ismétlődő, keretező refrén.
Latinovits művészi megoldása híven jelezte ezt a változatosságot, „őrzők,
vigyázzatok a strázsán" — nála nemcsak négyszer, de négyféleképp hangzott. S stiláris-verstani szinten is érezhető volt az akart sokszínűség. Mélyen áthatotta a költeményt az
ellentétezés. Nem csupán tartalmi síkon feleselt egymással otthonosság- és idegenségérzés: a rímszerkezetben is adott volt ez a kiélezés. Árván-strázsán,
szépet — feneségek; állat-hős igék — hitét; soha — mosolya; kertben — keverten csaptak rá egymásra az eltérő képzetek. S az összetételekben is vibrált a feszültség: különböző
hangulati szférából eredt az elő- és utótag (dísz-kócos, állat-hős). Köznapi s ünnepi
vegyült együvé. A sokszínűség legfőbb jeleként több-funkciójúságra kiváltképp alkalmas stiláris alakzatok törtek az élre. Szembeszökően ilyen volt például az első versszakra mindvégig jellemző kihagyásos, pointillisztikus mondatszerkesztés. Oly Adyversekben, mint Egyedül a tengerrel, A Tisza-parton, Álom egy méhesről,
Bolyongás
Azur-országban stb. az ünnep, az idill hírhozói voltak az ily típusú inszcináló nominális mondatok. Olyanokban viszont, mint Félrevert, harangos napok, A
rém-mesék
uhuja, Az öreg Kunné stb. — épp ellenkezőleg — a belső gondolati nyugtalanság, a
tragédia szólt rajtuk keresztül, összefüggött egymássál ennek a jellegzetesen többértelmű stiláris alakzatnak domináns jelenléte és a versformálásra jellemző polifonikusság. A mélyen ható stiláris szándék megfelelő eszközre talált. Már pusztán
nyelvileg vibráló lett a vers. Szétbontva ezt a mélyen ható, a lírai alakításban egységbe fonódó sokrétűséget (s a strukturális verselemzés nagy előnye mindenféle lineárissal szemben, hogy ezt az analízist el tudja végezni): legalább négy jellegzetes
hangulati szín vált el egymástól: 1. a tragédiáé, 2. az idillé, 3. a pátoszé — s végül
mindent betetőzőn — 4. az elégikusságé.
*

A mű tónusbeli meghatározói közt a tragédia jelenléte ötlött szembe mindenekelőtt. Érződött a létezést körülvevő fenyegetettség. Ezt sugallta rögtön az ábrázolt
képi szituáció: hadiállapot idéződött meg. Mégpedig nem akármilyen, de a beszorí12

tottságé. Fokozott gonddal vigyázni kényszerülő harcosok látszottak: az őrző volt a
főhős. Jelződött rajta keresztül a veszélyeztetettség.
De nemcsak a képi megjelenítés: a veszélyérzetet véste az olvasó lelkébe a kompozíció is. Három szereplő volt adott még a vers elején: 1. az intő, megszólító én,
2. a megszólított fi, 3. a védett, őrizett ők. Először az ők tűnt el, s a vers végén már
a fi is gyérült: „S akik még vagytok őrzőn, árván" — szólt egyre növekvő reménytelenségben, mind nagyobb magányban az intést mondó hős. Kétszer tűnt fel a versben az árván határozó, mégpedig poétikailag kiemelt helyen: strófazárásban s egyben
rímszóként. Az emberi magány, kiszolgáltatottság nagy erővel szólt. Az idő- s térkezelés Is tanúskodott erről. A vers időpontja — a kétszer ismételt, hangsúlyozott ma
— a reménytelenség szorításában élt. Nemcsak a „szívek mosolya" volt itt „távoli":
az adott helytől s pillanattól messze, a makro- és mikrovilágban, avagy a tűnt időben rejlett minden szépség. Az én közvetlen valóságát, jelen idejét a következő mondatok jelezték: „Oly szomorú embernek lenni — S szörnyűek az állat-hős igék.
A szomorú s a szörnyű volt az állítmány a mához kapcsolódón. Érződött, hogy tragédia lapult mind nembelileg-történelmileg, mind egyénileg-személyileg nézve az
embersors mélyén.
A nembeli fejlődés szintjén leskelő tragédiát jelzőn az első versszakban még
csak áttételesen — az emberek aggódásán, árvaságán át — volt megjelenítve a veszély, a második szakaszban azonban már konkrét formát kapott, áttételesből közvetlenné vált. Hangzottak „az állat-hős igék", gázoltak „a véres s ostoba feneségek".
Akart, szándékolt vulgarizmusokkal aláhúzottan látszott az ellenfél: a háború s aminek az. pusztán jelképe volt: a durva, állati lét. Az embertelenség. Megjelenítődött
az emberi fejlődés mélyén rejlő tragédia. Az, hogy mindig ugrásra kész a történelem
mögött a Nihil, a Semmi: az emberi őrület, a dühödt „feneség".
S nemcsak a nembeli-történelmi, de látszott az egyéni sorsba ágyazott tragédia
is. „Oly szomorú embernek lenni" — hangzott a valló szó. S a hullás, a múlás sodrása érződött. Nyárból ősz felé, az éjjeli bálból a hajnali kijózanodás felé ment a
képi rend; a szóró, búcsúztató, kócos jelölte az irányt; a lefelé menést. S mint nagyhatalom magaslott az idő. Közvetlenül — igaz — nem esett róla szó, de hangsúlyozottan adott volt a múlt. A sűrűn ismétlődő -t rag grammatikai metaforává vált,
jelentést közölt. Átdobta a lélekbe a maga hangulatát: a befejezettség, a múlás
veszedelmét. Történt szép, élt és volt lett itt minden, mi élni érdemes volt. Ítéletmondón kattogott a múlt. Látszott a halált, a múlást magában hordó tragikus
embersors.
A nembeli és az egyéni létezés mélyén rejlő tragédiát jelzőn tépett, zaklatott
alakzatok kísértettek a mű stílusában s verselésében is. Elsősorban a mondatszerkesztés hozott erről hírt. Kapkodón, elliptikusan, inverziókkal szóltak a mondatok.
Túlnyomó részük szabálytalan volt. Az első versszakban például majd ötven százalékuk valamely mondatrészt kihagyott. Bonyolultan, rapszodikusan villóztak a rímek.
Hol páros rímként, közvetlen közelről, hol három-négy sornyi messzeségből csengtek
egybe, minden szabály nélkül. S tépettséget sugallt a versi szerkezetben kísértő
enjambementek sokasága is. Huszonöt százalékos volt itt az áthajlás az Adynál szokásos 16,45 százalék helyett. A költői beszéd számos mozzanatában a lélek benső
állapotához, a veszélyérzethez simult.
Ugyanakkor azonban nem ontologizálódott el itt a tragikusság, s nem poétizálódott át. Nem lett megvetett érzés a boldogság s az otthon-kívánalom. Holott nem
utolsósorban a Schopenhauer als Erziehert író s a „heroikus pesszimizmus" vallását
hirdető Nietzsche hatására — kiváltképp a háború okozta megrázkódtatás nyomán
— divat volt ez akkor. Még oly józan, racionális gondolkodó, mint Szabó Ervin is
arról elmélkedett, hogy „boldog élet lehetetlen; a legmagasabb, amit az ember elérhet: a héroikus élet". Ady Endre másképp gondolkodott; a boldogság kérdésében
sem szerelt le. Ott sem alkudott. Éppúgy, mint később József Attilában s Radnóti
Miklósban, a háború borzalmai ellenére is élt benne a remény, hogy van valahol
otthon: az idill számára van lehetőség. Világképéhez a boldogságtudat hozzátartozott.
13

S az Intés az őrzőkhöz is hírt hozott erről. Kísértett a versben a tragikusság mellett, mint másik jellegzetes hangulati szín: az idill fénye is. Feltűntek annak belső
tartalmi összetevői: 1. az otthonosságérzés, 2. az ünneppé vált lét. Látszott a fenyegetettséggel szemben a más lehetőség.
•
Az otthonosság hírhozójaként az idill hagyományos, elrendelt színtere fénylett:
a nyugtató, nyári éj. Éppúgy mint Csokonainál, Petőfinél vagy Vajda Jánosnál (talán
magyar vidéki hagyományokból is táplálkozón) többnyire a békét, a szépséget jelentette Ady képi szótárában is a „tűz-nyár" s a hozzá tartozó „bukó csillagos éj".*
S itt is az világolt. A tér-képzetek közt az intimitás zárt, óvó helyei álltak előtérben.
A kertben, termen határozó és Florenc, Lido ez a két konkrét városnév tanúskodott
erről. De ugyanakkor belesimultak ezek a meghitt, rejtő, ismerős helyek egy óriás
méretű, átfogó egészbe: a csillagszóró éjbe. Az intimitás így nem leszűkítő, nem privatizáló volt: az otthonosságot sugározta szét.
A térmotívum mellett az otthonlét lehetősége jelenítődött meg a hősábrázolás
mikénj ével is. Bevésődött a szívbe az egybetartozás, a közösségi érzés. Igaza volt
Földessy Gyulának, mikor Ady legközösségibb versei egyikének nevezte az Intés az
őrzőkhöz című költeményt. Néhány tartalmi és formai adalék egyértelművé tette a
közösség jelenlevő, hívó, békítő erejét. Tartalmi síkon „szívek távoli mosolya" fénylett: egy összetett, enallagés, szinekdochés képen át megjelenítődött az emberi melegség. Az alakzatban rejlő, hangsúly erősítő, kiemelő szerep megmutatkozott. A képtípus szinekdochés volta — szívek mondása az emberek helyett — fokozott erővel
szugerálta a meghittség érzését. Az emberből nem minden, csak az egyik legszebb,
csupán a szív látszott. S az enallagés szerkezet — a távoli jelzőnek átsiklátása a
szívek helyett a mosolyok elé — még hangsúlyosabbá tette ezt a szót: a jélző áttolása révén nyomatékos helyen, birtokos szerkezet élén állott a szív. Maradéktalanul
felszabadult így a benne rejlő érzelmi sugárzás: a közösséget, otthont sugalló konnotáció.
Formai téren pedig néhány grammatikai metafora érzékeltette a többi ember, a
közösség óvó jelenlétét. Az igék és a névszók felötlő nagy száma — majd ötven' százalékuk — többes számban állott. Felerősödött a halmozódás révén ennek a nyelvtani alaknak hangulati kisugárzása: a többes jelleg, a nem egyedüllét. Külön jelentést kaptak a verset átjáró -on, -en ragok is. Kinagyítódott az ismétlődés révén á
bennük rejlő tartalomközlő mozzanat: a szilárd, egyértelmű meghatározottság, a
biztonságtudat, az otthonlétérzés.
Az otthonosság színei mellett, azt kiegészítőn az ünnep idézte a lehetséges idillt.
Mindenekelőtt a képi motívumok hoztak erről hírt. Fent a csillagok, lent a jánosbogarak fénye villogott. Egybesimult mintegy képileg a makro- s mikrorend, csillagfény öntötte el az egész világot. A csillagszóró szónak hangulata ugyanakkor nemcsak augusztusi nyári éjszakák, de karácsonyesték ünnepiességének is hírhozója volt.
Hiszen a versben a ritmus megosztó, az értelmi tagolást némileg módosító ereje
folytán nemcsak a logikai összefüggéstől diktált jelentésben élhetett egy-egy szó: fel
tudott sejleni másfajta lappangó jelentése is. Szünetet tartatott mindkét esetben a
csillagszóró szó után a versi tagolás: a melléknévbe belecsenghetett így a csillagszóró
főnév jelentése is: a karácsonyfák dísze, mint bújtatott képzet, a maga ünnepi h a n gulatával a tudat mélyén átsuhanhatott. Fokozódott a fény, az ünnepsugallat nőtt.
S az ünnepigenlés határozta meg a megjelenített emberi tájak milyenségét is. A szépség legendás olasz világát jelenítette meg a két konkrét városnév: Florenc és Lido.
A pihenés, a kikapcsolódás, az élet fölött való ünnepi lebegés társult ezekhez a
helyekhez kísérő képzetként. Mint ahogy az ünnepet idézte a már-már toposszerű
* Vő. pl.: A k i h e l y e m r e á l l ; A régi I s t e n ; Vén f a u n d a l a ; H ű s é g a r a n y o s k a r a ; A
partján; A paraszt N y á r ; Dúl kisasszonyok násza; Szent Június hívása stb.

14

Kalota

bál-, karneválkép is: a hajnali, párás, dísz-kócos tánci terem. Az életigenlés, az életszeretet fogalmazódott meg ezen a hagyományos motívumon át: tündöklő fénybe
vonódott mindig a bálokon,. karneválokon az emberi létezés.
A közvetlen képi adalékok mellett a nem mindennapiság érzését növelték a
grammatikai metaforák is. Így például a szokatlan szavak, a neologizmusok. Firenze
helyett a ritkábban használt, így elidegenítőbb, de ugyanakkor a flórát, a virágot
áttetszőbben idéző, latin eredetű régi magyar alak, Florenc jött a versbe. Egy hagyományos, jelzős összetételnek, a táncteremnek tánci teremre való szétbontása is alkalmas volt arra, hogy a megszokottól, a hétköznapitól az ünnepi felé mozdítson.
S nemcsak tépettséget sugallón, de a . maga több funkciójúsága révén ünnepiességet
árásztón is hathatott az impresszionista képzőművészeti technikára emlékeztető poentillisztikus mondatszerkesztés. Festménnyé vált mintegy a felmutatott világ. Felemelkedett a mindennapok fölé. S bujtatott, finom alliterációk zengése adta mindehhez a távoli zenét. Az idillbe, a szép világába költözött szinte az emberi létezés.
*

Tragédia és idill, fenyegetettség és otthonlétérzés éles ellentéte határozta meg az
Intés az őrzőkhöz belső szerkezetét. Felvázolódott két eltérő jellegű létlehetőség:
1. az élet, mint örök veszélyzóna, kilátástalanság, semmibe vetettség; 2. az élet, mint
remény, ünnepígéret, otthonlehetőség. De nem statikusan állott egymással szemben
ez a két véglet, a tragédiáé és idillé, hanem alternatívaként. Választhatott az én.
Az adott felelet az otthon melletti kiállás, az innen eredő, nagy dolgoknak, egzisztenciális súlyú döntéseknek kijáró ünnepi érzés, méltóságtudat, azaz: a pátosz jelentette a vers harmadik lényegi szerkezeti összetevőjét. Mert döntött itt a versbeli fiktív. én: a fenyegetettséggel szemben az otthonlét mellett, a halál ellenében az élet
javára; a tragédiával szemben hangzott az idillakarás, az ünnepigenlés. Ez az állásfoglalás, a pátosz, mint versformáló erő, határozta meg a vers két lényegi poétikai
komponensét: a lírai hőst és a lírai cselekményt.
A lírai hőst nézve innen adódott az őrző, mint képi önstilizáció. Kiteljesítve egy
régi, valószínűleg az ótestamentumból öröklődő, magyar lírai képi hagyományt: az
értékekre néző, felelős élet megjelenítője volt Ady lírájában mindig is az őrző. S maradéktalanul kibontakozott az adott esetben is ez a jelentése. Már pusztán azáltal,
hogy nemcsak a hőst ábrázolta a mű, hanem szerepét is: megjelenítette a gondjaira
bízott értékek, szépségek aggódó, árva tekintetét. „Reátok néz aggódva, árván" —
húzta alá a vers inverzióval is hangsúlyozottan (mondatélre dobva a személyes névmást), a hős felelősségét, a másokért élés kötelességét. S a megjelenítés archaizáló
jellege még teljesebbé tette ezt a jellemzést.
Nem tartozott a kuruc versek közé az Intés az őrzőkhöz. De néhány archaizáló
stilisztikai jegy mégis asszociációs kapcsot teremtett a magyar múlt közösségi felelősséggel élő, hajdani hősei, a kuruc vitézek és az összemberi fenyegetettséggel szembeszegülő modern hősök között. Az ódon veretű őrző állt őr helyett. Feltűnt a régies
sugallató átvádol ige és a strázsa főnév. Bibliai reminiszcenciák bukkantak elő.
Földessy Gyula szerint mintha a 127. zsoltár első versének ezen sorára „Ha az Ür
nem őrzi a várost, hiába vigyáz az őriző" játszott volna rá a költemény. Régies
ízeket hordott magán már egymagában a címben kiemelt intés műfaja is. Ott kísértett benne a hajdani adhortatio, admonatio. A múltból jöttek így megjelenítve a költemény hősei, mélyre nyúltak le gyökereik. A nemzeti veszélyeztetettséggel szembeforduló mégisembereknek, a kuruc vitézeknek voltak utódai. Hozzájuk tartozott a
megkötött életek lényegi ismérve: a helytállás pátosza, az élet mellett döntő felelősségérzés.
S a lírai cselekmény is erről a döntésről tanúskodott. Konfrontáló, szembeforduló
attitűd jellemezte a költemény hőseit. Tagadó, tiltó szavak tudósítottak a rossz felé
való következetes határvonásról („Nem azért adott annyi szépet"; „Ma sem engedik
feledtetni"). Ellentmondást nem tűrő, apodiktikus kijelentések („Az Élet él és élni
15

akar") hoztak hírt az alkut nem tűrő, belső elszántságról. A döntés, a cselekvés elrendelt igei módja, a felszólító mód megsokasodott.
A lírai cselekmény irányának hivatott visszatükrözője, a lineáris szerkezet is hírt
hozott a meg nem hátráló dacról, elszántságról. Ha az első versszak még érzelmi
színnel, a kérlelés hangján szólt, a második már határozottabbá, keményebbé vált.
Nőtt a fenyegetettség. Látszottak a feneségek, az állat-hős igék. De velük együtt
fokozódott az ellenszegülés is. Mind határozottabb lett az adhortatio, a buzdító beszéd. Az úgynevezett VAR — az igék-melléknevek aránya — mint általában a drámai csúcsokon, alapvetően módosult. 1,25 lett az első versszak 0,25-jével szemben.
S megkeményedett a ritmus is. Ha az első versszakban a tézisre, a másodikban az
arziszra esett már többnyire a jambusokon belül az értelmi hangsúly. Az első strófa
33 százalékával szemben 62 százalék lett a másodikban az arzisznyomaték. Eltökéltséget sugalló, általános jellegű, ítéletet közlő mondatok sorakoztak rendre. Nem szubjektív jellegű, érzelmi természetű, de törvényeket közlő, észhez apelláló lett az érvelés. Felmagasodott az idill, az ünnep joga mellett állást foglaló mégisemberség.
*

A modern, huszadik századi ember drámája, egy újkori, evilági teátrum
mundi
jelenítődött meg az Intés az őrzőkhöz soraiban. Az a kiélezett helyzet, amely meghatározta többek közt Fagyejev hőseinek, Hemingway öreg halászának, Solohov e m beri sorsot szimbolizáló Szokolovjának dacát, cselekvését. Látszott egyfelől a veszélyeztetettség, a nihil, abszurditás, a „véres s ostoba feneség". Látszott másfelől az
élet szépsége, a csillagszóró éj, az otthonlehetőség. A modern menny és pokol ezen
alternatíváját megélve kényszerült helytállni az én. Vállalnia kellett az otthonlehetőség melletti kiállást, az őrző szerepét. A tragikusság és az idill színei mellé így
jelent meg, mint harmadik lényegi hangulati összetevő: a schilleri értelemben vett
pátosz, az értékek mellett állást foglaló, morális méltósággal teli értelmes szenvedély.
Végül a tragikusság, az idill s a pátosz mellé felsorakozón, azokat szinte egybefogón,
bánattal árnyalt végtelen nyugalom — elégikusság — ömlött el a versen. Ez jelentette a negyedik — s egyben alapvető — érzelmi-esztétikai hangulati színt, a huszadik századi forradalmiság jellegzetes színét.
Mert műfaját tekintve (ha rájátszásszerűen intésnek, adhortationak nevezte is
művét verscímben a költő) valójában elégia volt az Intés az őrzőkhöz. A művészi
formálás már egymagában tanúskodott erről. A nyugalommal kevert bánat hordozására alkalmas nyelvi-verstani jegyek léptek előtérbe. Mindenekelőtt érvényesült az
elégiákra oly igen jellemző hosszúságtörvény, 12 sornyira nyúltak a versszakok s
Adyhoz képest viszonylag hosszúak, 9 szótagúak voltak a sorok is. A szavak terjedelme is eltért a szokottól. Több mint 30 százalékot tettek ki a három, illetve több
szótagú szavak az Adynál átlagos 25 százalékkal szemben. Aránytalanul nagy számban tűntek fel hosszú vokálisok (33,34 százalék) és hosszú szótagok (62,5 százalék), s
ennek megfelelően erősen spondeizált a jambikus alapsejtelmű költemény, az ütemek
több mint 40 százaléka spondeuszból állt. S a hangok közül is a leginkább elnyúló
vokálisnak, az á-nak az aránya nőtt meg (12,33 százalék, a köznyelvben szokásos
8,48 százalékkal szemben). Az elégiák töprengő nyugalmához illő, lassú, elnyújtott
beszédet parancsoltak a különféle nyelvi-verstani elemek.
A hosszúságtörvény jelenléte mellett — az adott szöveg-összefüggésben — az elégia formai hírhozója volt a nominális mondatszerkesztés, a mondatok többsége ily
típusú volt. Az elégiára utalt a szófaji megoszlás. A névszók száma m a j d 60 százalékra emelkedett s köztük is kiváltképp a melléknevek száma ugrott meg (majd
25 százalék a különben átlagos 15 százalékkal szemben). Sőt: szerepüket még hangsúlyosabbá tevőn az állítmányok nagy része is melléknévi volt. Végtelen nyugalom
ömlött el ilyképpen a versen. Megvalósult a schilleri értelemben vett elégikusság.
Az a fajta érzés, amely Berzsenyi, Hölderlin, Shelley, a Duinoi elégiákat író Rilke s
a kései József Attila műveiben élt. Az eszmény iránti lelkesedésből eredt itt a bánat.
16

Oly ember beszélt, ki nagyon jól tudta, hogy idillként is élhető az élet, adott benne
a boldogság-, az otthonlehetőség. De ugyanakkor világosan, áltatás nélkül látta a
valós helyzetet is: a veszélyeztetettséget, az otthontalanságot, a tragédia nőttét. Hiába
döntött így az otthon mellett, hiába élt benne a boldogságigény, hiába szólt annak
pátosza, a szenvedélyes igen: a szomorúság felnőtt. A lélek alapszíne lett az elégikusság, a gondolkodó, nyugodt szomorúság, Ady kifejező, találó szavával: „a lemondásos hit".
Mert valóban ez a két ellentmondó érzés vegyült el mindig az elégiában: a lemondás és a hit. Tudta itt a lélek, hogy van eszmény, van otthon, hogy az ünnep
egyszer eljön, de messze volt az nagyon. Kérdéses volt, hogy valaha is megéli azt
az én. Lemondás kellett itt a továbbhithez: az én problémáin való felülemelkedés.
Az elégián át a huszadik századi másik nagy magyar elégikusnak, József Attilának
utolsó szavait alkalmazva reá — a tűzhelyet, családot önmagának már nem, csak
másoknak remélő, tisztán látó ember töprengő, nyugodt szomorúsága szólt.
A gondolati költemény sajátos válfaja volt az így megalkotott elégia: a huszadik
századi elégia. Nem egy hangulatot fejezett ki: az egyéni élet biológiai korlátoltságát
s a nembeli élet végtelenségét, az egyéni tragédiát s az összfejlődés boldogságígéretét
egyszerre élő embersorsról beszélt. Adott volt benne a végső kérdésekre választ
kereső, önmagán túltekinteni tudó ember jellemző vonása: a gondolat révén való
felülemelkedés. Nem véletlen, hogy sok volt a versben a gondolatiságra utaló nyelvistiláris adalék, így például az absztraktat-konkrétat egybeötvöző, komplex képalkotás (szívek távoli mosolya; az ember Szépbe szőtt hite), szófajátvitel, főnevesítés
(„történt szépek, éltek és voltak"). Megjelent az elvontságot sugalló -ás, -és, -ság,
-ség képző (intés, jeneség). S az adott szöveg-összefüggésben, más indiciumokkal
együtthatva a gondolatiság, a töprengő stílus hírhozója volt a kapcsolatos kötőszó, az
és, s gyakorisága is. Egybefűző, folytonosító hatásuk mintegy sugallta a belső elrévedést.
A gondolatiságra utalt mindezen túl a visszatérő szerkesztési mód, az első és
utolsó sort egybecsengető, AXA képletű, keretező, refrénszerű strófaépítés. S nem
utolsósorban arra utalt a választott lírai pozíció. Felülállás, magaslaton élés jellemezte a költemény hősét. Már pusztán a megszólításos versformálás — az őrzőkhöz
beszélés — s a térbeli és időbeli tágasság, nyitottság — a csillagok látványa s a
távoli múltaké — érzékeltette, hogy messziről, felülről, nagy távlatokból tekintette
át itt a létezést az intés közlője. Mint az elégiáknak az ideált szem elől nem vétő,
gondolkodó hősét általában, őt is jellemezte a jelenhez való distanciatudat, a magaslati lét.' Az elégikus nyugalom épp innen eredt: a felülemelkedésből; a messziről
nézésből.
Ebben a gondolkodó, elégikus jellegben teljesedett ki a mű mondandója. A műnemet meghatározó fő hangulati szín — az elégikusság — világnézet volt. Jelződött
a bánat fölött fénylő, a gondolatadta, végtelen, benső nyugodtságon át, hogy nem
szubjektív önkény éltette itt a „csillagszóró éjszakák" mellett helytállni tudó elszántságot, hitet, az otthonteremtés lehetőségének őrzői reményét, de a megértett
valóság. A gondolkodó erő. Kirajzolódott a vers menetében az emberi reményt tápláló, felülemelkedést, biztonságot adó, három, lényegi, objektív tényező: 1. a természet rendje, 2. a történelem menete, 3. az emberi cselekvés.
*

Elsősorban a természet színeiből áradt a verset átható, bánat felett lebegő, végtelen nyugalom. Funkciója volt annak, hogy két ízben s verstanilag kiemelt helyen
— nyitásban, zárásban, mintegy keretezőn — tűnt fel a versben a csillagszóró éj.
Látszott az emberi világot körülölelő, otthonos mindenség. Nem a „véres s ostoba
feneségek", de az otthonteremtés lehetőségét támogatta a felvillanó, kozmikus szín2 Tiszatáj

17

tér. Megsűrültek a létezés szavai (élet, él, éltek, elevenek): „az Élet él és élni akar"
biztonsága, hite töltötte el a gondolkodó egyént.
Mint a felülemelkedést, az otthonteremtés lehetőséget szavatoló másik lényegi
tényező, a múlt, a történelem tűnt fel. „Történt szépek, éltek és voltak" fénye világolt. Berendezett itt már az ember a maga számára egy külön valóságot, berendezte
a társadalmat, az ember létterét. S ennek lényege — Flórenc és Lidó történelmi,
konkrét nevével jelezve — az otthon, az ünnep volt. Szépségek, értékek fénylettek a
múltban, kik — mint a vers írta — „meg nem halhatnak soha". Együvé kerültek az
„őrzött elevenek és holtak". Az ember a múlt, a történelem letéteményese volt.
S éppúgy mint a természet, meghatározott ez is. Minden olyan, a kétségbeesés modern filozófiáiban kísértő nézettel ellentétben, amely szerint a természet és a társadalom, ez a két, nagy, külső, objektív erő „tömör, masszív, nyers, közömbös" az
emberi létezéssel szemben: itt mind a kettő az emberi reményt életre hívó, segítő
tényező — az otthon záloga — volt.
Végül adott volt, mint az otthonteremtés lehetőségét szavatoló, harmadik, s egyben legfontosabb erő: az emberi cselekvés. Egy tömör képpel „az ember Szépbe szőtt
hitéről" beszélt a költemény. Az ember értékekre néző, értékteremtő, célkitűző aktivitása jelenítődött meg. A természet és a történelem meghatározó erőivel együtt,
velük egybeforrva ez adta meg főképp a helytállás, a mégis-emberség, az őrzés értelmét. Szerkezetileg — mindkét szakaszban, a paralelizmussal egymást erősítőn —
szűkülő jellegű volt a strófaépítés. Messziről kezdett, az egyik szakaszban a csillagszóró éjtől, a másikban az élni akaró élettől, s fokozatosan egy pontba szűkült le a
strófa: az őrzőként megjelenített emberek felé. Nemcsak a refrén: ez a kiélező,
hangsúlyozó szerkesztés is jelezte, hogy az emberen múlott végső soron minden, reá
nézett „aggódva, árván" az élet reménye, az otthonlehetőség.
A maga ellentmondásosságában, a szomorúság, a kétségbeesés bevegyülő színei
ellenére is forradalmi vers volt így az Intés az őrzőkhöz. Rákosi Jenő ellenforradalmi
-cenzori ébersége jó szemmel vigyázott. Épp annak a Nyugat-számnak
nyomán indította el ő a maga háború alatti támadását Ady s általában az ú j irodalom ellen,
amelyben Hatvany Harcoló betűk című cikkével, Babits Játszottam a kezével című
költeményével együtt megjelent az Intés az őrzőkhöz. Épp ez a költemény volt számára az egyik legfőbb botránykő. S joggal. A mű valóban forradalmi vers volt.
Nemcsak a forradalmiságra oly igen jellemző megszólításos, felszólításos versformálá's tanúskodott erről, de mindenekelőtt a tartalmi mondandó.
Csak a forradalmiság szűk értelmezése — a forradalmiságot nem világnézeti, de
pusztán politikai állásfoglalással azonosító szemlélet — nem veszi ezt észre. Az a
fajta leszűkítő látás, amely sem a kései Ady, sem pedig a kései József Attila költészetében nem képes meglátni a forradalmiságot. Nem t u d j a megérteni ez a vulgarizáló, egysíkú szemlélet, hogy a forradalmiság nem pusztán valamiféle politikai igen,
de sokkal több annál: átfogó világkép, a valóság nagy törvényeihez való eljutás s
azok jegyében való cselekvés, az esetlegességeken felülemelkedés. S az Intés az
őrzőkhöz soraiban ily hős jelent meg. A kiteljesedett forradalmár, a világ bonyolultságát, a fejlődés ellentmondásosságát mélyen megélő, ú j típusú, huszadik századi
forradalmár: a valóság forradalmára beszélt.
A valóság forradalmára volt a versben ábrázolt hős háromféle értelemben is.
Egyrészt azért, mert felmérte ez a hős az ember tényleges helyét. Reálisan látott.
Látta a veszélyeztetettséget, „az állat-hős igéket", az eltévedés lehetőségét. Az emberi létezés szakadékait, tragikus mélyeit számbavevően, illúziók nélkül nézte a világot. A valóság forradalmára volt a versbeli hős, másrészt pusztán azért, mert tudta,
hogy ott állnak mögötte hitét támogatón a valóság testvéri erői, a meghatározó két
nagy, objektív tényező: a természet és a történelem. Az embernek nem ellenfelei ők,
de segítőtársai. Hagyják magukat formálni az ember által, s az ember érdekében,
továbbadva folyvást a nembeli kódot: tűnt nemzedékek bennük testet öltő, beléjük
vésett hitét, üzenetét.
Végül: a valóság forradalmára volt a versben ábrázolt hős, mert tudta, hogy
18

mindennél fontosabb az őrző magatartás, a meg nem alkuvó, értékekre néző s értékeket teremtő, emberi cselekvés. Az a valóságban adott otthonlehetőséget tényleges
otthonná változtatni képes igazi erő. Mert van mindig a létben választás, döntés.
Nem alternatíva nélküli az emberi létezés. Győzhet a tragédián az otthonígéret, a
helytállni tudás, a mégis-emberség. Igaz: elbukhat az én, tragédiába hullhat az egyéni
sors, de nem hiábavaló mégsem az őrzés. Nem reménytelen az emberként létezés.
A költői parancsszó: „S akik még vagytok őrzőn, árván, — Őrzők: vigyázzatok a
strázsán" — örök kötelesség.

HÉZSO FERENC RAJZA (ADY: ÁLMODIK A NYOMOR)

2*

19

FARKAS ÁRPÁD

A bölcsőhely körül
lm, nékünk már Ady Endre fű- és katangbenőtte bölcsője is tetszik. A hepehupás vén Szilágy, a szulákot és pipevirágot virágzó ősdicsőségű Krasznaárok, az Er, melynek medrét pocsolyás víz, sás és káka lakják, falvak, melyek
fölött halk kaszaritmus lengedez, s lomha rétek, melyeknek virágjain szállong
a szegényszag. Bölcső ez, melyből fölsír s világgá türemlik a megváltó szándékú gondolat.
Talán magabiztosabb lenne Ady Endre örökkévalóságra áhítozó népe, ha
tudva
tudná,
hogy csaknem száz esztendővel ezelőtt még Érmindszenten
is rövidnadrágban szaladgált a Halhatatlanság.
Föl a Bence-dűlőn, az esőzésektől szortyogó zsupfödél alól, Klárikázni a bozótosba, Pelley ezredes uram kurucámyaivál parolázni a szomszédos temető
sírhantjai közt, s szaladgálni zsíros kenyérért az Ideshez, a poétikus lelkű,
gyöngéd asszonyhoz, kinek bizarr kontyán ül már az átok, hiszen azért jött,
hogy szülje a legbizarrabb fiút.
A Halhatatlanság persze lassúdan készül a bölcsővé ámult lapos tekenőben.
A nagykárolyi papok iskolájában a szellemi merevség felszivárgó füstje először csípi meg szemét. Jég roppan itt a talpa alatt, s hidegét egy életen át
dacosan megszenvedi.
Zilahon már melegebb vagyon. Zilahon már élet lengi be az iskolát, Zilahon laknak az első eszmélések, szerelmek és versek, csak épp meg kell szólítani őket; Zilahon csók terem, és bor terem, s magister Kincs Gyula jóvoltából
ízig-vérig plebejus szándék és eszme; vers, vers, az első kinyomtatott vers, a
Kossuth
Lajosra-emlékeztető!
Zilahon tovább ring ősi fák árnyékában a bölcső, de lengéséből már fölkavaró szél fakad. E város küldi Adyt világ szívébe, az embersűrű gigászi vadonba, üzenethozónak, ö néha megtér, s mikor megtér, könyököl a bölcső peremére, megvallani:
„Aki vagyok, az a négy zilahi esztendő áltál vagyok. És más nem lehetek.
E négy esztendő minden perce meghatározó perc volt. Minden perce végzetesen
szabogatta ki utamat."
S bizony, Zilahnak, minekünk, úgy kellene ismernünk és szeretnünk Ady
Endrét, mintha a magunk jövőjét óhajtanánk ismerni és szeretni benne.

20

TT T O O T-í T71 -fcT TTt "OV TTt T7~
XV X O O JD Xj ÍN XJ U ül IV

Az északi ember
Ady Endre születésének 100. évfordulóján

Északi ember: férfi-ember —
messziről jött és
messze
tartott.
Északi ember:
férfi-ember
magasba tartott
tenyerén
gyémánt fejét hozta.
Itt roppant bele, hpgy világra jött,
s roppant titkait itt harsogta,
hol ült babyloni sötét
vizeknél.
•

Itt roppantamért
itt született
s a Muszájnák elébe hetykén itt állott.
Északi embert,
férfi-embert:
a Muszáj derékig földbe vágta.
Fölugrott s a Muszájt földbe vágta. .
Sok fejét levágta és röpült
véle a bú-berzsenyes
csolnak
rejtőző
istenéhez.
Az északi ember: a férfi-ember
hattyú már régen, kísérti Lédát.
Hattyú lett régen, köröz
köröttünk,
sejtjük mi csupán, de ő szívünkig lát.
Ki messziről jött és itt született
s roppant titkokat itt harsogott:
hattyú már: fényes titok.

BAKA

ISTVÁN

Tűzbe vetett evangélium
Mint papírhulladékkal teli réten
ételt keresgélő kutya,
futkos pupillám a szemfehéren,
de Istenre nem talál soha.
Vágóhíd szemétgödrei, ti vérestályogos
koldusszemek,
ti láttátok Ct, aki egykor
kigondolt
benneteket?
Vadnyulak, akiket a róka
úgy lóbál fogai között,
mint tömjénfüstölőt — utolsó
percetekben láttátok Ct?
Ágak közt zápor serceg, mintha
Magdolna fésülné haját,
villámlik — szikrát vet sörénye,
nézem eszelős-boldog
mosolyát.
A hold-tonzúrás éjszakában én is
prédikáljam hülye
vizeknek,
hogy a Mennyek Országa ők,
hol ponty-arkangyalok
lebegnek?
Futkos pupillám, mint a réten
szemét közt turkáló kutya,
papír, papír — Isten nevét nem
írom reád többé soha.

FÉJA GÉZA

Ady nyomában
Az Ady-irodalom kiadását Kovalovszky Miklós gondozza. Az ügy a legjobb kézbe
került, kritikai jegyzetei egy eljövendő méltó életrajz alapanyagát adják. De sok az
emlékezés, vajon mikor érünk a végére, addig pedig a régi balvélemények mellett
újak csíráznak. Kevés írónkról szállingózik annyi kétes értékű legenda, sőt kártékony hírverés, mint Adyról. S immár nem is állanak meg Adynál, környezetére,
családtagjaira, jó embereire ugyancsak sor kerül. Űgy érzem, senkinek sem szabad
kimaradnia a forráskritika munkájából, aki Ady tüzében növekedett, életdrámájának
nem egy hősét ismerte, némelyikhez pedig személyes kapcsolat fűzte.

ADY CSALÁDJA ÉS OTTHONAI
Ady, bár élete jelentős részét hotelszobákban töltötte, irtózott a megkötöttségektől, a nomád hajlam se hiányzott gazdag belső szőtteséből, családban gondolkodott.
Görcsösen, néha szinte fuldoklón vágyakozott a szeretetre, ám, teljes értékű vonzalomra keveseknél talált. Kezdjük szűkebb családjával, az Adyakkal. Első számú otthona Érmindszent volt és maradt. Bármennyire „átkos és fojtó" volt falujának az
élete, szerette, magáénak vallotta, mert akit s amit mélyen magáévá fogadott, azzal
legfeljebb látszólag bírt szakítani. Az ifjú, majd a zenitre érkezett költő csupán, megpihenni járt haza, de ott akarta tölteni öregkorát, ott mért apjával Ady-sírkertet.
Anyjához fűződő viszonya mindvégig felhőtlen maradt; Petőfi fiúi vonzalmára emlékeztetett. Az „édes", jóval fia halála után mégis úgy érezte, hogy szeretete nem
bizonyult elégnek. Hallgassuk csak keservesét: „Ó, istenem, elég nekem a szomorú
emlék (Bandié), nem voltam jó anya, elmenni, elmenni, bárhogy ott lenni, örök
vád, ő aki olyan jó volt mindannyiunkhoz, de mink nem voltunk elég jók őhozzá,
elhagytuk szegényt nyomorultan, idegenekre..." Ady Lőrincné 1918 nyarán Csúcsára
látogatott, ekkor találkozott utoljára fiával. Ady Lajosné és Boncza Berta között már
az előző esztendőben megromlott a viszony, egy félelmetes szenvedély vert fészket
mindkét félben: a „juss". Mindenekelőtt egy tényt kell leszegeznünk: a költő egészségének romlásával párhuzamosan nőtt Ady Lajosék étvágya, egész örökségére igényt
tartottak. A háborúság két képen tört ki, egyiket Márffy, másikat Tihanyi ajándékozta Adynak, ő pedig örökmozgó életet folytatván, ideiglenesen öccsénél helyezte
el őket. Boncza Berta visszakérte a képeket, s mindkét fél mutogatni kezdte a körmeit, az „édes" alig bírt közöttük békét teremteni. Csúcsán pedig, ismét Ady Lajosné
szerint: Bertuska Adyt „egy pillanatra sem hagyja magára se anyjával, se Lajossal".
Csakugyan így történt? Nehéz elképzelnünk. Annyi bizonyos, hogy Ady Lőrincné
nem utazott fel nagybeteg, majd haldokló fiához, pedig Lajos ide-oda ingázott Pest
és Mindszent között, felkísérhette volna. Ady egyedül halt meg, s a végső napokban,
ha felnyitotta szemét, legfennebb baráti tekintettel találkozott. Utolsó percéig öntudatnál volt, de felnyíló szeme hiába kereste azt, akit legjobban szeretett. Ne
vigasztalódjunk azzal, mintha a haldoklónak immár minden mindegy volna. Éppen
ilyen joggal állíthatjuk, hogy minden fokozottan fontos. S lám, az Ady családból
egyedül az „édest" tépdeste önkínzás, önvád. Ügy tetszik, az igazak kiváltsága ez?
Fiának is önkínzás volt „minden ének".
Lélektani rejtély az „édes" halála. Pesten történt 1937. november 27-én az utcán,
villamosra várva. A szemtanú egyszerre „rettenetes rémületet" észlelt arcán. „Valami
borzalmasat láthatott egyetlen pillanatra, azután elindult a fal felé. Melléje ugrot23

tam, ő megingott, és felfogtam a karomba. Ha nem fogom fel, hanyattvágódik a
kövön, oly erőset koppantott a s a r k a . . . Egy jajszava nem volt. Csak a rémület az
arcán s már esett volna el. Halott volt". (Muzsnay László közlése.) Mit láthatott? Fia
szomorú, kérdő arcát: „Merre lehettél? Miért hagytál el a végső pillanatban?"
Az Ady szülők nem folytattak harmonikus életet. Földessy Gyula mondotta el,
hogy az asszony egyszer el is távozott hazulról. Hasonlóképpen mesélt életük folyásáról barátnője, Balásy Miklósné. Annyi bizonyos, hogy Ady Lőrincnében sohasem
fogyatkozott meg a fehér izzás, de az emberi szenvedély tüze sem. Az anyai örökség
fiában nőtt roppant arányúvá, némaságba fojtott lelkét fia dalolta ki. Apjához nem
fűzte Adyt ilyen mély kapesolat. Kincs Gyula koporsója mellett szakadt föl belőle,
hogy ő volt igazi „apja", s nem „az a másik".
Sokszor vizsgálom az Ady-arcokat. A szülők aranylakodalmán készült képen egymáshoz simul a fejük, de az asszony simuló mozdulata mintha erőszakolt volna.
Szemükben határtalan szomorúság, ám, mindketten másként szomorúak, az „édes"
bánatán még most is átüt a szenvedély, a szilajság, az apáé inkább fáradt, megadó,
fatalista beletörődés. Sokkal többet árul el Ady Lőrinc utolsó, magányos képe.
Tekintete itt elszánt, szigorú, arcvonásaiban ravaszság bujkál, érezzük, hogy jó gazda
lehet, kemény markú, szerző, megtartó. Arcáról nem hiányzik a kálvinista konokság,
mintha keményfából faragták volna. S mennyire szilárd, nyakas a tartása. Lajos
alapjában apjára ütött volna, de inkább epigonjának, rosszul sikeredett másolatának
tetszett. Arca lapos volt, nyomott, orrán csíptető, tartása nyeglén rogyadozó, ö n k é n y telenül fölmerül a kérdés, hogy Lajos miért nem teremtett Budapesten otthont bátyjának? A kísérlet megtörtént, de egykettőre csődöt mondott. A költő akkor sem
szállott meg többé öccsénél, midőn még legényemberként Csúcsáról fel-felutazott
Pestre. Lajost bátyjával szemben gyógyíthatatlan kisebbségi érzet jellemezte, és kárpótlásaként válságos pillanatokban szeretetlenül, sértő modorban, olykor fényegetőn
lépett fel. Holott tudnia kellett volna, hogy ezt a betegségtől gyötört, szüntelen végső
feszültségben élő, limeseken járó zsenit csakis szeretettel, megértő jósággal lehet
úgy-ahogy féken tartani. Ady Lajos felesége, a falusi tésasszony, a főzésen kívül a
vizslatás és a cselszövések terén remekelt. Az „öcsémet" elsősorban rideg számítás
jellemezte. Bátyját szinte utolsó percéig hasznosította, halála előtt három nappal
pedig magára hagyta. Alig hűlt ki Ady Endre, valahol a mélyben már megtörtént a
hadüzenet a jussért. Ebben a küzdelemben egyedül Ady Lőrinc nem vett részt.
Kurtanemesi-paraszti szíve egyetlen csatateret ismert, a földet Ady Lőrinc is haszonra, szerzésre törekedett egész életében, de erejével, ésszel, verejtékkel. Ady
Lajos alkatában nyomát sem találtam az apai erőnek. Apja szerző természete inkább
haszonleséssé fajult benne.
Az igazságnak tartozom ezzel az elemzéssel éppen most, midőn Ady második
otthonának dolgára térek. Ady Párizsban sem bírt otthontalanul élni, fészkét pedig
Lédáéknál találta meg a Rue de Levis 92. alatt. Mindig úgy érkezett, vagy tért meg
ide, mintha haza menne. Sokat írtak az itt lejátszódó drámákról, - lényegesen kevesebbet arról, hogy otthont, menedéket, asszonyi melegséget nyújtott Adynak, s légkörében oldódtak fel mérhetetlen magányának a görcsei. A nagy szenvedélyek mindig viharosak, és válságokat kavarnak, Ady nem egyszer sértődötten távozott a Rue
de Levis 92. alól, de Léda szenvedélye, bármekkora tüzek lobogtak benne, sohase
volt elutasító, Ady pedig tudta, hogy visszavárja. Ady Lajosné mégis ízléstelenül
sértő és igaztalanul vádló sorokat mond erről a kétségtelen Ady-otthonról: „A kíméletlen önzéseknek s az önző célokat körülkúszó furfangnak ruedelevisi légköréből
pedig — sajnálatomra — én annyi köznapiságot és közönséges mivoltot érzek ki
(arról nem is beszélve, mennyire hiányzanak nekem a kapott képből a rend, a tisztaság, a lelkiismeretesség és egyenesség alkatrészei!), hogy csak mélyen sajnálni
tudom ma már Adyt, amiért egyáltalában odakerült": Milyen tiszta szilágysági magyarság szólal meg: „kiérzés a légkörből" —, nos ennél csak a beérzés a légkörbe
lehet érdekfeszítőbb. Azután a „kapott képből" hiányzó „alkatrészek". Ugyan kitől
kaphatta Ady Lajosné a „képet"? Miféle önzés füthette Lédát? Anyagi természetű?
24

Ady szegény legény volt, és maradt mindhalálig. Helytelen irányba csábította Adyt?
Perdöntő bizonyítékkal válaszolok. A Prager kiadó 1937 folyamán Pozsonyban kiadta
az Ady-dokumentumok
könyvét, a költő több ismeretlen levelének hasonmásával.
Az egyik Léda tanácsaira válaszol: „amiket ezekről mondott s írt, mind úgy van,
igaz és tudom is, hogy nekem föl kell szabadulnom. (Az aláhúzás Adyé.) Karácsonyra
jelenik meg ú j verses könyvem, de ez már tovább nem mehet, anyagilag pedig
egyre komikusabb lesz a kontraszt nevem, igényeim, korom és bevételeim között, ha
— tragikus nem volna. Mégis úgy gondolom, ha hatszáz korona föltétlen,
minimális
(az aláhúzás Adyé) pénzem lesz január 1-től havonként; akkor szerényen bárhol
megélhetek jobban, mint Budapesten. Addig is, míg regényem, vagy egy különös, új,
szép színpadi munkát elkészíthetek". De mit jelentett a Léda ajánlotta „felszabadulás".- Léda m á r ennek előtte egy ízben visszaküldette Adyval a mecénásától kapott
ezer frankot, mert volt pénze. Ugyanakkor — és ez a fontosabb — ki akarta szabadítani önpusztító életének a hínárjából, önzésnek nevezhetjük ezt, vagy „önző célokat körülkúszó furfangnak?" Más kérdés, hogy Ady tudott volna másként élni? Ez
azonban mit sem változtat Léda féltő aggodalmának értékén. Léda párizsi otthonának a légköre pedig ott van Ady életművében. Nem hallgathatom el, hogy Ady
Lajos még magánbeszélgetései során sem szólt ekkora kíméletlenséggel Lédáról.
A harmadik otthont, Csúcsát tekinthetjük Ady igazi otthonának. Ő volt itten a
gazda, apja maga hozta a nehéz háborús években szekéren az évi búzát, a „várnak"
ugyancsak a költő adott történelmi rangot. Ady ellen olyan elszánt és gonosz erők
mozdultak meg, hogy akkortájt „végvár" nélkül aligha bírt volna élni. Mégis — úgy
hiszem — Csúcsa nem csupán menedéket és Csinszka melegségét jelentette. A háborús Budapest egyre idegenebb lett néki, azt is tudta, hogy a háborút elveszítjük, és
„szörnyű nagy romlásra készül Pannónia", mert vátesz volt, küldött, érezte határtalan
felelősségét: utat kellett mutatnia. Midőn Csúcsára költözött, kelet felé tért a tegnapi
Párizs-rajongó, a tőhöz és kútfőhöz, gyökereihez, szélesebb értelmű szülőföldjére,
Partiumba, Erdély kapujába. A világháború végén nem szívesen költözött Csúcsáról
a Veres Pálné utcába. Ügy tért oda, mintha „távolra" menne pusztulni. Csúcsáról a
háborús Budapest a „távolt" jelentette, melyet maga mögött hagyott, és félelmetesen
kitágult szeme immár a jövőbe meredt. Szabad eshetőségekkel játszani? Ügy vélem
olykor hasznos, sőt szükséges. Sokszor fölvetették már, vajon mi lett volna Petőfiből,
ha nem tűnik el Segesvárnál? Hitem szerint még nagyobb költő. És mi történik
Adyval, ha szervezete az országéval együtt nem omlik össze, s még termő esztendők
következnek? Nem maradhatott volna Budapesten, mert az ellenforradalomnak már
a légköre is megfullasztotta volna. Egyetlen út maradt: haza, szülőföldjére. Kós
Károlyhoz igaz rokonszenv fűzte, és lám, maga mögött hagyta Budapestet, szépen
indult pályáját, haza sietett Sztánára, a megalkuvó biztosból a férfiúhoz méltó
bizonytalanságba. Gondoljuk el, mit jelent, ha ez a két tölgyfaember egymásnak
vetett vállal szól a világ négy tája felé szétszóródott népünkhöz. Hazulról üzentek
volna, nem mint emigránsok, de a szülőföld tiszta hevületével. És mit jelentett volna
Ady „felséges internacionalizmusa" Közép-Európának, az egymás mellé rendelt népéknek! A bitorló Horthyval szemben a magyar jakobinus emelte volna fel arcát, és
toboroz csapatokat a jövendőnek. Ismétlem, játék ez a lehetőségekkel. Vágyálom. De
a történelem nagy játszmáit legalábbis végig kell gondolnunk. És ne feledjük: a gondolat is élet.
Érdekes, hogy Tamási Áron mennyire indulatba jött, midőn erről a vágyálmomról beszéltem néki. Kóst nem szerette, Adyt egyenest gyűlölte. A két világháború
közötti korszakban az erdélyi magyar irodalom fölött Tamási a délkör és a szivárvány. A székely folklórt az elképzelhető legnagyobb magasságba vitte; de alkatából
teljesen hiányzott a történelmi érzék, a régi emlékírók öröksége, mely Kosban nemcsak elevenen élt, de megújhodott. A Hazai tükör megírása előtt Tamási fölötte érdekes, nyomtatásban meg nem jelent egykorú emlékiratot kapott, de nem tudott mit
kezdeni véle. A Hazai tükörből nem hiányzik az elbeszélő erő, a mesélő készség, az
25

t
epizódok tarkasága, csupán a történelem. Az igazi írónak mindig az fáj, ami hiányzik
belőle. Lám, Tamási két cserefa közé temetkezett, hogy pora a keményfa humuszává
lényegüljön...

ADY ÉS A KONZERVATÍV KRITIKA
Ady fogadtatásának az anyaga köteteket tölt m a j d meg. Jelentkezése választóvíz
volt, mindenkit állásfoglalásra ösztönzött. A vélemények vallomások voltak a kor, társak szellemi színvonaláról, olykor erkölcsi értékéről is. A tárgykört alaposan meg
kell szűkítenem, csupán két kiváló tudós véleményével foglalkozhatok.
Horváth János 1910-ben tanulmányt írt Ady s a legújabb Ura címen, erősen
konzervatív szellemben, de irodalmi színvonalon és a közeledés jószándékával. Alaptétele így fogalmazható meg: Ady erkölcsi felfogása elítélendő, költői ereje tagadhatatlan. Tanulmánya sorsdöntő időben jelent meg. A nyugati irodalmakban m á r
végbement az ember felszabadulása, a mi félig feudális, elmaradt társadalmunk
azonban mindennémű szabadságmozgalomnak esküdt ellensége volt. Adyék irodalmi
küzdelme ezért egyúttal politikai harc lett, és egyelőre csupán a haladó polgárság
támogatta. Horváth János állásfoglalása akkor feltétlenül bátor lépést jelentett. Drámai helyzetbe került. Kálvinista puritánsága megszűkítette látókörét, béklyót rakott
életérzésére, viszolygott az ú j irodalom „pogányságától". Ízlése, társadalmi helyzete,
pályaterve egyaránt a konzervatív oldalhoz kötötte, tehetsége és műveltsége pedig
azt súgta, hogy mégis balfelé vezet az igaz út. Határmezsgyén állott, még nem döntött véglegesen, csupán irodalmi polgárjogot próbált biztosítani Adynak, mégis t á m a dások indultak ellene. Angyal Dávid kicsinyessége nem izgathatta túlságosan, de
nem kisebb ember hallatta tiltakozó szavát, mint Tisza István, Rusticus álnéven.
Horváth nem merészelte Tiszával szemben fölvenni a harcot, inkább magyarázkodott? Elmarasztaló ítéletünk igazságtalan lenne, valójában alkata és világszemlélete
tiltotta meg, hogy fölvegye. Válaszában Adyékat lelki „anarchiával" vádolja. Ijedtében állította ezt? Távolról sem, így hitte, aki Ady-tanulmányát figyelmesen elolvassa, láthatja, hogy bár más szavakkal, de ugyanezt állítja. Ebben rejlett alapvető
tévedése, mert Adynál senki sem ismerte és követte hűségesebben a világot mozgató
Törvényt.
Horváth János Ady-szemléletében másnémű tévedést is találunk, Földessy Gyula
így fogalmazta meg: „Ady sohasem lehet csupán tudományos objektum". Ady költészetét — mint nagy íróinkét általában — nem lehetett elválasztani népe sorsától,
valamint az egyetemes emberi történéstől. Konokul öntörvényű géniusz volt, de
távolról sem öncélú. Adyt bévülröl kellett megérteni, és a világtörténelemmel magyarázni. Horváth János mindkét módszertől idegenkedett, szentesített kategóriák híve
volt, Adyt is elvont, merev szabályokhoz akarta viszonyítani. Ezért tagadta belső
rokonságát Csokonaival, inkább Kölcseyhez hasonlította, mert mindkettőjük zeneisége
„homályos". Majd ilyen ítéletet kockáztat meg: „A nyugatosok, ha öntudatosan tisztában volnának a maguk irányával s irodalmi s nem politikai rokonszenvek alapján
válogatnák meg őseiket, a nyelvújító stílromantikusokkal kereshetnék és tarthatnák
a rokonságot. Baróti Szabóval, Kazinczyval, Kölcseyvel, Vörösmartyval. Mert a nyugatosok is stílromantikusok és a stílbeli realizmus klasszikusaihoz: Csokonaihoz,
Aranyhoz, Petőfihez semmi közük." Ismét merőben külsőleges jegyek szerint ítél,
„kategorizál". Mindez Horváth János pályájának első korszakában történt. Midőn
utóbb a maga területére, irodalmi múltunkba tért, igen jelentős munkákat írt, életműve irodalomtörténetünk egyik fejezete, magatartását tiszta humanizmus jellemzi.
Csakis tisztelettel adózhatunk emlékének. •
Mégsem mondhatjuk, hogy Adyt konzervatív oldalról senki sem értette meg.
Erről azonban alig esik szó. Riedl Frigyesnek hívták, magyar irodalomtörténetet adott
elő a budapesti tudományegyetemen, és kerek huszonkét esztendővel volt idősebb
Horváth Jánosnál. Keveset gyűjtött, annál többet adott, úgy él emlékezetemben, mint
26

a nagy fa, dús lombokat hajtott, és csak hullajtotta leveleit biztatásul, üzenetnek,
néhányat még mindig a szívemhez szorítva őrizek. Neve német volt, műveltsége és
szelleme franciás. Mint nagy nevelő, a közvetlen beszéddel hatott leginkább, a rögtönzés izgalmával és meglepetéseivel. Egyetlen nehézkes mondatot sem hallottam
tőle, mindegyik egyszerű volt, teljes értékű és elegáns. Keveset írt, Ő is alapjában
sztoikus bölcs volt, annál többet adott, ajándékozott a tanteremben, szinte eltékozolta
magát, de milyen finom mámorral cselekedte.
Adyról tartott előadásait csak hallgatóinak a jegyzetei őrizték meg, de ezek is
tanúságot tesznek, hogy m á r . 1919-ben Ady legkülönb megértői közé emelkedett.
Adyt vélte a világ legszimbolikusabb költőjének, de más szimbolisták nem hatottak
reá. Riedl szerint — és ez egyik legmerészebb megállapítása — Ady szimbolizmusa'
„centrális". Gondoljunk Ady és Hatvany vitájára Ady „koncentráltságáról". Hatvany
ezt írja levelében: „No, de most már kimondom. Belőled is hiányzik a concentráció,
a nagyszerű tehetség megmunkálása." Ady pedig így válaszol: „Hidd el, hogy műveletlen és koncentrálatlan voltom külön művészet és külön példája a koncentráltságnak." Riedl hasonlót gondolt, midőn Ady „centrális szimbolizmusáról" írt? Idézzünk
még egyet-mást Riedlből: „Ady nem a metaforát s a metonimyát szereti, hanem a
jelenségeket távoli jelentésükben." Azután: „Nem tartja szükségesnek, hogy hasonlított és hasonló határozottan esztétikai érzést keltsen, inkább a jellemzőt keresi s ez
az ő eredetisége." Vagy pedig: „Adynál a tragikus Eros jelenik meg. A szerelem
tragikus tartalmát fogja fel. Azt állítja, hogy ez a tragikus Eros megérteti vélünk a
végzetesség fogalmát." Ady „centrális szimbolizmusa" egyértelmű azzal, amit a költő
a koncentráltság külön példájának mond. Ez a központi fényerő teszi lehetővé, hogy
a jelenségek „távoli jelentését" keresse, megtalálja, és ezáltal mindennek új, mert
mélyebb értelmet adjon —, vagy mélyebb értelmét lelje föl? Riedl eljutott az Adytitok gyökeréhez. Ady Érosát pedig legtöbb kortársával szemben nem véli bűnösnek,
miként is lehetne az, ha tragikus, és „megérteti vélünk a végzetesség fogalmát"?
Mindaz, amit Riedl Adyról mond, nagy és mély filozófiai kultúráról tanúskodik.
S akkoriban vajon melyik irodalomtudósunk rendelkezett ilyennel?
Riedl Ady ritmuskezeléséről is meglepően újat állapít meg: „Költeményei ritmikus
tagoltságát nehéz verstanilag k i f e j e z n i . . . A mondattani egymásután ritmikus n á l a . . .
Ady sokat ismétel, de ez zenei elemet képvisel és vágyat is fejez ki." Németh László
állított ilyeneket Magyar ritmusában. De térjünk még lényegesebb dologra. A konzervatív irodalomtörténet éles kritikával kísérte, hacsak indulatosan meg nem bélyegezte Ady magyarságát. Hallgassuk meg Riedl Frigyest: „Ady az elégedetlenség költője. Ez magyar vonás. Nincs még egy olyan költő, aki ennyire érezné a magyarság
és az ember tragikumát, mint 5 . . . Ady érzése szerint a magyarság nem tudta magát
kiélni. A költőt bántotta, hogy mindig idegen uralom és befolyás alatt é l t ü n k . . .
Párisban is voltakép Magyarországot s z e r e t t e . . . Annyira szerette a magyarságot,
hogy még külföldön is azt szerette. Nem lehet hazafiatlansággal vádolni az Én nem
vagyok magyar? költőjét. Adyban magyar lélek él, az őseitől örökölt magyar lélek,
s talán éppen azért gyűlölte a korabeli magyarokat."
Ismét döntő fontosságú elmélkedés esedékes. Vezető szerepet játszó irodalomtudósaink színmagyar származásúak voltak, etnikumban gazdag tájakon nevelkedtek s tanultak, Adyt, a magyarság legnagyobb lírai kitörését, mégsem értették. Idegennek érezték azt, ami a legősibb volt benne. Riedl családja idegen eredetű, apja
Németországban szerzett doktorátust, a prágai egyetemen lektorkodott, 1861-ben költözött végleg Budapestre, gimnáziumi, majd egyetemi tanár lett. Midőn Pestre került,
Frigyes fia öt esztendőt számlált, gyerekkorát és ifjúságát a fővárosban töltötte, távol
a magyar etnikum gazdag forrásvidékeitől. Adyt, a magyarság legnagyobb lírai
kitörését tudós kortársai közül mégis egyedül ő értette meg. Nem csupán költészetét,
de hazafiságát is egészen a gyökerekig. Ki merte mondani, hogy éppen azért ostorozza korának magyarjait, mert nagyon mélyről jön. Sőt, Ady forradalmiságának is
megadta a rangját: „Prófétai hangon hirdette a szociális átalakulást."
Nem kétséges, hogy az egykorú irodalomtudósok sorában Riedl a legeurópaibb
27

szellem. De honnét merítette mélyből táplálkozó, korszerű felelősséggel telített nemzeti tudatát? Apja magyar nyelvtanokat író szenvedélye nőtt meg benne? Ez is
közrejátszhatott, de nemzeti tudata főforrásának nyelvünket és irodalmunkat tekinthetjük, a magyar etnikumot is innét szívta fel. Haladó eszméit pedig onnét származtathatjuk, hogy európaisága tiltakozott az egykorú ország emberi elmaradottsága,
silány műveltsége ellen. A két világháború között Szekfű Gyula vitát rendezett, hogy
„ki a magyar?" Űgy válaszolok, hogy elsősorban mi tssz nemzetté minket ? Ügy
vélem: az, ami Riedl Frigyest a nyelv, a műveltség, az etnikum közvetlen, vagy
közvetett mélyre szívása és mindig az emberi haladás nagy céljainak vállalása. Riedl
Frigyes ezt a nemzeti eszményt testesítette meg.

ADY HlVŐI
1919. augusztus elsején mondott le a tanácskormány, és jelent meg a Jászi
Oszkár szerkesztette Huszadik Század Ady-száma. Midőn Jászi cikkét írta, m á r válságban volt a forradalom, és kint is, benn is gyülekeztek az ellenforradalom csapatai. Az Ady és a magyar jövő — azt hiszem — Jászi legjobb írása. Jászit még
emberibbnek mondható ellenségei is kártékony elméletgyártónak, absztrakt eszméktől megszállott szobatudósnak bélyegezték. Az volt? Írása éppen az ellenkezőjéről
tudósít. Lángoló mondatok sorakoznak, a patrióta vallj a tegnapi haladó polgár népi
forradalmárrá hevül. Látta, hogy az októberi forradalom félmunkát végzett, a proletárforradalmat azok segítették eltiporni, akik tegnap még saját elnyomatásukról
siránkoztak. Megcsapta a feltámadni készülő múlt halálszaga, mégse hátrált, ellenkezőleg, a tétovázás idején Ady forradalmát hirdette meg, mint legmélyebb történelmi hagyományaink folytonosságát. Űgy látta: a hűség Adyhoz életet, a hűtlenség
legalábbis lassú halódást jelent. Ám, Ady. költői szuverenitását éppen annyira elszántan védte, mint politikai végrendeletét. S éppen ebben mutatkozik meg Jászi
szellemi nagysága. Az ő Adyja nem csupán a forradalom folytonosságát jelenti, de
ugyanakkor „a teremtés végső értékeire figyelmeztet". Nem csupán piros lobogás, de
fehér izzású logosz is. A forradalmak után valóban ez volt a feladat: ragaszkodni
Ady politikai hagyományához, a kiürült lelkeket pedig megtölteni Adynak a logoszával. De ki merészkedett erre? A Nyugat-nemzedék sem, bár Adynak köszönhette
létét.
Konzervatívnak mondott tudós is megszólal Ady. mellett, és ez ismét Riedl
Frigyes (Ady és Goethe). Egymástól függetlenül többen észrevették Goethe Warum
gabst uns die tiefe Blicke, és Ady Lédához írt Valamikor lyányom voltál című versének feltűnő rokonságát. Elemezzük röviden, vajon miért éppen ebben az. időben írt
Riedl Ady és Goethe rokonságáról? Á válasz egyszerű: Ady világirodalmi rangjáról
tett ezáltal tanúságot. S ne feledjük, nemsokára megjelent Lendvai István verse Ady
„zsidóbérencségéről". Riedlt azonban sohase izgatta, hogy mi történik körülötte.
Szinte a szentek megszállottságával ment igazságai után. Midőn 1920-ban végre
megnyílott az egyetem, csak második- óráján kezdte meg kollégiumát. Az elsőn m á r
bírhatatlan közállapotainkról beszéit az ártatlan, ezért határtalanul bátor lelkek
nyíltságával.
Az Ady-szám sajnos rövid, de pótolhatatlan értékű cikke Lukács Hugó beszámolója Ady álarcairól. Lukács a kolozsvári klinikán kezelte Adyt, barátság keletkezett
köztük, nem csak a beteget figyelte, de az embert is, és a diagnózisokba mindig
beleszámította a zsenit. Ady személyiségének a titka izgatta, de sajnos csak néhány
hónap állott rendelkezésére, és tapasztalatait az orvosi; lelkiösmeret gátlásaival
küzdve, vázlatosan örökítette meg. Ady életmódja, az emberekkel szemben tanúsított
viselkedése, kiszolgáltatottsága, félelmetes magánya, póznak tetsző önvédelme nehezen érthetők meg Lukács Hugó emlékezései nélkül. Föllebbentette álarcait, megvillantotta lényegét, azután eltűnt életéből.
28

A végére hagytam Földessy Gyula kilencvenkét oldalas tanulmányát — terjedelmét tekintve egész kis könyv. Az Ady-számban mindjárt Jászi bevezető tanulmánya
után következik, és megjelenése után csaknem egész élete Ady költészetének szolgálatában telt el. Már A menekülő életet Földessy rendezte sajtó alá, s barátságuk
— személyes okból — egy időre válságba jutott ugyan, de végül kibékültek, s a
halotthoz -legendás hűséggel ragaszkodott. Sorsát ez a hűség döntötte el, ezért nem
nyert képességeihez méltó helyet a Horthy-korszakban, 1945-ben pedig már betöltötte hetvenegyedik évét, ezért inkább csak erkölcsi elégtételt kaphatott. Különben
gimnáziumi tanár volt Pesten, majd az Akadémia szótárkészítő bizottságánál dolgozott. Évtizedeken keresztül felhőtlen barátság fűzött hozzá, bizalmába fogadott, nem
volt titka előttem, még legbensőbb családi ügyeibe is beavatott.
Adyt nálánál senki sem ismerte jobban, s védelmére mindig készen állott, soha
sem nézte, hogy ezzel mennyit árt magáriak, egyedül az igaza érdekelte. A forradalmak leverése után Ady két tűz közé jutott, nern csupán jobb felől érkeztek támadások, de saját tábora sem adta meg néki, ami megillette. Ha nem is tagadta meg,
mint Kosztolányi szerencsétlen „Ady-revíziója", de jelentőségének igazságtalan csökkentésére törekedtek, elhanyagolták; nemzedékem néhány tagja is csaknem ellenségesen viselkedett véle szemben. Földessy mindig fölvette a harcot, ezért lassanként
mindenünnét kiszorult, utolsó nagy, és az Ady-kérdés megértéséhez nélkülözhetetlen
tanulmányát (Ady értékelése) én tettem közzé a Kelet Népé ben, 1939-ben, Az ismeretlen Ady kiadását pedig a Debreceni Ady Társaság vállalta (1941). írásait nem
egyszer saját költségén kellett kiadnia, Ady ama kisszámú kortársai között a helye,
akik Adyért és nem Adyból éltek.
Bár gyakran találkoztunk, számos levelét őrzöm, valamennyi az egykorú irodalmi
élet eseményeit elemzi, illetve titkait leplezi le mindig az igazság fényénél. Mindegyik levél bizonyság Földessy emberi és írói becsületéről. Minden igazságtalanság
sajátjaként f á j t neki; kevésen kísérték József Attilát ekkora együttérzéssel rögös
pályáján. Tulajdonképpen egy harcos folyóiratot kellett volna szerkesztenie, mert
éppen olyan szenvedéllyel szeretett „disputálni", akár Ady Endre. Hiú ábránd, hiszen
még Ady sem tett szert ilyen lapra, a Nyugatnál pedig csak félig volt otthon, mint
Illés Endre perdöntő tanulmánya megállapítja. Földessy időnként nem tudta magába
fojtani keserűségét és felháborodását, valakinek ki kellett öntenie, és én voltam a
„panaszfal".
Mindez természetesen nem jelenti azt, mintha Földessy nem tévedhetett volna.
Ki nem téved? A tévedések helyesbítése pedig kötelességünk. Földessyvei is vitázhatunk, csupán egyet nem vonhatunk kétségbe: feltétlen becsületességét. Önös érdekből soha semmit sem cselekedett. Nemrégiben meglepődve olvastam, hogy mint pesti
tanárnák, Ady.Lajos volt a főigazgatója, s ezért egy bizonyos kérdésben véleményalkotása hozzá igazodott. A vád valótlanságát könnyű lett volna ellenőrizni, Földessy és Ady Lajos sohasem állottak szolgálati viszonyban. Ady Lajost Apponyi nevezte ki állami gimnáziumi tanárnak Budapestre. 1919 elején Kunfi Zsigmond, Endre
bátyja közbejárására, főigazgatóvá tette Debrecenben, itt működött 1935-ig. Ekkor
indult meg a tanügyi igazgatás újjászervezése, a tankerületi főigazgatóságok nagyobb
hatáskört kaptak. Ady Lajost nem találták alkalmasnak a megnőtt főigazgatói feladatok elvégzésére, fölmentették állásától, és tanügyi főtanácsosi címmel beosztott
munkatársként került a budapesti főigazgatóságra. Ez a kétségtelen leminősítés nagyon letörte. Akkor nyomultak elő Gömbös „reformifjai", ezek Bethlen híveit öreg
csáklyásoknak hítták. Ady Lajos keserű humorral mondogatta: „Lám, öreg csáklyásból reformifjú lettem." — Nem bírta elviselni a csapást, egyre jobban emésztette
magát, és már 1936. július 4-én agyembóliát kapott Szolnoknál a vonaton. Másnap a
második, hat nap múlva a harmadik roham következett. Nyugdíjba került, hátralevő
éveit szanatóriumban és betegszobában töltötte.

29

ADY UTÓÉLETE
Hátravan még egy lényeges kérdés. Igaza volt Földessynek, midőn oly elszántan
védte Adyt? Nem esett időnként túlzásba? A válasz ismét csak történelmi méretek
között adható meg. Földessynek nem csupán Adyt, a költőt illetőleg volt igaza, de
történelmi méretben is. Jászi Oszkár fejlett történelmi előérzéssel látta a jövendőt,
a magyar haladás táborának széthullását, sőt atomizálódását. Ismét vissza kell térnem Ady és a magyar jövő című cikkéhez. Ezt az írását a forradalmak utáni helyzetben a magyar haladás alapokmányának tekinthetjük. Jászi, midőn Ady eszmevilágában szemlélte a követendő és büntetlenül meg nem sérthető Törvényt, mintha
a leselkedő veszedelmeket is látta volna. Jászi Adyja „gyönyörűen szintétikus egyéniség volt", aki a város és a falu értékeit magasabb egységbe forrasztotta. Jászi jól
látta irodalmunk és társadalmunk végzetes kettéhasadását: „Az utolsó évtizedekben
a magyar költészet képviselői két, szinte hermetice elválasztott típusba tömörültek:
itt a falu, ott a város lelkének megszólaltatói és hegedősei. Es ami még rosszabb és
veszedelmesebb: itt Budapest, ott az egész roppant falu, melyet Magyarországnak
neveznek!" Utóbb ezt az ellentétet élezték ki, és ugratták egymás ellen, Jászi azonban megoldásra, igazságos és becsületes szintézisre törekedett: „Ady egyik pólusnak
sem lett a költője, hanem ősi, hatalmas falusisága ösztönein keresztül szívta magába
a városi kooperáció igazi kultúrnedveit, de mindig tisztán látva és érezve, hogy a
város úgynevezett civilizációja mögött mennyi a rövidlátás, a hisztéria és a hencegés,
ellenben a falu úgynevezett barbársága mögött mennyi az örökletes józanság, szabadságvágy és büszke önállóság." Ha Ady tanítását és Jászi intelmét követjük, a
népi-urbánus ellentét nem válhatott volna a két világháború közötti korszak egyik
mérgező fekélyévé. Jászi szerint magyarságunkat Ady oly élesen hangsúlyozta, mint
a kuruc költészet óta senki, de útja „a magyarságon át az emberiséghez. A falun át
a városhoz. A szabadságon át a szocializmushoz" vezetett. Földessy ugyanilyen történelmi hitet táplált.
Ady történelmi és költői jelentősége egyenlő értékű. Utóéletének csak bevezető
sorait írtam le. Folytatásuk tanulmánysorozatot vagy könyvet igényel. Az igazmondás
és a bűnbánat jegyében kell megírnunk. Ady történelmi mellverést és katarzist kíván
tőlünk. Eléggé erősek és méltók vagyunk erre?
Cbudán. 1977.
szeptember—október.

H f i z s ö F E R E N C R A J Z A (ADY: A TÁVOLI S Z E K E R E K )

30

JÁNOSY

ISTVÁN

Borzalmak tiport országútjain
Kimondatott: népűnk
színe-javának
a Donhoz vonulni kelletik.
Trombitált
s az ítélet

a szederjes szárnyú
bekövetkezik.

angyal;

A menekülő SS-ek
megrohanják a sebesülteket,
a hóra sorba kifektetik.
- A tiltakozó papot lerántják
az autóról, s tarkón lövik.
(Gondolt-e rá, hogy most
Krisztussá lett, vagy agya csak
az iszony üres reflexéig
jutott?
S a havon fekvők kire gondoltak?
Istenre, kedveseikre,
vagy
bugyborogták csak átkukat?)
A vánszorgásba
fagyottakat
láttam halni egymásután:
kezük, lábuk, véknyuk
kirohadt,
s vergődtek, mint lőtt sas a fán.
Kínhalálüknák mi haszna, mi célja?
Kihez folyamodjanak sírva, alélva:
„Add vissza a nemélt
perceket,
a nőket, kiket már sosem öleltem;
gyermekemet, ki nem született;
életem kódját! Add vissza a lelkem!"?
Akkor de értettem én
a Mesebeli
János
sorait;
a B áth o r i Kan E r z s é b e t-re
ézsaiási átkait.

szórt

Szentlélek
karavánja
gyanánt
szavaltuk
rettenetlenül
(azt híve: Jerikó fala ledül)
a Véres
panor
ámák
tavaszá
n-t.

KISS FERENC

Ady a „homo aesteticus" felől

'

Az utódok tudatában összebékülnek a lángelmék. És ez így van rendjén. Mi is
volna, ha minden pörük, haragjuk, sértettségük átöröklődne, ha például a Hajnali
részegség csodálata csak Ady elárulása árán volna lehetséges? Ilyen „hűséget" Ady
iránt ma már — szerencsére — senki sem követel. A kegyelet, melynek jegyében
irodalomtörténeti emlékezetünk alakul, nem szűkkeblű. Olykor nagyon is nagyvonalú.
Csúnya dolog volna éppen Kosztolányitól irigyelni ezt a nagyvonalúságot, de az
aggasztó, hogy a rehabilitálás jogos aktusaiból — akarva-akaratlanul — gyakran
Ady kerül ki vesztesen. Vagy ha nem ő, hát az egykori Ady-kultusz „en bloc".
Nemcsak Adyt, de a Kosztolányi-mű igazi nagy értékeit is félteni kell ettől a határain túlcsapó kegyelettől: a mű összehasonlíthatatlanul gazdagabb, a szépíró nyitottabb volt, mint az Adyról alkotott Különvélemény bői kiolvasható mérték. Hozzá
folyamodni ugyan az elkötelezettség mai dogmáival szemben is lehet, de csöbörből
vödörbe kerülhet, aki ezt teszi. Észlelhetők ilyen kísérletek, ezért ideje közelről megnéznünk ezt a Különvéleményt.
Annak természetesen tudatában vagyok, hogy egy gazdag életmű szerzőjének
szerencsétlen megnyilatkozásai sem szigetelhetők el magától a műtől. Még kevésbé
egy esztétikai állásfoglalás az esztétika egészétől. Kosztolányi esztétikájáról azonban
már előadtam, amit tudtam, 1 ismételni ezt nem akarom, de hogy a Különvélemény
értelme és funkciója jobban kitessék, röviden el kell mondanom az alábbiakat.
Kosztolányi rendszerré sohasem tisztult esztétikájának filozófiai alapja az a meggyőződés, hogy az élet múlandó volta, a semmi ellenében egyetlen igazi vigasz a
művészet. Az írás, amely kiemel az időből s újjáteremti az életet. A modern társadalom életrendjének emberellenes tendenciáira nálunk Kosztolányi nemzedéke eszmélt rá először, s a művészetet e tendenciák elleni fellebbezés eszközének tekintette.
Az elidegenedés, elszürkülés, elfásulás ellenében a lélek, a végtelennek hitt lélek
eseményeit kifejező mű lett az élet, a csoda, a szervesség esélye. Ez a szomjúság a
szimbolizmus esztétikájában, amely az én és a világ rejtett lényege közötti kapcsolatokat felfedezte, érdekeire talált. Kosztolányiban azonban — élettisztelete és empirizmusa folytán — termékeny egyensúlyra is. Eszménye az életrangú mű. Az alkotás'folyamat ösztönösségét, a spontaneitást is azért hangsúlyozza, hogy a szűzi látást, a
titok, az eredetiség érdekeit védje. Ezért tulajdonít nagy szerepet a véletlennek és
az árnyalatoknak is. S magát a művet, amely ilyen módon születik, szintén rejtelmesnek tekintette, csodának, amely csak önmagával azonos. Elutasította azt a gyakorlatot, mely a művet alapeszmére, tartalmi kivonatra redukálta, s ezzel szemben ő
a mű „külsejét", ritmusát, rímeit: nyelvi szerkezetét állította lényegesnek. Ebben
kereste a mű jelentését, s ezzel tartalom és forma dialektikájának gondolatához állt
közel. Esztétikájának magva, a szervességigény és műelemző szenvedélye is erre vall.
Ám ebben a felfogásban, az esetlegesség és a külső jegyek jelentőségének kihívó
hangsúlyozása miatt, nem fejeződhetnek ki az alkotás mélyebb és állandóbb indítékai, a személyiség alapérdekei: ügyei, mondandói — ezek szívós és huzamos küzdelme
a formáért. S azért nem, mert Kosztolányi nem is hitt a valóság intézményes alakíthatásának eszméiben. Később — politikai kudarcai után, s a politikai élet baljós
jelei láttán — a maga szomorú hitetlenségét manifesztáló önvédelemmé avatta.
Az Ady elleni támadás s aztán a homo aesteticus modellje e küzdelem dokumentumai. Az előbbi, noha összefügg az utóbbival, vele nem azonos értékű. A homo
aesteticus is téved ugyan, amikor a politikát és az erkölcsöt a kor hitvány politikusai
álapján ítéli meg, s mint külön szakmát kirekeszti a művészetből. 2 A művészet leg32

nagyobb lehetőségét, a teljesség eszméjét csorbítja meg ezzel. Emellett azonban a
művészi önkifejezés érdekei is kifejeződnek ebben a modellben. A művészé, aki
regényeiben, novelláiban, verseiben nagyon jól tudta, mi a jó és mi a rossz. Ennek
a tudásnak Kosztolányi teóriái nem adnak teljes formát, de tüzetes vizsgálattal megtalálható a kettő közötti összhang. Különösen, ha a homo aesteticus kifejlésének történeti motívumaival is számolunk.
A homo aesteticus eszméje ugyanis nem a régi csírák immanens kifejléseként,
nem a gondolat önnemző buzgalma révén, hanem helyzet és jellem kényszerei folytán
formálódott egyre kihívóbbá. Akkor, amikor a homo politicus, a Pardon miatti bukása folytán, minden jószándéka ellenére, lehetetlenné vált. Ha részt vett a Vörösmarty Akadémia felélesztésének kísérletében, ha az irodalom égető gondjairól nyilatkozott, ha szerepet vállalt a Pen munkájában vagy a nyelvművelésben, balról és
jobbról azonnal fejére olvasták, hogy közszereplésre mennyire alkalmatlan. Regényeit
viszont minden oldalon nagy elismerés fogadta, s költői rangjának állandó és határozott emelkedése közepette arra az eredményre kellett jutnia, hogy nem őbenne,
hanem a politikában van a hiba. S ebben igaza is lehetett volna, ha a tehetsége iránt
leginkább értetlen, s az azonosulást türelmetlen agresszivitással követelő politikával,
illetve politikusokkal fordult volna szembe. Ö azonban a „vérengző pártok" gyűjtőfogalmával illette és utasította el újságíró ellenfeleit, s nyíltan azokkal fordult
szembe, akikre az újságírók hivatkoztak, akik a vállalás, az azonosulás példái voltak.
Mindenekelőtt Adyval. S ez a pör nemcsak része a homo aesteticus megképződése felé vivő folyamatnak, hanem kulcsfontosságú láncszem. Nemcsak következmény,
de nagyjelentőségű fejlemények indítéka is, a messzire kiható alapmotívumok egyike.
Megkülönböztetett figyelmet érdemel tehát.
Kosztolányi Ady-pörének legfontosabb dokumentuma Írástudatlanok árulása címmel s Különvélemény Ady Endréről alcímmel a Toll című hetilap Ady-ankétja keretében, a lap 1929. július 7. számában jelent meg.3 Maga az ankét állítólag azzal a
céllal indult, hogy tisztázza, „mit is akart Ady, mit is produkált, mi az ő alkotásában
maradandó, s mi az, amit az ő alkotásaiból mint maradandó társadalmi és kulturális
útmutatást el kell fogadni". „Néhány sorban — írja Zsolt Béla az ankét célját magyarázva — el sem mondhatjuk, hányféle Ady Endrét gyúrt ki az alkalmi zsurnalista-pátosz az elhunyt költőből, a »finom dekadens«-től a pártírón keresztül az antiszemita őspogányig és a katolikusig.. ,"4 Ettől, s főleg a jobb felől egyre mohóbban
fenyegető kisajátító buzgalomtól védhette volna meg az Ady-mű „társadalmi és kulturális útmutatását" a Toll ankétja, és indítékaiból talán nem is hiányzott ez a
szándék, de a közölt cikkek között — talán Kassákot kivéve — egy sincs, amely
Ady igazait közvéleményalakító céltudatossággal és világossággal mutatta volna fel.
Akik mellette érvelnek, azok sem a kisajátítás ellenében teszik, azok is az ócsárlók
kérdésfeltevéseihez kénytelenek igazodni, ami arra vall, hogy a Tollnak fontosabb
volt a lármás szenzáció, mint az Ady-mű érdeke. Ennek a vitának irányát és ütközőpontját Kosztolányi Különvéleménye határozta meg. Ahhoz képest, hogy kötetben
is húsz lapot tölt ki ez a felszólalás, Ady költészetére vonatkozó állításai elég röviden
summázhatok. Eszerint Ady „gyönyörű indulása után egyre-másra ontotta vegyes
értékű verseit, majd zuhanni kezdett abba a tűrhetetlen modorosságba, mely végül
teljesen elnyelte..." Harminc-negyven vers kivételével műve korcs, felemás, tökéletlen. „Gondolatvilágának főtengelye: a messianizmus." Ez a messianizmus kenetteljes,
zavaros. Gyökere egy „felületes, könnyenhivő optimizmus". „Világnézete annyira sérti
értelmemet, hogy érezni is képtelen vagyok vele." „Nem meri tudomásul venni a
könyörtelen, pogány természetet" (...) „létünk változhatatlan siralmát". Politikai
költészete révén lett híressé, pedig „művészi szempontból itt támadható legerősebben". Petőfi az élet minden nagyságát és kicsiségét magába öleli, Ady folyton „a
politikai küldetés és a halál pózában áll". „Humortalan, száraz és izzó." „Prózája
csak a hírlapi vitában melegszik föl, különben csikorgó, kurtalélegzetű, emberei
papirosfigurák." — „Műveltsége újságírói, értesültsége kávéházi." „A francia szellem
a pórusáig se hat", mindig csak „melldöngető szomorú magyar Vátesz, aki nem a
3 Tiszatáj

33

népből nyeri indítékait, mint Petőfi, hanem tudományos tételre esküszik, »az ő szent
jásziság«-ára". Az igazi politikai költészet alapkritériuma, „a teljes elfogultság" belőle hiányzik, „Politikai verseit többnyire megrendelésre í r t a . . . " Olykor vezércikkszerű, emellett kétkedő. Megoldásaiban sokszor suta, s Hazaffy Veray János rigmusaira emlékeztető.
Messianizmusánál is nagyobb gondja és becsvágya „kizárólag a hírneve volt".
Költészetét is ennek rendelte alá. „Művészi ízlése rendes körülmények között kikihagy". Pőreségét leplezendő „Valami kacskaringós, agyafúrt, elkényszeredett stílust húz magára." Fél az egyszerűségtől. Dedikációiban is ízléstelenül komédiás.
Modora — szemben a nagy költőkkel — rosszízű, „kedvelt lemezei zörögve jönnek
elénk".
Szerelmi költészetének zöme is beállított. „Egy kissé vidékies trubadúr hangja
ez." Gyakran érzelgős.
Ezzel szemben van egy másik Ady is, „ez még mindig az előkelő szellemek
lírikusa". A harminc, negyven maradandó vers szerzője. De Petőfihez, Aranyhoz,
Vörösmartyhoz vagy Berzsenyihez ez sem fogható. „Nem tündököl a lángész kápráztató fényével." Szavai nem válnak vérré, nem folytatható. Újításai kiagyaltak, szókincse nem gazdag. „Kevés költő hagyott maga után ennyi selejtet, művészileg idétlent és modorost." „Csak az érdekes, csonka nagy tehetségek között" juthat számára hely.
Ez volna tehát Kosztolányi különvéleményének Adyt érintő oldala. A cikk másik
fele inkább az Ady-kultusszal hadakozik. Ady híveivel, akik — úgymond — vallássá
fokozták a rajongást, négerlármát csaptak Ady körül, akiknek csak az a fontos,
„hogy unos untalan tápot leljenek ideges lelkesedésük szítására". Ök az Ady-kultusz
türelmetlen papjai és szervezői, a mű ködös bibliamagyarázói, a dagályos emlékezők,
az irodalmi sehonnaiak, „a garázda írástudatlanok".
A felszólalás taktikája erre az olcsónak feltüntetett népszerűségre alapoz. A példátlan és igazságtalan túlbecsülés ellen emel szót, mintha egy otromba terror, egy
ízléstelen és nevetséges malomalji bolondéria ellen lépne síkra a jobbak, a viszolygó
avatottak képviseletében. Megfontoltan, de mégis a veszedelmes vállalkozásokhoz illő
elszántsággal. Mintha azt mondaná: itt vagyok, másként nem tehetek.
Hogy az Ady-hívek hatalma valóban félelmetes lett volna, nem igazolható, de az
tény, hogy Kosztolányinak volt mitől tartania. Tartania kellett Ady régi és ú j híveinek ellentámadásától, valamelyest a Nyugattól is, mely mégiscsak fenntartotta az
Ady-örökséghez való jogát. Tartania kellett korábbi megingásainak emlékétől, a
vádak kiújulásától. Kötötték az Adyról írott ifjúkori cikkek is.5 Igaz, hogy a politikus
szándékú Ady tisztelete ellen már 1919-ben tiltakozott, s az is, hogy a húszas években Adyról szólva már kulcsszava a „legenda", de jelentése és funkciója, m á r m i n t a
„legendá"-é, még korántsem egyértelmű. Mikor a halhatatlanság, az időtlen népszerűség szinonimája, akkor is kísért benne a gyanús jelenséget illethető kétség, 6 és
mikor a kétség dominál benne, mint a Legenda című versben, akkor is hajlékonyan
társul hozzá a rendkívüli jelenségnek kijáró ámulat. Igaz, hogy az 1924-ben elmondott emlékeztetője már inkább a halandóságról elmélkedik, mint Adyról 7 s a korábban írottakban is mindig akad egy-egy jelző, egy-egy bántóan lélektelen sor, amely
fenntartást vagy kényszeredettséget sejtet, de nem remélhette, hogy az ünneplő méltatásokból ezeket bárki utólag majd rendszerré foglalva í r j a mentségére, ha különvéleményét bejelenti.
S közben az Ady-ügy valóban nemzeti üggyé lett. Jó és rossz értelemben egyaránt. Magyarságversei okán a fajvédők és az Akadémia is fogékonynak bizonyult
iránta. Olyannyira, hogy 1927 tavaszán a hivatalos magyar tudományosságot képviselő Berzeviczy Albert és Babits Mihály már az Ady jegyében történő megértés, a
szakadás áthidalásának szándékával folytat nagy polémiát. 8 Ez a közeledés azonban
annyi fenntartással volt terhes, hogy sikere eleve kétségesnek látszott. Sokkal őszintébbnek és szenvedélyesebbnek mutatkozott az az Ady-kultusz, mely az ifjúság körében is 1928 táján kezdett mozgalommá szélesedni. Ebben is kísértett annak veszélye,
34

hogy Ady társadalmi programja a fajvédelem irányába torzul el. E tendencia ellen,
melyben Szabó Dezső szellemujjára lehetett ismerni, nyomban el is kezdődött a
harc, 9 s joggal, mert ártalmas fejlemények csíráit rejtette magában.
Az ifjúság Ady jegyében zajló eszmélkedése azonban sokféle szándékot fogott
medrébe, s ezek között Ady társadalmi programja állt előtérben. A demonstráció
felmutató gesztusaival jutott ez kifejezésre abban az Ady-ünnepségsorozatban, mely
a Híd című folyóirat kezdeményezésére 1928. május 19—20-án zajlott le Budapesten.
Részt vettek ezen a szomszédállamok haladó szellemű magyar diákjai, felszólalt
Juhász Gyula, s még Szabó Dezső is olyan szokatlan tisztasággal és következetességgel vázolta fel a parasztok és munkások érdekeit képviselő demokratikus Magyarország megteremtésének programját, hogy beszédét s az ifjúság eszmélkedését a
Népszava is helyeslő megbecsüléssel interpretálta. 10 S magát a folyamatot a Századunk bíráló cikkei is elismeréssel méltatják. 1 1
Bizonyos, hogy ebben az Ady-lázban volt gőz is, tisztázatlan irányú nyugtalanság
is. A Bartha Miklós Társaság, mely felélesztésében irányító szerepet vitt, maga is
sokféle szándék, sokféle eszme fóruma volt, de nem kétséges, hogy amikor Ady
politikáját programmá avatta, a forrongásba az érés olyan kovászát dobta, amelynek
ereje föléje nőhetett a kitűzött céloknak, s a mű logikája szerint dolgozhatott a fogékony lelkekben. így dolgozott József Attilában is. A népdal, a faluismeret s Ady
messianizmusa nála később egy kristálytiszta szemlélet rendjébe forrt, de arra, ami
kiforrt, valahol szert kellett tennie. Az Ady-élmény ilyen gazdag forrásként kínálta
életre szóló erejét a kurzus bénultságából ocsúdó fiatal értelmiségnek. így élt például
a Nyugat esztétizmusát is érteni és tisztelni tudó s a Szabó Dezső ihletésű Ady-kultusszal szemben álló Komlós Aladárban: „új perspektívákat nyitott számunkra —
írta 1929-ben — mélyebbeket, mint bárki, átalakította látásunkat, meghatározta helyünket a világban, úgy is mint magyarokét, úgy is mint férfiakét, úgy is mint emberekét." 12 Németh Lászlónak, a népi irodalom leendő ideológusának vallomása is
szinte egybehangzik a Komlóséval: „Ady határtalanul megtágította a magyar költőiség jelentőségét." „A mi életünkbe beforrt Ady költeménye, az érzelmek iskola volt
számunkra, s családapák és jó magyarok és tiszta emberek l e t t ü n k . . ,"13 S beforrt a vajdasági Híd, a felvidéki Sarló, az Erdélyi Helikon ifjainak szemléletébe,
észjárásába is, s épp a legkülönb írástudókéba. „ . . . teljesen az Ady igézetében éltünk
— írja erről az eszmélkedésről Herceg János —, legfeljebb a tudatunk mélyén lappanghatott az a felismerés, (...) hogy Ady fejezte ki a kelet-európai népek közös
sorsát, vágyvilágát s viszonyát is a nagyvilághoz. Ezt azonban sehol másutt nem
érezhették így, csak itt, Erdélyben és Szlovákiában: egy sehova se tartozó, tájékozódó
kisebbségi fiatalság, amely boldognak tudta magát a magyar költő nyomdokait követve, mert éppen az Ady hatásával bontakozó ú j irodalmak keltettek bennük olyan
érzést, mintha már nem lettek volna egyedül — s ennél szebbet sehol se kaphat a
helyét kereső fiatalság." 14 A láz és a mohóság, mellyel ez a fiatalság magát Adyra
vetette, egy létében megingott nemzet megváltáshitét is tartalmazta, s az ilyen kultusz önkéntelenül is biblikus szimbolikához folyamodik, 13 de aki ért a közösségek
nyelvén, beláthatja, hogy ebben a szimbolikában 1929 táján a társadalom jobbítás
igénye, a termékeny emberi és nemzeti ráutaltság volt a fontos.
Igaz tehát, hogy az 1928—29-ben egyre magasabbra csapó Ady-kultusz irodalmon
túli érdekek és szenvedélyek terepe lett. Igaz, hogy a róla szóló művek, cikkek száma
és hangereje feltűnően megnövekedett, de olyan életművek esetében, amelyek a kor
emberi, társadalmi, nemzeti kérdéseit ellentmondásos mivoltukban s kivételes teljességgel fejezik ki, ez általában így szokott történni, s a megélénkülő érdeklődés —
ha torzítások árán is — de a mű nemzeti birtokbavételének a jele.
Kosztolányi nem volt képes annak belátására, hogy ebben az Ady-kultuszban
egy egész nemzetet emésztő nagy hiányérzet keres formát. Nemcsak az ifjúság eszménykereső lázát, de a világos szándékú, gondos, a szakma magasabb igényeinek is
megfelelő tanulmányok és állásfoglalások egész sorát, neves és általa is tisztelt írók
nagyrabecsülését is figyelmen kívül hagyta, hogy az éppen tetőző kultuszt merő
3*

35

félreértésként vagy csalárd és alacsony buzgalom műveként interpretálhassa. Ösztönösen azonban, de lehet, hogy tudatosan is, számolt azzal, hogy írástudók ellen is
vét, hogy jó ügyet is sért, amikor felszólal. Félt ettől a szereptől. Erre, tehát a nyílt
felszólalástól való félelemre vet éles fényt az a koholt névre címzett jellemkép is,
amelyet — bizonyára az Ady—Hatvany levelezés 1927-es (Ady a kortársak
között)
kiadása alkalmából — Clitiphon nevű görög költőről rajzolt. (A Különvélemény
jóhiszemű mentegetői, akik nem Ady, hanem az olcsó Ady-divat elleni támadásként
interpretálják Kosztolányi felszólalását, aligha ismerik.) Fontos dokumentum ez,
mert pőrén közli a Különvélemény
lényegét. „Clitiphonnak nemrégiben adták ki
leveleit. (Athén, 1927, Wiesbaden, 1928.) Ezt a görög költőt, aki tudvalevőleg Krisztus
előtt a negyedik században élt, kortársai kissé túlbecsülték. Én sohasem estem ebbe
a hibába. De csak most, a leveleiből látom, hogy voltaképpen kicsoda volt. Az ízléstelenség hercege volt. A szomorúság hencegő gyászhuszárja volt. A száraz humortalanság lángoszlopa volt. A csőcselék kiszolgálója volt, amelyre hízelegve szitkozódott
s amelynek szitkozódva hízelgett. Az önérzet utcai rikkancsa volt. A nagyotmondás
bajnoka volt, aki mindig tízszer akkorára tátotta a száját, mint amekkorára kellett
volna. Az őszinteség tetszelgő bohóca volt. Az olcsó bátorság duhaja volt, aki a gyöngéket világos nappal püfölte, de sötét éjszaka földig hajolt a gazdagok, a hatalmasok
előtt. Az ú j korszak hérosza volt, aki hetvenkedő daccal szapulta a távollevő királyokat, mert azok úgyse törődtek volna vele, de ódát írt a vezérigazgatókhoz és milliomosokhoz, mert azok esetleg törődhettek vele. Az athéni hisztérikák nyegle gyötrője volt és pökhendi hamiskás puszipajtása. A férfiatlanság férfias szószólója volt.
A modorosság modortalanja volt. A nevére alapított dicsőséggyár főrészvényese volt.
A leendő szobra fáradhatatlan összehozója volt, első és bőkezű adakozója s ugyanennek a szoborbizottságnak láthatatlan, de agilis díszelnöke. A pongyolaság plakátmázolója volt, a handabandázás, a jelszavak, a világmegváltás meglehetősen korlátolt
apostola. Leverő olvasni leveleit.. ."16
A Különvélemény
tehát a Toll matinéja előtt már készen állt, de eme álcázott
támadás és a Toll-beli vitairat között észlelhető egyezésnél különbözésük a tanulságosabb. Az áljellemkép tömör és kíméletlen foglalata indulatnak és minősítésnek.
A Különvélemény minden ízében átgondolt, a maga irodalompolitikai szándékát koncentrált erővel és komolysággal képviselő vitairat. Nem pamflet tehát, mint Gellért
Oszkár nyomán 17 a Kosztolányi-irodalom emlegeti, mert ha kiélezetten fogalmazza
is, de minden állítását s így minősítéseit is szó szerint értelmezi. Nem egy ingerültség pőre és végletes, szándékosan torzító kirobbanása, hanem egy öntörvényű esztétika céltudatos, az erőviszonyokkal is számoló, tehát taktikailag is kimunkált, a tárgyilagosság igényével alkotott frontális támadása, melynek jelentőségét csak elkendőzheti a pamfletmegjelölés.
Taktikus írásmű ez nagyon is. Arányaiban és minden ízében az. Előbb kimagyarázza korábbi Ady-cikkeit: kinagyítja belőlük a Különvélemény felé mutató mozzanatokat. Aztán felidézi azt az esetet, amikor egyik Juhász Gyula-versben Ady zseniális zsengéjére véltek ismerni a költő hívei.18 Kosztolányi elhallgatja, hogy ezt a
nagy beleérző-készséggel írott Ady-imitációt 1900-as termésként, tehát
elképesztően
korai datálással hozták nyilvánosság elé, s ezért volt ok az adys jegyeken való á m u lásra. Cseles elhallgatás ez, mert az Ady-hívek mértékét, az Ady-kultusz esztétikai
alapját keveri rossz hírbe, s ugyanakkor saját fellépését innen eredeztetve, rég lappangó ellenszenvét egy esztétikai természetű eszmélkedés drámai fordulatával magyarázza. „Ekkor kissé gondolkodóba estem." És ezután kerít sort — még mindig nem
Adyra, hanem az Ady-kultusz epés és utálkozó jellemzésére, az írástudatlanok terrorjára, mellyel felszólalásának eddigi halasztását magyarázza, közben azonban m á r
--- mellékmondatokba szőve — Ady modorosságát, hanyatlását, elkorcsosodását emlegetve, az ítéletre is felkészít. Miközben Ady és hitvány rajongói között kimondatlanul
is jellemzőnek látszó kapcsolatot létesít, élesen elválasztja a jobbaktól. Kultuszát
Arany, Petőfi, Berzsenyi ellenére történő olcsó politikai szenvedélyek vitustáncaként
tünteti fel, az Ady-irodalom egészét ennek függvényeként, s egy finom fordulattal
36

Babitsot és Ignotust is eme alpári terror kárvallottjaiként vonja szövetségébe. 10
S ettől kezdve a Különvélemény
már az elnémított jobbak nevében beszél. S mikor
magával Adyval fordul szembe, már az irodalom igazi érdekelnek képviselőjeként
emel szót, támadásának személyességét egy szabadságküzdelem pátoszával, az önfeláldozás elszántságával fogalmazza: „Érdekem sincs más (...), csak az igazság
érdeke. Érdekem ma is inkább az volna, hogy hallgassak." S amikor végre Adyra
tér, úgy támad, hogy közben előre védi is magát: számol a lehetséges ellenvetésekkel
— mint írja —, hallja a vádakat, s ezek hatálytalanítása végett bravúros összevetésben bizonygatja, hogy a már vitán felül álló nagy rokonnal, Petőfivel Ady mennyire
nem bírja ki az összehasonlítást. Ady magyarságának élesen fénylő jegyeit úgy ócsárolja, hogy nyomban utána a magyarkodó jobboldal számára is imponáló vágásokkal
sújt a radikálisokhoz fűződő kapcsolatokra. Kihívó állításait gondosan választott idézetekkel igyekszik hitelesíteni, a támadott magatartást politikában, szerelémben, a
költői színvonal felől is alacsonynak bélyegezve. S hogy felszólalását meggyőződésével teljes összhangba hozza, s hogy megfeleljen a komolyanvehetőség, a tárgyilagosság kritériumának is, még elismerésre is hajlandó.
Cikkét a várható következményekre elkészülten, és azzal a meggyőződéssel zárja
le, hogy egy kényelmetlen, ám létfontosságú igazságot fedezett fel, szigorúan, de hitelesen, s ezzel megtörte irodalmunk balkánivá züllesztésének folyamatát. Épp abban
a pillanatban, amikor „talán a hivatalos irodalmi fórumok is hajlandók voltak becikkelyezni Ady közkeletű értékelését". E nagy jelentőségűnek vélt misszió betöltésének tudatában méltósággal és azzal a hittel néz a fejlemények elé, hogy a jövő igazolni fogja felszólalását.
Tévedett. Tévedett, amikor Ady magasrendű politikusságát a homo aesteticus
ingerült idegenségével mérte, amikor Ady többrétű szimbólumait a maga áttetsző
világosságával, elementáris indulatait a maga könnyed mámorával. Tévedett, amikor
lomposságnak nézte a robusztusságot, zagyva messianizmusnak a küldetéskényszer
és a küldetéstudat ihleteit. Hamisított, amikor a költő példátlan mérvű őszinteségét
a magánember Ady (költészetét szolgáló) pózaival zavarta össze, s a sznobok és kortesek Ady-imádatát a jogos és eszméitető népszerűséggel.
Mindezt tüzetesen kifejtve vetették szemére már a vita során megjelent állásfoglalások is.20 S bizony nemcsak a „garázda írástudatlanok", de olyanok is, akiknek
illetékességét kétségbe nem vonhatta. Nemzedékéből például Babits, Bíró Lajos,
Ignotus, Móricz, Földessy Gyula, Fenyő Miksa; a fiatalabbak közül József Attila,
Komlós Aladár, Németh László, Kardos László, Féja Géza, Bálint György. Ady műveltségének lényegmegsejtő természete mellett olyan írástudók tanúskodtak, mint a
műveltségéről híres Babits vagy Németh László. Mágikus „sámáni", „ázsiai" ihleteinek példátlan erejét, messianizmusának értelmét a barbárnak nem igen mondható
Ignotus bizonyította. Tehetségének ú j törvényeket diktáló hatalmát olyan újító ellenlábas ismerte el, mint Kassák; s mindenfelől hallhatta, olvashatta, hogy az ő ízlése
és mértéke alkalmatlan Ady zsenialitásának megértésére. Mellette a jobbak közül
csak Karinthy és Füst Milán állt, később a harmadik nemzedék néhány költője, de
ez már más helyzet volt.
Ami Karinthy és Füst Milán állásfoglalását illeti, annak súlyát eleve kisebbítette, hogy egyik sem vetett ú j érveket a mérlegre. Karinthy Móriczcal szemben védi
Kosztolányit, s a boncoló, mérlegelő kritika hasznát bizonygatja, Füst Milán pedig
egy káderes tömörségével ismétli el a Különvélemény
némely minősítéseit, s világosítja fel a baloldalt, hogy Ady iránti vonzalmának alapja bizonytalan. Állásfoglalásának a Kosztolányi kiválóságát hangsúlyozó szakasza a legnyomatékösabb passzusa,
s így az egész a maga kurtaságában nem vitairat, inkább baráti szavazat benyomását
kelti. A Márai Sándoré vagy a Szász Zoltáné, jóval kimunkáltabb, mindkettő igen
terjedelmes is a Toll közleményeihez képest, de a Különvélemény
erkölcsi és szakmai pozícióját inkább gyöngíthették, mert Ady iránti ellenszenvük minden sorukon
átüt, az érték iránti érzéketlenségük annyira nyegle, osztályelfogultságuk annyira
kirí a magukra erőltetett esztétaobjektivitás tógájából, hogy Ady értő olvasói előtt
37

hitelre semmi esélyük nem lehetett. S hozzá, mikor Márai Adyval szemben Kosztolányi nagysága mellett tesz hitet, a trónfosztást egy ú j koronázás gesztusával egészítve ki, a Különvéleményt
akarva-akaratlanul olyan látszatba keveri, mely Kosztolányi indítékaiból bizonyára hiányzott.
Ha a költőkirályság átvételére nem is, de a jobbak megértésére, sőt rokonszenvére bizonyosan számított. Nemcsak a vita után készült jegyzeteiből következtetünk
erre, 21 erre vall a felszólalását átható meggyőződés is. Ennek őszinteségét el kell
ismerni. Nem a tisztelet okán, hanem a Kosztolányi-mű beérésére kiható következményei végett. S persze a közelebbi tények miatt is. A Kosztolányi-irodalomban erősen tartja magát az a nézet, hogy a Különvéleményben
az Ü j versek óta lappangó
személyes irigység, az Ady primátusát elviselhetetlennek érző hiúság szakad fel. 22
Alaptalannak nem mondható ez a vád, de a személyes sértettség elhatározó jelentőségét az 1929-es felszólalásban tagadnunk kell. Kosztolányi ellenszenveiben sem volt
konok. Ha élt is benne a régi indulat, már nem eredeti mivoltában élt, hanem —
mint Kardos László írja — „Már tökéletesen átlényegült, szellemivé finomult, rejtett
ideg- és ízlésdiszpozícióvá nemesedett alakban". 22 /» Ezért fakadhatott fel a tanúskodás, a kirobbanó tiltakozás pátoszával. Elemzett taktikája is azért bravúros, mert
mélyről eredő ihlet táplálja. S ez az ihlet nemcsak belülről kapott ösztönzést, hanem
kívülről, az irodalom stílusváltásának tényeiből is. Az Ady által reprezentált magatartást és stílust 1919 után még azok sem tartották folytathatónak, akik valódi jelentősége szerint tisztelték magát a művet. A Móricz Erdélyének Báthoryjában és
Bethlenében formát öltő ellentét többé-kevésbé jelképértékű: a tündöklő szertelenséggel szemben a fegyelmezett építkezés, a kétes kimenetelű radikalizmussal szemben a nemzetmentés kisszerűbb, de bizonyosabb útjának vállalása fejeződik ki benne.
A második nemzedék írói világképe és esztétikája már jórészt a módosult eszmény
jegyében formálódott. A forradalmiságot reformtörekvések váltják fel, az egyéniség
kultuszát közösségi szándékok, a mágikus, lázas ihleteket természetesebbek, a látomásokat s az áradó érzelmességet életközeli tárgyiasság, a szeszélyt fegyelem, vagy
annak látszata. Egy ilyen esztétika, illetve stilisztika mérlegén Ady sok hevenyészett
megoldása, erőtlenebb verseinek modorosságként ható jegyei, főként a teljes mű
összefüggéseiből kiszigetelt mivoltukban, valóban idegesítő ripacskodás benyomását
kelthették.
A messianizmus tovább él ugyan, de pátoszának egy része az esszé értelmi műveleteibe tevődik át, s a kétség alkatát is a realitáshoz lazítja, célszerű tervekhez
hangolja. Az első nemzedék lobogása és mámora a lehiggadás, a klasszicizálódás
fázisába érkezik, s a második nemzedék avantgarde-izgalmait is rohamosan érleli
parancsaihoz a realitás, s a vele mind szívósabban és nyíltabban szembesülő realizmus. Hogy Ady nem folytatható, hogy magatartása és stílusa romlandó elemeket is
rejt magában, ebben például Németh László és Komlós Aladár között csak indítékaikban és szempontjaikban volt különbség.
Kosztolányi maga is részese volt ennek a folyamatnak, de nem az ú j irányzatok
sodrában haladva, hanem egyre magánosabban, őrizve tehetsége eredendő hajlamait,
és folytonos tisztulással, magvasodással igazodva érése törvényeihez, s a kor igényeihez. Így történhetett, hogy politikai tapasztalatainak konzekvenciáit ugyan másképpen vonta le, mint az írástudók java, de a kétely szálain érintkezett velük. Ebben
nemcsak Füst Milán és Karinthy, de Babits is hozzá húzott. S ha jól megnézzük a
Különvéleményt
elutasító felszólalásokat, többet is találunk — köztük a Kassáké a
legfontosabb —, melyek némely részletekben közelállnak Kosztolányihoz. S nemcsak
Kosztolányi „csip-csup" igazaihoz, melyekről Földessy beszél, hanem az Ady-mű
természetét és alapvető értékeinek korszerűségét illetően is sok kétség fejeződött ki
e vita során. Kassák például, aki legmeggyőzőbb érvekkel magyarázza meg, hogy
Kosztolányi mért nem értheti az „elementáris" Adyt, s mért nem lehet komolyan
venni a politikus versek elleni érveket, Ady ideológiáját ő is kiforratlannak véli, s a
Király István által „érzelmi forradalmiság" és „kétmeggyőződésű forradalmiság" néven emlegetett 23 s interpretált sajátságokat a „szemponttalanság", a „bohém forradal38

miság" jelzőivel, illetve minősíti anakronisztikusnak. S Ady és a kor találkozását,
kivált a kisnemességgel való azonosság tényeit nemcsak Zilahy Lajos és Szász Zoltán
értelmezte a teljesebb Adyt degradáló módon, kísért ez az egyenlősítés Ady népszerűsítésének Kassák adta magyarázatában is, s megjelent az antiszemita élű vitairatokban is. S jóllehet Ignotus a megértetés szándékával hivatkozott a vérbaj ösztönző szerepére, s hozta ezzel kapcsolatba Ady ihletettségének „sámáni" természetét,
de a „részeg üvöltés" és „dadogás", az ázsiai révület méltatásával inkább fokozta,
mint oszlatta Ady körül a homályt. S akaratlanul, de Kosztolányi közelébe jutott ott
is, ahol az Ady hanyatlásáról 1910 óta fel-feltámadó mendemondának ú j r a hangot
adott. Az életmű értékének 30—40 verssel való azonosítása amúgy is elvetette az
egész iránti kétség magvát. Jóllehet Babits, Kassák, Ignotus, Földessy és mások hangsúlyozták, hogy nem a gyönge versek felől kell e nagy műhöz közeledni, de Ady
zsenialitásának ez a megigézett, a tehetség titokzatosságát túlhangsúlyozó, a vers
összetevőit megnevezni nem tudó, olykor elég „sámáni" apológiája nem oldhatta fel
az Ady körüli nézeteltéréseket. Legkevésbé Kosztolányit ingathatták meg szervesen
képződött Különvéleményének,
igazában.
Ismételnünk kell: Kosztolányi szerves folyamatban jutott el az Ady metafizikáját
elutasító s a „latin világosság" jegyében ítélkező eszményhez. Nemcsak Ady mitológiájától, de saját korai szimbolizmusától is távolodott e folyamat során. El sohasem
szakadt, de — ahogy legutóbb Komlós Aladár felmérte — az egykori lidérces víziók,
a fekete romantika borzongásai felett egyre inkább úrrá lesznek a világosabb fényű
ihletek; a ködös, illanó hangulatokon, a szín és hangzás bódulatain a masszív tárgyiasság, a tömörség és egyszerűség. A máguson, akinek magát a Mágiában még vallotta, a pőre valósággal közvetlenül szembesülő realista. 24 „Egy felfűtött regényesség
után, mely már mindent másnak hívott, mint ami — úgy hogy a hasonlított tárgyak
nevét rég elfeledtük, csak a hasonlókra emlékeztünk, bátran nevükön nevezted a
dolgokat" — írja Kosztolányi Gellért Oszkárról. „Meglepetés volt verseidben látni
az ilyen egyszerű szavakat: ember, kenyér. Űj, teremtő, izgatott józanság ez, mely
megmenti a zsibbadt költészetet a szokványossá vált kötelező láztól." 25 Az egykori
Ibsen-, Strindberg- és Wilde-lázra visszatekintő írásokban is szembeötlő ez az elszakadó, elhatároló gesztus.25 Esztétikájának alapelveiben sohasem fordul el az impreszszionista-szimbolista gyakorlatban fogant elvektől, inkább a prózában ilyen konzekvens ez a fordulat s a Meztelenül szabadverseiben, tehát a csodákra eszmélő nagy
líra előtt, a szárnyas-mámoros ihletek apályakor; s bizonyos, hogy az Ady iránti
türelmetlenségben ennek a másféle hangoltságnak is szerepe van. A józan szigorra
ingerlő szkepszis, a sivárság érzésével terhes közérzet számára a minden titkok, minden csodák szertelen és korlátlan Adyja különösen idegen lehetett. Igen jellemző,
hogy a húszas évek regényeiben a láznak és a szertelenségnek a sötét és gyilkos Nero
a fő képviselője, a miszticizmusnak a hisztériára hajló Nóvák Hilda s a monomániás
Vizyné, az infantilizmusnak pedig a léha Patikárius Jancsi, akik épp e hajlamaik
folytán az ártatlan tiszta emberek s a józan és nemes szellem vesztét is okozzák.
Semmi okunk feltételezni, hogy regényei sötét figuráiban irodalmi irányzatokat is
minősített Kosztolányi, de azt igen, hogy a számára elérhetetlen költői mélységeket
is többé-kevésbé azzal az ellenszenvvel nézte, mint sötét figuráit. Némely jelek szerint azt lehetne hinnünk, hogy a diktatúrák kollektív rítusai támasztották benne ezt
az ellenszenvet, a „csürhe silányok, / kik csalva csalatva egy jelre lehullnak / s úgy
fintorog arcuk, mint a bolondé." A Marcus Aurelius című költemény, ahonnan ez az
idézet való, a maga elvont tisztaságával megerősítheti a feltételezést, de a teoretikusKosztolányi műveleteiben Ady volt a „zagyva kelet" elsőrendű példája, s a „zagyva
kelet" az emberi kultúra egy egész áramát jelentette: „a latin műveltségen — írja
az Ady-pör közepette Komlós Aladárnak — oly világnézetet értek, mely távol áll a
zsidó—keresztény mithikától, a bibliától, mely számomra mindig idegen volt. Ezt természetesen nem fejthettem ki a nyilvánosság előtt." 27 Másutt a német—orosz szellem
ellentéteként emlegeti a „francia szellemet", s e szerint az előbbi az egyéniséget „a
maga sötét, zavaros", föl nem bontott mélységében hangsúlyozza, az utóbbi „elemzi,
39

taglalja, osztályozza a jelenségeket. Semmit sem tart oly kicsinynek, hogy ne igyekezzék megérteni. Mámora a megértés mámora. Mélysége az egyszerűség és világosság."28 Jellegzetes képviselőiként La Bruyère-t, Molière-t, Anatole France-ot emlegeti,29 de a legtöbbet s a legélményszerűbb közelségből Jules Romains-t. Amit a
„francia szellem" számára jelentett, a legteljesebben róla szólva fogalmazza meg
Kosztolányi. „Rabelais, Voltaire, Molière utóda Jules Romains. Villám, kacagás,
mennydörgés. Nagyszerű túlzás, mely a lélek igazságát tükrözi, azt a kétségbeesést,
hogy milyen ingatag és semmis az ember ítélete, milyen bizonytalan itt minden. Ez
a tréfa többet ér (a Knock című darabról van szó, K. F.), egy könyvtárra menő
»komoly műnél«. Te tanítasz meg bennünket arra, hogy a teremtés hasonló ehhez.
Nem nagy dolgokból alkotni kicsit, hanem kis dolgokból alkotni nagyot. Semmi az
akarás, minden a kivitel. A barbárok természetesen nem a te könnyű és üde frisseséged bámulják, hanem az izzadságos nehezet, az ormótlant képzelik nagynak, a
lipcsei népcsalát, vagy azt a vastag, alapos művet, mely társadalmunk összes fonákságait kifejti, rendszeresen, fejezetekbe foglalva, ebből és abból a szempontból is
megvilágítva. De ez ne bántson bennünket. Te vagy a bátorság, a szabadság, a gúnynak az a prométheuszi szikrája, melyet örökbe kaptál rokonaidtól, a görögöktől a b á j jal és az arányérzékkel együtt, az az alkotó destrukció, mely ezerszer szentebb, emberibb a romboló, építeni képtelen, elveket csirízelő konstrukcióknál. Élesség, erő, szerénysége a nagyságnak, kedvessége a mélységnek. Francia, francia. Fény, fáklya,
emberiség fáklyája. Latin szellem, mely nélkül szegény lenne a földgolyó. Ezért
szeretlek téged." 30
Feltűnő, hogy ebben s az idevágó vallomások mindenikében a „latin szellem"
ismert jegyei: az arányérzék, világosság, pontosság s üde könnyedség mellett milyen
következetesen emlegeti Kosztolányi a létezés semmis voltának tudatát, a kis dolgok
jelentékenységét, a nagyok iránti megvetést, a gúnyban kedvét lelő fölényt, tehát a
szkepszis és a relativizmus tövén nőtt adottságokat. A „latin világosság" vonzó stíluseszményét szorosan hozzáköti így a homo aesteticus leghamisabb tételéhez, mely
tagadja az életalakítő művészet értékét s létjogát. A megvetés, mellyel a „jósokat" s
a „boncokat" a Marcus Aurelius című vers költője illeti, az az esztéta gyakorlatában
egyenesen a közösségi ihletek képviselői ellen irányul. Azok ellen, akikben a nép
nemzet alatti múltja s az emberi tudattalan ősrétegei eruptív bőséggel törnek fel.
Jogos volt Komlós Aladár többek véleményét kifejező, rosszkedvű gesztusa, mellyel
Kosztolányi „latin műveltségét", mint mértéket elutasította: „Hagyjuk ki a dologból
a »latin műveltség«-et, erről Kosztolányinak valami titokzatos fölfogása lehet." 31
Jogos, mert ezzel a mértékkel Rimbaud és Lorca is zavarosnak bizonyulhatna,
Dante pártköltőnek, Rilke ködös vajákosnak. Az a „latin szellem", amit Kosztolányi
mértékké avat, a latin kultúrának is csak egyik lehetősége, a magyar költészetben
pedig a legtöbbre képesítő hajlamok, az újabban bartókinak nevezett modell létjogát
érinti. A barbár és művelt, az ősi és a modern, a szakrális és a profán teremtő
összeforrását jelenti ez a modell, s egy nemzet költészetében annál nagyobbak az
esélyei, mennél közelebbről érzékeli a természeti kultúra és a civilizáció konfliktusát.
S ha ez a konfliktus a nemzeti lét fenntartásának drámai küzdelmeiben jelentkezik,
a modellben szükségképpen jutnak uralkodó szerephez a közéleti természetű ihletek
s a remény elvének felszánt képviselői, Kosztolányi pontatlan szavaival élve: „a
zsidó—keresztény messianizmus".
Meglehet, hogy irodalmunkat sok lehetősége megvalósításában gátolta is ez a
szerep, de ennek révén jutott hatalmas erejű, termékeny ösztönzésekhez is. Ennek
révén válhatott életbetöltő és életvezető erővé, s maradhatott a rögös és gyöngyöző
valóság közelében. Mikor Kosztolányi lemondott arról, hogy a „bugaci fajvédelem"től s más, általa alacsonynak hitt pártérdekektől Ady költészetét elkülönítse, sőt az
utóbbit az előbbiekkel összemosni igyekezett, nemcsak egy nagy hagyománnyal, de a
Különvélemény
idejének legéretrevalóbb áramlataival is szembefordult. Miközben a
minden szépséget érteni és becsülni tudó elfogulatlanság példájává képezte magát,
azokkal az irányzatokkal és művekkel szemben, amelyeket a népben-nemzetben való
40

létezés ihletei tápláltak, amelyek a humánum cselekvő védelmének elvét hirdették,
s ennek jóvoltából termettek ú j értéket, ezekkel szemben egyre több ingerültséget
érzett. Ha a teljesítmény tiszteletre is késztette, mint Móricz Barbárokja esetében, a
közlés félelmetes objektivitása okán azt látja fontosnak bizonyítani, hogy „Nincs
benne »eszmei mag« (...) Csak az, ami, és annyi, ami, semmivel se több. Célja nincs,
önmaga a célja, öncél."32 — A népi mozgalom költőinek hozzá elküldött verseiről a
Pesti Hírlap Vasárnapjában teszi közzé emlékezetes Vojtina levelét.33 Hogy mely kötetekről, pontosan nem tudható, de az tény, hogy Illyés volt a legérdekeltebb ebben
a szembesülésben, így tehát — 1934-ben — a Három öreg, a Hősökről beszélek s
talán az Ifjúság részleteivel is számolhatott a mester, Erdélyi József legjobb műveiről
nem is beszélve. Nos, Kosztolányi ezekben a művekben csak a modorosságot, a lomposságot és a laposságot tudta felismerni. „Ha egymásután olvasom ezt a sok pusztai
marhabőgést, ezt a sok paszujt és tinót, ezt a sok szürke és bárgyú sületlenséget, ezt
a térben egymás mellé rakott pongyola eseménysorozatot, álmosság fog el s valami
kis izgatószer után néznék, melyet nem lelek írásaitokban." (...) „Ti a szabadverstől
visszatértetek a zárt formához és a rímhez. De a ti zárt formáitok olyan lazák, mint
egy gatya, vagy egy borjúszájú ing. Keresetlenek vagytok, ez kétségtelen. De nemcsak
keresni nem kerestek semmit, hanem találni sem találtok semmit." Azokra a művekre vonatkozik ez a minősítés, amelyekben a Nyugat esztétaszárnyának másik
nagy képviselője, Babits Mihály az egyszerűség, természetesség és életközelség irodalomtörténeti jelentőségű fegyvertényét tudta becsülni, s úgy élvezni, mint legsajátabb szomjúságának megelégülését. Kosztolányi levelével majdnem egyidőben írta,
„Minden szava meghitt, nosztalgikus varázzsal cseng a fülembe. S amint e költő
otthona az enyém, nem idegen tőlem költői hitvallása és iránya sem. Noha nekem
más úton kellett járnom, más tájakon kellett áthaladnom: a magyar líra eljövendő
útját és kilátásait én is arrafelé sejtettem, amerre ő (Erdélyivel együtt) már-már
megtalálni látszik. A mi korunk, az Adyé, sokakban kényszerű és szükséges reakció
volt az elposhadt és hamissá vált népiség és magyarság ellen. De régen rémlett
már, formauntság ködén és izmusok útvesztőin keresztül, a magyar és népi formák
feltámasztása s korszerűvé tétele mint legfőbb lehetőség, legnehezebb és legszükségesebb feladat. Sokat írtam erről és sokat viaskodtam vele. Mily öröm tudni, hogy
vannak fiatal ú j költők, akik ezt a feladatot már el is végezték. És ez több, mint
formai feladat. A nép versével a nép lelkéből jön be valami az irodalomba: nagyobb
egyszerűség, nagyobb tisztaság, a százados szelíd szegénység szelleme.34
Jogos a vád, hogy Kosztolányi épp ezt nem értette, a „százados szegénység" szellemét. Válaszcikkében Illyés maga is szemére vetette ezt, s az értetlenségért a „francia szellem" példáival és bravúros érveivel vett fölényes elégtételt, 35 — de Kosztolányi az Ady-pör után egyre dacosabban képviselte a maga különvéleményét. Nemhogy Illyés érvei, de a Jónás könyve felé tartó Babits példája is csak taszítani tudta.
Élete utolsó éveiben szinte megszakítás nélkül zajlik kettejük között a hol tapintatos,
hol kíméletlen polémia a költészet erkölcsi szerepe, a költészet felelőssége, komolysága és mélységének kérdései körül. 36 S Kosztolányi ebben a vitában is személyisége
anarchikus szeszélyét helyezi szembe a hit és a felelősség babitsi elveivel. Nem
mintha nem lett volna érzéke a szociális kérdések s a nemzet létkérdései iránt. De
a „százados szegénység" készülődésében a történelmi igazságosztás szándékát látta, s
joggal. Az ilyen szándék pedig épp úgy ütközött világnézetével, mint Ady messianizmusa. Sőt a kettő között hajlamos volt — ismét csak joggal — összefüggést gyanítani,
s ez is oka lehet, hogy minden kísérlet ellen, amely az írót társadalmi szerepre ösztönözte, a vereségébe soha bele nem nyugvó harcos szívósságával szólalt fel. Főleg a
munkásmozgalom 1930—31-ben lezajlott nagy kísérletei után vette be magát egyre
mélyebben a tagadás pozíciójába. Az Adyról közzétett Különvélemény
megdöbbentette híveit, főleg az akkori fiatalokat. „Amit most Adyról ír, megdöbbent és megráz. Először csalódom Kosztolányiban" — írta Kardos László.37 Illyés is meglepetésének közlésével kezdi említett válaszát. 38 De ahogy múlik az idő, s állandósulni látszik
a „rend", mellyel a legjobbak hadban álltak, s amely többüket el is pusztította,
41

Kosztolányi egyre képtelenebb szívóssággal s jobb ügyekhez méltó rabulisztikával
bizonygatta, hogy a világ mindig ilyen volt, s jobb majd csak az ember megjavulása
után lesz. Heinrich Mann kezdeményezését, melyben a tömegek érdekeivel azonosuló
ú j írói magatartás szükségét és lehetőségét tudatosította, azzal utasítja el, hogy az
írónak alkata diktál, s a békeidőkben felnőtt írótól képtelenség olyan érzékenységet
várni, mint amilyet H. Mann szorgalmaz. 39 Az írók anyagi és szellemi nyomorúsága
miatt háborgó Nagy Lajosnak a megalkuvás termékeny példáit sorolja el, hogy az
adott rend és az alkotómunka konfliktusának jelentőségét kétségessé tehesse. 40 Miközben a jobbak kétségbeesetten keresik a háború elkerülésének s a nemzet megmaradásának elvi és gyakorlati lehetőségeit, ő e törekvésekkel ellenkező ötleteit kerekíti rendszerré, s teszi közzé a Nyugat Mit tegyen az író a háborúval szemben címen
rendezett nagy jelentőségű ankétja során 41 ötleteket, melyeket töredékes a l a k j u k b a n
is csak a Pesti Hírlap elméletileg iskolázatlan közönsége emészthetett zokszó nélkül,
ö , aki a költői hivatást mindennél többre tartotta és tartja, most a költők magánemberi arcának foltjait nagyítja ki, hogy esetleges felismeréseik és háborúellenes
állásfoglalásuk hitelét és jelentőségét kétségessé tehesse. Az írói emberismeretet elszakítja a forrásától, a valóságtól, tagadja, hogy közük lenne egymáshoz, nehogy
gyakorlati hasznát, lehetőségeit el kelljen ismernie. 42 Az alkotás ösztöni természetét
most azért hangsúlyozza, hogy a mű indítékaiból és minősítéséből a humanitás szempontjait kizárhassa. Hiszen — úgymond — a gyűlöletből épp annyi jó mű születhetik,
mint a szeretetből, s a gyűlölet épp olyan természetes és másíthatatlan tulajdonsága
az embernek, mint a szeretet, így tehát a háború is törvényszerű és kikerülhetetlen.
Ennek épp ellenkezőjét vallotta 1916-ban.43 A freudizmus emberképével visszaélve
csak az ember állati tulajdonságairól vesz tudomást, s elfelejti, hogy az emberi lélek
őserdejének megismerését gyógymódként is alkalmazta a freudizmus, s hogy ő
maga, vagyis Kosztolányi másutt mindig mint a bölcsesség és megértés iskoláját
emlegeti. Érvelésének gépies közömbösségét menthetné, hogy a háborúról általában
valóban nehéz érdemben nyilatkozni, és e felszólalás végén ő maga is felteszi a
jogos kérdést: kik ellen és kik érdekében zajlik a háború, amelyikről szólnia kell,
mert ha „a testvéreimet fűrészelik ketté", vagyis ha a nemzet önvédelmi háborújáról
van szó, akkor nem maradhatna közönyös. Ez a lehetőség azonban csak záradékként
jelenik meg a nyilatkozatban, s előbb végig a háborúról általában elmélkedik, s azért
így — mellőzve a valóságos perspektíva esélyeit —, hogy minden közéleti felszólalást émelyítő szélhámosságként tüntethessen fel. Az „Élet, Halál, Társadalom, Jövő,
Megváltás, Túlvilág", s a háború kérdéseit íróhoz méltatlan, kontárnak való témákként. — Az Arany János védelmében Móricz ellen írt vitacikkben is — ugyancsak
1932-ben — meggyőző érveit, felszólalása szép pátoszát szinte kényszerképzetszerűen
terheli meg a bátorságról rögtönzött hamis manipulációval. „Mit jelent az, hogy
«•bátor« és mit jelent az, hogy «gyáva«? Nem túlontúl viszonylagos megállapítások-e
ezek? A kommunista Moszkvában manapság az a bátor ember, aki a Vörös Térre
kiállván, ezt kiáltja: «éljen a fasizmus!«, ellenben a fasiszta Rómában manapság az
a bátor ember, aki a Palazzo Chigi felé torkaszakadtából így ordít: «éljen a kommunizmus!« Csakhogy ezt se Moszkvában, se Rómában nem ismerik el erről a két
igazán bátor emberről. (...) A pártelfogultság mindenkit bátornak tart, aki védőszárnyai alá bújik, és gyávának, aki hősiesen egyedül áll." 44 És sikerül is azt a látszatot keltenie, mintha a bátorsághoz valóban nem lenne hiteles mértékünk, mert
történelmi és emberi tartalmától függetlenül citálja a kiszemelt példát. 45 Ismét csak
azért, hogy a közéleti költészet lényegéhez tartozó erényt, az igazmondás bátorságát,
amit máshol és máskor ő is tisztelni tud, kiiktassa a költészet értékei közül. E célból
Aranyt, Petőfi és a forradalom emlékének egyik leghívebb őrzőjét önmagához stilizálja, a „vátesz"-költő ellenlábasává avatja, az erkölcsi-politikai kérdésekben érdektelen növényi öncélúság igazolójává. A pártatlanság, a magány s az élet hiábavalóságának költőjévé. Költészet és politika kölcsönhatását a kakasszó és a h a j n a l viszonyának hamis analógiájával teszi kétségessé, s ha ennek ellenére még maradna valami esélye a küzdelmeket vállaló költőnek, sejtéseit, jóslatait a társadalom szöve42

vényének kiismerhetetlenségével, folyamatának kiszámíthatatlanságával minősiti értelmetlen képzelgésnek. Hogy a tömeg titokzatos és kiszámíthatatlan, s hogy számolni csak egyénekkel, és segíteni is csak egyeseken lehet, ezt másutt is vallja, s
azt is, hogy a történelem alakítása s a haladásba vetett hit „az újkor egyik legnagyobb öncsalása", 46 de másutt legalább kétségbeesettnek mondja az írót, aki úgy
látja, hogy a közintézmények s a tömegmozgalmak nem válthatják meg az embert.,
csak az önismeret, s ez is csak az egyes embert, 47 de itt, az Arany-polémiában s az
Ady-pör után általában, támadásba csap át az önvédelem, küzdelmet folytat — olykor fondorlatos érveléssel —, s ami a legfontosabb: manifesztáló alakot ölt. Ennek
foglalata a homo aesteticus és a homo morális ellentétéből kirajzolódó modell. 43
Eszerint „a homo morális, a mai kor divatos nagysága — el akarja osztani a
földi javakat, ki akarja elégíteni az összes mohó igényeket, de nem sikerül neki,
szigorú törvényeket hoz, háborúkat indít, gyilkoltat és akasztat az erkölcs nevében,
hol azt parancsolja, hogy adjuk oda kabátunkat az erkölcs nevében, hol pedig azt,
hogy húzzuk le mások kabátját, szintén az erkölcs nevében; állandóan rendelkezik,
önsanyargatást, munkát, fáradságot követel tőlünk, állandóan boldogságot ígér nekünk, de mindig csak egy távoli időpontban, sohasem a jelenben. Vele szemben nem
a homo immorális áll, nem az erkölcstelen ember, mert nincs módunk eldönteni,
hogy a létharcban ki az erkölcsös és ki az erkölcstelen, hanem a homo aesteticus,
aki a tiszta boldogságot már megtalálta a szemléletben, az a legmagasabb rangú
ember, aki a lélekben birtokolja a világot, akinek nincs szüksége közvetítőkre, aki
magában is teljes egész, akinek erkölcse a szépség."49
Ez az elmélet, noha minden ízében Kosztolányira vall, nem mondható merőben
újnak, sőt legkülsőbb körein Baudelaire-tői Kassákig minden modern poétika felé
adódnak érintkezési pontjai. Valamennyit számba nem vehetjük, de a két szélső
határt jelölő álláspont egyúttal a közbeeső változatok lehetséges sokaságát is sejteti.
Baudelaire: „Azt mondom, hogy ha a költő morális célt követ, ezzel lefokozza költői
erejét, (...) fogadást teszek rá, hogy műve rossz lesz. A költészetnek nem szabad,
hacsak nem kockáztatja önnön életét és jogosultságát, a tudományhoz vagy az erkölcshöz igazodnia. Tárgya nem az Igazság, hanem csupán önmaga." A bűn e felfogásban a szépség sérelmeként, az arány, az ízlés torzulásaként érzékelhető. 50 Kassák: „A művész természeténél fogva az az ember, aki kinyilatkoztatja az egyéniséget
és ezáltal teljesíti be társadalmi kötelességét. Művésznek lenni diszpozíció és hivatásbetöltés — a politikusok pedig szerepvállalásra kényszerítették a művészt." 51 Élete
vége felé így fejti ki részletesebben ugyanezt a gondolatot: „Művészetemben a teremtés vágya törekszik célt érni. (...) minden kis részletének a kimunkálása külön öröm
és élvezet számomra és boldog vagyok, ha (...) sikerült az általam tökéletesnek vélt
ideált megközelítenem. Vallom és vállalom, hogy művem kimerít és a magam egészében reprezentál engem, de ugyanezt nem mondhatom el politikai harcaimról. Sohasem éreztem magam kimondottan politikusnak, sőt, amióta az eszemet tudom, az
úgynevezett hivatásos politikusoktól ösztönömmel és értelmemmel idegenkedtem. (...)
Politikai gondolataim hangsúlyozottan kritikai gondolatok; sem sugallatokat, sem
jóslatokat nem tartalmaznak. Amíg a művészetemben a mű tökéletesítéséért áldozom
fel minden erőmet, addig a politikai harcokban csak kritikai képességem vállal aktív
szerepet..." Ebben az értelemben véli Kassák politikai és művészi tetteit egyazon
személy pozitív és negatív oldaláról eredőnek. 52
Maga Kosztolányi Jules de Gaultier-t említi elsőrendű példájaként, 53 ami azért
furcsa, mert Gaultier a valóság fölé kerülésnek azt a módját, amit a művészet révén
érhet el az ember, a realitás konzekvens tagadásával köti össze. Eszerint minden
erőfeszítés arra, hogy megváltoztassuk a világot, hogy jobbá tegyük, magában foglalja o hitet a világ realitásában. S ezzel pedig csak állandósítjuk a rosszat. Ezért
kell — úgymond — ártatlan képpé redukálni, hogy megszűnjön az oksági kapcsolat
köztünk és a valóság között, s létrejöjjön a világ fölötti uralomnak, a képzeletnek és
a szemléletnek az a metafizikai fölénye, melynek birtokában például Jézus azt hirdethette, hogy a hittel hegyeket lehet elmozdítani. 54 Ha meggondoljuk, hogy a Scho43

penhauert bálványozó sihederköltő már képzelete tündéri színházára apellált verseiben, leveleiben — legmarkánsabban abban, amelyikben Ady bírálatára válaszolt —,
akkor „a mai Franciaország egyik legeredetibb gondolkozójává" előléptetett Gaultier
szerepét nem kell túlbecsülnünk ebben az elméletben, hiszen a gondolat: „a széplélek, az esztéta, az, kinek a világ csak mint látvány és kép létezik", a Schopenhauer-élmény óta közeli ismerőse Kosztolányinak, de nem sokat hivatkozott rá,
mert empirikus-szenzuális hajlamait feszélyezhette a szemlélet filozófiai alapja. Számára a homo aesteticusban nem a filozófia, hanem a társadalmi cselekvéstől elhatárolt művészi teremtés érdeke a fontos. A mű, melynek szépségében a jó is benne
foglaltatik, amely kizárja a megcsalatást, a meddő áldozatokkal járó veszteségeket,
a cselekvés kockázatait, mert itt az eszmét, a szándékot, az erkölcsöt hitelesíti, fedezi
a szépség. Ez tükröződik a befejezettség, az érték evidenciájának hangsúlyozásában.
A jó itt már kipróbáltan, az alkotás szervezetébe szőtten, a kész mű sikere által
szavatoltan lép elénk.
S ha a homo aesteticus programjában csak a szépségben megvalósult emberi
érték fölényének védelme volna a lényeg, az önigazolás szerencsés elméletét tisztelhetnénk benne, hiszen a kész mű sikere által szavatolt s minden csűrést-csavarást,
minden külső konstellációt legyőző, az ösztönöket és az értelmet egyszerre megnyerő
mű fölénye a szemlélet, érdek és jóakarat szeszélyeinek kitett másfajta igazságokkal
szemben csakugyan elismerhető. Főként ilyen gondolatmenetben, amely nem az
erkölcs ellentéteként, hanem azt is magábafoglaló minőségében képzeli el a szépet,
s teljesen nyitva hagyja az alkotásfolyamat kérdéseit, tehát megengedi annak feltételezését, hogy a szépség létrejötte világnézet és erkölcs, szándék és korparancs
közös műve.
Ha Kosztolányi életművének logikája felől nézzük ezt az elméletet, az életmű
felől, amely a maga módján mindig felelni tudott a kor legégetőbb kérdéseire, akkor
még jogosabbá válnak az előbbi feltételezések. S ennek alapján azt is meg lehetne
kockáztatni, hogy ez a teória közel áll ahhoz a napjainkban is észlelhető törekvéshez,
mely a gazdálkodás, a kultúra s a politika munkáját is magára vállaló (mások szerint: kisajátító) magyar irodalmat a maga törvényes határai közé, a maga sajátos
terepére igyekszik terelni. Ez a hasonlóság azonban csak részleges, mert a homo
aesteticus mutatós programjában az írói függetlenség s az esztétikai mérték létjogának védelméhez más értékszférák gőgös alábecsülése társul. S ezzel a homo aesteticus
alatt azt a bázist rombolja szét Kosztolányi, amelyből a művészet legnagyobb
esélye,
a teljesség átélésének és kifejezésének képessége ered. Ez az elméleti öncsonkítás m á r
a kultúra szakosodásának gondolatában is kísértett, hiszen a művészeteket századunkban épp az a képesség juttatta kivételes szerephez, hogy a világ, a dolgok s a
kultúra átfoghatatlan s ezért félelmetessé fantomizálódó zűrzavarát még virtuális
egységbe tudja fogni. Az írót az, hogy „élő viszonyban van az egész élettel", a
költőt az, hogy „az élet egész gazdagságában" él és gondolkodik. 55 így t u d j a ezt
Kosztolányi is, az iménti érvek is az övéi, s közhely, hogy a szemléletét oly sokban
meghatározó szimbolizmusnak is az ember és a világ mágikus egységének megsejtése
és éreztetése volt az álma.
Nos, a homo aesteticus nem titkolt szándéka és legfőbb gyengesége, hogy ebből
a teljességből a politikát, mint idegen szakmát ki akarja tudni. Mert nem kétséges,
hogy a homo morálisról beszélve elsősorban a politikusra gondol Kosztolányi. Mintha
a lélektan, a filozófia s a szociológia tárgykörébe vágó jelenségeket akarná kirekeszteni. Sőt az ő önkénye még konzekvensebb, egyrészt mert a politika sokszor évtizedek munkáját rombolhatja szét, s eredeti értelméhez híven az élet minden területére kihathat, tehát nem egy „szakmája" a kultúrának, hanem többé-kevésbé intézője és forrása is egyben. Másrészt a homo morális vonásait a korlátolt, fanatikus
és kíméletlen politikusról olvassa le, holott ő is ismert olyan politikust — mint
Lenni vagy nem lenni című híres előadása tanúsítja 5 6 —, akiben a humánum és a
nemzet iránti felelősség nem volt kisebb, mint akármely íróban. Meg aztán ez a
44

homo aesteticus, jóllehet elsősorban a pártszolgálat híveivel áll szemben, 57 valójában
az elkötelezettség minden változatát elutasítja.
önmagában azonban még ez sem volna képtelen ars poetica, hiszen a tízes évek
elején, mikor először válik ütközőponttá az írói elkötelezettség kérdése, Babits Mihály tói és Ignotustól a radikális politikus Jászi Oszkárig és a marxista Szabó Ervinig,
minden jelentősebb felszólaló az író függetlensége mellett érvelt. Természetesnek
ítélték azt, hogy a nagy művész nem férhet el egy párt disciplináinak kereteiben, de
abból a meggyőződésből indultak ki, hogy a nagy író, éppen nagysága folytán átérzi,
kifejezi, tehát önkéntelenül is képviseli a kor legfontosabb emberi érdekeit. A szépségtől el nem választható hitelességtől a politikusok, akik az életigazság szövetségeseinek tudták magukat, joggal remélhették: a haladás frontjának erősbödését. Jászi
Oszkár már évekkel előbb külön könyvet is irt művészet és erkölcs kapcsolatáról, 58
s ebben, noha a Kosztolányi szemléletéhez oly közel álló gyönyörködésvágyból eredezteti a művészetet, természetesnek veszi, hogy nagy művész csak nagy ember
lehet,59 s tüzetesen igazolja, hogy a társadalmi valóság közegében fogant mű, ha
igazi, szükségképpen társadalmi érdekű. 60
Különös, hogy Kosztolányi, aki e viták zajlása idején figyelte legfogékonyabban
az irodalmi életet, húsz évvel később mintha semmit sem tudna erkölcs és művészet, politika és irodalom kapcsolatának termékeny példáiról. S az is, hogy épp akkor
deklarálja — a harmincas évek elején — a maga külön ars poeticáját, amikor műveiben legközelebb jut a kor vergődő, szenvedő emberéhez.
Mentsége lehetne ennek a militáns apolitikusságnak, hogy az egyéniség védelmének szándéka fűti. Az a szorongató felismerés, hogy a pártok és a tömegek a
kollektivitás sivár kaszárnyáiba kényszeritik a szellem embereit, s köztük az írókat
is, akiknek egyéniségük és szuverenitásuk a mindenük. 61 S ha a húszas és harmincas
évek fordulójára gondolunk, arra, hogy mennyi értetlenséggel és türelmetlenséggel
kellett találkoznia a Nyugat esztéta-költőinek, de még Móricznak is, akkor Kosztolányi egyéniségvédelmében az emberi értékek ellenére törő kollektivitás veszélyeinek
megérzését lehetne méltatnunk. Teóriáiban akad is elem, amely az alkotói szabadság
védelmében bármikor hasznosítható, de maga a rendszer a kaszárnyák és a pártirodák fegyelmét, gőzét és korlátoltságát összemosta a virrasztó, a protestáló és
lázító legjobbak elkötelezettségével. A klikkérdekeket a nép és a nemzet érdekeivel.
Mikor mindenfajta társadalmi küzdelem értelmetlenségét bizonygatta, akarva-akaratlanul, a hadban álló legjobbak hitét őrölte s a kapitulálás ideológiájához kínált elemeket. Ady lefokozásával a cselekvésre is képes jobbakat összefogó példát, a lehetséges összefogás magasrendű eszmei bázisát rombolta. Jogos tehát Komlós Aladár
jellemzése, aki bizonyos rendszert vél látni Kosztolányi bírálataibán, s meggyőző,
amikor arra figyelmeztet, hogy Kosztolányi már 1909-ben tervezte valamely baloldali
író megtámadását; hogy Kozma Andorban méltányolni tudja a politikus természetet,
„mert konzervatív és nacionalista", Adyban nem, s hogy meg is vallja ellenérzéseinek világnézeti, politikai okait; másutt pedig egyenesen jobboldalinak mondja magát.
„Látnivaló — írja Komlós —, hogy Kosztolányi nem annyira homo aestheticus, mint
képzeli, nem igaz, hogy »nem áll sem jobboldalon, a bégető fehér bárányok között,
sem baloldalon, az ordító fekete farkasok között«." 62 Jobboldalon áll, mondja Komlós,
pedig azzal, hogy Kosztolányi a népi mozgalom költői ellen, s köztük Illyés Gyula
ellen is felszólalt; 63 s hogy ugyanekkor megindult apológiában vallja- meg a nemzeti
középosztály iránti vonzalmát 64 — e tényekkel s hasonlókkal 65 Komlós Aladár nem
is számolt. Besorolása csak azért nem megnyugtató, mert szívósabb kötöttségeket
feltételez, mint amilyenekre Kosztolányi politikai ügyekben képes volt, s nem számol
Kosztolányit a jobbakhoz fűző kötelékekkel, s a szépíró humanizmusának e kapcsolatokat erősítő értékeivel. Nagyon valószínű, hogy ha a Nyugat-nemzedék kibontakozásakor a modernebb érzékenységet és éleslátást is elviselő korszerűbb konzervativizmus is létezett volna a magyar politikai és szellemi életben, Kosztolányi nem
került volna olyan szoros kapcsolatba a radikális mozgalmakkal, fórumokkal, s
jobboldali vonzalmai szilárdabb és állandóbb kapcsolatokban s markánsabb vonások45

ban fejeződtek volna ki. Ennek híján azonban jobb- és baloldal között lebegve a
sztoikus humanizmus politikailag konzervatív-liberálisnak mondható pozíciójából válaszolt a kor más természetű kérdéseire. Politikai eszméinek korszerűtlensége, s kapcsolódásainak lazasága miatt állandóan kitéve jó és rossz vonzásának, riadtabb pillanataiban rossz erők vonzásának is engedve. Így történhetett, hogy őt is elérte a mindenkori sztoicizmus legnagyobb veszedelme: mindenirányú türelme az ártalmas hatalom iránti türelemre is képesnek bizonyult. Elérte a mindenkori hajlékonyak végzete,
hogy azokkal került szembe, akik jobbik részének igazi szövetségesei lehettek volna.
Afféle sorsszerű fejlemény ez, s nem egy program konzekvenciája. A homo aesteticus nem annyira előre, inkább visszafelé mutat, magyarázni és igazolni törekszik.
Erre vall az is, hogy az utolsó években öltött manifesztáló alakot. A téves szerepek
kényszerű fejleményeként, elsősorban az Ady-ügyben elszenvedett vereség dacos konzekvenciájaképpen. Ezért, hogy tartalmában a pozitív mozzanatainál fontosabb az,
ami ellen irányul. A szépíró öntanúsító gesztusaitól leginkább ebben különbözik.
A szépíró a személyiség sajátos adottságait m u t a t j a fel, az esztéta azt ócsárolja,
amivé nem tud, vagy nem akar lenni. Aki benne keresi az Adyéval ellentétes írói
magatartás követhető példáját, magát csapja be, ha nem a műre, hanem a Különvéleményre figyel,
JEGYZETEK
1 I t K 1972. 5—6. sz.
2 Eszerint s z á z a d u n k b a n m á r a politika is s z a k t u d o m á n n y á vált, a k á r
a vegyészet. Ezért
..egy p o l i t i k u s k ö l t ő oly n e v e t s é g e s , m i n t egy v e g y é s z k ö l t ő , v a g y e g y k o h á s z k ö l t ő . H o n n a n t u d j a ő, h o g y m e l y i k i r á n y b a kell h a l a d n u n k , h o n n a n veszi a j o g o t , h o g y b e l e á r t s a
m a g á t olyan dolgokba, a m e l y h e z szaktudás, e m b e r i s m e r e t kell, olyan
képességek,
amel y e k h e z e g y k o r t e s s o k k a l j o b b a n é r t , m i n t ő. L e g j o b b e s e t b e n á l t a l á n o s s z ó l a m o k a t i s m é telhet, mint egy néptribun. Elismerem, voltak n a g y politikus költők. De csak a m ú l t b a n ,
a b b a n az Időben, a m i k o r p o l i t i k a é s m ű v é s z e t m é g n e m r é t e g z ő d ö t t el e g y m á s t ó l , s T y r teus lángoló vezércikkeket lantolt". (Somlyó Zoltán: Négyszemközt Kosztolányi Dezsővel.
L l t e r a t u r a , 1927. X . 307—309., V ö . Alakok.
61., Lenni
vagy
nem lenni.
252.)
Az ihlet t e r m é s z e t é r ő l , az a l k a t és az ösztönök e l h a t á r o z ó h a t a l m á r ó l v a l l o t t i s m e r ő s g o n d o l a t o k ú g y m ó d o s í t j á k ezt az elméletet, hogy K o s z t o l á n y i is elismeri, a j e l e n b e n is, a p o litikus költészet lehetőségét, h a azt a g y e r e k k o r b a n f e l h a l m o z ó d o t t é l m é n y e k , t e h á t a s p o n t á n u l f e l t ö r ő ihletek t e r m i k . Ü g y véli azonban, h o g y e n n e k i d e j e a k k o r j ö n m a j d el, h a a
húszas évek Ínségeiben felnőtt g y e r e k e k nemzedéke veszi á t a b é k é b e n felnőttek helyét.
Ábécé.
68. I l y e n é r t e l e m b e n n y i l a t k o z i k e g y i k i n t e r j ú j á b a n i s . R ó n a i M á r i a :
Kosztolányi
Dezső
beszél
önmagáról.
L i t e r a t u r a , 1935. V I . 1. 161—164.
3 K ö t e t b e n : Kortársak.
31—52., Írók,
festők,
tudósok.
I. 99—120.
4 T o l l , 1929. j ú n . 30.
5 írók,
festők,
tudósok.
I. 73—90. ( T o v á b b i a k b a n : Í r ó k . . .)
6 U o . 99.
7 U o . 97—98.
8 B a b i t s : Kettészakadt
irodalom.
N y u g a t , 1927. I. 527—539., B e r z e v i c z y A l b e r t : Irodalmunk
és
a Kisfaludy
Társaság.
E l n ö k i m e g n y i t ó b e s z é d . K i s f a l u d y T á r s a s á g É v k ö n y v e 1924—28. U . F .
57. k ö t . 76—81. E b e s z é d e t k ö v e t ő v i t a b i b l i o g r á f i á j a : V i t á l y o s — O r o s z :
Ady-bibliográfia.
1896—1970. 114—116.
9 n y . : I f j ú szívekben
élek.
S z á z a d u n k , 1928. 8. 505—507., K o m l ó s A l a d á r : Fajvédő
volt-e
Ady
Endre?
S z á z a d u n k , 1929. 308—312.
10 Szabó
Dezső
előadása
a demokráciáról.
1928. m á j . 20.
11 „ A h i t v a U á s ő s z i n t e s é g e m i n d e n v i t á n f e l ü l áll. M i n d e n s z ó s ú l y á n , s z í n é n é r z i a z e m b e r ,
h o g y az az ezer i f j ú , a k i az A d y - ü n n e p e t r e n d e z t e , c s a k u g y a n ú j , i f j ú M a g y a r o r s z á g o t
a k a r . " (9. sz. j e g y z e t b e n i . m . 506.) — S z a b ó D e z s ő b e s z é d é n e k l é n y e g é t a z ü n n e p s é g e g y i k
s z a v a h i h e t ő r é s z t v e v ő j e i g y f o g l a l j a ö s s z e : az A d y s z e l l e m é t v á l l a l ó m a g y a r i f j ú s á g l e g f ő b b f e l a d a t a : „a magyar
demokrácia
megteremtése
és felépítése".
Ez a m a g y a r d e m o k rácia a m a g y a r paraszton, a m a g y a r munkáson, s a m a g y a r szellemi m u n k á s o n kell, hogy
f e l é p ü l j ö n : k í v ü l ü k nincs » n e m z e t f e n n t a r t ó osztály«. Az á l l a m - és t á r s a d a l m i élet m i n d e n
erőpontját nekik kell elfoglalniok és tudományt, irodalmat, művészetet és á l l a m o t az ö n c é l ú m a g y a r élet s z e r v é v é kell a l a k í t a n i o k " . Meg k e l l s z a b a d u l n i a g e r m á n k u l t ú r a h a l á l o s

46

k a r j a i b ó l , és kulturális k a p c s o l a t o k a t kell teremteni Kelet-Európa v e l ü n k sorsközösségben
élő népeivel. Érdekeink közösek a többi dunai állammal, ahol m á r ébred a parasztdemokr á c i a . J a n c s ó B é l a : Szabó
Dezső
beszédei
a magyar
ifjúság
Ady-ünnepén.
Erdélyi Helikon,
1928. 155. M é g t ü z e t e s e b b e n b e s z é l i e l a z A d y - ü n n e p s é g t ö r t é n e t é t , s z e l l e m i - p o l i t i k a i I n d í t é k a i t B a l o g h E d g á r : Hétpróba.
B p . 1905. 55—79., v a l a m i n t F á b r y Z o l t á n : Kúria,
kvaterka,
kultúra.
157. 1. V ö . K o r u n k , 1929. 447.
12 Táguló
irodalom.
B p . 1967. 369.
13 Készülődés.
I . 246. é s 234.
14 Két világ. N o v i S a d . 1972. 135.
15 F é j a G é z a : Ady
után.
E l ő ő r s , 1929. 13. 3—4., I g n o t u s : Adyról.
A T o l l , 1929. a u g . 4. 7—12.
16 K o s z t o l á n y i : Akom-bákom.
70.
17 Egy író élete.
n . 131—144.
18 A z e s e t t ü z e t e s i s m e r t e t é s e : Juhász
Gyula
összes
müvei.
B p . 1963. 339—46.
19 A T o l l m e g k ü l ö n b ö z t e t e t t f i g y e l m e ; G e l l é r t O s z k á r , F e n y ő M i k s a e m l é k e z é s e i , s K o s z t o l á n y i v i t a i r a t a Is a r r a v a l l , h o g y a k i r o b b a n ó p ö r b e n B a b i t s á l l á s f o g l a l á s á t t a r t o t t á k a l e g f o n t o s a b b n a k . H o g y K o s z t o l á n y i s z á m í t o t t r á , Különvéleményének,
f ő c í m e is j e l z i :
Írástudatlanok
árulása.
H i v a t k o z á s ez, k a p c s o l ó d á s a h h o z a n e v e z e t e s t a n u l m á n y h o z , m e l y e t B a b i t s J u l i é n B e n d a : Írástudók
árulása
c í m ű k ö n y v é r ő l , a n n a k ü r ü g y é n í r t s t e t t k ö z z é 1928b a n . ( N y u g a t , 1928. H . 355—376.)
20 A v i t a t e l j e s b i b l i o g r á f i á j a : Ady-bibliográfia.
126—130.
21 Írók . . . I. 376—395.
22 L e g k ö v e t k e z e t e s e b b e n F ö l d e s s y G y u l a é s B ö l ö n i G y ö r g y k é p v i s e l t e e z t a v á d a t . E l ő b b i f ő l e g
Ady értékelése
c í m ű t a n u l m á n y á b a n . K e l e t N é p e , 1939. U t ó b b i Az igazi Ady
vonatkozó fejez e t é b e n . 370—385. A S z a b ó Á r p á d v i t a i r a t a n y o m á n 1947-ben k i r o b b a n t ú j a b b p o l é m i á b a n
— K o s z t o l á n y i v é d e l m é b e n ! — F a z e k a s L á s z l ó ú j í t j a f e l e m a g y a r á z a t o t . Még egyszer
Kosztolányiról.
M a g y a r o k , 1947. 451.
22/a Vázlatok,
esszék,
kritikák.
B p . 1959. 188.
23' Ady
Endre.
B p . 1970. I .
24 A szimbolizmus
és a magyar
líra. 50—58.
25 Írók . . . H . 191. V ö . Ábécé.
165.
28 Lángelmék.
130—132.. 148.
27 K e l t 1929. I X . 16. i t k . 1955. 1.
28 Írók . . . II. 233.
29 Színház.
45.
30 Színház.
143—144.
31 K o m l ó s A l a d á r : 1. m . 366.
32 E r r ő l r é s z l e t e s e b b e n : K o c z k á s S á n d o r : A kritika
elefántcsonttornya.
V a l ó s á g , 1959. 4. 37—46.
33 1934. m á r c . 11. K ö t e t b e n : Ábécé.
162—166.
34 Írók
a két háború
közt.
111—12.
35 I n g y e n l a k o m a . 1964. I . 210—217.
36 E v i t a d o k u m e n t u m a i : B a b i t s : Könyvről-könyvre.
N y u g a t , 1933. I . 125—126., 668—689., 1933. n .
71—72., — Kosztolányi.
1936. H . 393—401. — K o s z t o l á n y i : Számadás.
Esti Kornél
éneke.
Vö.
G e l l é r t O s z k á r 1. m . 131—144.
37 K a r d o s L á s z l ó : 1. m . 185.
38 U o . 210.
39 Ábécé.
65—68.
40 U o . 53—62.
41 UO. 215—222.
42 „ A z á b r á z o l ó , f ö l t á r ó e m b e r i s m e r e t m á s , m i n t a z a l k a l m a z o t t , g y a k o r l a t i e m b e r i s m e r e t " .
Ábécé.
43 Írók . . . H. 45.
44 Lenni
vagy
nem
lenni.
135.
45 M e g g y ő z ő e n í r e r r ő l H e l l e r Á g n e s : A z e r k ö l c s i n o r m á k f e l b o m l á s a . B p . 1957. 47.
46 Akom-bákom.
157., v ö . Felebarátaim.
87.
47 Akom-bákom.
189—190.
48 önmagamról.
Írók . . . H . 335—341., Ábécé.
22—24.
49 Ábécé.
23., v ö . Í r ó k . . . H . 338—339.
50 C h . B a u d e l a i r e : A romlás
virágai.
B p . 1957. T h . G a u t i e r Bevezetésé
b ő i . 28.
51 K a s s á k : „lrástudók"-kal
szemben
— o kultúra
védelmében.
N y u g a t , 1935. I . 457.
52 D é r y T i b o r : ítélet nincs. B p . 1969. 583.
53 Ábécé.
23.
54 Jesus,
homo
aestheticus.
M e r c u r e d e F r a n c é . 1928. j ú n i u s 15.

47

55 Ábécé. 145., írók...
L 343.
56 Lenni vagy nem l e n n i . . . 9—29.
57 írók . . . U. 333—339.
58 Művészet és erkölcs. Bp. 1904. Az emiitett vitákról részletesebben: Komlós A l a d á r :
Gyulaitól a marxista kritikáig.
Bp. 1966. 260—286.
59 Jászi Oszkár 236.
60 UO. 288—326.
61 L e n n i . . . 187., Akom-bákom.
190. Igen tanulságos ebből a szempontból az a n y i l a t k o z a t a ,
amelyet A magyar irók helye a nemzetépítő
politikában
címmel — Babits, Gellért Oszkár,
Kosztolányi, Móricz, Földi Mihály társaságában — a Magyarországban publikált. E s z e r i n t :
„Nem hiszem, hogy az iró bármiféle pártpolitikának leköthetné magát, m e r t ezzel
hivatását
és hitét tagadná meg, eladná azt a fölényét, hogy mindent és mindenkit egyszerre é r t h e s sen meg. Erre a tág látókörre, erre a nemes emberiességre különösen szükség van m a ,
amikor a látókör mindenütt a világon zsugorodik, s az emberiességből h o v a t o v á b b g ú n y szó lesz. Nagy boldogság az, hogy n e k e m Kuprln, akit az orosz vörösök v e r t e k ki, é p p
oly kedves lehet, mint Heinrich Mann, a k i t a német rohamosztagok cipeltek el az a k a d é mia épületéből. Annak idején, amikor a homo aesteticust,
a szabad szemlélőt s z e m b e állítottam a korlátolt és elavult cselekvővel, a homo moralisszsd, sokan támaidták." — „ S a j n o s ,
ma sem tudok ennél jobbat." Magyarország, 1934. ápr. 1.
62 Gyulaitól a marxista kritikáig. 158—159.
63 Ábécé. 162—166.
64 Napjaim múlása. 237—240.
65 A többször idézett Arany-cikkben például ezt í r j a : „Az sem volna Igazságos, hogy csak
a közösség célját előmozdító írókat nevezzük bátraknak, Gorkijt vagy Upton Sinclairt,
hogy
csak balra lehessen valaki bátor, de jobbra már n e m . " Lenni vagy nem lenni. 186.

HÉZSÖ FERENC RAJZA (ADY: PARISBAN JART AZ ÖSZ)

48

GREZSA FERENC

„Antropológiai lecke"
NÉMETH LÁSZLÓ ADY-ÉLMÉNYÉRŐL
Ama bonyolult és szerteágazó témakörből, amit Németh László Ady-élményének,
az élmény időbeli alakulásának vizsgálata, kettejük (hiányzó vagy félig kész) monográfiájának összehasonlító egybevetése jelentene, most csupán két részprobléma
kiragadására és elemzésére szorítkozhatunk: a hatás természetrajzának, majd a Németh Lászlóban Adyról élő kép jellegének kiemelésére. A leszűkítést nemcsak a
lehetőségek térbeli korlátozottsága indokolja, az a meggondolás is, mely a tények,
adatok összefoglaló számbavételénél fontosabbnak ítéli a megközelítés félig általánosításos, félig hipotetikus tervének fölvázolását.
Ady költészete Németh László számára sokkalta több volt, mint szokványos
tanulmánytéma. Nem felületi rezgés csupán, hanem életműve mélyrétegeit is formáló élmény. Múló epizód, az önigazolás alkalma vagy a gondolkozás ürügye helyett
szellemi irányjelző s emberi-művészi példa. Ady ihletésében alakult írói emberlátása
és ars poeticája, sőt művének szerkezete és vezérlő programja is. Hatóerejét csak
fokozta a pillanat kivételessége: hogy az írói eszmélés fogékony, önteremtő idejére
esett, 1918-ra. Ekkor olvasta a nagybányai hegyoldal tündéri kulisszái közt, az
utolsó háborús augusztus vésztjósló ragyogásában az első — és a fölfedezés erejével
ható — Ady-verseket Elek Artúr modern költői antológiájában. Nem sokkal később
a Bajnok utcai családi ház pénzén vásárolt könyvek között aztán ott volt egy zöldfedeles, fekete szélű kötet is, A halottak élén. „Ennél csodálatosabb verseskönyv az
én kezemben nem volt azóta sem. Éveket, egy életet lehetett vándorolni benne s még
mindig maradt »ráismerni« való" — olvassuk visszaemlékezését a Magam helyett
önéletrajzi esszéjében. „Az igazi olvasók nagy része, egyetlen igazi írón lesz a z z á . . .
Az én számomra ez az erősebb elme: Ady v o l t . . . aki a könyvet, mint egy szellemi
pubertás vérmirigyét kapcsolta belém" — mondotta ötven évvel később. Az oly sokfelé tájékozódó, mindenki másnál univerzálisabb s csillapíthatatlanabb szellemi
éhségű író művét s önnön intellektusát egyetlen őshöz kötötte. Ady utolsó nagy
művéből különösen A szétszóródás előtt feledhetetlen biblikus látomása kapta meg
— „naiv akarata", minden írói energiájával, egy életen át „úszott szembe" e jóslattal.
Pályája végén írta a Megmentett gondolatokban róla: „Ezt a verset visszaeső harmadik versszaka ellenére ma is a legnagyobb magyar versek egyikének tartom: csak
Vörösmarty egy-két költeménye hasonlítható hozzá." Ady temetésén — mint naplójában megvallotta — egyike volt a gimnazista diákoknak, akik fölkapaszkodtak az
Arany-szoborra, hogy a költő ravatalához közelebb kerülhessenek. Ady-élményéhez
Németh László leggyakrabban a tenger végtelenségének lírai képzetét társitotta: egy
más világ szárazföldjén is idegeiben érezte hullámverését. S ha már aktualitás nem
lehetett számára, tovább élt benne mint „az érzelmek iskolája, győztes immunitás,
védő életerő".
Németh László igazi szellemi útbaindító ja nem Szabó Dezső volt vagy a spanyol
Ortega, nem is Babits vagy a formaújító Proust, hanem — Ady Endre. Költészetét
az író maga emelte az őt ért múlékony hatások átlaga fölé: „A hatásokat azért is
nyugtázom írásaimban mindig olyan bőségesen, mert alapjában véve olyan rövidek,
ráébresztők, vekkeróraszerűek voltak. Az egyetlen igazi kivétel: Ady. ö olyan nagy
emberi őserdő; benne igazán el tudtam veszni" — olvassuk a Magam helyett önjellemzésében. Azon kevesek közé sorolta, akikről a ráció játékos vagy ironikus fölénye nélkül írhatott esszét. A folytonosságot a magyar irodalom két nagy nemzedéke
között, amit a magyar avantgarde téves ideológiai álláspontról tagadott meg Adytól,
4 Tiszatáj

49

az újnépies líra pedig stiláris falak fölhúzásával, József Attila költészete mellett
legfőképp Németh László munkássága képviselte. Nem zárta be Adyt m ú l t j á b a : se
utolsó nemzeti költőnek, se magát üveggyöngyökkel ékesítő vadembernek nem jellemezte — eszméi okán vallotta időszerűnek.
A Németh László-i hőstipológia az Ady-egyéniség példáján válik tudatossá.
Bizonyság rá az önérteimező tanulmányok és az Ady-portrék sok-sok párhuzama.
„A szent, a hős, a szörnyeteg, ez volt a három alak, egyben három rangfok (paradicsom, purgatórium és pokol), amellyel a történelem alakjait mértem s a magam
érvényesülési ösztönét irányítottam. A szent, a tökéletes életű, világ és társadalom
törvényeit derülten és győztesen betöltő e m b e r . . . A hős, aki küzdelmében bár elbukik, föl tudja mutatni a j ó t . . . A szörnyeteg: akiben megvan a nagyság nyersanyaga, de a minta és a példa nem tud kibontakozni benne: erényei daganatszerűen
elfajulnak" — fejtegeti az író a Sámson előszavában. Az Ember és szerepből tudjuk,
hogy a jellemábrázolás eme írói alkattana mennyire személyes, lírai gyökerű. De a
szörnyeteg típusán Ady arcképe is átdereng: ő „egy azok közül a magányukból felfelhorkanó Montaigne-, Rousseau-féle tehetségek közül, akikre a zseni szó minden
csodabámuló és csodarosszalló árnyalatával ráillik"; „egy helyben forgó ö r v é n y . . .
egy személyre készült nyelvjárás", akiben „a természet dadog"; monstruózus alkat,
nagyság, aki „elhagyottan küzd magáért, elsáncoltan a világ elől". Még nevét is tőle
kölcsönzi: Isten „sújtott s kedvelt szörnyetege", akihez az újabb európai irodalomban csak Proust vagy Joyce fogható. A hős és a szent abban különbözik a szörnyetegtől, hogy képes önmaga és a világ harmóniájának megteremtésére, pontosabban:
megadatik számára ez az összhang. A Németh László-féle dráma- és regényhősökön
— VII. Gergelytől Sárkány professzorig, Joó Pétertől a csomorkányi különcökig —
valamiképp nyomot hagyott Ady szellemujja. Az író egyik tipológiai mércéjévé vált
Ady alkat- s világlátása, a költészetében megfogalmazott sorskép.
A Németh László-i életmű belső rokonsága Adyéval a kompozíciós szférában is
kimutatható. Az író ellentett képességeket foglalkoztató „váltógazdálkodása", mely
mintegy ikerműként termi meg például regényben az Iszonyt és az Égető
Esztert,
drámában pedig az Eklézsia-megkövetést
és a Huszt, az alkalmazkodás és ellenállás
tragikus alternatíváit, s a műegyéniségek korszakokon és műfajokon átterjedő, azonos
eszméket hangsúlyozó tematikus csoportjait alakítja ki, sokban emlékeztet Ady ciklikus kötetszerkesztési módszerére. „Jó mű csak úgy keletkezik, ha az ember élete
két pontján — kétfelől jut el ugyanahhoz a témához, a lélek vagy gondolkodás két
teljesen különböző témaigényét elégíti ki" — hangzik az írói napló önvallomása.
Szinte csak variálása ennek, amit Németh Ady költészetének tudatos belső rendjéről
megállapít: „A motívum által megbontott egyensúly az ő önmagáról való igazságérzetét ú j cáfoló ellentett elemek bedobására k é s z t i . . . ö nem párhuzamos tendenciákban magyarázta meg magát, hanem a legváltozatosabb antagonizmusok egyensúlyában." Mindketten egy átfogó, nagy gondolati rendszer jól beilleszthető részeként
írnak verset, prózát, az „egész vidék" van előttük, nem pedig amit „a perc mutat",
szüntelen ú j és új irányokba tájékozódó teljességigényük a Mű belső egységének,
tartalmi logikájának megőrzésével, védelmével kapcsolódik egybe. Németh László
prózában ismétli a versíró Ady bravúrját: témák, képek, gondolatok proteuszi bősége
közepette is mindvégig egyetlen művet ír — „egy nagy összefoglaló filozófiai költeményt."
Ady költészetében gyökerezik a később „bartóki modellnek" elkeresztelt írói
program is: leásni a kultúra Európa alatti mélyrétegeiig, megidézni az archaikus
görögség, a folklór és a keleti kultúrák általános emberi mondandóit. „Ö figyelmeztetett rá először, hogy a magyarságnak a keresztyén-latin műveltség alatt kell keresnie választott rokonait s költészete, mely egyszerre nyilall a zsidók vallásos pátosza s a görögök félbarbár zsenialitása felé, oly láthatárt nyit a magyar vers előtt,
amellyel azóta még szembeállni sem volt képes senki" — mondja Ady Dionysos—
Ézsaiás-természetéről 1934-ben, a debreceni Ady Társaságban tartott beszédében. Az
író Adytól kap ösztönzést a program részkérdéseinek kidolgozására: az „új magyar
50

hellenizmus", majd az „agonizáló irodalom" modelljének megalkotására, a tagoló
vers elméletének megfogalmazására stb. Adytól vezet az útja Kerényi Károly Szigetére és a Gyász szophoklészi görögségéhez, a Sámson bibliás zord pátoszáig és az
Égető Eszter keleties, tolsztoji közösségi ösztöne felé. A tanulmányíró a korszerű
nemzettudat építésével felel A szétszóródás előtt „gyilkos diagnózisára", a magyar
nép történetének c „zárszámadására". Folytatja Ady emberségnövesztő, a magyarság
számára föladott „antropológiai leckéjét".
Ideje, hogy Németh Ady-élményének a határait is megvonjuk. Időben főleg
pályája első felére érvényes, csökkenő intenzitással: a negyvenes évektől kezdődően
az írói ábrázolásban a magányos zseni szörnyetegsorsával, tragikumával szemben
Németh László egyre inkább a kollektívumba fogódzó (Móricz típusú?) hőst és
világlátást juttatja túlsúlyra. Alakjai morális vegyértékeiket már nem önmagukban,
autonómiájuk őrzésében, hanem a közös kultúrában, a zajló életben, a társadalmi
feladatvállalásban kötik le. A szörnyeteglét értelmezése is átalakulóban van: nem
alkati fátum ekkor már, hanem az aránytévesztés szellemi betegsége, a „dolgok görbülésétől" elszakadó ráció és a kormányozhatatlanná váló, belátástalan szenvedély
kóros állapota. A csomorkányiak impotenciáját már nem igazolja annyira az irói
rokonszenv, mint Boda Zoltánét. A Mű már nemcsak belső energiákból épül, kívülről, a történelem felől is, s egyre több szállal szövődik be a megvalósuló szocializmus
világába.
Ady Endre költészete Németh László számára kiindulás volt s nem végpont.
Az utánzás reflexe helyett a ráébredés lehetősége önnön képességeire és feladatára.
Ha az imént a két életmű érintkezési pontjait a bizonyítás türelmetlen, néhol túlzó
mértéktelenségével mutattuk is ki, s a kétségtelen ösztönzéseket kényszerűen el is
szigeteltük attól az alkotói gazdagságtól, melyet az emberi kultúra egészének gazdag
élménye, továbbá a változó körülmények és a szuverén írói ösztönök bonyolult összjátéka jelentett, okkal állapíthatjuk meg, hogy Németh írói munkássága öntörvényű
autonómiájával, kétségbevonhatatlan eredetiségével, megújulni képes rugalmasságával vált elsősorban Ady örökségének folytatójává. Az ihlető hatás tartalma nem a
formai megoldások és művészi lelemények összegében rejlik, hanem „a magyarság
igazi fölfedezésére" indító eszmei ösztönzésben, a bátorításban az alkotói ösztön
teljességszomjának kielégítésére, ember és világ viszonyának rendezésére, tragikum
és föladat együttes vállalására. E szellemi rokonság lett aztán az alapja, föltétele a
Németh festette Ady-portré hiteles realizmusának és lírai bensőségességének.
Németh László Adyban a nagy gondolkodót fedezte föl: a kor szerepei mögött —
félretolva a „fekete Dionysos", a „kisnemes Messiás", „Ond vérbajos unokája" stb.
álarcait — a költőfilozófust. A „gőz-Ady" helyett a „filozófiai színpadra fölszorított''
életűt. Ám líráját élesen elhatárolta a ritmikus didaxis divatos naturalista és idealista
válfajaitól. „Nem a kozmosz és nem az eszmék felől nézi az embert, hanem belülről,
önnön lendülete felől, mellyel életét teremti" — állapította meg róla. Adyban épp az
ragadta meg, hogy költeménye belülről fejlődik, a gondolat nem végső megállapításként, dogmatikus zárókőként épül be versébe, hanem az ösztön önigazolásául, az
indulat fogalmi metaforájaként. Pszichológusként gondolkodó: ihlete belső helyzetérzés, melyet csak kismértékben befolyásol „híres, lármás élete". Költészete egyszerre
analitikus és szintetikus természetű: motívumai korlátlanságra törő indulatok, ám az
ellentmondás egyensúlyban tartja őket. Képgondolkodó: a vers elején kész a látomás,
amit a strófák csak „körülcirkálnak" — miközben az érzéki természetet „indulattermészettel" cseréli föl. Ady lírája — Korányi alkattani szemlélete mellett — a
másik bátorító példa volt Németh számára alkotáslélektani elméletéhez: hogy a jellem nem pusztán reflexe környezetének, megnyilvánulásait belső gravitáció is szabályozza; hogy a gondolat nem elidegenedett absztrakció, hanem az egész idegrendszer élete, összműködése egy adott pillanatban.
Németh László Ady-tanulmányaiban fölülemelkedik mind az urbánus, mind a
népies irodalomtörténetírás szemléleti elfogultságain: Ady-képe bonyolultabb a Baudelaire-tanítvány költő, vagy a tragikus magyar próféta szimplifikáló sémáinál. Ady
4*

51

költészete számára magyarság és európaiság ötvözete: „Adyt én három nagy á r a m
örvényének látom. Az első egy ősi, magyar tendencia, mely ott lappang a magyar
irodalom mélyén s Adyban foglalódott össze legelőször. A másik egy nagy európai
koráramlat: a tizenkilencedik század második felének lehelete, mely Nagyvárad, Pest
és Párizs levegőjéből szívódott Adyba. A harmadik a vidám életszeretet árama,
amely Adyban született meg" — írja 1927-es, Ady-pör című cikkében. Az Ady-líra
XIX. századi jellegéről szóló vallomása azonban nem végleges. Ha van önkorrekció
a Németh László-i esszéírásban, ez jelen esetben Ady korszerűségének kedvezően változó megítélésében érhető tetten. Németh az időben előre haladva, későbbi írásaiban
— mai fölfogásunkat megelőlegezően, Király monográfiájával egybehangzón — egyre
modernebb színeket rak föl Ady portréjára. Mintegy kibontja őt a „fin du siécle"
stílusbörtönéből. „Egy filozóf-Einstein, a költői kifejezés kubistája" — m o n d j a róla.
Másutt mint költőpszichológust Dosztojevszkij, Proust, sőt Freud rokonának nevezi,
költészetét pedig olyasféle „szekularizált teológiának", mint amilyen Heidegger egzisztencialista filozófiája.
Németh két világháború közt keletkezett Ady-tanulmányaiban nemcsak az író —
a költő irodalomtörténésze is sok használható szempontot találhat. Ma is érvényes
például, ahogyan Ady alkotói pályáját korszakolja: az Üj versek, a Vér és arany
hódító, színes, mozgalmas időszakát elhatárolja a meditatívabb, gondolkodóbb, „katedrálisokat éneklő" középső periódustól, majd a csúcspontot A halottak élén komor,
pompázatos fenségében fedezi föl. Termékeny gondolatának bizonyult Ady költői kifejlődésére vonatkozó megállapítása is: 1939-es — Vitathatatlan Ady című — előadásának e mondatával később Bóka László Ady-könyvének koncepciójában találkozhatunk: „Ady Endre mint publicista készült el s csak egy nagy áttörés jóvoltából lett
költő." A további kutatás számára is megszívlelendő, amit Ady stílusáról mond.
„Észjárás és kifejezés" szakadéka okán formavilága örökös, szüntelen küzdelem a
versszerűségért. Szimbolizmusának titka: az elvonás megelőzi a konkrétumot, s így a
„világszerű szemléltetés" valószerűségénél nagyobb hangsúlyt. kap a látomásos szuggesztivitás. Gondolatait mintegy a nyelv ellenére fogalmazza meg. Költői nyelve
minden, csak nem természetes beszéd: tudatos neológia (idegen, avult s tájnyelvi
szavak költőiesítésével), az „agykérgi költők" dialektusa.
Németh László kilenc tanulmánya szakadatlan polémia a Horthy-korszak Adyrevízióival, az átírás és kisajátítás kisérleteivel. A lirai portré — melyet egyébként
az életfilozófia szempontjai is árnyaltak — könnyen billen át a kor bírálatába. Az
író Adyt úgy aktualizálja, hogy a két háború közötti neobarokk álkultúra kisszerűségével állítja szembe. „Felpimpózzák a nemzeti önérzet szalagaival s országában nincs
egy zug, ahol gondolkozóba eshetne nyomorúsága fölött. Irodalma, tudománya, politikája nem azért van, hogy lássa helyzetét, hanem hogy ne lássa. Aki fülébe súgja
az igazságot, kopókkal kerítik meg, aki megrázza a vállát, elhurcolják. Nép és tudat
közt a szervezett érdek és szervezett hazugság ködéi, melyek eltemetik a népet s
elfojtják az igazságba bevillanó gondolatot" — folytatja az Ady-kezdette társadalmi
vádiratot a magyarságról. Időközben persze a történelem sok mindenben túlhaladt
e társadalmi kritikán. De az Adyt-interpretáló Németh Lászlónak van ma is érvényes szava hozzánk: „Az az utókor, amely még Adyt sem tudja a maga hasznára
fordítani, a természet kivételes kedvezéseit játssza el."

52

HÉZSÖ FERENC RAJZA (ADY: ROHANUNK A FORRADALOMBA)

SERFŐZŐ

SIMON

A szigorúság parancsolói
Szó csak annyi volt a számban,
amennyivel
a tehenekre kiabáltam, csak amennyit
a zörgő szárkúp mögötti haverom: a borjú is
ismert, s megértett a kihűlő padlásról
hajnalban elsüvöltő lúd: legelni röpült,
rúgta lábával a magas háztetőn túli
levegőt.
Honnan tudtam volna — a múlt csapzott
kazlai közt — mit mondanak a könyvekből
kibetűzött szavak, a versekben miről olvasok
a konyhálegyeket
melegítő lámpa mellett,
míg odakint az ásó-fölverte por fuldokolt
a beesteledett gödörparton, s a magasban
eltévedt kémény-füst kiabált, anyám
mutatta meg neki, merre szálljon.
Hogyan értettem volna meg, amire az évszakok
üres koponyáit dudvákra kiakasztó hazámban
majd rádöbbennek, hogy jön az időből,
mintha a ködöt lengető földeken át, a költészet
egyik útja: lépdel egy ösvény, Balassi,
Zrínyi korából halad századok óta, mint egy
motyogó szekeret hazafelé döcögtető kocsiút,
amelyen Petőfi is járt, s amelynek
Segesvárnál
az egekig hánykolódó kukoricásban
csaknem
nyoma veszik.
Ásónyom-mélynyi
feledésben talál rá
e nép bajába beletöretett arcú Ady,
aminek jötte irányába — őutána — csak
azok mertek-merjenek
menni, kik a világgal
vitában, vállalják bátorságát, s ném hagyják
annyiban: az legyen, ami lenni akar,
ügyük az ország és országok lobogó porában
kapirgálok, a munkát maguk előtt két kézzel
hajtók sorsa, és sugaraztatnák
bizodalmat
a fölkelő Nappal, hogy élni lehessen,
örömöt fölnevelni, mint a gyereket,
s remélni kezesebb időt, amiért bátorodjanak
a tettek.

53

BEKE GYÖRGY

Ady-műhely Kolozsvárott
Szinte legendaként él Bustya Endréről, hogy ő az a romániai magyar irodalomban, aki mindent tud Ady Endréről és az Ady-irodalomról. Az ilyen legendát az
ember néha terjeszti is, de magában kajánul kételkedik benne. Amíg egyszer meg
nem döbben azon, hogy Bustya Endre valóban mindent tud, illetve azt is csak ő
tudja, hogy Adyról mit nem tud.
Nekem is akadt volt egy nem túl jelentős Ady-vitám, egy vers címe körül. (Persze, a filológiában ez meglehetősen fontos ügy.) Kincs Gyula hajdani zilahi tanár
alakja azóta izgatta az érdeklődésemet, mióta Ady vallomásából tudom, hogy mit
jelentett a költő indulásánál és később is, Ady egész életében. Ady Endre versek
sorát intézte hozzá, s büszke fejét csak a Kincs Gyula ravatalánál hajtotta le alázattal: „Elvesztettem az apámat! ö volt az én apám!" Ezt a Kincs Gyulát igyekeztem
megidézni egy portréban, s említettem persze Adynak azt a versét is, amelyet a
zilahi temetés után írt. Kincs Gyula emlékére — ez a cím állt a vers fölött az én
Ady-kötetemben, az összes versek 1934-es Athenaeum-kiadásában. Így említi könyvében Kincs Elek is, Kincs Gyula unokaöccse, irodalomtanár.
Egy zilahi olvasó sajtólevele kiigazított. Az eredeti és helyes cím: Kincs Gyula
emlékének. Bustyához fordultam. Az első pillanatban a pártomra állt, csakugyan,
mintha úgy jobban hangzanék, hogy emlékére. Másnap azonban szomorkás, bántani
nem akaró biztonsággal, de határozottan közölte, hogy a cím ügyében még sincs
igazam. Az eredeti cím valóban: Kincs Gyula emlékének. Nem hittem Bustyának.
Otthon most már Ady válogatott cikkeinek és tanulmányainak 1954-es kiadását vettem elő, amelyet Földessy Gyula rendezett sajtó alá. Földessy csak tudja! A jegyzetek között, a Kincs tanár úr nevénél, a kiadás így idézi a címet: Kincs Gyula emlékére. Na, lám! Persze, hogy diadallal mutattam meg Bustyának. Mosolygott. Elővette
egyik jegyzetkötegét (egy könyvtári polc, vagy kettő is tele van ilyen jegyzetkötegekkel), s kikereste, hogy a verscím miként alakult a különböző kiadásokban. Még
mindig hitetlenkedtem. „Eredj el a forráshoz, biztatott, meggyőződsz magad is." Hát
azért is! Fél napot erre szántam. A kolozsvári Egyetemi Könyvtárban kikértem a
Pesti Napló 1916-os évfolyamát. A január 28-i szám második oldalán meg is találtam
a verset: Kincs Gyula
emlékének.
Többé nem merek kételkedni Bustya Endre nyugodt biztonságában.
— Ady születésének századik évfordulója alkalom arra, hogy sok mindent
áttekintsünk az Ady-filológiában.
Jó két évtizede foglalkozol vele. Miért
választottad
munkaterületednek?
Hogyan kerültél ilyen tartósan az Ady-irodalom
vonzáskörébe?
— Ügy kerültem bele az Ady-filológiába, mint Pilátus a krédóba. Tulajdonképpen a régi magyar irodalom történészének készültem már ötödik gimnazista korom
óta, amióta bekerültem a marosvásárhelyi református kollégium „nagykönyvtárába",
s a nyári vakációk idejére az akkor még fűthetetlen Teleki Tékába. 1948-ban a
Fórum című folyóiratban Budapesten megjelent néhány olyan Ady-novella, amelyet
a gyűjteményes kötetből kihagytak. Utána néztem, s láttam, hogy azok a lapok,
amelyekben a novellák eredetileg megjelentek, az itteni könyvtárban is fellelhetők.
Két évvel később kimásoltam néhány ilyen novellát egy kis füzetbe. Főként persze
a Népszavában megjelentek közül. A füzetet megmutattam Gaál Gábornak, aki
nyomban „ráharapott". Csak később értettem meg, miért lelkesedett fel annyira. Az
Ady-novellák 1939-es gyűjteményes kiadását ugyanis, amelyet Földessy Gyula tett
közzé, a korabeli kritika jobbára rideg, hogy ne mondjam, elutasító fogadtatásban
részesítette. Schöpflin Aladár is, Benedek Marcell is lagymatagon dicsérte, mások
54

viszont élesen kirohantak ellene. Egyedül Gaál Gábor írt a Korunkban egyértelmű
magasztaló kritikát. Az Ady-novellákat nagyon szerette, értéküket kellőképpen becsülte. Mikor elmondtam neki, hogy kézügyben vannak a lapok a kimaradt novellákkal, ezt mondta: „Kérem, tessék rögtön nekimenni, kimásolni, azonnal kiadjuk a
novellákat."
— Így született meg tehát a Földrengés előtt című kötet 1952-ben, a Gaál szerkeszteti e Haladó hagyományok-sorozatban,
ezzel a műfaji jelöléssel: Válogatott, kiadatlan novellák.
— Hatvankilenc, addig kötetben kiadatlan novellát találtam meg, másoltam ki.
Közülük huszonöt jelent meg a Földrengés előttben. Gaál Gábor válogatta ki, hogy
melyiket vegyük fel a kötetbe.
— Meg kell vallanom neked, hogy újraolvasva
egyoldalú Ady-képet
nyújtanak.

most a Földrengés előtt

novelláit,

— Persze, hogy azt. Éreztük ezt később, 1957-ben mi is, amikor az összes kiadatlan Ady-novellák kiadását rendeztem sajtó alá, az Állami Irodalmi és Művészeti
Kiadó marosvásárhelyi szerkesztőségének megbízásából. Eredetileg az 1939-es Földessy-kötetből kihagyott 84 novellát tartalmazta volna. Sőt, néhány olyan Ady novellát is, amelyeket Földessy bibliográfiája sem jelzett. Ez a bibliográfia 84 kiadatlan
Ady-novellát sorol fel, én még 15-öt találtam, tehát összesen 99-et gyűjtöttem össze.
Lektorálás közben rájöttünk, hogy a tervezett kötet, éppen mert bizonyos szempontok szerint hagyták ki a novellákat 1939-ben, nagyon egyoldalú lesz; jó volna tehát
Ady többi novelláiból is átvenni egy kötetre valót. A kiadatlan novellák kötete már
össze volt állítva, az egységet megbontani nem lehetett. Ezért ügy állapodtam meg
a kiadóval, hogy mivel ebben a kötetben mintegy száz novella van, plusz a kis
egyfelvonásos és az 1914-ben megjelent drámatöredék, összeállítunk még egy kötetet,
szintén vagy száz novellából a Földessy-gyűjteményben szereplők közül. Ez lesz az
első kötet, a kiadatlan novelláké a második. Így jelent meg a két kötet 1957-es évszámmal, de tulajdonképpen 1958 tavaszán. Ezért is emlegetem mindig 1958-as
könyvként.
— Ügy gondolom, hogy téged Adyhoz nem annyira a novellák, vagy legalábbis •
nem elsősorban a novellák vonzottak, hanem a versek, Ady roppantul
nyugtalanító
költészete. Azért gondolom, mert egy nemzedék, sőt egy évjárat
vagyunk.
— Az a nemzedék vagyunk, amelyik Ady és József Attila költészetének vonzásában cseperedett irodalmárrá. Ez nem utólagos szépítgetés. Nagyon meglep, amikor
újabban a fiatalabb generációkhoz tartozó költők — mint például az 1969-es Adyvitában az Előre vasárnapi mellékletében — azt mondták, hogy ami nekünk akkor
Ady volt, az nekik most József Attila. Igaz, hogy a negyvenes évek elején József
Attilának nem volt akkora kultusza, mint 1944 után, de nagyon jól emlékszem rá,
s határozottan állíthatom: ugyanúgy agyonolvastuk József Attilának a Cserépfalvinál
megjelent gyűjteményes kötetét, mint az Athenaeum Ady-összesét.
— Talán itt arról is szó van, hogy Ady próféciái akkor már az egész közvéleményben beigazoltnak látszottak, míg József Attila igazi megértéséhez egy más társadalmi rendszernek kellett
eljönnie.
— Persze, mi szerencsés helyzetben is voltunk. Első gimnáziumtól nyolcadikig az
irodalomtanárom Molter Károly volt. <3, azt hiszem, soha életében, egész tanári
pályafutása alatt nem tudta, hogy mit tartalmaz az éppen érvényes hivatalos tanterv,
tehát nem is alkalmazkodott ezekhez. Ez volt tanítványainak a szerencséje. Mi
„naprakészen" kaptuk tőle az irodalmat. Ami a folyóiratokban vagy akár a napilapok
irodalmi mellékletében megjelent, abból azon frissiben ízelítőt kaptunk: előadásaiba
valamiképpen beleszőtte, megemlítette. Mi az élő irodalmat kaptuk, nem pedig tíztizenöt évvel előbb lezárt, tankönyvbe merevített anyagot. Ha Molter elolvasott egy
új könyvet, mindig talált öt-tíz percet arra, hogy beszéljen róla. Például, amikor
55

megjelent Babits Mihály európai irodalomtörténete, akkor heteken át — még német
órákon is — erről beszélt, néhol kibővítette-magyarázta, néhol vitázott is Babits megállapításaival, mindenképpen egy kis világirodalmi tükörképet nyújtott. Tette ezt
annál is inkább, mert nehéz lett volna nem beszélnie arról, ami éppen foglalkoztatta, s ezért nem hűvös és tárgyilagos beszámolók voltak ezek, hanem a legfrissebb
olvasmányélmény kiváltotta indulattal telített „vallomások". Ezt, az irodalomhoz való
érzelmi viszonyulást és olvasó mohóságot igyekeztünk „eltanulni". És azt — ami
talán még fontosabb —, hogy az irodalom nem lezárt, hanem a szemünk előtt élő,
eleven „folyamat", amivel lépést kell tartanunk.
— Mit tekintesz eddigi munkásságod legnagyobb eredményének
az
Ady-filológiában?
— Talán azt, hogy a Földrengés előtt és az 1958-ban megjelent kétkötetes Adynovellák, valamint az 1961-es kötet után, amelyet a budapesti Szépirodalmi Könyvkiadónak állítottam össze Ady összes novelláiból, szóval e kiadások után az Adykutatók egyöntetűen elfogadták azt, hogy az Ady-novellák helye ott van az Ady
költészete mellett, irodalmi rangosság szempontjából. Továbbá, hogy e novellák felbecsülhetetlen fontosságú, mintegy kulcsszerepet játszanak Ady verseinek a megértésében és az Ady-életrajz megvilágításában. Ezt immár mindenki elfogadja, egyes
Ady-kutatók pedig tovább is mentek ezen a nyomon. Minden életrajzi vonatkozású
mű, vagy az Ady-versek magyarázata ma már természetesnek és kézenfekvőnek
találja, hogy maximálisan kiaknázza a novellák nyújtotta segítséget és lehetőséget.
Röviden: az Ady-novellák csökönyös újra meg ú j r a kiadásával — hiszen a Tanulók
Könyvtára-sorozatban
Vörös felhők címmel 1972-ben megjelent válogatás immár a
negyedik volt e sorban — sikerült elérnem, hogy az irodalomtörténeti köztudat az
Ady-életmű szerves, és a versekkel egyenrangú részeként ismerje el a novellákat.
— Ezt te állapítottad

meg

először?

— Már Gaál Gábor kimondta. De például, Benedek Marcell soha nem ismerte
el, Schöpflin sem. A vélemények megoszlottak. Néha ugyanaz a kritikus is váltogatta
a véleményét.
— Házi „archívumod" valóságos Ady-műhely; Nagyváradon létezik egy hivatalos,
intézményes Ady-múzeum,
amelynek 1955-ben, alakulásakor a romániai
Ady-kutatásnak, Ady-filológiának
egyik fontos műhelye kívánt lenni. Sikerült-e
ez neki?
Van-e lényeges hozzájárulása az
Ady-kutatishoz?
— Az Ady-kutatás műhelyévé csakis nagy könyvtár, illetve olyan könyvtárak
együttese válhat, ahol megtalálhatók mindazon napilap- és folyóirat-gyűjtemények,
könyvek, amelyek Ady életében jelentek meg, vagy amelyek Ady halála óta Adyvonatkozásokat tartalmaznak. Olyan könyvtár, olyan irodalmi múzeum, amelyben
mindez megtalálható lenne, tudomásom szerint nem létezik. És ez nem is baj, ez
természetes. Hanem minden könyvtárban és minden múzeumban munkálkodhatik a
kutató, akinek persze át kell rágnia magát az Ady-irodalom kásahegyén, amihez
nem évek, de évtizedek kellenek. Tudnia kell, mi az, ami csakugyan ú j adat, illetve
adalék. Ne történhessék meg az, ami egy nemrégiben megjelent Ady-bibliográfiából
is kiderült, hogy nem egy dolgot Ady halála óta több ízben is felfedeztek és prezentáltak nóvumként. így például egyre-másra jelentek meg „ismeretlen" jelzéssel olyan
versek, amelyek nem voltak ismeretlenek, „kiadatlan" jelzéssel olyan írások, amelyek
már megjelentek, szenzációs életrajzi adalékként olyan tények, amelyek régóta ismertek, vagy pláne rég megcáfoltak voltak.
Minden könyvtárban lehet találni értékes, fontos anyagot. Például a romániai
könyvtárak közül csak a zilahi kollégium könyvtárában van meg a Szilágy és folytatása, a Szilágyság teljes gyűjteménye; a Szabadságból és a Nagyváradi
Naplóból
csak Váradon található kollekció. Ezek Ady-vonatkozású anyagát érdemes átnézni,
kicédulázni. Ellenőrizni kell, hogy ezekből az adatokból mit ismer és mit nem ismer
az Ady-filológia. Sok ismeretlen anyag lappanghat még.
56

Két igen hasznos államvizsga-dolgozatot láttam a kolozsvári Babes—Bolyai Tudományegyetem magyar nyelv- és irodalomtörténeti tanszékén. Egyik a romániai
magyar lapok 1919 és 1930, a másik 1930 és 1944 közötti Ady-vonatkozású anyagait
bibliografizálja. Korántsem teljesek ezek az összeállítások, de száz meg száz címet
tartalmaznak, amelyek közül magam is több tucatnyit jegyeztem ki, olyanokat, amelyeket az Ady-bibliográfiák eddig nem tartottak számon, s persze, én sem ismertem
őket. Valamennyit kikerestem az egykori lapokból: nagy részük utánközlés, ismétlés
vagy éppenséggel teljesen értéktelen „saláta" volt, de akadtam közöttük egészen
értékes közleményekre is, mert mindenütt lelhetünk gyöngyszemet. Hogy a kevéske
érc irdatlan meddőkőzetbe van rejtve-ágyazva? Hiszen épp ez adja a kutatás izgalmát, érdekességét — értelmét!
— A romániai magyar Ady-kutatót nyilván behatóan érdekli Ady útja a román
irodalomban. Mióta fordítják románra? Van-e megbízható ismerete a román olvasónak Adyról és koráról?
— A két legelső román Ady-fordítás Gogától jelent meg 1909-ben: A Halál-tó
fölött és A krisztusok mártírja. Azóta rengetegen tolmácsolták Adyt, sok versét
ültették át. Az Ű j versektől Az utolsó hajókig ugyebár 965 Ady-vers jelent meg, nos,
ennek kétötöde — ez nagyszerű arány! —, mintegy 370 le van fordítva románra.
A fordításokkal én nem foglalkozom különösebben. Az úgynevezett Ady-kultusz
sem „az én asztalom". Elsősorban a költő életének idejére vonatkozó Ady-irodalom
érdekel, ugyanis régóta dédelgetett álmom egy megbízható pontosságú, hiteles és
részletes Ady-életrajz összeállítása. A román irodalmi tudat is csak egy tudományos
igényű Ady-életrajz alapján ismerhetné meg alaposabban a költőt és korát.
— Milyen hát a román olvasó mostani Ady-képe?
Ady életéből és életmüvéből?

Vagyis, mit ismerhet már most

— E vonatkozásban egy olyan jelenségről kell beszélnem, amely a magyar olvasók Ady-képével kapcsolatos. Az Ady-kultusz egyik legkárosabb oldala hosszú időn
át az volt, hogy bizonyos verseket, írásokat az unalomig ismételtek. Minden adandó
alkalommal ezeket szavalták, ezeket tanították az iskolában, ezek szerepeltek a szöveggyűjteményekben. így néhány, egyébként gyönyörű, „nagy" verset kifárasztottak.
Ezeket a verseket, prózai írásokat — jobb szót nem találok — pihentetni kellene egy
ideig. Árulkodik egyes Ady-versek elnyűvéséről egy általam készített statisztika is.
Az 1969-es évforduló alkalmával tartott egyik rangos ünnepélyen az elhangzott 38
Ady-versből például 25 az első négy kötetéből való, tehát 1909 előtti; ugyanakkor az
1910 után kiadott — a posztumusz Az utolsó hajók kai együtt — összesen hat Adykötetből csupán 13 verset szavaltak. Tükröződik ebben Ady-szemléletünk alapvető
hibája. Egész generációk számára az Űj versek, a Vér és arany, Az Illés szekerén
és a Szeretném, ha szeretnének versei jelentették Ady költészetét. Holott Ady tovább
nőtt! Annak idején még Ignotus is megrémült, hogy a Szeretném, ha
szereltének
után Ady kimerült. Csak nagyon kevesen látták: dehogy is merült ki, éppen ekkor
lendült költészete hallatlan magasságok felé. Azok, akik az Ű j versek és az első
kötetek lázában-varázsában lettek Ady-rajongókká, nem tudták követni Adyt, kifulladtak, és azt hitték, hogy Ady torpant meg. Valójában Ady hagyta le őket, és ők
voltak képtelenek lépést tartani v e l e . . .
Nos, ugyanez az aránytalanság jellemezte az Ady-fordításokat, így nem egy
régebbi román Ady-kötetet.
Mikor a Kriterion gondozásában 1972-ben megjelent az eddig legimpozánsabb
román Ady-kötet, Paul Drumaru fordításában, puszta kíváncsiságból statisztikát állítottam össze a románra fordított Ady-versekről. Habár Drumaru fordításában is túlsúlyban vannak az első Ady-kötetek versei, örömmel láttam, hogy mindenki másnál
jobban törekedett a későbbi Ady-versek tolmácsolására, holott ezek a versek talán
még nehezebb feladat elé állítják a fordítót, mint a korai Ady-költemények. Drumaru 237 verset fordított le, ezek közül 106-ot ő tolmácsolt első ízben románul;
57

nagyon érdekes a megoszlásuk is: az Ű j versek kötetéből vett összesen 43 versből
15 első fordítás; igaz ugyan, hogy Az utolsó hajókból csak öt verset találunk Drumaru gyűjteményében, ám ez öt közül előtte csupán egyetlen egyre vállalkozott
román fordító; a Ki látott engem című kötetből Drumarunál szereplő kilenc versből
nyolc ú j fordítás. Az utolsó hat Ady-kötetbe tartozó 74 fordítás közül 53-nak a tolmácsolásával birkózott meg elsőként. Ez mindennnél többet mond!
Ezek azonban csak számok, de — már amennyire én a román versszövegek értelmezésére illetékes lehetek — minőségi értékeik sem maradnak el az említett menynyiségi, tehát „mérhető" erényeik mögött: meglepett a fordítások többségének jól
érzékelhető adys hangütése, nyelvi szépsége. Ismerem a Mihai Beniuc, a Veronica
Porumbacu és a Nicolae Balota recenzióját, mindhárom a legnagyobb elismeréssel
szól Drumaru nagyszerű teljesítményéről — s ez már a legilletékesebbek véleménye.
— A román olvasó tehát egy nemcsak teljesebb, de „modernebb" Adyt is talál
Drumaru kötetében az eddigi válogatásoknál. Szeretném, ha ezt néhány
verseimmel
is illusztrálnád.
— Nemcsak az agyonharsogott Ady-verseket fordította le, hanem az artisztikus,
későbbi „nagy" költeményeket is. Olyan verseket tolmácsol először románul, mint
A fiam bölcsőjénél, A legszebb Este, a Bosszús, halk virágének, amelyeknek nyelvi
megoldása rendkívül nehéz. A román Ady-fordítók közül Drumaru a legmerészebb.
Megbirkózott a Harc és Halál, a Fogoly a vártoronyban, A magyar tanítókhoz, A veszélyek Istene, A megunt csatazaj átültetésével. Olyan verseket válogatott ki, tűzött
fordítói feladatként maga elé, amelyeket a magyar közönség nagy része sem ismer
eléggé. Így a román irodalmi köztudatba hamarább mehetnek át — Drumaru költészetének frisseségével — ezek a versek, mint ahogy, az említett okok miatt, a magyar olvasók egy igen jelentős részének a tudatába beivódnak. Hallatlanul jó érzékkel válogatott! A kimérák istenéhez, Isten drága pénze, Kain megölte Ábelt, Az
örömtelenség öröme, A rém-mesék uhuja, Élni, míg élünk, Ha tanultunk
zsoltárokat,
A csodák esztendeje (e verseknek például most a legszívesebben soronként ízlelgetném az eredetijét és a fordítások szövegét!), Az Árulás nyara, Az idegen
arcok,
Az egyenes csillag — A Minden-Titok verseinek a magyar közönség előtt is kevésbé
ismert megannyi nagy költeménye. Kedvem volna mind a 106, elsőnek lefordított
vers címét felsorolni. Folytassam? A Sátán kevélye, Város megvétele után, Száz
hűségű hűség, A visszajáró Májusok, Tiltakozni és akarni, Szent Lehetetlenség
zsoltárja, Fölkelések és feledkezések; A Magunk szerelme, Röpülj, piros sárkányom, Még
mindig háború, A szépítő öregség, Igaz, uccai álmok, A gyermekség elégiája, Torony
az éjszakában, Nóták piros Ősszel, Bóbiskolván lehajtott kardomon, A nagy Hitető,
Sajnálom szegény fiúkat, Intés szegény legényeknek, A szemeim sorsa, Az utolsó hajók. De lefordította A halottak élén prológusát, és lefordította az utolsó Léda-verset,
a Könyörgő májusi levél címűt is!
— Várj csak egy kicsit: utolsó Léda-vers?

Az Elbocsátó, szép üzenet

után?

— Igen. Eddig egyértelműen az 1913-as Maria-Grün-i szanatóriumi kezelése idején megismert Mylittához kapcsolta mindenki ezt a verset. Holott ez még Lédához
íródott! A köztudatban az Elbocsátó, szép üzenet csakugyan úgy él, mint a költő
búcsúja Léda asszonytól. Az irodalomtörténet is így t a r t j a számon. De ha összehasonlítjuk a két verset, mint fogaskerekek illeszkednek egymásba. Valóban, a költő
és Léda 1912-ben szakított. A következő évben Léda Pesten tartózkodott a húgánál.
Innen levelet írt Adynak Maria-Grünbe. Közölte, mikor utazik vissza Párizsba, és
egy utolsó találkozót kért tőle a bécsi pályaudvaron. Az életrajzok mind úgy tudják,
hogy Ady nem teljesítette Léda kérését, s a költő is ezt mondta mindenkinek. Igen
ám, de Ady ezúttal is a rá oly jellemző — hogy úgy mondjam — „kettős cselhez"
folyamodott: május 9-én reggel elutazott Maria-Grünből, hogy „inkognitóban" meglátogassa Pesten a két hete hazautazott Mylittát; így a déli órákban — Léda átutaztakor — „épp" a bécsi pályaudvaron tartózkodott. A másnapot — ismerőseit gondo58

san kerülve — valóban Pesten töltötte, majd — hogy a „ködösítés" még tökéletesebb
legyen — 11—14-e között a Bécs—Graz vasútvonal félútján levő Semmeringen kóborol gondtalan turistaként, úgy tér vissza a Graz melletti szanatóriumba. Pesti útja
Nagy Endre révén kitudódik ugífan, sőt, ő maga is felfedi „inkognitó szándékkal"
tett- Pestre kiruccanását Bölönihez írt levelében, vállalva ezzel a Mylitta-titok kipattanását, hogy óvja a féltettebb titkot. Május 16-án — már ez is meg kellett volna
gondolkoztasson mindenkit — az Elbocsátó, szép üzenet évfordulóján jelenik meg
ugyancsak a Nyugatban a Könyörgő májusi levél. Nem egészen két hónap múlva
pedig novellába — Egy budapesti autóban — szövi utolsó beszélgetését L é d á v a l . . .
De erről elég is egyelőre ennyi, hadd maradjon „csemege" a majdani Ady-életrajzba is.
— Még visszatérve
állná a helyét?

Drumaru

Ady-kötetéhez:

mint

válogatás

magyarul

is

meg-

— Feltétlenül! Mint mondtam, az ember néha felkiált, hogy milyen jó'szeme
van a fordítónak! Ilyen kísérlet volt különben Láng Gusztáv válogatása a Mag hó
alatt, amely éppen az elcsépelt verseket próbálta egy kicsit hátrább szorítani, és a
későbbi Ady-verseket előtérbe hozni. Örülök, hogy a diákok számára, a Tanulók
Könyvtára-sorozatban
jelent meg.
— Az Ady-irodalom majd igen sok román munkát, vallomást is fel fog ölelni, ha
egyszer egészében feldolgozásra kerül. Bizonyára sok utalás történik majd Popp
Aurél szatmári festőművészre, Ady hajdani barátjára és szellemének román istápolójára. Az 1958-as Ady-novellák
előszavában egy levelet idézel tőle. Hozzád intézte.
Miként alakult ki vele a kapcsolatod?
— Mint filológus főleg az írott, illetve nyomtatott anyaggal dolgoztam mindig.
Kovalovszky Miklós óriási munkát végzett és végez az írásban rögzített vagy az
élőszóban még megragadható Ady-emlékezések összegyűjtésével. Gyűjti a levelezéssel
kivallatott kortársak vagy leszármazottak emlékezéseit is. Eddig két hatalmas kötete
jelent meg; az adatok behordásában és megrostálásában legtöbbet tette a jelenlegi
Ady-kutatók közül. Egyébként Kovalovszky tulajdonképpen nyelvész, nála is hobbi,
szabad időben végzett munka az Ady-kutatás. Az Ady-művek kiadása terén pedig a
legtöbbet kétségtelenül Vezér Erzsébet tette, ö rendezte sajtó alá az újságcikkek és
tanulmányok kritikai kiadásának nagyobb részét. Én valahogy viszolyogtam a kortársaktól és az eleven szemtanúktól. Elsősorban azért, mert a már leírt emlékezésekben is annyi túlzás, annyi ködösítés volt, ilyen vagy olyan indulatú lakkozás, hamisítás, füllentés, tények elferdítése, hogy eleve kiábrándultam az emlékező „kortársakból".
Mindezek ellenére, vagyis bár szinte kerültem a „kortársakat", úgy adódott
mégis, hogy megismertem és meghitt barátságba kerültem Popp Auréllal, és nemcsak
vele, hanem azzal is, akinek a révén őt megismertem, Tabéry Gézával. Mindkettőjükkel halálukig leveleztem, személyesen is több ízben találkoztunk. Egyik legnagyobb
élményem volt, amikor kettejük társaságában jutottam el legelőször Érmindszentre,
s több napot töltöttünk el ott együtt.
Popp Aurél igen jó levélíró lévén, szívesen és kedvteléssel levelezett velem is.
Témáink persze többnyire Ady körül forogtak. Egyszer például megérdeklődtem Popp
Auréltól, hogy Ady tudott-e és mennyire tudott románul? Ezt válaszolta: „Hogy
mennyire tudott Ady Endre r o m á n u l ? . . . Meg tudta magát értetni a falujabeli emberekkel, de mert Érmindszenten minden román beszél magyarul is, sok alkalma nem
volt arra, hogy románul beszéljen, tehát nem beszélte tökéletesen a nyelvet. Hiszen
az én megyémből Kölcsey is és Kazinczy is beszélte a románt, hát miért ne beszélték
volna, amikor Wesselényi is beszélte. Igen, beszélte a román n y e l v e t . . . amint beszélik ott, a Partiumban a románok a magyart, mert ott egy egészen más világ volt
még akkor, amikor mi ott sejtettük a szebb és értelmesebb v i l á g o t . . . Beszéltük
egymás nyelvét, mert megbecsültük egymást" — és mivel Popp Aurél tudott készülő
59

könyvemről, itt már közvetlenül hozzám intézte szavait: „s talán ez lehetne a ma
égető kérdése, hogy ezt a mentalitást hirdessed, ezt a példát, ami kivételesen csak
ott, a Szilágyságban volt m e g ! . . . Ezért és ezzel magyarázható meg a Kölcsey és a
Wesselényi különlegesnek és az ő idejükben ijesztőnek megítélt gondolkodása; hogy
ők voltak a pozsonyi országgyűlésen az egyedüliek, akik az együttélő népek jogaiért
szónokoltak! Igaz, megadták az árát: az egyik lesodródott Pozsonyból újra, s a másik
pedig megvakulni elment a b ö r t ö n b e . . . "
— Eszembe jut az a Kodály-idézet,
amelyre a Nyelv- és
Irodalomtudományi
Közlemények
egyik számában hivatkoztál: „A legragyogóbb elmélet
kártyavárként
omlik össze egyetlen új adat súlya alatt. Elméletek
elavulnak, hibátlanul
közölt
anyag soha." Gyönyörű elismerése a filológus háládatlan munkájának.
Hogy érzed
magad filológusként?
Az irodalmi élet megbecsüli-e eléggé az adatok
búvárlóját?
— Eltekintve attól, hogy kissé furcsán hangzik fülemben a „megbecsülés" szó, az
ezen való töprengés sohasem befolyásolt a munkámban. A filológiával foglalkozás
különben is olyan kutatómunkára predesztinál, amely számunkra ugyan fontos és
értékes, de a látványos eredmények minden reménye nélkül való. Azon viszont elgondolkoztam már, hogy miként is van ez: az lesz-e filológus, akiből eleve hiányzik
a szédületes karrier s a zajos közönség áhítása, vagy pedig az ember előbb elkezd
filológiával foglalkozni, és csak jó idő múltán — miután már nyakig benne van a
filologizálásban — kényszerül lemondani sok mindenről. Még sohasem dolgoztam
olyan munkakörben, ahol filológiai munkámért kaptam volna a fizetést. így tehát
nem kell bizonygatnom, hogy önszántamból, mintegy hobbiként csinálom, s maga a
munka szépsége vonz, no, meg valami nyugtalanító, firtató „kíváncsiság", amely
motorként hajtott kezdettől fogva. Örömet és kielégülést ad, ha a búvárlott terület
homályos szögleteit be tudom világítani, ha valamely vitás kérdésben — adatok
összehordásával, az érvek felsorakoztatásával és mérlegelésével — sikerül kihámoznom a valóságot. Sohasem úgy fogtam munkához, hogy „na, most adatokat szerzek
ennek és ennek a bizonyítására", hanem a kiszemelt parcellát igyekszem teljesen
„feltérképezni", és csak miután ezzel elkészültem, akkor válik meg, hogy mi kerekedett ki belőle. Valahogy úgy vagyok ezzel, mint a keresztrejtvény-fejtéssel, csak
akkor nyugszom meg, ha mindenik vízszintes és függőleges egybevág.
— Mint tervet említetted a tudományos igényű Ady-életrajzot,
amely
nyilván
betetőzése lenne az Ady-filológiában végzett negyedszázados „remetemunkának".
Mikorra várhatjuk tőled ezt az
Ady-életrajzot?
— Azt is mondtam, hogy eredetileg régi magyar irodalommal foglalkoztam, ilyen
irányú kutatásaimról alig egy pár közleményt sikerült eddig összehoznom, de egy
pillanatra sem mondtam le régi irodalmi kutatásaim többi eredményének publikálásáról, csupán halasztásra kényszerültem. Annak idején csak egyetlen Ady-novelláskötet összegyűjtésének erejéig véltem „kiruccanni" az Ady-filológia területére, azonban — talán mert ott is jócskán szükség volt filológusokra — ottragadtam, úgyannyira, hogy ma már mindenki csakis Ady-filológusként tart számon. De hogy kérdésedre feleljek: mikor készül el az Ady-életrajz? Ez rengeteg „ha"-nak a függvénye: ha sikerül begyűjtenem a még hiányzó adatokat, ha hozzájuthatok azokhoz a
publikációkhoz, amelyek Ady-anyagát — objektív okokból — még nem tudtam
számba venni, ha rendelkezésemre áll a teljes Ady-levelezés, ha... — ha...
akkor
majd adva lesznek az Ady-életrajz megírásának a feltételei; akkor már „csak" papírra kell vetni.

60

ADY KELET-EURÓPÁBAN

RÁKOS PÉTER

Ady csehországi fogadtatásához
A tétel, melyet a centenárium és a Tiszatáj együttesen osztottak ki rám, legalábbis háromarcú: tények közlésére, problémák felvetésére, feladatok számbavételére kötelez. Ezenfelül kivételes nyomatékkal veti fel a kapcsolattörténet legfontosabb elméleti kérdéseit.
Ami a tényeket illeti, az évforduló készületlenül ér: megismerésüknek még csak
a kezdetén tartunk. Ady csehországi fogadtatása mint téma nem provokált eddig
senkit rendszeres feldolgozásra, mint — érthetően — a Petőfié. A költő születésének
századik évfordulója e tekintetben nem korábbi eredményeket summáz, inkább a
mulasztásokra figyelmeztet. A prágai Károly egyetemen két szakdolgozat foglalkozik
idén az Ady-recepcióval: az egyik a költő csehországi fogadtatását vizsgálja, a másik
a szlovákiait (kiterjesztve figyelmét mind a szlovák, mind a szlovákiai magyar közegre). Az első mégcsak részlettanulmányokra sem igen támaszkodhat, a másik
viszont egyebek közt s elsősorban Csukás István szegedi professzor alapvetésén építkezhet; s mint ilyenkor lenni szokott, az egyik feladatot az anyag hézagos volta, a
másikat bősége teszi nehézzé. Mindenesetre remélhetjük a témának egy máig terjedő
összegezését, de ezenfelül talán ú j szempontokat és ismereteket is. Az alábbiakban
azonban csupán a cseh Ady-recepció némely főbb mozzanatára szorítkozom.
Azt találtam írni feljebb, hogy a cseh Ady-recepció feltárásának még az elején
vagyunk. Nem nehéz eltalálni az okát, miért van ez így. A kutatók itt nem sejtettek
kincseket: az eddig ismert szórványos adatokból (nem szórványosságuk tényéből, hanem tartalmukból és jellegükből) arra kell következtetnünk, hogy ha a jövőben
érhetnek is (s valószínűleg érnek is) meglepetések, összefüggő, folyamatos cseh Adyhagyománynak aligha bukkanhatunk nyomára. A „recepció" kifejezés, ha az egyszerűség kedvéért használjuk is, ebben az esetben nem pontos; ami rendelkezésünkre
áll, nem a folyamatos befogadásnak, hanem az elfogadtatás egyre megújuló kísérleteinek a krónikája.
Hipotézissel kell kezdenem. Alig hihető, hogy a holnaposok és nyugatosok viharos színrelépésének ne lett volna nyoma egy olyan miliőben, ahol az első világháború
előtti magyar kulturális életet érdeklődő — olykor persze rivalizáló — figyelemmel
kísérték. Igaz, hogy elsősorban a már beérkezetteket: Mikszáthot, Jókait, Herczeget,
Bródyt. Mégsem tudom elképzelni, hogy Ady nevét már életében ne ismerték, le ne
írták volna. Legkorábbi adatom azonban nekrológ: a Cesta című kulturális folyóiratban jelent meg, szerzője Petr Kompig, akinek nevével magyar vonatkozásban később
is találkozunk, így Móricz emlékezetes 1930-as prágai előadásán is jelen volt, mint
az agrárpárti Venkov (Vidék) című lap munkatársa. A nekrológ (egyben kissé helyszíni tudósítás) a Károlyi-köztársaság végnapjaiban keletkezhetett. A cseh közélet
légköre ez idő tájt kétségkívül magyarellenes volt; a szlovák származású cikkíró
hangvételében is érezni a sérelmezettséget; Adyt kivételes magyarként becsüli, szembeállítja egyfelől Tiszával, másrészt Kossuthtal, kikről tiszteletteljes kárhoztatással
61

szól. Adynak velük szemben érdeme, hogy „világosan látta a magyar közállapotok
kisszerűségét, elmaradottságát, előre látta a magyar katasztrófát". Külön hangsúlyozza a magyar költő háborúellenességét, harcát a felszínes romantika és a nacionalista illúziók ellen, kiállását magyarok, szlovákok (sic!) és románok testvérisége
mellett. A cseh költők közül Antonín Sovában véli megtalálni az Adyéhoz legközelebb álló egyéniséget. Kompig írásának nem egy állítása téves vagy elfogult, mint
gesztus mégis megbecsülendően pozitív. „Jó, hogy elpihentél, Ady Endre. A te beteg,
érzékeny szíved amúgy sem bírta volna elviselni e lassú bomlást. Vagy talán épp
azért húnytad le a szemed örök álomra, hogy megkíméld szeretett néped végpusztulásának látványától?"
Következő adatom négy évvel későbbi: a Zemé (Föld) című „szórakoztató és
ismeretterjesztő" lapban bukkanunk újra a költő nevére. Két Ady-verset hoz a folyóirat cseh fordításban, „A szerelmesek holdja" és „Imádság háború után" címűeket.
Ezek a legkorábbi cseh Ady-fordítások, melyekről tudomásom van, ám magam
hiszem a legkevésbé, hogy valóban a legkorábbiak. A fordító, Bedrich Pfleger, maga
is szerepel a folyóiratban eredeti verseivel, nem tartják azonban számon mint költőt.
Hogyan ismerkedett meg Ady lírájával, m¡ a két versfordítás háttere, mindez még
felderítésre vár. A verseket rövid anonim jegyzet követi; említi a Nyugatot, Ady
francia ihletői közül Verlaine-t és Baudelaire-t, Ady politikai magatartását pedig
azzal jellemzi, hogy a Jászi-féle „Galilei-körnek nevezett párt" tagja volt. Mint
kuriózumot azt is feljegyzi, hogy Ady diák korában Kun Béla instruktora volt.
A költő legfőbb jelentőségét abban látja, hogy „népe lelkiismeretének volt riasztó
hangja" s hogy szembehelyezkedett a hivatalos nacionalista politikával.
Ady bemutatása azonban, ha ezt az epizódot nem tekintjük, továbbra is várat
magára. 1927-ben egy budapesti lapból, a Literatúrából értesülünk Pohradszky
György, az ismert szlavista jóvoltából, hogy Gustav Narcis Mayerhoffer, Bródy Sándor egykori önkéntestársa, számos Jókai-regény és más magyar prózai művek fordítója, „Az Illés szekerén" fordítását tervezi, ez azonban tudtunkkal nem valósult meg.
Az első, tizennégy verset tartalmazó kis válogatás Bohumil Müller cseh újságíró
nevéhez fűződik s Pozsonyban jelent meg 200 példányban. Hangsúlyozom, egy gyakori félreértést elkerülendő, hogy ez a szlovenszkói metropolisban, a mai Szlovákia
fővárosában 1932-ben megjelent kötet cseh nyelvű. Müller fordításait Emil Boleslav
Lukác, a kiváló szlovák költő (Csukás könyvéből tudom) már 1930-ban megkísérelte
Prágában kiadatni, de eredménytelenül. Amit a Druzstevní Práce kiadó lektora, Petr
Kricka neves cseh lírikus Lukácnak válaszolt, máig érvényes mementó: csak akkor
vállalkozhatnának a könyv kiadására, ha „a fordítások művészi szempontból hibátlanok, kiválóak, hogy a nagy költőt, aki drága az ön szívének, a valósághoz híven
mutassuk be közönségünknek".
Müller a két háború közötti korszakban, sok más cseh értelmiségihez hasonlóan,
Szlovákia és Kárpátalja területén működött; magyarul tudó felesége s más személyi
kapcsolatai révén is megtanult magyarul s belekerült a magyar irodalom vonzásába.
Nemcsak Adyt fordított (utóbb, folyóiratokban, Jan Greza álnéven is), hanem más
magyar szerzőket is, így 1951-ben az ő fordításában jelent meg Hét krajcár címen az
első cseh Móricz-novelláskötet, néhány évvel későbben pedig A boldog ember. Ami
az Ady-kötetecskét illeti, Müller nem válogatott rosszul. Antológiákon, ez közhely,
semmiféle teljességet sem szabad számon kérni; tájékoztató, úttörő szándékú kötetnél elvárható, hogy a válogatás tekintetbe veszi a kialakult értékrendet, nem hagyja
figyelmen kívül az olvasókönyvekben meghonosodott legendás „nagy" verseket, de
mi sem természetesebb, mint hogy saját ízlését, versolvasói élményét is érvényesülni
hagyja. Müller kis füzetében képviselve van a dekadens Ady, a forradalmi Ady, az
internacionalista Ady, az antimilitarista Ady, a Léda-zsoltárok és a Csinszka-versek
költője, az istenes versek Adyja, az ú j vizeken járó Ady — az intenzív totalitásra
való törekvés nyilvánvaló, fölösleges okvetetlenkedés volna ezt vagy azt a verset
hiányolni; az első cseh Ady-kötet szerkesztő-fordítóját e tekintetben nem érheti
gáncs. S amivel nem tudott megküzdeni — hiszen nem volt költő, jószándékkal
62

pótolta a hivatottságot — azt később nála sokkalta esélyesebbek is legfeljebb látványosabban ostromolták, de bevenni ők sem tudták.
Az első cseh Ady-válogatás kritikai visszhangjáról (mint egyébiránt a továbbiakéról is) egyelőre gyér adataink vannak, semmiképpen sem teljesek. Magyar részről
Szalatnai Rezső méltatta a Nyugat 1934-es évfolyamában, érthetően hálás elismeréssel, de jelezve a fordítás fogyatékosságát. „Szemmel látható a becsületes törekvés,
hogy Adyt felmutassa a cseh szellemi életben, mely sokkal jobban ismeri a mai
francia, német vagy angol írókat, mint a prágai tornyoktól félnapi gyorsvonatra fekvő
magyarságét. A cseh protestáns zsoltár és a sziléziai bányászélet elementáris erejű
nemzeti és szociális költőjének, Petr Bezrucnak kemény költői dikciójával csendíti
fel a Hortobágy poétáját. Ady lírájának röpke, meleg lehelete mindenesetre benne
van Müller könyvecskéjében, de a cseh kritika zöme helyesen mutatott rá arra, hogy
Ady még várja a költői és teljes visszaadást." Nem tudhatni, mekkora volt a kritikai
visszhang, melynek „zömére" is lehet hivatkozni (mennyi mulasztás! Szalatnai Rezső
kiváló memóriájához, fájdalom, immár nem folyamodhatunk), két rövid, de igen
rangos szerzőktől származó glosszát azonban mindenképpen fel kell jegyeznünk.
A Cin ( = Tett) című folyóiratban, melyet Marie Majerová kommunista írónő, a
Magyarországon is ismert Sziréna című regény szerzője szerkesztett, Jan Blahoslav
Capek számol be Müller kötetéről egy rövid jegyzetben. A prágai egyetem későbbi
professzora, akkor fiatal tudós, ma, nyugdíj állományban is, fáradhatatlan munkása a
cseh irodalomtörténetnek, a Comenius-filológiának s olykor a cseh—magyar kapcsolatok felderítésének is, nemcsak őszinte érdeklődésének, hanem rendkívüli fogékonyságának is nem egyszer tanújelét adta. Adyt, akiről már korábban is tájékozva volt,
a kötet megjelenése alkalmával így jellemzi: „Heves individualista, ám ugyanakkor
a magyar szociális líra zászlóvivője, kinek kollektivista versei már-már biblikus erővel zendülnek m e g . . . Jellemző vonásai a nyomasztó kálvinista predesztináltság életérzése, lélek és test spontán, hamisítatlan szenvedélyessége." S megadja előre a választ, legalábbis saját válaszát, a később számtalanszor fel-felbukkanó kérdésre, kivel
rokonítható Ady a cseh lírában, vagy egyenesen ki a cseh Ady? „Ady sajátos alkatához hiába is keresnénk hazai analógiát." A kálvinizmusról elejtett megjegyzés ne
tévesszen meg bennünket: Capek professzor a Cseh Testvérek protestáns egyházának
híve, Ady (és mellesleg Móricz, Tompa, Németh László) iránti érdeklődését is színezi
ez a körülmény, ha nem határozza is meg kizárólagosan. S nemcsak Capek esetében
van ez így, hanem Ady legnagyobb szlovák hívénél, Emil Boleslav Lukácnál is.
Másrészt, hogy Ady jelentősége túlnő ezeken a személyes indíttatású megközelítéseken, azt ha nem tudtuk volna Ady magyar fogadtatásának történetéből, bizonyítja a
másik említett cseh hang: a Lidové Noviny című, igen jelentős cseh napilapban „ill"
(azaz Arne Nóvák brnói egyetemi tanár, a barokk-katolikus szellemiség képviselője)
köszönti a magyar költő cseh megszólaltatását. Többek közt ezeket írja: „A magyar
költők cseh fordításai nálunk fehér holló számba mennek, tizenhárom évnek kellett
eltelnie azóta, hogy Magyarország nemzeti hősként búcsúztatta el a modern magyar
líra vezérét, Ady Endrét, míg végre nálunk is bemutatták az októberi forradalom e
csodálatraméltó Petőfijét." A továbbiakban törvényszerűnek mondja, hogy az első
cseh nyelvű Ady-kötet szlovák földön látott napvilágot. Arne Nóvák szerint Ady
útja a fin de siècle dekadenciájától a forradalmi expresszionizmusig vezetett, tragikus
élménye a fájdalom és a dac, a titáni önimádat és a sötét nihilizmus pólusa közt
vergődő kétlelkű modern ember végzete, és egy szellemi tunyaságban tespedő gyönyörű ország fiára nehezülő „turáni átok".
A cikkíró jólértesültségére vall, hogy olyan verseket és kötetcímeket is említ,
melyek Müllernél nem szerepelnek. A fordítást azonban könyörtelenül elmarasztalja,
„iskolás kísérlet"-nek minősíti, mely igazolja a kritikusok véleményét, hogy Ady
lefordíthatatlan.
Időzzünk még el egy pillanatig annál a némileg jelképes ténynél, hogy az első
cseh nyelvű Ady-kötet Pozsonyban jelent meg. Amilyen bizonyos — s erre utaltunk
is fentebb — hogy a cseh Ady-recepciót Ady szlovák fogadtatásától különválasztva
63

sajátos és önálló irodalmi jelenségként kell kutatni, értelmezni és tárgyalni, olyannyira nyilvánvaló, hogy Szlovákiának — mind szlovák, mind szlovákiai magyar
közvetítéssel — jelentős része volt benne: a sokat emlegetett híd itt csakugyan megtette a magáét, Csukás István könyvében is lépten-nyomon erre bukkanunk. így tartotta ezt a cseh köztudat is (mely a szlovákiai érdekű dolgokat, tehát a magyar
vonatkozásúakat is, megkülönböztetett figyelemmel kísérte), erre vall például Peter
Kompié szerepe, a cseh kulturális élethez különösen szorosan kapcsolódó Emil Boleslav Lukáé megannyi ösztönzése. Nem szorul bővebb magyarázatra, hogy a történeti
Magyarország kereteiben adott együttélés nemcsak és nem elsősorban a nemzeti öntudatra ébredés korának antagonizmusát termette meg, hanem a másik nemzet kultúrája iránti fogékonyságot, olykor bensőséges viszonyulást is. De még azt sem tekinthetjük merő véletlennek, hogy a költő „cseh útján", mely — ha a kötetek megjelenési helyét nézzük, földrajzilag keletről nyugat felé halad — feltűnően jelentős szerepe volt a morva származású közvetítőknek is. Nem valami rossz emlékű és ködös
tájelméletet kívánok itt életre kelteni, csupán megállapítok egy tényt, mely mögött,
úgy sejtem, az egyéni érdeklődésen túl a társadalmi-történeti fejlődés adta nagyobb
közelség, vonzások és taszítások elevenebb összjátéka is közrehathatott.
Voltaképpen a Müller fordításaival nagyjából egyidejűleg csíráztak a magvai a
sorrendben második cseh Ady-kötetnek is. A Prágától mintegy hatvan kilométernyire
délnyugatra fekvő Pííbram városka bányászati akadémiáján az idő tájt végezte tanulmányait Eduárd Elpl (későbbi írói nevén: Mirek Elpl) morvaországi és Végső
(Elpl majdani Ady-kötetében „Vegsö") József magyar diák. Ök ketten szövetkeztek
Ady verseinek cseh nyelvű megszólaltatására; m u n k á j u k eredményét az a kis kötet
foglalja magában, mely 1935-ben jelent meg Brnóban Krev a zlato (Vér és arany)
címmel, s melynek tartalma természetesen nem egyezik Ady azonos című kötetével.
De még e kötet megjelenése előtt látott napvilágot ugyanebben az évben a csehországi Ady-recepció további két dokumentuma. Az egyik Ondfej Dénes összefoglaló
méltatása Ady költészetéről a Listy pro uméní a kritiku (Művészeti és kritikai lapok)
című folyóiratban. Ez a lap is előkelő fórum, főszerkesztője nem más, mint Vilém
Závada élvonalbeli cseh lírikus, utóbb maga is magyar költők, többek közt Ady
fordítója, ma a Csehszlovák Szocialista Köztársaság nemzeti ( = kiváló) művésze, a
Cseh írószövetség elnökségének szeniorja. Ondfej Dénes pedig azonos Zádor András
ismert fordítóval és irodalomtörténésszel, aki a polgári köztársaság idején Dénes
Endre néven fejtett ki jelentős tevékenységet a magyar irodalom csehszlovákiai népszerűsítése terén. Az ő személyes közléséből értesültem, hogy már e cikkét megelőzően Ady-verseket fordított FrantiSek Halas számára s így legalábbis az elsők egyike
volt, akik a cseh költőóriást meg akarták nyerni ennek az ügynek, ezenkívül együttműködött Kamii Bednáfral is, és több Ady-verset saját fordításában is közölt cseh
irodalmi folyóiratokban. Dénes Endre hangsúlyozza cikkében, hogy Ady eszmei és
művészi szempontból egyaránt gyökeresen új, önálló és eredeti jelenség. Jellemzi
Ady témaköreit s fejtegetéseit bőséges idézetanyaggal illusztrálja.
Mirek Elpl kötetével közvetlenül kapcsolatos az a rendkívül érdekes glossza,
melyben a morva költő előkészületben levő vállalkozását kommentálja a Lidové
Novinyban (ezúttal A. N. szignóval) ugyanaz az Arne Nóvák, aki már Müller kötetére is felfigyelt. A cikk címe „Irodalmi szankciók", s talán m á r ennek a címválasztásnak is volt valami polemikus éle, melyet értelmezése során tekintetbe kell venni:
a Népszövetség politikai és gazdasági szankcióiról beszélt ekkoriban a világ. Arne
Nóvák cikkéből idézzük:
„ . . . míg a szlovákok különféle próbálkozások után ma már Vojtech Marko jóvoltából terjedelmes antológiával dicsekedhetnek, a cseh olvasónak mindmáig nem
mutatták be méltóképpen a modern magyar líra nagy vezéregyéniségét, Ady Endrét,
habár korai halála óta — mely a magyar költészet szempontjából éppoly sorsszerű
volt, mint számunkra a Jifí Wolkeré — immár tizenhat év telt el. De talán ennél is
jelentősebb az a tény, hogy a fiatal irodalmár (értsd: Mirek Elpl, R. P.) rászánta
magát, hogy merészen kitör az irodalompolitikának abból a bűvös köréből, amelyben
64

az utóbbi években forgolódunk. Azoknak a népeknek a költészete, melyekkel szemben, okkal vagy ok nélkül, politikai ellenszenvvel viseltetünk, mintha megszűnt
volna létezni számunkra, s fordítóink, ahelyett hogy iparkodnának betölteni kulturális közvetítő missziójukat a teljes világirodalom területén, önkéntelenül vagy szántszándékkal kulturális szankciókat alkalmaznak. Bizonyára helyénvaló, hogy igyekszünk minél gyorsabban pótolni, amit elmulasztottunk a nagy és jelentős angol és
amerikai irodalom megismerésében. Természetes, hogy tájékozódni iparkodunk Szovjetoroszország mozgalmas és időszerű irodalmában. De miért mellőzzük oly makacsul
a gazdag és ösztönzésekkel kecsegtető kortárs olasz irodalmat? Miért váltunk közönyösekké a lengyel költészet fejlődése iránt? És miért nem létezik számunkra a modern magyar irodalom? Nem volna persze kívánatos, hogy nyakra-főre fordítsunk
mindent, ami a kezünkbe kerül, s hogy teljesen figyelmen kívül hagyjuk a kölcsönösség társadalmi követelményét, melyet — ha nem is minden keserűség nélkül —
csak a legnagyobb és önmagukkal beérő nemzeteknek engedhetünk el. De ne tartsuk
magunkat se az irodalomban, se a művészetben a kulturális szankciók elvéhez: nem
fizetődik ki. Reméljük hát, hogy az Ady-kötet nem marad visszhangtalan, hogy
hamarosan Babits és Kosztolányi versei is sorra kerülnek, s hogy az az érdeklődés,
mellyel egy ideig Szabó Dezső és Körmendi művei iránt viseltetett közönségünk,
kijut olyan jelentős társaiknak is, mint Móricz Zsigmond, Kodolányi vagy Karinthy.
Ne engedjük, hogy egy egész szomszédos irodalom hétpecsétes titok legyen számunkra!"
Ilyen előzmények után jelent meg Mirek Elpl kötete. Elpl figyelemreméltó rangja
s önálló alkotói profilja némileg az idézett glosszából. is kiviláglik, s bizonyára több
szót érdemelne, mint amennyit ez alkalommal szentelhetünk, neki. Végső József
bányamérnök alakja viszont egyike számomra azoknak az érthetetlen rejtélyeknek,
melyeknek éppen rejtélyességük a legkevésbé érthető. Sosem találkoztam egyéb
vonatkozásban ennek a csehországi magyar diáknak a nevével, melynek viselője
pedig kortársunk vagy legalábbis az lehet. Megszólal-e vagy megelevenedik a kortársak, egykori barátok emlékezetében? íme ismét egy alkalom s egy feladat. Neki,
„drága munkatársának" ajánlotta Elpl a kötetet.
„Kedves barátom," írja az ajánlásban, „emlékszel-e még? Sok-sok éve annak,
hogy együtt üldögéltünk az ősi bányavároska vendéglőjében. Éjjelente, tanulás után
találkozgattunk a sarokasztalnál, csak mi magunk ketten, azaz inkább hárman, mert
Ady Endrét, a halál elátkozott költőjét is társaságunkhoz kell számítanom, habár
csak szavaival volt jelen közöttünk: a vér és arany igéivel. Ittunk és fordítottunk.
És még valami: rajongtunk verseiért. Olyan közel volt hozzánk... Az ifjúság mindig
szomorú, az akar lenni. És mi akkoriban szomorúak voltunk. Ügy éreztük mi is, hogy
a világmindenség két oszlopon nyugszik: a vér és az arany oszlopán..."
A „sok-sok évvel" korábbi ifjonti melankólia, melyre Elpl harminc éve csúcsáról nosztalgikusán visszatekint, alig több persze hat-hét évnél, tanulmányait 1931-ben
fejezte be. Prímrami tanulmányai során egyébiránt már önálló költőként is próbálkozott, egy életrajzi adat szerint Franta Kuéera bányászköltő csoportjához tartozott.
Dekadens hangulatai sem egyedüli meghatározói lelkialkatának, a náci megszállás
alatt mint ember és polgár kivette részét nemzete történelmi megpróbáltatásaiból, mint ellenállót be is börtönözték. Müller válogatásától eltérően Elpl kötete
egyöntetűen Ady halálhangulatait tükrözi: A „nagy" Ady-versek közül az Űj
versek bevezetője, Az ős Kaján, a Párizsban járt az ősz adja meg a kötet alaphangját. Ezt érezteti nagyjából az utószó Rajmund Habrinának, a kötetet kiadó Kolo
moravskych spisovatelú (Morva írókör) szerkesztőjének, Elpl sokban egyívású barátjának és munkatársának a tollából. Adataiban a már említett korábbi cseh Adyjellemzésekhez (vagy közös ősforrásukhoz?) kapcsolódik, majd ezt írja: „(Ady) osztja
e világ minden bánatát és örömét, mind e mellett ez a ma legtöbbre becsült magyar
költő a legnagyobb mértékben individualista. Ha Istenről dalol, a saját személyes
istenéről, ha fájdalomról és boldogságról, akkor saját fájdalmáról és boldogságáról.
5 Tiszatáj

65

A benső forradalom költőjének azonban nem adatott meg, hogy részt vegyen az új,
háború utáni Magyarország kollektív építésében. Rövid életével egy magyar Jiíí
Wolkert példázva hunyt el 1919-ben." A Wolkerral való rokonítás, mellesleg, még
külsőségesebb, mint a korábbi Sova-analógia, de — mint mondottuk —'mindezek a
megközelítések amúgy is csak hozzávetőlegesek lehetnek.
Miközben a harmincas évek első felében megszületett a két első, szerény terjedelmű s korántsem adekvát, de úttörő igényű s érdemű Ady-kötet, több mint fél évtizede működött már a budapesti csehszlovák követségen . Anton Straka, a cseh—
szlovák—magyar kulturális közeledésnek egyik legnagyobb apostola. A kassai születésű, szlovák nemzetiségű diplomata, kinek sokirányú érdemeivel számos tanulmány foglalkozott (Gál István, Jaroslava Pasiaková, Hana Kindlová, Szántó György
és mások), rokonszenves személyiségét pedig a modern magyar irodalom legnagyobbjai, így Németh László visszaemlékezéseiben, Szabó Lőrinc versben is magasztalták,
igen sok magyar költő s író cseh és szlovák tolmácsolásához adott ösztönzést s n y ú j tott segítséget, amint megfordítva is: az ő kezdeményezésére jelent meg 1936-ban,
elsőül a maga nemében, eg'y „Cseh és szlovák költők antológiája". Vilém Závada és
mások is valószínűnek tartják, hogy FrantiSek Halas Ady iránti érdeklődését is ő
élesztgette, s ez lehetséges attól függetlenül is, hogy Halas figyelmét Adyra Emil
Boleslav Lukáé, Dénes Endre s talán még mások is felhívhatták. A primátust nem
áll módunkban eldönteni. Bennünket azonban itt és ,most Straka mint Ady-fordító
érdekel. 1936-ban, ugyanabban az évben, amikor megjelenik a Cseh és szlovák költők antológiája s Prágában Straka fordításában napvilágot lát az első cseh Móriczkötet, a Légy jó mindhalálig, Strakát mint baloldali, antifasiszta érzülete miatt
Magyarországon kompromittált diplomatát visszahelyezik Prágába, ahol mint a csehszlovák külügyminisztérium tisztviselője működött tovább a hitlerista megszállásig,
melynek végül is áldozatul esett. A legnehezebb időkben, 1939-ben írja egy Földessy
Gyulához intézett levele végén:
én nem változtam meg s nem fogok sohasem
megváltozni". Körülbelül visszahívása idején születhetett meg benne az elhatározás,
hogy az 1936-os antológia ellenpárjaként megteremti a modern magyar líra cseh
antológiáját. E két kötetre tervezett mű első kötete egy 80—100 verset tartalmazó
„hiánytalan és kifogástalan" Ady-válogatás lett volna. Hagyatéka fennmaradt (sajnos, igencsak töredékes) részében e szándék — és félbemaradt megvalósulása —
történetét éppen a Földessy Gyulához 1939—40-ben írt levelei őrizték meg a leg.hívebben, ezeket érdekes kommentár kíséretében Sára Péter közölte idestova két
évtizede a Petőfi Múzeum évkönyvében. Nem kevésbé érdekesek Strakának ez idő
tájt Sándor Lászlóhoz írt levelei. Straka barátjával, dr. Antonín Hartl műfordítóval
szövetkezett Ady fordítására. Lelkesen és buzgón haladtak előre, 1940 áprilisában
már arról tudósítja Földessyt, hogy „a kész fordítások száma 78-ra, a nyersfordításoké 205-re emelkedett". Irodalmi hagyatékát a Gestapo nagyrészt megsemmisítette,
de Hartlnál és másutt e fordítások jelentős része megőrződött. A legőszintébb kegyelet sem hallgattathatja el természetesen, hogy az Ady-fordítás szinte megoldhatatlannak látszó feladatával ez a két fordító sem tudott megbirkózni, noha Straka személyében Adynak olyan értője volt adva, ki a költőt „nem tudományos szakretortán,
hanem lelkén átszűrve" kívánta bemutatni.
A cseh Ady-recepció fényes mozzanata volt 1940 februárjában a prágai Művészklub Ady-estje, melyet szintén Straka kezdeményezett, s erről szóló levelét Földessy
Gyula a Kelet Népében is közölte. A Művészklub előadótermét zsúfolásig megtöltő
cseh írók, költők, művészek, egyetemi tanárok, kritikusok, kiadói lektorok, újságírók
és „magas nívójú gurmand civil közönség" előtt Václav Holzknecht (a háború után
a prágai konzervatórium igazgatója) nyitotta meg Bartók Allegro Barbarójával, s
ugyanő zárta is Bartók Három magyar népdalával. Straka leveléből idézzük:
dr.
Hartl párhuzamot vont az ú j magyar és cseh költészet között s külön kiemelte Adyt,
aki sajátosan magyar, sőt ázsiai módon reagált Párizs b e n y o m á s a i r a . . . Ebben rejlik
Ady drámaian magyar volta s ebben Ady példát nyújt: hogyan kell helyesen befogadni a nyugati inspirációkat. Majd én léptem a pódiumra s felolvastam előadá66

sómat Ady életéről, munkájáról, vezető eszméiről: magyarság, szerelem, nemzeti
türelmesség, Isten, pénz, szociális kérdések, élet-halál, betegség, világháború, korai
halál. Előadásom alatt, mellettem a pódiumon egymás után léptek fel a Nemzeti
Szinház művészei s más művészek, s felolvasták az általam bemutatott Ady-verseket
cseh f o r d í t á s b a n . . . A versek elolvasása alatt módomban volt a közönség arcának
és lélektanának a tanulmányozása, s mondhatom, a hatás teljes, rendkívüli volt.
Ady nagyon tetszett, meghódította Prágát." Mindezekből nyilvánvaló, hogy ha már
az 1936-os Cseh és szlovák költők antológiája is, Sára Péter szavával, „az előretörő
fasizmus idején a legnagyszerűbb politikai állásfoglalásnak számít", az 1940-es prágai
Ady-est Csehország hitleri megszállása idején — ha nem volt is valószínűleg közvetlen szerepe Straka későbbi tragédiájában — a szellemi ellenállás héroszának portréját egészíti ki jellegzetes egyéni vonásokkal.
S miközben Straka „tollát kitépi", őt magát elindítja a halál útján a barbár
megszálló hatalom, készülőben már az eljövendő harmadik cseh Ady-kötet anyaga
(harmadik, ha Straka megvalósulatlan álmát nem számítjuk). Frantisek Halas, a
modern cseh líra egyik legnagyobbja, a szlovákiai Móric Mittelmann-Dedínsky nyersfordításai alapján fordít Ady-verseket. Mint láttuk, ennek a vállalkozásnak az előzményeit és hátterét sem lesz könnyű a kortársak emlékezetében hitelt érdemlően
összekeresgélni. Mindenesetre tényként jegyezhetjük fel, hogy a cseh Parnasszusnak
akkor már csúcsára érkezett Halas, a „Remény csonkja" című, a harmincnyolcas
összeomlás keserűségében fogant kötet szerzője nem epizodikusan, egy-két vers erejéig foglalkozott a magyar költővel, hiszen az 1950-ben, már Halas halála után megjelent kötetben szereplő 56 vers nem is a teljes hagyaték. Akkoriban még nem voltak udvarias kultúrpolitikai gesztusok: amire Halas ennyi időt és fáradságot szánt,
azt becsülnie kellett. Valami kevés nyoma van ennek a Jan Zahradnícekkal, az
Akkord című, 1941-ben megindult folyóirat szerkesztőjével lefolyt levélváltásban.
Halas maga ajánlott fel Zahradníceknak néhány Ady-verset saját fordításában. Mint
1941 decemberében írja, a legjobbakat érzése szerint az elkobzás veszélye fenyegeti
(„konfiskábilisak"), ezeket nem is küldi. Hogy végül is melyeket kapta Zahradnicek
kézhez, arról nincs tudomásom. Zahradníéek katolikus szemléletű költő volt, polgári
magatartását és költészetét a marxista irodalomkritika egyaránt elmarasztalja. Annál
érdekesebb, amit Halas fordításainak kézhezvétele után válaszolt: „Ez az Ady kétségkívül remek költő, s őszintén megvallva, jobban tetszenek nekem zabolátianságai,
mint a vallásos versei. Azokban néha közel jár az érzelgősséghez, vergődik, mint a
szárazra vetett hal. A Te forditásaid is azokban a rövid és kétségbeesett feljajdulásokban a legszebbek, amelyeket szinte egyetlen lélekzetvételre kiáltottál el. Kár,
hogy nem küldted el azokat, amelyeket a legkülönbeknek tartasz, még ha nem közölhetők is."
A háború után, röviddel halála előtt Halas még megerősítette egy nyilatkozatában, hogy Adyt a legnagyobb modern magyar költőnek tartja. Az 1950-ben Krev a
zlato címmel (Vér és arany, akárcsak az Elplé) megjelent válogatást azonban már
nem ő, hanem Vilém Závada rendezte sajtó alá. A hagyatékban talált — jóval nagyobb számú — kéziratos versből Závada ötvenhatot választott ki (némely félig kész
fordítást saját belátása szerint módosított is), ezenkívül a kötet anyagát kiegészítette
hat saját fordításával: A csillagok csillaga, Az utca éneke, A gyáva hatalmasok,
A Duna vallomása, Csák Máté földjén és A Hadak útja című versekkel. Noha e pótlások nyilvánvalóan Ady forradalmi hangjának megerősítését hivatottak biztosítani
a kötet egészében, a Halas hagyatékából kiemelt törzsanyag sem volt teljesen egyoldalú: habár túlsúlyban van a szerelmi és egyéb intim, személyes líra, lefordította
Halas A magyar jakobinus dala, A márciusi naphoz, a Dózsa György unokája című
verseket is, s nem hiányzott gyűjteményéből A Hortobágy poétája, A magyar messiások, az Üj vizeken járok sem. Vilém Závada magvas utószavát nemrégiben közölte
kivonatosan a budapesti Nagyvilág; ebben az összefoglaló igénnyel készült, lelkes
írásban is hangsúlyozza a cseh költő, hogy Ady költészetét kicsinyesség volna bármilyen irányban leegyszerűsíteni. Vilém Závada ekkoriban Petőfitől, később József
5*

67

Attilától is fordított verseket, s a magyar kultúrának és irodalomnak ma is egyik
legőszintébb tisztelője.
A harmadik — idáig tehát utolsó előtti — cseh Ady-kötet megjelenésének időpontja nagyjából egybevág a két ország közti barátsági szerződés létrejöttével. Az
intézményes együttműködésnek ekkor induló korszakában nemcsak magyar prózaírók műveit fordították csehre sűrűbben, tudatosabban s olykor először (az elsőre
Móricz, a másodikra Mikszáth, a harmadikra Németh László vagy Illyés Gyula
lehetne a példa), hanem magyar lírikusok egész sorát is: a harmadik és negyedik
Ady-kötet közé esik Petőfi új, reprezentatív cseh kiadása, egy Arany-válogatás, a
huszadik századi lírikusok közül József Attila, Tóth Árpád, Radnóti Miklós, Illyés
Gyula, Áprily Lajos versei is megelőzték a negyedik Ady-kötetet. Persze, közben sem
volt hiány olyanokban, akik ébren tartották az Ady iránti érdeklődést, ha szórványosan is, ha nem állt is módjukban túllépni a folyóiratok kereteit. Ezeknek a
rendszeres, a lehetőségig teljes összegyűjtése olyan elvégzendő feladat, melyet a
centenárium szinte sürgetően juttat eszünkbe. Példaképpen említjük, hogy a Kresfanská revue és a Náboáenská revue (Keresztyén Szemle és Vallásos Szemle) című
protestáns folyóiratokban Kostsánszky Dániel kelet-szlovákiai református lelkész és
Zdenék Svoboda adták közre néhány közös Ady-fordításukat, ők is jóval kevesebbet
annál, amennyit elkészítettek. Ugyancsak itt említem Alfons Weíter ismert műfordítót, aki szintén fordított és közölt Ady-verseket. A nevezettek nemcsak Ady, hanem más magyar költők verseit is fordították, a fentebb felsorolt kötetek azonban
(az Áprilyé kivételével) egy kiválóan összedolgozó duó: Kamii Bednáí nemrégen
elhunyt neves költő és Ladislav Hradsky jeles műfordító nevéhez fűződnek, csupán
a József Attila-köteten osztoztak meg Vilém Závadával. Az ő művük a negyedik és
utolsó Ady-kötet is, a legterjedelmesebb és legátfogóbb, hiszen egy híján kétszáz
verset tartalmaz, a legismertebbek közül csaknem valamennyit, többé-kevésbé tematikai alapon öt csoportba osztva „Léda és Párizs", „Hunnia", „Emlékek", „A költő
alkonya" és „A vér lobogója" címmel, megtoldva egy hatodik résszel, mely Ady
novelláiból s egy hetedikkel, mely a költő levelezéséből ad ízelítőt. A kötethez, mely
Sám s morém (Egyedül a tengerrel) címmel 1966-ban jelent meg, Sára Péter írt
utószót és Kamii Bednár fűzött fordítói önvallomást, melyhez az általam ismert cseh
megnyilatkozások közül személyességében talán csak az Elplé fogható. Figyelemre
méltó már a puszta tény is, hogy az avatott utószó után a cseh költő még külön is
szót kért, s valósággal drámaian zaklatott stílusban vallott Ady-élményéről. „Mai
szemmel nézve" — írja Bednáf — „két Ady van. Az egyik szorosan tapad korának
immár a történelem süllyesztőjébe hullott problémáihoz és gondja-bajához. Ez a
történeti Ady. A másik Ady ellenben ahhoz kapcsolódik, ami az emberben lényegi s
úgyszólván változatlan, ebben pedig Ady mai, folyvást friss, új, a jövőbe tekintő.
Az előbbitől már elmaradt — mint mások elmondották — a korabeli ellenfél, aki
nélkül költészete hellyel-közzel szónokiasnak hat, habár Ady az általánosságokat is
szenvedélyes individualizmussal tudta áthevíteni. Időtlen ellenfelei viszont: a halál,
a betegség, a világ terhei, az árral szembeszegülő keserű osztályrésze érvényben
marad, mert az élet sohasem lesz idill..." És a fordító mérlege? „Nincs fordítás,
amely felér az eredetivel. A legnagyobb elérhető siker olyan hitelesen tükrözni az
eredetit, hogy az olvasó higgyen..." (Az én kiemelésem, R. P.)
Keresve sem találhatnék alkalmasabb hidat a befejezés felé, mint a cseh költő—
fordítónak ez a reflexiója. Nemcsak azért, mert az eddigi cseh Ady-kiadások záróakkordja, hanem mert rendkívül jellemzően pendíti meg a cseh Ady-recepció (és
minden Ady-recepció) alapproblémáját. Ha igaz is, hogy Ady cseh visszhangja nem
volt arányban- a költő jelentőségével, akár szlovákiai fogadtatásával, akár Petőfi cseh
visszhangjával vetjük egybe, nincs azért ok a sopánkodásra. A hálát s elismerést
érdemlő szerényebb tehetségű úttörőket .egyre rangosabb közvetítők váltották fel;
cöbbre nem is lehetett számítani, hiszen mekkora az esélye annak, ami cseh miliőben
megadatott nemcsak az angol, francia, német, olasz vagy spanyol nyelvű világirodalomnak, hanem az összes, „nagy" és „kicsiny" szláv irodalmaknak is, hogy akad
68

egyszer (és mégis: akadhat!) olyan első nagyságrendű cseh költő, aki tud magyarul,
eredetiben olvassa magyar költőtársait s a velük való szellemi találkozása spontán
és közvetlen lesz? A nyelvi korlát pedig Ady esetében sem nagyobb, mint más költőknél; őt a cseh olvasótól bizonyos fokig az határolja el, ami — valljuk meg —
olykor a hazai utókorától is. Ady gesztusa a sárkányölőé, ilyesmire érzett rá Móricz
Zsigmond is „A költő harca a láthatatlan sárkánnyal" című írásában. De Ady sárkányai, tudjuk, valóságos és látható sárkányok voltak, s az Adyt „értők" és „nem
értők", rajongók és kiátkozók között az volt a választóvonal, látták-e vagy sem Ady
sárkányait, a történelmieket és az idő felettieket a maguk összefonódottságában, az
örök minden titkoknak Ady korszerű és egyéni képzeletében megjelenőit „borzasztó,
egységes világát". Már a kortársak sem mind látták, az utókor egyre halványabban,
s hogyan is láthatná a puszta szövegből, há mégoly mesterien sikerült volna is
lefordítani, az idegen olvasó? Kezdett már néha Ady olyan sárkányölő Szent Györgyhöz hasonlítani, aki mellől a képről levágták a sárkányt, s így fogat összeszorító
heroizmusa értelmetlen fintorrá torzult, győzelmes dárdadöfése handabandázásnak
hathatott. Ennek a költőnek hazája határain innen és tűi egyaránt az a sorsa, hogy
ú j r a és újra fogadtatni (és elfogadtatni) kell, s ez nemcsak és nem elsősorban nyelvi
produkció, hanem a szövegentúli összéfüggések mélyebb megismertetésének a kérdése. Aki száz évvel a költő születése, több mint fél évszázaddal halála után a költőt
láttatni akarja: bizonyos értelemben rekonstruálnia kell a sárkányölő gesztusának
értelmet s lendületet adó sárkányt. Adynak a jövőben annyi az esélye cseh nyelvterületen, amennyi a magyar irodalomé általában: annak növekvő és egyre, mélyülő
megismerése készítheti csak elő közvetve egy új, az eddiginél hatásosabb cseh Adyrecepció feltételeit.

DÁVID GYULA

Az Ady-mű a román irodalomban
Már szokássá vált, hogy a magyar irodalom nagyjainak évfordulóin az értékelő
tanulmányok, esszék, ú j összefüggéseket felvillantó elemzések sorában alkalmat találunk más irodalmakkal való kapcsolataik felmérésére, megrajzolva — néha viszonylag teljes bibliográfiák alapján, máskor minden előmunkálat nélkül, szinte csak
vaktában tapogatózva — „visszhangjukat" vagy „utóéletüket" egy másik (szomszédos vagy távolabbi, nagyobb vagy kisebb) irodalomban.. Nem pusztán a kíváncsiságot kívánják az ilyen cikkek kielégíteni, s nem is csak adalékok a „hírünk a világban" témaköréhez. Mert ezek a cikkek, tanulmányok mindannyiszor népeket egymáshoz kapcsoló hidakat mutatnak meg az olvasónak, felelevenítve csak hallomásból
ismert — olykor még az avatottak fülében is ismeretlenül hangzó — neveket: műfordítókét, írókét, kritikusokét, akik az időben közelebb vagy távolabb megérezték
egy másik nép kimagasló írójának, költőjének művében az egyetemes emberi mondanivalót, vagy az egyenesen őhozzájuk szóló üzenetet s azon keresztül, sokszor feszült, vagy egyenesen fékeveszett politikai indulatokkal terhes légkörben, tudatosítani igyekeztek saját olvasóikban a másik népről azt, amit az önző érdekeket szolgáló politika elfelejtetni igyekezett, megismertetni kívánták rajta keresztül a másik
nép igazi, hamisítatlan arcvonásait.
Ady Endre román fogadtatásának áttekintése most, születése centenáriumának
69

alkalmát felhasználva, talán ilyen általánosabb érvényű tanulságai miatt sem érdektelen feladat. Ady műve ugyanis egyike ama hidaknak, amelyek nem csak a magyar,
hanem a román irodalmi tudatban is a toll erejével épültek és épülnek. Az ő esetében nem egyszerűen a magyar irodalom — s nyugodtan mondhatjuk: századunk
európai lírája — egy kimagasló egyéniségének befogadásáról, iránta megnyilvánuló
természetes érdeklődésről van szó, hanem többről, műve lényegének megértéséről,
közvetlenül magyarokhoz és románokhoz szóló mondanivalójának megértéséről és befogadásáról a román szellemi élet példamutató képviselői részéről.
Már az is sokatmondó, hogy a román irodalom Ady jegyében megtett ú t j á n a k
számbavételére is többször sor került az idők folyamán, kezdve Keresztury Sándornak az egész modern magyar irodalom román fogadtatását felmérő 1927-es adatgyűjtésétől, és Avram P. Todor 1939-es jelentős Ady-tanulmányához csatlakozó bibliográfiájától egészen Sálágianu Rodica 1957-es és Réthy Andor 1969-es bibliográfiai
összegezéséig. E legutolsó — a nemrég elhunyt kitűnő romániai magyar bibliográfus
hagyatékában egy átfogó anyag (A magyar irodalom román bibliográfiája)
részét
képező — legteljesebb gyűjtés adataiból világlik ki, hogy Octavian Goga 1909-es első
Ady-fordításai óta (a gyűjteményes köteteket nem számítva) nyolc önálló Ady-verskötet és egy prózakötetben, valamint számos lap és folyóirat hasábjain Ady összesen
280 verse (ebből 148 már a két világháború között) szólalt meg románul s látott napvilágot közel ezerre menő közlésben. Ady műve ma az egész világon a leggazdagabban románul hozzáférhető s a fordítók-értelmezők újabb és újabb nemzedékei ezt
a számot még napjainkban is tovább szaporítják.
Az adatoknak ezt az imponáló mennyiségét azonban csak egy jelenség érzékeltetésére hoztuk fel, s inkább arról kell majd beszélnünk, ami ezek mögött az adatok
mögött van. Arról, hogy az elmúlt közel hét évtized alatt milyen mélyen hatolt be a
román olvasó tudatába Ady neve, mikor, mit és milyen mértékben értettek meg és
tettek magukévá műveinek román olvasói.
A történeti áttekintés s közben a szomszédos népeknél jelentkező Ady-visszhangra való kitekintés talán épp ebben a gondolatmenetben nem lesz fölösleges.
Ady művére — így, általánosságban kell fogalmaznunk, hiszen már a két világháború közötti korszakban versei mellett novelláit is felfedezik, publicisztikájának
jó néhány darabja pedig szinte azt mondhatjuk, az első érdeklődések kiváltó oka
volt — a román irodalom meglepő gyorsasággal reagált. Petőfi első költeményei,
Jókai első novellái húsz év késéssel, a Bach-korszak végén jelentek meg román fordításban. Arany János a 80-as évek végén szólalt meg először Co?buc nyelvén,
Az ember tragédiája pedig csak a századforduló után, 1903-ban talál fordítóra. Az
Űj versek megjelenésétől viszont mindössze három esztendőnek kell eltelnie s a
Budapesten szerkesztett Luceafárulban, a nemzeti és társadalmi harc oldalán egyre
inkább elkötelezett román ifjúság lapjában napvilágot látnak Octavian Goga első
Ady-fordításai.
Az Ady—Goga viszony részleteit többször vizsgálta s eléggé sokoldalúan elemezte az irodalomtörténet. De az kétségtelen, hogy Ady nyílt kiállásának, a sajtóvétség miatt bebörtönzött Goga védelmére írt nyílt levelének nagy szerepe volt
abban, hogy neve és műve oly hamar bekerült a román köztudatba. Ismerte őt a
Luceafárul minden olvasója (a lap igen népszerű volt a Kárpátokon túli román
ifjúság körében is), s a legjobbak azt is felismerték, hogy Ady neve már ekkor híd
lehet a magyar és a román progresszió legtisztább, legnemesebb erői között. Hid,
mert kora politikai küzdelmeiben messze tekintő éleslátással jelölte ki a „Duna-táj"
népeinek égető feladatát: a nagyhatalmi imperializmussal szemben az összefogást, az
elnyomás fenntartására szított nacionalista-sovén indulatokkal szemben a népek
egyenlőségen és egymás jogainak kölcsönös tiszteletén alapuló testvériségét.
Tudjuk, Ady számára nem politikai jelszó volt mindez, hanem az együtt élő
népek évezredes történelméből levont, égetően időszerű tanulság. Meggyőződés, amelyet a történelmi tapasztalatok határoztak meg. S a jövőbe tekintő kérdés nem csak
az ő népe, hanem az egész progresszió alapvető sorskérdésének megfogalmazása volt:
70

Mikor fogunk már összefogni?
Mikor mondunk már egy nagyot
Mi, elnyomottak,
összetörtek,
Magyarok és nem magyarok?
Tudjuk azt is, hogy A Duna vallomására s a Magyar jakobinus dalára nem
késett a válasz. Verses üzenetet küldött a szlovákok legnagyobb lírikusa, Pavel
Országh-Hviezdoslav:
Mert tényleg közös bánat tép bennünket,
nyomorúságunknak
csak a neve más;
mert ugyanaz az iga töri hátunk
s közös bilincs szorítja dúlt
keblünket.
Mert ha mi, szenvedők egymásra nem találunk,
kit váltson meg az üdvös akarás?
(Petneházy Ferenc fordítása)

'

Ugyancsak az idő tájt, 1913-ban, az Üjvidéken megjelen5,Xetopis Matice Srpske
egyik számában cikket írt a holnaposok baráti köréhez tartozó Todor Manojlovic,
s ezt írja benne: „Ady k ö l t ő . . . teli szenvedéllyel, látnoksággal, emlékkel és vággyal,
aki elbódultan és tragikusan áll mind az élet fényes és kegyetlen rejtvénye, mind
saját személyiségének rejtélye e l ő t t . . . olyan költő, akit az élet nagy és örök problémái izgatnak, égetnek, kínoznak, olyan művész, aki bódult és kétségbeesett mindattól, ami az emberiséget eddig elkábította és ami miatt az emberiség eddig kétségbeesett."
S egy évre rá — az Ady—Goga-polémia után — jött a Nyugat íróival baráti
kapcsolatokat kiépítő Emil Isac nyílt levele ezekkel a lángoló sorokkal: Még csak
nagyon kevesen érezzük, ú j románok és új magyarok, hogy ebben a csillogó, gőgös,
tornyos várban,' amelyet Hunniának neveznek, el fog jönni a becsületes hitek és
tudni és akarni vágyó lelkek forradalma. El fog jönni a tisztító, a szabadító nagy
tűz, amely felperzseli a lovagvárakat s az ezek árnyékában hűsölő kolostorok ezreit,
el fog jönni a lelkek forradalma, amely kisepri a kufárokat a Művészet, Szabadság,
Igazság templomaiból, eljövend a forradalom, amely úrrá teszi a most még könnyező
lázadást, a cselédgúnyában gunnyasztó rabszolgaságot..." (Karácsonyi Levél Ady
Endréhez. Világ, 1914. február 17.)
Ady neve tehát már • életében nem csak magyarok, de szlovákok, szerbek és
románok számára is a társadalmi haladás zászlajára volt írva. S ha a későbbiekben
az akkori személyes kapcsolatok szálai esetleg meglazultak, annak inkább az volt a
magyarázata, hogy a haladás tábora is széttagolódott s egyesek a háborút követő
történelmi változások sodrában már nem a társadalmi haladásért, a dolgozó milliók
végleges felszabadulásáért vívott harc következetes útját járták.
A két világháború közötti korszak román irodalmában, Ady utóéletét követve,
néhány név minduntalan vissza-visszatér azok közül, akiket már előbb megismertünk: az Ady-verseket elsőnek fordító Gogáé, aki néhány ú j fordítást és cikket ír,
nyilatkozatokat ad Ady művéről és örökségének szerepéről, az Emil Isacé stb. Hozzájuk csatlakoznak aztán az újak, már nem csak egy „Ady-kultusz" ápolóiként, hanem
az Ady-örökség továbbvivőiként, a román Ady-kép gazdagítóiként s ú j kapcsolatok
megteremtőiként az ú j történelmi helyzetben felnevelkedő román olvasó felé.
A nagyváradi Aurora (1922—23), Cele trei Cri?uri (1923), Família (1928—1929), a
Brádon megjelenő Abecedar (1933—34), a tordai Pagini Literare (1936—38), a Kolozsváron induló Gándirea (1921—22) oldalain ú j fordítók nevei válnak ismertté, köztük
a nemsokára kötettel is jelentkező George A. Petreé, az Al. Bran-Lemenié, a Silviu
Barde§é, a Iustin IIie?ué, a több mint 30 verset fordító Teodor Murá?anué. Igaz, hogy
talán nem annyira az Ady-vers újszerűsége, hanem Ady művének társadalmi-politikai mondanivalója vonz. A modern román líra szimbolista és impresszionista irány71

zata ugyanis közvetlenebbül kötődik a baudelaire-i és verlaine-i hagyományhoz s
ekkor még kevésbé hangsúlyozottan válik nemzetivé. A fordítók egy része nem is tud
hiteles Ady-verset teremteni románul. A fordítói igyekezet mellett azonban kétségtelenül megvan az olvasói érdeklődés is: 1922-ben Iustin Ilie§u a modern magyar líra
egészét átfogó antológiával jelentkezik (Laura címmel), 1930-ban pedig megjelenik
egy másik, ugyancsak váradi román költő fordításában az első önálló Ady-kötet is
(Singé fi aur címmel. Erről a kötetről többek között Kós Károly ír méltatást az
Erdélyi Helikonban).
Szembetűnő az is, hogy szinte nem múlik el nevezetesebb Ady-évforduló a román irodalom részvétele nélkül. A fent említett erdélyi román lapokban a román
értelmiség legjobbjai sorakoznak fel az Ady-ügy mellé, s így hatásuk az Ady-mű
ismeretének kiterjesztésében nem lebecsülendő. A bukaresti Adevárulban, az egyik
jelentős román sajtóorgánumban Emil Isac ír terjedelmes cikket (1922). Az 1924-es
Ady-ünnepségekről a legtekintélyesebb román irodalmi lap, az Adevárul Literar
Artistic is beszámol, s ugyanő közöl terjedelmes és alapos tanulmányt Ady halálának 20. évfordulóján Horia Arge§eanu tollából. A nagyváradi Familia, amelynek
egykori szerkesztőjét, Iosif Vulcant személyes kapcsolat fűzte Adyhoz, a költő halálának 10. évfordulóján a fordító, George A. Petre tollából közöl megemlékezést. A 20.
évfordulóra pedig a legrangosabb román irodalmi folyóiratban, a Convorbiri Literareban jelenik meg Avram P. Todor avatott tanulmánya a románra fordított Adyversek bibliográfiájával.
Hogy ennek az érdeklődésnek mi a tartalma, arra nézve álljon itt az említett
cikkekből néhány kiragadott idézet:
„Ady — írta Emil Isac — pártunkat fogta nekünk, románoknak, de nem azért,
mintha nem lett volna jó magyar; azt hiszem, éppen ellenkezőleg, a legtőrőlmetszettebb magyar volt, de nem hagyta, hogy legyőzze őt a magyar feudalizmus tradicionalizmusa és az uralkodó osztály nagyzási mániája: humanizmusa természetes volt,
mert Erdélyben egymás mellett éltek románok és magyarok, akiket a földrajzi és a
társadalmi helyzet szomszédokká tett, s a temperamentum rokonsága lépten-nyomon,
az értelmiségiek minden egyes megnyilvánulásában nyilvánvalóvá vált. Ezért Ady a
lángelme őszinteségével akarta kibékíteni a magyarokat a románokkal." (Adevárul,
1922. 11. 818.)
„Modern költő volt, aki forradalmasította az írást saját hazájában, és követendő
utat jelölt meg, a demokratizálódás útját, az évszázadokon át elnyomottak joghoz
juttatásának útját — legyenek azok akár románok, akár magyarok, akár szlávok.
Nekünk, románoknak jó barátunk volt, beszélte nyelvünket, felkarolta jogaink érvényesítésére irányuló törekvéseinket. Eggyel több ok arra, hogy foglalkozzunk v e l e . . .
Olyan ember volt, aki egész lényével, lelkének minden ízével lázadó vizionárius volt,
aki elsiratta a volt reakciós Osztrák—Magyar Monarchia legszörnyűbb tragédiáját:
az elnyomott osztályok legszemérmetlenebb kizsákmányolását" — írta Horia Arge?eanu 1939-ben, amikor már beértek és egy ú j világháborúval fenyegettek a népeket
egymás ellen uszító fasizmus gyümölcsei. (Adevárul Literar §i Artistic, 1939. 916. sz.)
S ugyanebben a történelmi helyzetben idézte őt a már akkor Petőfi összes verseinek románra fordításán dolgozó Avram P. Todor: „Ady elszánt ellenfele volt
annak a soviniszta politikának, amelyet bizonyos magyar politikai körök folytattak.
A Magyar jakobinus dalában pedig a nagy háború előtt így írt:
Ezer zsibbadt vágyból mért nem lesz
Végül egy erős akarat?
Hiszen magyar, oláht szláv bánat
Mindigre egy bánat marad.
Mikor fogunk már összefogni?
Mikor mondunk már egy nagyot
72

Mi, elnyomottak,
Magyarok és nem

összetörtek,
magyarok?

Ady magatartását a románok iránt saját népe iránti szeretetének szemszögéből kell
nézni. Ady ugyanis meg volt győződve, hogy a magyar nép jövője szorosan össze
van kötve az együtt élő népek jövőjével." (Convorbiri Literare, 1939. 10—12. sz.)
Az Ady neve mellé felzárkózó ú j román írónemzedék élménye már nem csak a
monarchia széthullását megjövendölő (tehát e széthullás törvényszerűségét igazoló)
Ady, hanem egy ú j világháború küszöbén a fasizmus által fenyegetett népek egymásratalálásának útját kereső, és e keresést megszenvedő vátesz, sőt a történelem
új fejezetét megsejtő társadalmi forradalmár. S ha a cseh és szlovák irodalomban
egy E. B. Lukaő tanulmányai, egy Bohumil Müller vagy Stefan Kréméry fordításai, a
jugoszláv népek irodalmában egy Miroslav Krleia rangos esszéje vitte tovább Ady
üzenetét a két világháború közötti évtizedekben, mellettük méltó helyet foglaltak el
Teodor Murá?anu, George A. Petre, Silviu Barde§, Avram P. Todor műfordításai,
akiknek tolmácsolásában nem csak a magyar lírában ú j utakat törő Ady vált
ismertté, hanem A grófi szérűn, a Dózsa György unokája, A magyar ugaron (sőt
Costa Corei 1942-es fordítása révén A Duna vallomása) költője is.
Az 1944-es nagy történelmi fordulat után a román irodalomban valóságos Adyreneszánsz kezdődik, önálló Ady-kötetek és antológiák egész sora jelenik meg:
1945-ben Costa Carei, 1947-ben Emil Giurgiuca, I. Ha§eganu, 1948-ban Eugen Jebeleanu, Octav Sulutiu, G. Georgescu és V. Hermán tollából vagy válogatásában (Jebeleanu Ady-kötete 1949-es és 1955-ös kiadásaiban gazdagabb tartalommal is megjelenik), 1961-ben napvilágot lát Ady novelláinak román nyelvű kötete, s 1972-ben ú j
fordító, Paul Drumaru tárja, a 70-es évek román nemzedéke elé a maga Ady-antológiáját. Ugyanakkor a szocialista építést szolgáló román kultúra forradalmi hagyományainak sorában gyakran elevenedik meg alakja és műve (egyedül az 1957-es
Ady-évfordulóra 32 cikk, tanulmány és megemlékezés lát napvilágot a román sajtóban). A megnyilatkozásokból csak egyet idézünk — jellemzésül:
egyike vagyok a költők közül Petőfi csodálóinak — vallotta Mihai Beniuc —,
sokan olvasták, olvassák és fordították lelkesedéssel ezt a költészetet, amely a szabadság, a haza és a nép szeretetének géniuszát testesíti m e g . . . Ugyanaz a forradalmi lendület vonzott később, a gimnázium utolsó éveiben Adyhoz, majd utóbb
József Attilához, amelyet Petőfinél ismertem meg, de most magasabb történelmi
lépcsőfokon érvényesült. Elsőéves egyetemi hallgató koromban (1927—28-ban) Kolozsváron napokat töltöttem el az Egyetemi Könyvtárban, kezemben Ady köteteivel...
Leginkább az kapott meg Adyban, ahogy a modern költészetet forradalmi érzelmekkel telítette."
De hasonlóan vall az első Ady-fordításainak előszavát a budapesti Mocsáry Lajos
Kollégiumban keltező Eugen Jebeleanu, vagy az 1969-es (ismét országosan megünnepelt) Ady-évforduló alkalmából Veronica Porumbacu, Ion Bánutá vagy Dumitru
Radu Popescu is.
Az utóbbi évtizedben Ady költészete mellé egy ú j román írónemzedék zárkózik
fel, hozzáadva a maga Ady-képét az elődökéhez. A legutolsó Ady-kötetet, a Paul
Drumaruét (amely 235 verset tartalmazva mennyiségileg is a legteljesebb Ady-képet
nyújtja) az ifjú román költőnemzedék egyik kimagasló képviselője, Marin Sorescu
vezeti be vallomásos előszóval. Az ő élménye már nem csak a forradalmár költő,
hanem a teljes Ady, aki élet és halál, szerelmi beteljesülés és örök kielégületlenség,
népszolgálat és nemzetostorozás dimenzióiban éli át a teljes életet. Ö, a modern
költőtárs, idegein át érzékeli a „gyökértelenség" korszakában bizonyosságot kereső
vallomások mélységét, a „melegen bugyogó, eleven vágytól és sok-sok szenvedélytől
forrongó szerelmi költészete" örökérvényűségét, az Argheziéhez mért kíméletlen szókimondását, „filozófiai mélységeket egy szemöldökrándítás egyszerűségével megszólaltató" nyelvi-gondolati tökéletességét.
73

KAROL WLACHOVSKY

Ady Endre és a szlovák Irodalom
Ady Endre munkásságára évszázadunk első évtizedének végén figyelt fel először
a szlovák szellemi élet. Rövidesen tehát az Ady-életmű első közvetlen szlovák visszhangjának hetvenedik évfordulójára emlékezhetünk. A gazdag hagyomány azonban
elsősorban Ady Endre költészetének közvetlen hatását jelenti. Ady prózáját viszonylag későn ismerte meg a szlovák kultúra. Novelláinak szerény válogatása csak négy
évtizeddel a magyar irodalom e nagy zsenijének a halála után látott napvilágot.
A publicista Ady p.edig tulajdonképpen mindmáig ismeretlen a szlovák közvélemény
előtt. Ez azért paradoxon, mert a szlovák irodalmárok Ady költészetéből először
mindenekelőtt az elkötelezett humanista magatartást követték, nem pedig esztétikai
és művészi megoldásait.
Az a terjedelmes szakirodalom és bibliográfia, amelyet közös erőfeszítéssel állítottak össze szlovák és magyar kutatók, nagyobbrészt tehát Ady költészetének fogadtatásáról ad számot. Rendelkezésünkre áll egy könyv alakban kiadott monográfia is
Csukás István tollából: Ady Endre a szlovák irodalomban. Mindez azt igazolja csupán, hogy a szlovák irodalom, és tágabb értelemben a szlovák kultúra egésze egyike
azoknak, ahol Ady Endre életműve a legerősebb visszhangot váltotta ki. írásunkban
főként Ady fogadtatásának azokra a mozzanataira összpontosítjuk figyelmünket, amelyeket különösen fontosnak tartunk, illetőleg azokra, amelyeket eddig a szlovák vagy
pedig a magyar irodalomtörténetírás figyelmen kívül hagyott.
Ady költészetének első visszhangjait a szlovák irodalom közegében még a költő
életében regisztrálhatjuk, bár életművének szellemi és művészi öröksége csak a független Csehszlovák Köztársaság 1918-as megszületése után lesz Szlovákiában az irodalmi élet eleven alkotórésze. A szlovák kultúra és Ady Endre irodalmi kapcsolatainak alapkő-letételére nem más vállalkozik, mint korának költői vezéregyénisége,
Pavol Országh-Hviezdoslav. 1910-ben Jozef Skultéty jelentette meg a Slovenské
Pohfady című irodalmi folyóiratban Hviezdoslav utolsó nagy lírai ciklusának, a
Visszhangoknak
(Dozvuky) verseit. Az egyik költemény mottója Ady Endre Magyar
jakobinus dalának közismert negyedik szakasza. Hviezdoslav verse úgy kezdődik,
mint egy szónoklat: „Igen, te heroldja a derűsebb i d ő k n e k . . . " A Chocs fenséges
hegycsúcsa alatt élő szlovák bárd elsősorban azt az Adyt üdvözölte, aki fölemelt
hangon tiltakozott az igazságtalanság és jogtalanság ellen. A társadalmi ellentmondásokat ismerő költő kiáltó szava ez, aki egyenlő jogokat hirdetett az akkori Magyarország minden nemzetiségének. Az a Stefan Krcméry, aki a következő korszakban
volt Szlovákiában Ady életművének ismerője, fordítója és méltatója, találóan jegyezte
meg, hogy Pavol Országh-Hviezdoslavot „Ady békességet óhajtó, a magyarok között
egészen kivételes szavai" ragadták meg. Azokban a sorokban ugyanis, melyeket
Hviezdoslav Ady Endréhez írott költői episztolájához mottónak választott — mint
Stefan Krőméry írta —, „emberi szív érződött. Aki így írt, annak a szlovák ember
nem volt kisebbrendű. Aki ezt írta, az a Kárpátok kerítésén túl, Európába nézett".
A szlovák költő tehát Ady Endre üzenetét mindenekelőtt politikai és etikai síkon
fogta fel. Poétikája, mitikus szimbolikája idegen maradt számára. Érdemes talán itt
megemlítenünk, e tekintetben Ady semmiképpen nem volt kivétel. Pavol OrszághHviezdoslav ugyanígy elutasító álláspontra helyezkedett Ady szlovák kortársával,
Ivan Kraskóval szemben. Végtelenül nyugtalanította a szimbolizmus betörése a szlovák irodalomba; úgy érezte, hogy ezzel idegen színek kerülnek a szlovák költészetbe.
(Érdekességként említsük meg, hogy közel ugyanabban az időben Pavel OrszághHviezdoslav földije, Ladislav Nádasi-Jégé alsókubini prózaíró a próza zolai natura74

lizmusa ellen emelte fel intő szavát.) Tény, hogy Pavol Országh-Hviezdoslav magatartása nem volt egyedülálló. Hviezdoslav után egy évvel a nemzetileg erősen elkötelezett Martin Rázus írt Üzenet (Odkaz) címmel verset — alcíme: Magyar költőkhöz
—, ugyanabban a szellemben. Még később pedig, a nagy magyar költőzseni születésének ötvenedik évfordulója alkalmából, csatlakozik hozzájuk Vladimír Roy is, aki
egyszerűen annyit írt verse fölé: Ady
Endrének.
Az államfordulat előtti szlovák költők nemzedéke érezte ugyan — sőt nem rejtette véka alá, hanem nyíltan beismerte —, hogy „A magyar költők közül a szlovák
mentalitástól, a szlovák gondolkodásmódtól Ady esik a legmesszebbre", ahogyan Stefan Kréméry írta; mindezek ellenére rokonszenvvel fogadták. Követték Adyt, bár —
Vladimír Roy szavával szólva — ízig-vérig Idegen volt számukra; követték, mórt,
látták Ady géniuszának a fényét, érezték szabadságvágyát. Ebben közel volt Ady
hozzájuk, egyike a legközelebbieknek.
A szimbolizmus majdnem olyan későn eresztett gyökeret a szlovák irodalomban, mint a magyarban. Legkiválóbb képviselője, Ivan Krasko majdnem ugyanakkor
kezdte közölni verseit, mint Adj 7 Endre. Első verseskötetét három évvel Ady Ű j
Verseinek megjelenése után, 1909-ben adja kl. A két költő munkásságában mégsem
találunk közvetlen genetikus kapcsolatokat. Csak párhuzamokról lehet beszélni, amelyek a korabeli Magyarország különféle vidékein uralkodó általános közhangulatból
következnek, a politikai és gazdasági viszonyokból és mindenekelőtt az ez időben vezető művészeti irányzatnak számító szimbolizmus alapelveiből. Ilyen következtetésre
jutott Csukás István is Ady Endre és Ivan Krasko című elemző tanulmányában,
amely a Hagyományok és irodalmi kapcsolatok (Tradicie a literárne vzfahy) című
gyűjteményben látott napvilágot (Pozsony, 1972). E következtetéseket az a tény is
alátámasztja, hogy az irodalomtörténetírás nem rendelkezik semmilyen kézzelfogható
dokumentummal, amely Ady Endre és Ivan Krasko személyes kapcsolatát bizonyítaná. Igen kevéssé valószínű, hogy ilyen dokumentum egyáltalán létezett volna. Ivan
Krasko ebben az időben a csehországi ValaSské Klobouky-ban élt, Ady Endre pedig
egyáltalán nem foglalkozott szlovák problémákkal. Sőt jogosult az a feltételezés is,
hogy Ivan Krasko nem ismerte közvetlen forrásból azelőtt Ady költészetét, mielőtt
felhagyott a versírással. (Tőle eltérően Pavol Országh-Hviezdoslavnak volt a magánkönyvtárában Ady-kötet.)
Ady költészete a költő halála után éli aranykorát a szlovák irodalom közegében,
az ú j társadalmi és politikai légkörben, az Osztrák—Magyar Monarchia 1918-as szétesése után. A színrelépő ifjú irodalmi nemzedék, telve a nemzeti függetlenség fölötti
lelkesedéstől, tárt karokkal fogadott minden újat. Ady költészete volt e nemzedék
számára a modern líra titkaihoz vezető kapu; nemegyszer éppen ezen a kapun keresztül jutottak el a távoli Szajna partjaihoz. Emil Boleslav Lukáé költői tájékozódása bizonyítja ezt, a két világháború közötti korban születő költészete. Ebben az
összefüggésben érdemes megemlítenünk, hogy az államfordulat utáni költőnemzedék,
azok a lírikusok, akik az első burzsoá csehszlovák köztársaság megszületésekor vagy
rövid idővel megszületése után kezdtek publikálni, nagyobbrészt magyar iskolákba
jártak; a szó igazi értelmében kétnyelvűek voltak, és így nem kerülhettek nyelvi
akadályokkal szembe.
Ady Endre költészetének hatása az akkori szlovák költészetre több mint evidens.
Nincs megfelelően megalapozva viszont az az állítás, hogy Ady meghatározta az
egész államfordulat utáni költészet fejlődését. Ady költészetének fogadtatása különféle viszontagságos utakon történt. Voltak lelkes csodálói és fordítói, de nem volt
hiány az üres epigonokban és a kárhoztatókban sem. Éppen ők írták le az emlékezetes ítéletet: „Elég már Adyból!" (És ismét kínálkozik egy párhuzam: aggodalom a
túl nagy cseh hatástól, Jirí Wolker cseh és mindenekelőtt proletár költészetétől —
ez hívta elő az „Elég volt már Wolkerből!" jelszót. Mindemellett rövidesen bebizonyosodott, hogy az ijedelem teljességgel fölösleges volt, mert a világpolitikai események gyors változása más utakat is szabott a szlovák költészet fejlődése előtt.) Ady
Endrét tehát (éppúgy mint Jirí Wolkert) meg kellett védeni. Erre mindenekelőtt Emil
75

Boleslav Lukáö vállalkozott, Ady talán legalaposabb ismerője a nem magyar költők
közül. Ö a szerzője az Ady és a dekadencia (1933) című tanulmánynak, amely jelentős helyet foglal el Ady Endre szlovák fogadtatásának történetében. Helyesen értékeli Ady dekadenciáját, megcáfolja a hamis értelmezéseket, ezzel kiüti Ady ellenzőinek kezéből az érveket. A húszas évek Ady-kultuszához a következő megjegyzéseket
fűzi: „Ady költészetének elemei, hatásai, visszhangjai szembeötlőek a szlovák költők,
sőt még a prózaírók műveiben is. Ez nem öltött azonban olyan arányokat, hogy az
Ady-epigonizmus veszélye fenyegetett volna." Józan hang volt ez, egyike azokénak,
akik napjainkkal bezárólag folytatják Ady Endre átültetését a szlovák irodalom és
kultúra talajába. Az Ady iránti érdeklődést nem csak a politikai viszonyok határozták meg. Prága hivatalos külpolitikai vonala sem tartotta kívánatosnak a szlovák—
magyar, és szélesebb értelemben a csehszlovák—magyar kulturális kapcsolatok termékeny kibontakozását. A cseh és a szlovák költészet ú j tájékozódása elvetette a
szimbolizmus irodalmi örökségét, így Ady hatása csak azoknak a költőknek a m u n kásságában mutatható ki, akiknek poétikája továbbra is nyitott maradt a szimbolizmus előtt. Említsünk meg legalább két példát: Eudo Mistrík-Ondrejov és MiloS Krno.
Nem ugyanannak a nemzedéknek a költői, t u d ó Mistrík-Ondrejov a harmincas években lépett a színre, MiloS Krno pedig egy évtizeddel később. Különbözött a két költő
Adyhoz vezető útja is. Eudo Mistrík-Ondrejovot egyebek mellett a magyar nyelv is
elkalauzolta hozzá. Jó hangulatban gyakran eredetiben szavalta Adyt. Szemtanúk
bizonysága szerint leggyakrabban a Párisban járt az ősz című verset. Elsősorban Ady
Endre költészetének nosztalgikus és gondtalan színeire rezonált. Ilyen verseket választott ki fordításra is. Amennyivel kevesebbet fordított, annál több ösztönzést szerzett ezekből a versekből, főként Részeges dalaiban (Pijanské piesne). (Az irodalmi
komparatisztika eddig még nem foglalkozott ezekkel a jelenségekkel.)
Milos Krno esete más jellegű. 0 közvetett úton jutott el Ady költészetéhez, a
nagyszámú szlovák fordításon keresztül. És Ady kedvéért kezdett magyarul tanulni.
(Később le is fordított mintegy húsz költeményt.) Adyhoz írt verse 1942-ben született
(összegyűjtött verseinek kiadásában az ifjúkori költemények közé sorolta), fényes
bizonyítéka annak, hogy Ady t költészetének lényegéhez férkőzött, és megértette forradalmiságát. (A vers magyar fordítását lapunk mostani számában közöljük. —
A szerk. megjegyzése.) Külön érdemes megemlíteni, hogy ehhez a megértéshez és
magatartáshoz egy politikailag rendkívül kedvezőtlen, magyarellenes hangulatban
jutott el. Amikor 1943-ban Na brehu óiernych vőd (Sötét vizek p a r t j á n — szerkesztette Emil Boleslav LukáC) címmel magyar költői antológia jelent meg, hivatalos
helyen igen kedvezőtlenül fogadták. Megnyilvánult ez a központi politikai napilapokelutasító glosszáiban, és később a vitában. Karol Strmen ilyen jellemző címmel
kezdte recenzióját: „A magyarok is maguknak, és a szlovákok is a magyaroknak?"
A vitában két alkalommal emelt szót a könyv védelmében Ján Smrek, Ady későbbi
fordítója, cikkei beszédes címet kaptak: „Cirkusznak kell lennie!" és „Ki vesztette
el a fejét?" Ennek a vitának egyértelmű politikai háttere volt, de mindenekelőtt a
költészet került ki belőle győztesen.
Az egyes versek számos, folyóiratban közölt fordítása (Stefan Kréméry, Emil
Boleslav Lukáé, Valentin Beniak, Vladimír Marko, Ludo Mistrík-Ondrejov, J á n
Smrek és mások; a teljes felsorolás terjedelmes bibliográfiát is kitenne) után jelentek meg az első nagyobb írások, kommentárok és tanulmányok (mindenekelőtt Stefan Kréméry és Emil Boleslav Lukác tollából). Főként Stefan Kréméry első cikkei
készítették elő a talajt Ady költészetének befogadásához és megértéséhez. Ady Endrét
„Közép-Európa egyik legnagyobb szellemi jelenségének" tartotta. Azt hangsúlyozta,
hogy Ady lázadása az uralkodó magyar élet hamis értelmezése elleni lázadás; Ady
költészetének belső vitájában a régi Magyarország és az ú j Európa vitáját látta. Ady
költészetét úgy határozta meg, mint a régi Magyarország betegségének gyógyszerét.
Ady szomorúságában mindenekelőtt a társadalmi felelősséget érző ember szomorúságát érezte. Stefan Kréméry fáradhatatlanul reagált az Adyval foglalkozó szlovák
megjegyzésekre is. Emil Boleslav Lukáéot nem habozott „Fantasztikus Ady-barátnak"
76

nevezni. Másrészről nyíltan támadta az epigonokat, Ady üres utánzóit, akik „láthatóan a magyar Ady köpönyege alól bújtak ki". Augustín Naőin-Borin költészetéhez
például a következő lapidáris megjegyzést fűzte: „túlságosan kényszeredett az Ady
költészetére valló reminiszcenciákban, kilátszik alóla a determináló hatás, s így mármár karikatúrája az eredetinek".
Ady költeményeiből az első válogatás 1934-ben jelent meg kötetben szlovákul.
Vladimír Marko, a fordító, nem volt költő, és ez megmutatkozott a fordítás színvonalában is. Ezért ennek a kötetnek mindenekelőtt informatív a jelentősége. E. B.
Lukáő említett Na brehu ciernych vőd című antológiáján kívül szép számmal szerepeltek Ady versei Emil Boleslav Lukáő további fordításköteteiben (Záhrada útechy
— A vigasztalás kertje, 1949; Spoved Dunaja — A Duna vallomása, 1976), valamint
Valentin Beniak versfordításainak gyűjteményében (.Veőerná blyskavica — Esti villámlás, 1957). önálló Ady-kötetet jelentetett meg Emil Boleslav Lukáő (V mladych
srdciach — Ifjú szívekben, 1941), utána pedig Ján Smrek (Ady Endre: Versek, 1950).
Ez utóbbi máig a legterjedelmesebb, a legegységesebb; több mint száz verset tartalmaz, főként a költő első nagy alkotói korszakából, az Üj Versek megjelentetése utáni
időből. (Érdekes, hogy majdnem minden szlovák fordító- többnyire ugyanebből a korszakból választott.)
Ady Endre költészete Szlovákiában mindig a művészet legnemesebb feladatát
töltötte be: jelentős része volt a szlovák—magyar közeledésnek. Olyan szellemi érték
ez, amelyhez bátran csatlakozhatnak az irodalom ú j nemzedékei, és legfőképpen az
a nemzedék, amelyhez Ady legfiatalabb fordítója, Vojtech Kondrót is tartozik.
KISS GY. CSABA fordítása

A legújabb szlovák Ady-vers
Keletkezésének helye és ideje: Cseklész, 1977. április. Szerzője: Vojtech Kondrót
szlovák költő és műfordító. A harmincévesek nemzedékének tagja, költőként és műfordítóként is szép nevet szerzett már magának a szlovák olvasók körében, ö t önálló
verseskötete mellett főként a magyar irodalomból, közelebbről huszadik századi
líránkból fordít. Közvetítő munkájának eredményeképpen látott napvilágot Weöres
Sándor, Babits Mihály és Illyés Gyula verseinek szlovák kötete. Adytól eddig csak
néhány verset ültetett át anyanyelvére, az évfordulót saját eszközeivel — költőként
köszöntötte. Ady-verse lefordíthatatlan^ hiszen mind a négy versszak mind a négy
sorában Ady neve rímel. Ezért prózában kíséreljük meg magyarul visszaadni tartal T
mát: „Vers, amelyet régen megfekéíült gerendákba véstek, / Titokzatos mint az
erdélyi várak / Hervadó kerteket belepő hó / Táj, ahol örökkön ifjú maradt; —
Temetők — ezek a téli szőlőskertek / A fasornak az a fája, mely mögé elrejtezett /
Amikor háztűznézőbe járt a Halálnál titokban / Táj, ahol örökkön ifjú maradt; —
Tekintetek — jégkígyók oszlopsora / Egyedül a tengerrel, mely nyíltan fürkészi a
- szemet / Tud mindent és semmit el nem árul / Táj, ahol örökkön ifjú maradt; —
Vers, amelyet régen megfeketült gerendába véstek, / Titokzatos mint az erdélyi
várak / Hervadó kerteket belepő hó / Táj, ahol örökkön ifjú maradt."
(A vers kéziratának hasonmása a 78. oldalon.)

K. GY. CS.
77

•¡bhy

'iiaÁ

/Zjuv-Lid

¿fTslb/í+s+síe,

¿rtcjt¿c

V

<

/H/¿SlAy/

A-

trU+Jh

.^CJUA!

Ou^Tt^.

- /Ix^ásy

vUuiU

Á ^ C ^ ^ L * /
'to"

i

/T-

/J^SVIL***'

u
/V yiU^iCj

/Ky^rítX

írt^uv-^jLt^

6

á u v
.TXUnxi

^t^jAr^Ùc^dt

V ÀsLrUs^ x^+d+sf

78

j J L t y
rt^xrt-Tul^.

Aisùdrtj'

MI LO S

KRNO

Adynak
En látlak, Ady, jégajkadon
mosoly,
üveges szemed előtt az arcom.
Lélekben
eltemetlek,
rőt palást el ne takarjon.
Mint Néró, szíved által
döfetted,
hogy szerelemben
érjen a halál.
Utódom Cézár lesz majd! —
hattyúhangod
az éj taván.
Íme, itt állok. Születtem
júliusban,
hogy szerelmekről
énekeljek
én,
szívemben
ég a csókod,
hogy szívünket mind átjárja a fény.
Olümposz nincs! Föl kell
építenünk
majd lélekhavazó
szerelmekre.
Az aszony? Csak gyöngye
kell.
A csók be engem ne
vérezzen.
Bíborpalástod
tüzet lobbantott
e világgyötrő
hófúvásban.
Mert énekelni
akarok,
és nem gondolni a halálra.

bennem,

S mint Cézár bukott, én is kidőlök,
ha Brutus kardja éri testem.
De Augustus
bevégzi
művemet — majdan
énhelyettem.
(Az 1944 előtti versekből)

KOVÁCS ISTVÁN fordítása

VUJICSICS D. SZTOJÁN

Miroslav Krleza és Milos Crnjanski Adyról
Ady halálának hírét a horvátoknál és szerbeknél két nekrológ követte. Mindkettő
Zágrábban jelent meg. Az első már halálát követően harmadnap, a Rijec Srba—
Hrvata—Slovenaca című lap 1919. január 29-i, esti számában, Miroslav Krleza tollából, a másik valamivel később, a Knjizevni jug című folyóirat 1919. április 1-i számában, Miloá Crnjanski aláírásával. A mai horvát és szerb irodalom két legidősebb
mestere kortársi közelségből, rokonszenvezőn búcsúzott magyar költőtársától: Ady
42-ik életévében hunyt el, Krleza és Crnjanski akkoriban 26-ik évében járt. Adyval
sosem találkoztak. Mindketten már ifjú korukban tudtak magyarul, s a magyar irodalom jó ismerői voltak: Krleza Zágrábban született (1893), de Pécsett, a „magyar
királyi honvéd hadapród iskolában", majd Budapesten, a Ludovika-Akadémián
(1911—1913) folytatta tanulmányait, Crnjanski pedig, aki a sors szeszélye folytán a
Tisza partján, Csongrádon jött a világra (1893), a kegyesrendiek temesvári magyar
gimnáziumában érettségizett.
Krleza még kétszer ír majd Adyról: 1922-ben a zágrábi Nova Európa április 11-i,
a magyar kérdésnek szentelt számában jelenik meg Petőfi és Ady, a magyar irodalom két lobogója című, nálunk alig ismert tanulmánya, m a j d 1930-ban a zágrábi
Hrvatska revija januári számában adja közre Ady Endre, a magyar lírikus című
terjedelmes esszéjét. Krleza Adyról címmel Németh László írja m a j d róla a Kelet
Népé ben, 1940. január 1-én: „A külföldi irodalomnak aligha van hasonló súlyú Adytanulmánya, Ady európai helyét pedig talán idehaza sem határozta meg senki szabatosabban." (Magyar fordításban az esszé csak sokkal később, 1957-ben az újvidéki
Hídban jelent meg.)
Az Ady-esszéről megjelent egyik kritikára utalva jegyezte meg Krleza 1930
őszén: „Lírámról szólva, egy kritikus Ady líráját bemutató esszém kapcsán megemlítette, hogy szükséges lenne áttanulmányozni Ady esetleges hatását lírai fejlődésemre. Ady reám soha és semmiképp sem hatott. Adyt valójában igen későn ismertem meg: 1922 körül." Bár az Ady-nekrológ ennél korábbi keletű, mégsem cáfolja
Krleza állítását, hiszen az újsághírszerű, aláírás nélkül közölt rövid megemlékezés
inkább illik Krleza háborús, majd a magyar forradalmi eseményekre is reagáló p u b licisztikájába, mintsem alkalmi Ady-portrénak fogható fel, amely Ady költészetének
alaposabb ismeretéről vallana. A költő Adyról valójában alig esik szó benne, előtérbe
a magyar forradalom, s a magyarság kérdése került. Az írás teljességgel politikus, s
a Plamen című folyóirat első számának megjelenésével egyidőben (1919. január) készült. E rövid életű, még az évben betiltott, a lenini Kommunista Internacionálé téziseit valló folyóirat megindításával Krleza végérvényesen eltávolodott a délszlávok
integrációját hirdető Knjizevni jug körétől, melynek szerkesztői között (1918—1919)
volt a fiatal, írói pályáján induló Ivo Andrié, m a j d Miloá Crnjanski is, s a Rijec
Srba—Hrvata—Slovenaca,
a délszláv koalíció köreinek lapjában való jelentkezése is
csupán jelképes maradt.
Krleza Ady-nekrológjának kissé csapongó megfogalmazása nyilván a megírás
sürgető kényszerének rovására is írható, hiszen a halálhír vételének pillanatában
íródott, de túlzásai tükrözik azt a túlfűtött légkört is, amely az első világháború
végét és a délszlávok közös államának megalakulását közvetlenül követő hónapokat
jellemezhette. A szövegben a Dráván túl utalás természetesen a magyar, a magyarországi kulturális közéletre vonatkozik, egyben közvetett célzás az ú j országhatárra
is. A Savremenik (Kortárs) a Horvát írók Társaságának a folyóirata volt, a kortárs
írónemzedék indította meg Zágrábban, 1906-ban, két évvel a Nyugat előtt.
80.

Crnjanski esszének beillő Ady-nekrológja Belgrádban íródott, de Zágrábban
jelent meg, ahol az író — hazafelé igyekezve a háborúból — 1918—1919 telén néhány
hétig időzött, s ahol m á r az első világháború vége felé bontakozni kezdett az irodalmi
élet, és a Knjizevni jug (amelynek megindulásától, 1918. januárjától egyik szerkesztője a később Nobel-díjas Ivo Andrié volt) egyaránt igyekezett maga köré gyűjteni a
háborúban szétszóródott szerb, horvát és szlovén írók minden nemzedékét. E folyóiratban kapott helyet Crnjanski sajátos, portrénak is beillő nekrológja. Ellentmondásosságai, helyenként meghökkentő túlzásai és kitételei, valótlan állításai mellett is az
írás forrongó korának jellemző és jellegzetes dokumentuma, az Ady-líra mélyreható,
árnyalt ismeretéről tanúskodik, s lényegében Ady teljes költői életművére épít.
A lázadás Kísértetének vörös mezében utalás Az új Kísértet versre (A menekülő
élet,
1912), de az eredeti szöveg értelmezésétől függően lehetne a forradalom Kísértete is.
A királyi palota, amely a Dunában nézegeti magát a Dal a Hazugság-házról
költeményre vonatkozik (A magunk szerelme, 1913).
1919 j a n u á r j á b a n Crnjanski így búcsúzott: „Kimerülten hagytam el Zágrábot.
Éreztem, hogy a régi Európának vége, de azt is, hogy egy új, ugyanolyan véres van
feltűnőben." De belgrádi időzése sem volt huzamosabb, alig néhány hónapig tartott
csak: „Belgrádban néhány szerb és horvát költőt találtam, akik a jugoszláv irodalomban egész ú j korszakot nyitottak. Közöttük voltam én is. A konzervatív irodalmi
körök vádat emeltek ellenem azért, mert irodalmunkba — Ady Endre költészetét
vittem. Minekutána egész régi irodalmunkat felforgattuk, ismét elszéledtünk a világ
négy t á j a felé s így 1919-ben Párizsban, »az ámulások szép városában« tűntem fel."

MIROSLAV KRLEZA

MEGHALT ADY ENDRE

Hétfőn reggel meghalt a neves magyar lírikus, Ady (Endre). Ha maholnap valaki
a nagy szláv kulturális problémáról, Kelet és Nyugat, Európa és Ázsia összeütközéséről fog írni, feltétlenül a m a g y a r l é l e k , e furcsa mozaik a n a l í z i s é b e kell
bocsátkoznia, amelyben mint valami kaleidoszkópban a Duna-medence minden népének és f a j á n a k sajátosságai egymásba játszanak. S ennél az analízisnél semmiképp
sem lehet m a j d elkerülni A d y E n d r e megjelenését. Ady Endre mindannak f á j d a l mas szintézisét jelenti, ami e földgolyón magyar. A magyarság pedig nem is jelent
mást, mint fájdalmat. Az, hogy a magyarok negyvenhéttől 1918-ig egy birodalmi
ámulatban éltek, nem jelenti a magyarságot. A magyarságot A d y jelenti. É s s e n k i
sem á t k o z t a és g y ű l ö l t e ezt a b i r o d a l m i s á g o t úgy, m i n t Ady,
és senki nem sejtette meg oly fájdalmasan e birodalom végét, mint az elhunyt költő.
Halála a Dráván túl megrázta az összes kulturális rétegeket, és a sajtó egyhangúlag
mint a legnagyobb halottat, és legfájdalmasabb magyar veszteséget siratja, a Köztársaság pedig hivatalosan temeti, mint a forradalom hirdetőjét. Ady ősmagyar
erdélyi nemes családból származik, és újságíró volt, 21 éves korától pedig, amint kiadta V e r s e i n e k első kötetét, mindig a csúcson állt, elsőnek kitéve a csapásoknak. Mint költőelődei is, akik ösztönösen érezték a Szlávságot és a Keletet, s tudták,
hogy a magyarok a szláv kultúrszférában vannak, lényegében, a maga vérmérsékletében és kirohanásaiban, tiltakozásaiban ő is tiszta szláv, és miként B a l a s s a é s
K a z i n c z y é s P e t r o v i é - P e t ő f i , a magyar f a j újjászületéséről dalol. Versei,
a V é r é s a r a n y és az Ú j v e r s e k a magyar költészet határköveit jelentik.
A haladó magyar folyóirat, a N y u g a t alapítóinak (amely valamennyire a mi Sav6 Tiszatáj

81

remenikünk
megfelelője), s a szociológus J á s z i mellett az ú j Magyarország legfontosabb tényezőinek egyike volt. A spanyolnátha következményeként tüdőgyulladásban halt meg, amely szívbénulással komplikálódott.
*
[Negyvenhéttől

rodalmi, birodalom
prevrat

— elírás

lehet, az író bizonyosan

— Krleza imperiálist,

impériumot

kifejezést használja, nyilván ebben a

a

kiegyezés

évére,

í r ; a forradalom

1867-re g o n d o l t ;

bi-

h i r d e t ő j e — az író a

jelentésében.)

MILOS CRNJANSKI

ADY ENDRE

Ady Endre attól a kórtól halt meg, amelytől i f j ú korának tanítómesterei, Baudelaire és Verlaine haltak meg. Konok, régi német család fia, diák Magyarország szívében, Debrecenben, újságíró Nagyváradon, 1898-ban kötetnyi verssel jelentkezik, a m e lyek tarkák, akár a fiatalság, s úgy kiválnak az akkori magyar líra szentimentális és
banális tavában, mint a mérges, de szép virág, amelyet a francia dekadenciából p a n dúrok és kocsisok népébe ültettek át, ahol akkoriban lenaui holdvilággal teli r o m á n cokat, vagy az Árpádokhoz szóló költeményeket zengenek. Pestre megy, n a p p a l ziláltan a szerkesztőségekben dolgozik, éjjelente pedig a kávéházakban néhány i f j ú literátor közepette vágyait vallja meg, amelyek fel kell, hogy rázzák a tespedt k u l t ú r életet és a Nyugat győzelmét kellene elhozniok a szolgabírók irodalma fölött. Ha nem
is bírt a mi Dositejünk szemérmességével, az, amit elért, nem jelent kevesebbet n e m zete számára. Néhányan meglátják benne a jövő emberét, és Párizsba küldik. S e k kor ő, akinek minden verssorából kiérezni ama ázsiai eget, amely a vándorló népek
patáinak mennydörgését hallgatta, a nyugati artizmus apostola, de a nyugati h u m a nista eszme apostola is lesz. Az Ü j versek (1906) bombaként ható f o r r a d a l m a t g y ú j tanak a magyar irodalomban. Gazdag és új nyelven, amelyen a németeknél Hofmannsthal ír, de amely mégis bővelkedik e kemény, férfias sztyeppebeszéd hagyományával, olyannyira, hogy az elmagyarosodott városi közönség eleinte nem is olvashatta, s nem is szerethette; sokat szenvedett népe minden fájdalmával, szégyenével,
szégyenkezésével és örömével teli verseit írja, még túlzott jelmondattal is: „Nem
kellenek a megálmodott álmok"; s mégis, oly buja, mint Verlaine, s egyformán
őszinte, óriási hatással van a nyilvánosságra. Sorra jelennek meg a kötetei: Vér és
arany (1907), Az Illés szekerén (1908), Szeretném ha szeretnének
(1909). Néhány b a rátjával megalapítja a Nyugat folyóiratot — a kötetek sokasodnak, a fordítások, s
különösen a kritikák és esszék színvonala hirtelen nő. Még az a politikai á r a m l a t is,
rokonszenvének hatására, amely a forradalomhoz vezetett, ekkor kezd szélesedni.
Ha Mestrovié lírai költőnk lenne, a legtalálóbban t u d n á m egybevetni. Verlaine-i
formában egy műveletlen nép görcsös, brutális, kétségbeesett pesszimizmusát hozza,
nem azt az elegánsát, románt, márványból valót. F o r m á j á t leginkább Swinburne-ben
találnám meg. Valamiféle belső tűz emészti mindkettejüket. De miként W h i t m a n
ódája a mozdonyhoz aligha fog magával ragadni valami oroszt, Adynál sok olyan
van, ami lefordíthatatlan, nomád, magyar. Azokban a költeményekben, amelyeket a
tengeren, vagy utazásai során, vagy a kórházakban írt, gyöngéd, mint Moréas, s
mély, mint de Vigny. De a haza megcsúfolása, a nemzeti kétségbeesés csak ritkán
nem keserítette meg néhány sorát. Énje még ott gyökerezik az igricekben és hegedősökben, akik nincstelen, és némileg fantasztikus létükre, akár a garabonciások, meg82

énekelték az egész népet és mind a sebeket, mint nálunk a guszlárok. Élete és munkássága eme első részének tragikuma épp abban áll, hogy az ú j formával, s száz
évvel előtte azoknál, akik olvassák, hisztérikus dámák reklámja és költője lesz. Nem
volt ez titok előtte. A Gare de l'Est-en, hazafelé indulóban, így énekel:
A napíalan
Öh, az élet nem nagy vigalom
Sehol. De ámulni lehet.
Szép ámulások szent városa,
Páris, Isten veled.
Dalolj, dalolj. Idegen fiad
Daltalan tájra megy, szegény
Fagyos lehellet és hullaszag
Száll ott minden virág felett.
Elátkozott hely. Nekem: hazám.

Keleí.

Csipkésen, forrón, illatosan
Csak egyszer hullna még reám
S csókolná le a szemeimet
Egy párisi leány.
Az alkonyatban zengnének itt
Tovább a szent dalok.
Kivágtatna a vasszörnyeteg
És rajta egy halott.

Hazájában kicsiny csúcsai birtokán húzza meg magát. Életét kórházakban tölti.
S ekkor, kiábrándulva sikereiből, amelyeket az asszonyt, a szerelmet, az őszt, és ama
színeket megéneklő verseivel ért el, amelyeket Watteau festett, a tömeg karjaiba
veti magát, amely Magyarországon nyomorúságosabb, mint bárhol másutt. Szocialisták és munkások, toprongyos értelmiségiek kapják meg verseit, amelyekben kemény,
büszke vonások vannak, mint Meunier Anversében. Nem a hősöket énekli meg, a
forradalomról énekel. Oly szavakkal, amelyek már nem fényűzőek és dekadensek,
hanem komorak és lázadók, mint Kollwitz rajzai, minden elégedetlenek, jók, és általunk is ismert uraik rétegétől elnyomottak ura és vezére. Még a gimnazisták is
segítik. A menekülő élet (1912), A magunk szerelme (1913) feszültséggel teli könyvek,
borúsak és keservesek és kétségbeesettek. S olyan sorokkal [vannak tele], amelyek
Michelangelo szonettjeinek erejével bírnak, mások meg béranger-i vidámsággal
teliek. Ekkor már az egész ú j irodalom vezére. S míg harsogva még egyszer hinni
akar a lázadás Kísértetének vörös mezében, kigúnyolja a főhercegeket, akik hadgyakorlatokat tartanak, és a királyi palotát, amely a Dunában nézegeti magát. Még
egy kiábrándulás v á r j a : a háború. Ékkor ritkán látni a fővárosban; birtokán rejtőzködik, görnyedten és betegen, nősül, s kilép az élet medréből. S mégis, a forradalom,
amelynek magvait elhintette, lassan kikél. Egy szót sem írt le a háború dicsőítésére,
minden verssorában irtózásáról vallott, s a halottak élén állt (A halottak élén, 1918).
Ez a kötet pacifistább, mint a Le Feu. E verssorok oly keserűek, mint Lear átka.
Még inkább kínozhatta az, hogy nyíltan bevallotta és tudta, bármi is vár nemzetére,
közeledik a vég. S amikor későn, de mégis kitört a forradalom, súlyos betegen Pestre
jön, és hatalmas, fekete szemével, amely nagyon hasonlít Mestrovicéra, nézi az utca
apoteózisát, ama utcáét, amelyet annyira szeretett, és amelyben annyira hitt. Szanatóriumba viszik, meghal, díszsírhelyet kap. „Óh, nagyon csúnyán éltem, milyen szép
halott leszek", énekelte egykor, és „Ne kötődj velem, Sátán, ne k ö t ő d j . . . csúf és
borús csak az az életemben, ami magyar". Magyarország mint legnagyobb lírai költőjét és a forradalom szülőatyját siratja; nékünk tudnunk kell a nevét, mert e név az
oka minden jónak, humánusnak, kulturáltnak és előkelőnek az ú j magyar irodalomban. Az XJj verseket e sorokkal küldte a világba:

S áldott legyen, ki: te meg én,
... kiért mi sírtunk,
Kit forró lázunk eldobott,
öleltetőnk, kit sohse bírtunk,
6*

83

Ki másoké: a gyermekünk.
T3j igére, új dalra termett.
.. .ki eljövend
Kit küldtek régi bánatok.
[A Le Feu B a r b u s s e 1916-ban m e g j e l e n t A tűz c í m ű m e g r e n d í t ő , e l s ő v i l á g h á b o r ú s r e g é n y e ; Dosite)
O b r a d o v l c (1739?—1811) a s z e r b f e l v i l á g o s o d á s é s k o r a s z e r b i r o d a l m á n a k l e g n a g y o b b a l a k j a ; n é z i az utca apoteózisát...
— n y i l v á n u t a l á s A z utca éneke
című Ady-versre
(Az Illés szekerén,
1908); i d é z e t e k : N e m k e l l e n e k a m e g á l m o d o t t á l m o k — Ű) vizeken
járok
(Oj versek,
1906); O h , n a g y o n c s ú n y á n é l t e m . . . — A z utolsó
mosoly
( Ü j versek,
1906); N e k ö tődj velem, Sátán
— Régi énekek
ekhója
(A magunk
szerelme,
1913); S á l d o t t l e g y e n . . .
— A m i gyermekünk
(Oj versek,
1906).]

KISS GY. CSABA

Megjegyzések Ady lengyel utóéletéhez
Több mint két évtized fordításirodalmáról készített mérleget a lengyel—magyar
irodalmi kapcsolatokkal foglalkozó tanulmánykötetben megjelent dolgozatában Jan
Zimierski, a tehetséges fiatal műfordító és kritikus, aki azóta egy tragikus baleset
következtében örökre eltávozott közülünk. 1 1969-ben látott napvilágot áttekintése a
magyar irodalom 1945 utáni lengyel fogadtatásáról; Ady lengyel recepciójáról a következőket írta: „S ha már a költészetnél tartunk, meg kell állapítanunk, hogy a
másik nagy költő, Ady Endre tulajdonképpen ismeretlen Lengyelországban." Sommás
a látlelet, s nem lehet enyhítő mellékmondatot hozzáfűzni. Való igaz, Ady nem
jutott el a lengyelekhez, nemcsak az átlagolvasó fülében csöng idegenül a neve, a
magyar irodalommal hivatásszerűen foglalkozók szűk körén kívül az irodalmi közvélemény számára sem ismerős. És nemcsak ma, halála után közel hatvan esztendővel van ez így, de korábban — a két világháború között éppúgy, mint a felszabadulás utáni időszakban — is ez volt a helyzet.. Most mégis lengyel utóéletéről készülünk
írni. Nincs azonban szó ellentmondásról. Bár a fordítások, az évfordulós cikkek tettek — s nem is keveset — a költőnket övező homály eloszlatása végett, az eredmény
mindazonáltal meglehetősen csekélynek látszik a befektetett energiához képest. Vázlatos áttekintésünkben ezért többek között azokról az irodalmi és irodalmon kívüli
okokról is szólni kívánunk, amelyek nehezítették, és részben ma is nehezítik a befogadást
Lehet, hogy más azért tesz majd ellenvetést, olvasván e sorokat, mert a mostani
évforduló alkalmából lépten-nyomon hallhatott arról, hogy költőnket másképpen
értették Kelet- és Nyugat-Európában, az előbbiek számára — egyszerűsítve — a
közös nyomorúság birálója és újító művész, az utóbbiak szemében pedig csak a
szimbolizmus elkésett hajtása. Hiszen nem itt, régiónkban írták-e le a következő
jellemzést költőnkről: „Ady Endre a szellemi Közép-Európának minden bizonnyal
egyik legnagyobb jelensége."? (A szlovák költő és műfordító, Stefan Krőméry szavai). 2 De sorolhatnánk a többi szomszédos nép írástudóinak megnyilatkozásait is.
Szerbek, románok, szlovákok, horvátok reagálnak költészetére, „fogják üzenetét",
érdeklődéssel figyelik buzdító, forradalmi szavát a társadalmi és nemzeti elnyomásról. Ezek a népek — részben vagy egészen — az első világháborút lezáró imperialista
84

békediktátumig egy országban éltek a magyarokkal, s számukra a politikai mozzanat,
a társadalmi-nemzeti mondanivaló nyit sorompót Ady költészetéhez, lírájának esztétikai értékeihez. Találóan írja Sziklay László, hogy „Az Ady-»probléma« e nemzeteknél még 1918 után is egészen más formában és egészen más minőségben jelentkezik,
mint Kelet-Európa többi nemzeténél." 3
Előre kell bocsátanunk, hogy vázlatunk nem az Ady és a lengyelek kérdéskört
kísérli meg körvonalazni. Az effajta címek amúgy is meglehetősen félrevezetnek,
hiszen különnemű problémák közös tető alá hozását ígérik. Egészen más megközelítést igényel ugyanis Ady lengyel motívumainak, vagy mondjuk lengyei témájú publicisztikájának vizsgálata például, s ismét egészen másról van szó, ha életművének
lengyel visszhangját próbáljuk megmérni vagy költészetének lengyel párhuzamait
keressük. Az irodalmi kapcsolatokat búvárló filológia lényegében már föltárta Ady
publicisztikájának lengyel vonatkozásait, s nagyrészt elvégezettnek tekinthető Ady
lengyel közléseinek bibliográfiai számbavétele is.4 Nem történt meg azonban az Adyrecepció vizsgálata a befogadó felől nézve, tehát a lengyel irodalom szükségleteit
szem előtt tartva. Tegyük hozzá, ennek a megközelítésnek már nem kizárólag Ady a
„hőse", mint a pozitivista típusú komparatisztika effajta kutatásaiban, hanem legalább annyira a befogadó irodalmi közvélemény, az „aktív oldal", vagyis mindazok a
társadalmi-politikai és esztétikai tényezők, amelyek sajátos szűrőként funkcionálva
lassították vagy gyorsították a magyar költő szemléleti és művészi újításainak terjedését lengyel közegben. Ezúttal csupán utalni szeretnénk Ady és a lengyel költészet
tipológiai összefüggéseire. Ez esetben nézetünk szerint a költői világkép, a lírai ábrázolásmód párhuzamos vonásai mindenekelőtt önálló belső irodalomfejlődés következményei, semmiképpen nem közvetlen kapcsolatok eredményei. Illetőleg ezek a
párhuzamok sem hoztak létre kapcsolatokat irodalmaink között. Ady lírája számos
rokon vonást mutat az Ifjú Lengyelország költői által művelt neoromantikus vagy
szimbolista költészettel, gyakran ugyanarra a közös forrásra gyanakodhatunk, költői
világlátásukban is sok a párhuzamos mozzanat (a bizonyítással, a tüzetes elemzéssel
adós még a két ország összehasonlító irodalomtudománya), közvetlen érintkezés mégsincs közöttük. Körülbelül egyszerre jártak a líra fejlődésének ugyanazokban a tartományaiban Ady és lengyel kortársai, azzal a különbséggel talán, hogy Lengyelországból ebből a neoromantikából nőtt ki az expresszionizmus, nálunk viszont az
avantgard irányzatok némileg más pályákról indultak. Annyi kétségtelen, hogy a
szimbolizmus lírája magyar—lengyel, illetőleg lengyel—magyar viszonylatban nem
közvetített művészi-esztétikai vagy világszemléleti ösztönzést. A szemléleti, életérzésben párhuzamok között szokták említeni Ady és Wyspíanski gondolatvilágának egyezéseit. Mindketten — a költészetben, illetve a drámában — a nemzetfogalom, a nemzeti tudat megreformálását tűzték ki célul. Eltekintünk itt ezen önkritikus hazaszeretet érvrendszerének és céltételezésének rendszeres egybevetésétől, csak a szembetűnő hasonlóság egyik alapvető és nyilvánvaló okára utalunk. Arra nevezetesen, hogy
Ady és Wyspíanski is olyan nemzet tagja, amelynek saját függetlenségéért küzdve
szembe kellett néznie azzal a ténnyel is, hogy egyidejűleg más népeket, népcsoportokat tart hátrányos helyzetben. Gondoljunk arra, hogy áz osztrák Galíciában (különösen a fölosztott ország többi területeivel összehasonlítva) a lengyelek nemzeti
tekintetben viszonylag tűrhető körülmények között éltek, részesedvén bizonyos fokig
hatalmi pozíciókból, különösen a kisebbségben élő ukránokhoz képest. Ez a felemás
helyzet elsősorban a magyarokra és a lengyelekre volt jellemző, a szlovák vagy a
horvát nemzeti ideológia például — éppen gyöngesége miatt — kevesebb önkritikus
elemet „engedhetett meg" ekkor magának.
Ady lengyel utóéletét elsősorban a fordítások tükrében vizsgáljuk. A fordítást
tehát mint a nemzeti irodalmak közötti csereforgalom számottevő tényezőjeként veszszük itt figyelembe. Abban az értelemben, ahogy Dionyz DuriSin szlovák irodalomkutató: „Az irodalmak közötti recepció sajátos és jelentős formája a fordítás." 3
Megjegyezzük, sok tanulsággal járna az eddigi lengyel Ady-fordítások nyelvi-filológiai elemzése is. Nemcsak az ezutáni fordítások elkészítéséhez nyújtana segítséget,
85

közelebb vinne a lengyel és a magyar költői nyelv eltéréseinek és párhuzamainak
megértéséhez is.
A szükségszerű és a véletlen dialektikája az irodalmi kapcsolatok terén is
érvényesül, egy adott mű lefordítása (mint a befogadás alapvető föltétele) számos
objektív és szubjektív körülmény meglétének eredménye. Tulajdonképpen az egész
irodalmi-társadalmi közeg részt vesz a befogadás folyamatában. Nagyon leegyszerűsítve csak néhány szempontot említünk meg. Pozitív irányban hathat a hasonló
társadalmi fejlődés, a társadalmi szerkezet hasonlósága, politikai események, az irodalmi hagyomány párhuzamai, az irodalmi fejlődés rokon vonásai stb. Nehezítheti a
befogadást a nyelvismeret hiánya, megfelelő közvetítők (fordítók és népszerűsítők)
hiánya, az irodalmi kánon mássága, a társadalmi fejlődés különbözősége stb. Hangsúlyoznunk kell, hogy az átvétel során a befogadónak elsősorban saját irodalmi
rendszere igényeit kell szem előtt tartania. A befogadott érték a befogadó irodalom
közegében ú j „helyiértéket" kap az adott irodalmi kánon normáinak megfelelően.
A magyar irodalom iránti lengyel érdeklődést a XIX. század folyamán elsősorban
a politikai mozzanat határozta meg, a szabadságmozgalmak kapcsolatai, a hasonló
társadalmi helyzet, a független nemzetállam hiánya mindkét népnél. „A közös terület hiányából adódó kétnyelvűség hiánya, valamint a politikai függetlenség hiánya
is magyarázza azt, hogy a lengyelek magyar irodalom iránti érdeklődése voltaképpen
a világnyelveket beszélő népek irodalmában jelentkező fordítások, tanulmányok,
cikkek nyomán indult és indulhatott meg szükségképpen" — írja Csapláros
István
irodalmunk fogadtatásáról szóló tanulmányában. 6 Tudjuk, hogy a szabadságharc b u kása után, különösen a múlt század hatvanas-hetvenes éveiben a lengyel olvasók
körében Petőfi és Jókai népszerűséget szerzett, annak ellenére, hogy munkásságukról,
műveikről először többnyire német vagy francia nyelvű forrásokból szereztek tudomást. A századforduló és az első világháború időszakában Lengyelországban már
eredetiből fordítja irodalmunkat a két jeles kultúraközvetítő, Boleslawa
Jaroszewska
és Antoni Lange. Az 6 figyelmük tárgya azonban elsősorban — és érthetően —
nagy XIX. századi klasszikusaink művei. Az 1921-ben megjelent magyar irodalmi
antológia (Panteon literatury wszechswiatowej. Wegry. Szerkesztette Antoni Lange és
Alfréd Tom) nem tartalmaz Ady-verset. A magyar irodalmat népszerűsítő Czeslaw
tukaszkiewicz
újságíróként 1906 és 1908 között Magyarországon tartózkodott, sem
akkor, sem később nem figyelt föl Ady költészetének jelentőségére. S nincs is mit
csodálkoznunk ezen, hiszen magyar novellagyűjteményének Molnár Ferenc és Herczegh Ferenc az élenjáró szerzője. Századunk elejére a lengyel olvasónak a magyar
irodalom a nemzeti szabadság romantikus vízióját nyújtja, illetőleg a szórakozni
óhajtó kispolgár igényeit elégíti ki. Molnár Ferenc Ördög című darabját például
1908-ban mutatták be Lwówban, Testőr című darabját pedig 1919-ben Varsóban. 7
Része van ebben bizonyára a magyarságkép sztereotípiáinak, továbbá a közvetítők
konzervatív ízlésének, illetőleg annak, hogy — bár a galíciai lengyelekkel közös
államkeretben is éltünk — a lengyel irodalom élvonalában, a vezető irodalmár-újító
körökben nem akadt a magyar irodalom eseményeit figyelemmel kísérő személy.
Elmúlt az aktuális pillanat, az 1910-es évek végétől az I f j ú Lengyelország irodalma egyre inkább meghaladottá válik, ez időtől sem esztétikailag, sem gondolatilag
nem adhat impulzust — azaz nem adhatott volna — Ady költészete az ú j j á s z ü l e t ő
Lengyelország költőinek. S a lengyel—magyar kulturális csere csatornáin a hivatalos
Magyarország nem is kívánja Adyt „exportálni", de nem vállalkoznak erre a kulturális közvetítés munkásai sem, a magyar—lengyel baráti társaságok pedig inkább a
közös történelmi hagyományok ápolását tekintik föladatuknak. Irodalmunk lengyel
népszerűsítői inkább a „kipróbált" értékek felé tájékozódnak, a lengyel könyvpiac és
szórakoztatóipar pedig a könnyen emészthetőt és jól eladhatót keresi. így kerülnek a
két világháború között Lengyelországba például Bús Fekete László, Csathó Kálmán,
Földes Jolán, Földi Mihály és mások művei. Az Adyval, Móriczcal megújuló magyar
irodalom gyakorlatilag ismeretlen marad Lengyelországban.
Külön fejezetet jelent Ady lengyel fogadtatásában a második világháború idő86

szaka. A hazánkban tartózkodó lengyel menekültek a kulturális és irodalmi kapcsolatok ápolásából is jelentős részt vállaltak. 8 A menekültek között szép számmal
érkeztek hazánkba értelmiségiek, köztük újságírók és írók is, akik kihasználva az
1944-es német megszállásig számukra viszonylag tűrhető körülményeket, hamarosan
pezsgő kultúréletet szerveztek. Folyóiratok, időszaki kiadványok láttak napvilágot,
lehetőség nyílott a könyvkiadásra is. Az emigráns írók kapcsolatba kerültek magyar
irodalmárokkal, többé-kevésbé elsajátították nyelvünket, így természetesen nemcsak
saját közösségüknek, az emigrációnak írtak, hanem irodalmi kapcsolatainkat is építették, megismerkedtek a magyar kultúrával, nem egyőj üknél életre szóló lett ez a
barátság. Irodalmunk olyan fordítókat nyert személyükben, mint például Lew Kaltenbergh, Tadeusz Fangrat, Adam Bahdaj, Kazimiera Iilakowiczówna, kultúránk olyan
közvetítőket-népszerűsítőket, mint Jan Reychman, Jerzy Loivell, Kazimierz
Kozniewski,
Stanislaw Vincenz, Julián Kurdybowicz és mások. Ebben az időszakban két kis terjedelmű lengyel Ady-kötet is napvilágot látott, mégpedig ugyanabban az esztendőben,
1943-ban. Köszönet volt ez azoknak, akik a válságos időkben menedéket adtak, de a
nemzeti tragédia fölötti vívódás, az önostorozás kínjaival való szembenézés próbája
is. „A fordítónak mindenekelőtt a szellemi vívódás csillapítását, vagy a gyakorlati
ismerethiány kielégítését kellett szem előtt tartania, mintsem a tiszta művészet szolgálatát a saját környezetükből kiszakított emberek körében" — olvassuk az emigrációs fordításirodalom kutatójának sorait. 9
Kazimiera Iilakowiczówna, a jelenleg Poznanban élő idős költőnő több mint hét
esztendőt töltött Kolozsvárott. „Az első magyar szavakat a nagy költő, Ady Endre
verseiből betűztem ki" — írta visszaemlékezéseiben. 10 Ady-fordításainak gyűjteményét, 30 verset a Lengyel Könyvtár adta ki Budapesten. A kötethez magyarul és lengyelül dr. Keviczky Lóránt, továbbá Stanislaw Vincenz írt előszót. A válogatásban
szerepelnek az Ady-életmű legfontosabb rétegei, jó néhány a legfontosabb versek
közül (Nekünk Mohács kell, A magyar ugaron, Harc a Nagyúrral, Az Illés szekerén
stb.), de kevésbé jelentős költemények is, érezhetően a lengyel költőnő érdeklődésének, ízlésének a következményeképpen. Tadeusz Fangrat válogatása szintén 30 verset
tartalmaz, Hamu és láng címmel a Lengyel Intézet kiadásában látott napvilágot.
Fangrat öt tételre osztotta kötetét, a Góg és Magóg fia vagyok a prológus, a második
tétel a „Szerettem népemet és hazámat" címet kapta, a következő részbe sorolta a
szerelmes verseket, a negyedik tételbe az istenes versek kerültek, a befejező tétel
pedig ismét egy költemény csupán, az Emlékezés egy nyár-éjszakára. Fangrat gyűjteménye „objektívabb", reprezentatívabb, kevésbé látszik a kiválasztáson az egyéni
vonzalmak hatása. A két kis köteten (vagy inkább füzeten) kívül napvilágot láttak
Ady versei a menekültek időszaki kiadványaiban és folyóiratokban is, Iilakowiczówna
és Fangrat mellett néhány verset a Jan Kot néven író Adam Bahdaj is lefordított.
A felszabadulás után jelentős eredmények születtek a magyar irodalom lengyelországi népszerűsítésében. Úgy tetszik, Adynak ismét nem volt szerencséje, mintha a
menekültek által megjelentetett két könyvecske múló közjáték lett volna csupán.
1945 után odahaza sem lesz hűtlen Ady Endréhez Iilakowiczówna és Fangrat, sőt
csatlakozik hozzájuk a negyvenes évek végén Marian Jachimowicz is. Fordításaik
azonban nem jelentenek — nem jelenthetnek — áttörést, elvétve, nemegyszer eldugott helyi lapokban látnak napvilágot. Alig néhány vers szerepel Adytól az ötvenes
évek~első felének két magyar költészeti antológiájában. 11 Jelentős esemény viszont
Ady lengyelországi megismertetését tekintve Kazimiera Iilakowiczówna említett
visszaemlékezés-kötete, amely műfordításokat is tartalmaz, a Budapesten megjelentetett kötetből újraközléseket, és egy 1949-ből származó Ady-esszét.
Költőnk lengyel útjának következő állomását úgy jellemezhetnénk röviden, hogy:
évfordulók jegyében. Halálának ötvenedik évfordulója alkalmából közölt néhányat
verseiből a varsói Poezja című költészeti folyóirat, fordításokkal emlékezett meg róla
a lengyel irodalmi élet egyik akkori vezető folyóirata, a Wspólczesnoáé is. Aleksander Nawrocki és Konrád Sutarski személyében ú j fordítók is bekapcsolódtak a munkába. Ebben az évben, 1969-ben jelent meg Krakkóban a Kocham twój kraj (Szere87

tem országodat) című antológia — magyar költők lengyel témájú versei. Ady Endrétől két vers (Ének a Visztulán, Bujdosó kuruc rigmusa) kapott helyet a válogatásban. Két esztendeje látott napvilágot a magyar költészet reprezentatív lengyel antológiája. Ebben a kötetben Ady 16 verssel szerepel, az arányokat tekintve megfelelő
„lírájának képviselete", a fordítások azonban nem közvetítik költői géniuszát a lengyel olvasónak. Az antológiáról rendezett kerekasztalvitában mondta Andrzej
Sieroszewski, a varsói magyar tanszék docense: „Mint minden antológiának, ennek is sok
mindent föl lehet róni. Ennek az antológiának alapján nehéz teljes képet alkotni Ady
Endre költői nagyságáról." (Literatura, 1976. 26. szám.)
Az idén jelent meg lengyelül a Magyar írók Kislexikona, 12 melyben az első címszó Ady Endrét mutatja be. Mintegy három lapon keresztül tárgyalja Andrzej Sieroszewski költőnk életének és pályájának állomásait. Bármilyen rövid is ez az áttekintés, a magyar irodalom iránt érdeklődő pontos fölvilágosítást kap belőle, s esetleg a
kérdés is megfogalmazódik benne: miképpen lehetséges, hogy ennek a költőnek nem
olvasható hozzáférhető kötete Lengyelországban?
S erre a kérdésre idén, az újabb évforduló alkalmából már választ is kaptunk.
A lengyel világirodalmi folyóirat, a Literatura na Swiecie 1977. 2. számában magyar
összeállítás látott napvilágot, többek között Ady versei közül tíz, ú j fordításban,
Bohdan Zadura, Miron Bialoszewski és Kerényi Grácia munkájának eredményeképpen. Itt olvashatjuk Jerzy Róbert Nowak rövid esszéjét is Adyról, aki véleménye
szerint „ . . . nagyobb mértékben járult hozzá a modern magyar nemzeti tudat kialakításához, mint bármely más alkotó." Írása végén arról tudósítja az olvasót, hogy
még 1977-ben megjelenik a krakkói Wydawnictwo Literackie kiadásában Ady Endre
válogatott verseinek lengyel kötete.
JEGYZETEK
1 Zimierski, J a n : Magyar irodalom Lengyelországban a második világháború után. I n : T a n u l m á n y o k a l e n g y e l — m a g y a r i r o d a l m i k a p c s o l a t o k k ö r é b ö l . B p . 1969. 612.
2 S t e f a n K r c m é r y : A n d r e j A d y v s l o v e n s k o m z r k a d l e . = E l á n , 1935. 1. s z . 3—4.
3 S z i k l a y L á s z l ó : A d y é s s z o m s z é d a i n k . K é z i r a t 19 + I X 1.
4 C s a p l á r o s I s t v á n : A d y E n d r e é s a z 1905—1907. é v i l e n g y e l o r s z á g i í o r r a d a l m i m o z g a l m a k .
=
A c t a L i t t e r a r i a , 1969; B i b l i o g r á f i a p r z e k l a d ó w z l i t e r a t u r y w e g i e r s k i e j w F o l s c e . C z e s c I . (1821—
1917, 1961—1972) W a r s z a w a , 1976; C z e s c II. (1918—1960) W a r s z a w a , 1967.
5 D u r i s i n , D i o n y z : Ö s s z e h a s o n l í t ó i r o d a l o m k u t a t á s . B p . 1977. 108. l .
6 Csapláros István: A m a g y a r irodalom ú t j a Lengyelországban. = Filológiai Közlöny,
1958.
2. s z . 385. 1.
7 C s a p l á r o s I s t v á n u . o . 391. 1.
8 Az egyre gazdagodó történeti szakirodalomra hivatkozunk, csak n é h á n y a t említünk a legf o n t o s a b b m ü v e k b ő l : L e n g y e l m e n e k ü l t e k M a g y a r o r s z á g o n a h á b o r ú a l a t t . B p . 1946. J e r z y
R ó b e r t N o w a k W e g r y 1939—1974. c i m ű k ö n y v é n e k ( W a r s z a w a , 1975) k a p c s o l a t t ö r t é n e t i f e j e z e t e ;
Kazimierz Stasierski: Szkolnlctwo polskte na Wegrzech w czasie drugiej w o j n y swiatowej.
P o z n a n , 1969. G o d ó Á g n e s : M a g y a r — l e n g y e l k a p c s o l a t o k a m á s o d i k v i l á g h á b o r ú b a n . B p .
1977. M i n d a z o n á l t a l h i á n y z i k a m e n e k ü l t e k i r o d a l m i t e v é k e n y s é g é n e k f ö l t á r á s a .
9 K o z a r y k o w a , Z o f i a : P r z e k l a d y z J e z y k ó w o b c y c h . I n : L i t e r a t u r a n a o b c z y z n i e . 1940—1960.
T o m II. L o n d o n , 1965. 341. 1.
12 M a l y S l o w n i k P i s a r z y W e g i e r s k i c h . w a r s z a w a , 1977.
10 ü l a k o w l c z ó w n a , K a z i m i e r a : K o l o z s v á r i e m l é k e k . F o r d í t o t t a C s a p l á r o s I s t v á n a „ N i e w c z e s n e
w y n u r z e n i a " c. ( W a r s z a w a , 1958) k ö t e t b ő l . = K o r u n k , 1972. 12. s z . 1846. 1.
11 W i m i e p o k o j u . W i e r s z e p o e t ó w w e g i e r s k i c h . W a r s z a w a , 1951. „ W o l n o s c " A n t o l ó g i a w a l c z a c e j p o e z j i i p r o z y w e g i e r s k i e j . W a r s z a w a , 1953.

88

MOSER ZOLTÁN KEPOSSZEALLITASA

SZILÁGYSÁGI TAJ

A VARADI KANONOK-SOR

FORRADALOM

PESTEN

VALLOMÁSOK ADYRÓL

ÁGH ISTVÁN
ÍRÓ

Ady kíséretében
Ady Endre hatalmas templomából hadd vegyem elő az egyik aranykelyhet, megnézni benne magamat! Száz évvel születése után, negyvenedik évemben merek csak
vele szembenézni, ragyogásával tükröztetni esendő tekintetemet. Megtalálni feléje
magamat most, mintha könnyebb lenne, mert ott ülök az indulás partján, ahol
1948-ban találkoztam először vele. Szülőfalumban ülök egy fa virágtartón, hogy hokedliasztalom ne legyen túl alacsony az íráshoz.
Süti a nyárvégi nap a sárga falakat, vadszőlő az árnyékom, körülöttem tyúkpityegés, lúddüdörészés, gerlezokogás, öregek bolt előtti beszédfoszlányai, fölöttem
üres gólyafészek a villanydúcon.
Gondolataim úgy irányítanak hozzá, hogy megtalálom érmindszenti fogantatású
verseit, s azt az első Ady-könyvet, melyet apám rendelt meg, isten tudja, miféle
rászánás következtében, a Magyar Élet kiadótól; címe: Ütések alatt. A könyvet, minden bizonnyal, az egerek rágták össze, mert ma délelőtt nem találtam a papírhalmok
között. Jószagú, rossz papírja volt, borítóján kékszemaljú, lógóhajú kép. A Góg és
Magóg fia vagyok én sorral kezdődött, s bemutatta, vagyis mintát vett a költőből, a
magyarból, a szerelmesből, a forradalmasból, az istenesből, az Élet-Halállal küszködőből. Gyerekkorom kora a forradalmasat kívánta inkább, március centenáriuma
volt és én negyedikes elemista, elszavaltam a Tűz márciusát a templom és az iskola
közötti ünnepélyen. Máskor imádkozásra bírt, már-már hitetlen nyelvemen suttogtam: „Hiszek hitetlenül istenben, mert hinni akarok." Mit jelentett a tízéves gyereknek a „Halálvirág a csók" mákvirágillata? Megmagyarázhatatlan, érthetetlen bódulatot! Apácáknál nevelkedett nővéreim tiltották is előlem, de meglestem, ahogy húszéves szívükben rejtegették.
Elég jó szavaló voltam akkoriban. Az iskola szavalója. Rámkényszeredett még
ázabolcska Mihály is a karácsonyi ünnepségen. „Egy nap meg egy este, minden esztendőben, szeretném, ha király lehetne belőlem!" S tanítóim által egyenrangúan
Petőfi: „Egyik kezében eke szarva, másik kezében kard, így látni a szegény, jó
népet." Adyhoz nevetséges élményem is fűződik: náthás lévén, nővéreim rámparancsoltak, a szavalás előtt f ú j j a m ki az orromat, s ez csak akkor jutott eszembe, mikor
a nép elé álltam a templom és az iskola között, a fölmerülő nevetéstől, a Szabadságharc százéves évfordulóján, hüppögve, aztán egyre dühösebben mondani kezdtem:
„Csámpás konok netán ez a világ." Petőfi verse szavalása közben is így jött rám a
düh, mert padlásunkat, pajtánkat, földünket épp akkor ürítették ki a pisztolyos
rendőr előterében. Nekem vörös nyakkendővel szavalnom kellett volna valamit, és
sírósan elmondtam: „így ont majd vért, majd verítéket, amíg csak élte tart." Egyszer meg valami egyházmegyei látogató előtt akart tanítóm dicsekedni magával,
velem, elmondtam az Ütések alatt című verset. Máig sem feledem az összeszorított
szájú megrökönyödést.
De lettek más költők tanulmányaim során, újabb szerelmek, új, s újabb ragasz89

kodások, tanulságok. Egyszer csak hűtlenségemből szívdobogva és ítéletre várva,
visszaloholtam hozzá, távoli lábnyomán.
Hatására kezdtem verset írni gyerekes dózsagyörgyködéssel. Hála isten, a stílusát akkor abbahagytam. A vers ábécéjét nem lehet tanulni Adytól. Meg kellett tanulnom fogalmazni a fát, madárrepülést, csordahullámzást, sorsomat, az emberek sorsát
vízszintesen és impresszionisztikusan.
Mikor megértem az én igaz versemhez, Ady visszaszólt: Most kezdődik a tánc,
fiam!
Azóta kíséretében járok, dorgálődva és bátorítva. Tudom, a testem egyetemes
indulata teremti látomássá a verset, a gondolatsereg egyetemes erőszaka győzhet
csupán, a költészetre föltett élet, mely nem győzhet népem, emberiségem, kegyetlen
igazságvágyam nélkül. Nekem szolgám a vers, én meg szolgája vagyok a világnak,
de nem mindenféle ringyónak ám!
Ha két szóval szól a fáról, már ott zúg az erdő!
Ha a lila virág versében megjelenik, maga a virágos rét!
Arany János-i, petőfis, József Attilá-s leírós verseszményeim után így juthattam
vissza hozzá. Bár, talán tiltakozna, mégis kimondom, például a Séta bölcsőhelyem
körül című versében látom Toldi táját, az Eltévedt lovasban József Attila Külvárosi
éjét, a Gőzösről az Alföldben a Puszta télent.
Külön tanulmány! S utána még Juhász Ferenctől, Simon Istvántól, Nagy Lászlótól, Kormos Istvántól visszafelé Csanádi Imrén át Sinkához, Szabó Lőrinchez és
Illyés Gyulához, Jékelyhez Babitsig, Kosztolányiig, Tóth Árpádig, Dzsida Jenőig, s
mihozzánk Csoóritól, Szécsi Margittól kapva az égő fáklyát Ady tüzében pörkölődött
drága nemzedékemig, kiknek évei ott gyülekeznek Ady negyvenkét éve körül.
Mert szülőfalumban nem hallgathatom azt a hanglemezt, annak a színésznek a
hangját, aki, mintha már Ady hangja lenne nekem, fölrakom emlékezetemre Latinovits Zoltánt.
Ki voltam öreg grammás-diák
korban,
Égnek lendülten s százszor
megbotoltan,
Külön jussom: vénen is diák lehetek.
Kalapom, szűröm, szívem,
förgetegben,
Nézik a vihart, hogy ki bírja szebben
S visszapattog róluk jég, vád és szidalom.
Külön alkuja lehet a Halállal,
Akit, amikor milliókat vállal,
Nem bámított az Élet sok új kapuja.
A tolakodó Gráciát
ellöktem,
És nem bűvésznek, de mindennek
jöttem,
A Minden kellett s megillet a Semmisem.
Ez a hang olyan, mintha plüssbe gombostűket raktak volna hegyükkel fölfelé. Nem
erőszakolt, csupán: Föl a plüsstől, állni kell! Zavartan nézek alám ülőhelyemre, erre
a virágtartó faedényre, nem állt-e ki belőle szög.
Alkonyodik. Hullámzik haza a marhacsorda. Kiállók a kapuba. Gulyáskoromra
emlékszem, grammás-diákkorom emlékeztet rá. Mindenki v á r j a az utcán tehenét.
Bekíséri, az udvariasság szerint utána megy. Kihal belőlünk a nappal.
Fölkelnek az elérhetetlen csillagok.

90

BALOGH

EDGÁR

ÍRÓ

Hogyan találkoztam először Adyval?
A kérdés helyénvaló. Nemzedékem — mondhatnám így is: a századközép nemzedéke — sokat hivatkozott az előtte járt költőre és publicistára, látást kapott tőle,
szenvedélyes érveket, erkölcsi erőt, akár társadalmi feszültségekről volt szó, akár
nemzeti ellentétek feloldásáról. Nem mindegy tehát, hogy ez az eszmei átfedés, egy
írói örökség befogadása, mikor és milyen körülmények közt következett be, azaz már
hol is kezdődött akár egyes személyek véletlenszerűnek tetsző, akár az egész nemzedék bizonyára törvényszerű Ady-vállalásában.
Annál érdekesebb a visszaemlékezés, ha meggondolom, hogy jóval Ady Endre
halála után, a forradalmak elültével s a monarchia felbomlását követő ellenforradalmi időszakban értem el Adyig, sok más iskolás társammal együtt. Természetesen
az én esetemben nemcsak a magyar ellenforradalomra gondolok, hiszen kisebbségi
sorban nőttem fel, ahol a kisántánt ellenforradalma hamarabb diadalmaskodott. Pozsonyban két maradék magyar középiskola diákjaiként verődtünk össze egy közös
irodalmi önképzőkörbe, s itt pattant ki az Ady-vita. írtunk 1923-at. Sokat izegtemmozogtam már akkoriban, szavaltam, bíráltam osztálytársaim verseit, diáklapokba
dolgozgattam, még cserkészimát is írtam, így lettem a kör jegyzője. Az Ady-sokk,
hogy úgy mondjam, hivatalban ért.
Itt kell megmondanom, hogy Ady költészetét nem ismertem. Én sem, s diáktársaim többsége sem. Pedig otthonról választékos irodalmi szellemet hoztam magammal, édesanyám tanárnői könyvtárában Balassitól az ő megítélése szerint legújabb költőkig, név szerint Reviczky Gyuláig, Kiss Józsefig és Komjáthy Jenőig
magaménak vallottam már évszázadok szépségeit, s a magam ú j szerzeményeként
Gyóni Géza, majd az erdélyi Reményik Sándor egészítette ki a költői galériát. Nincs
ezen semmi csodálkozni való. Egy állástalanná vált katonai számtanácsos és egy
elbocsátott tanárnő gyermeke, darutollas ludovikás unokaöccse, aligha szabadulhatott
volna a magát keresztény nemzeti kurzusnak valló áramlat hatása alól, s még így is
én voltam a szabadabb elvű hasonló balsorsban élő társaim közt, ami talán anyám
harcos feminizmusának s apám derűs liberalizmusának volt köszönhető. Vegyesházasságukból ugyan — reverzális szerint — katolikusnak születtem, de nem engedtek a Mária-kongregációba, nehogy ott evangélikus apámra bármi sértőt h a l l j a k . . .
Ráadásul családunk benső, meghitt barátja s nekem gyermekkori eszményképem volt
Arató bácsi, a megszűnt pozsonyi felsőbb leányiskola igazgatója, teljes nevén Arató
Frigyes, történetesen a magyar szabadkőművesség egyik nagyja. Ilyen oltásokkal
kerültem a váratlan Ady-viharba.
Volt önképzőkörünkben néhány ifjú, aki különféle családi determinációk folytán
kívülállott a mi problémaköreinken. Nem, mintha nem osztották volna meg velünk
az önképzőkör esztétikai gondjait, de előítéleteinken kívül éltek, más hittanórákra
jártak, s mint kiderült, ott hamarabb rázták le magukról a hagyományos kötelmeket.
Egyikük a következő ülésre Ady-szavalatot jelentett be. Izgalomba jött mindenki,
még tanárunk is, az önképzőköri élet mércéit Arany Jánosban megadó és sugalmazó,
de mindenképpen szabadgondolkodó Pfeiffer János. Már előbb meg kellett volna
mondanom, hogy Ady nemismerése tulajdonképpen pontatlan meghatározás, mert ha
nem is olvastuk, nem is hallottuk még verseit, olyasféle hírek lecsapódtak már hozzánk, hogy egy „részeges, dekadens, nemzetellenes" költőről van szó, akit körünkben
említeni sem illik. Nos hát, itt volt a hadüzenet! S a következő ülésen elhangzott a
Védcölöp úti líceum épületében az első Ady-vers: A Halál rokona. Az előadó, egy
91

feltűnően ideges nyolcadikos, romantikus vonaglással, hisztériás tűzben adta elő a
verset, s általános volt a felháborodás. Nem a személy ellen, a kollegialitást nem
adta fel soha senki, hanem a téma s a költő ellen, aki „távol áll erkölcsi felfogásunktól, nemzeti érzésünktől és kisebbségi élniakarásunktól". Javaslat hangzott el,
hogy örökre tiltsuk ki a dekadencia költőjét az önképzőkör pódiumáról.
Ez már nekem, a jegyzőnek, sok volt. Felugrottam, s túlkiáltottam a zajos termet hozzászólásommal:
— Senki véleményét és senki költészetét innen ki nem űzzük, ez ellenkeznék
éppen keresztény és nemzeti mivoltunkkal. Inkább lépjünk nemes versenybe. Ám
tessék — itt az adyzók felé fordultam —, hirdessék csak az Önök Adyját, s mi m a j d
Gyónival vonulunk fel. Árra való az önképzőkör, hogy megtegyük ezt a szembesítést,
s meg vagyok győződve arról, hogy a szabad eszmecserében győzni fog a helyes
és igaz!
Pfeiffer tanár úr is egyetértett a versenyfelhívással, így oszlottunk szét.
A dalnokversenyre nem került sor. A folyosón ugyanis hozzám csatlakozott az
ellencsoport legtekintélyesebbje, egy gazdag ügyvéd, földbirtokos és egyben hitközségi elnök rendkívül művelt fia, s kezembe nyomott egy Ady-kötetet a következő
szavakkal (önképzőköri udvariassággal önöztük egymást):
— A versenyt elfogadjuk, de csak akkor van értelme, ha Önök is elolvassák Ady
költeményeit. Azt hiszem, óriási tévedésben vannak. Hiszen Ady éppen a maguk
költője, a magyarság legsúlyosabb kérdéseit szólaltatta meg. És kérem, tessék tudomásul venni, hogy nem is zsidó. Higgye el, nem a származás kapcsol hozzá, hanem
az, hogy általa lehetek én is magyar.
Fair play! A logikus versenyfeltételt elfogadtam, s magammal vittem a kötetet.
Sötétfekete, szép nyomással, ú j Athenaeum-kiadásban ez volt éppen A halottak élén.
Hazavittem és elolvastam.
Mit csűrjem-csavarjam tovább a történetet? A következő önképzőköri ülésen
felléptem a pódiumra, s én szavaltam Ady-verset.
Ez volt A Mindegy átka.
„Gyújtsuk ki jól a szíveinket: Csak azért se győzhet a Mindegy" — kiáltottam
lázban égve, belül sírva és újjongva. A verseny ezzel véget is ért. Ha akadt is még
néhány személyi ellenvetés, de csak úgy, négyszemközt, a pozsonyi volt evangélikus
líceum s a beleolvadt utolsó katolikus főgimnáziumi osztály (közösen: magyar reálgimnázium) önképzőköre befogadta Ady Endrét.
Kamaszkor, kamasz pro és kontrák, kamasz megegyezés, de ami elkezdődött, az
a magyar értelmiség új, kisebbségi rajának öneszmélése, sorsproblémák tisztázásán
át a dolgozó néphez való eljutása, a Duna-völgyi és kelet-európai együttélés igehirdetése lett, magyarságban és emberségben egyaránt edződő Ady-nemzedék. Azzal
az önképzőköri társammal, aki az első Ady-kötetet az iskola folyosóján kezembe
nyomta, éveken át ir.yütt munkálkodtam a Sarló népi-haladó mozgalmában, túlemelkedve származás', osztály- és hittanórai különbségeken. Talán még annyit fűznék a históriához, hogy ugyanettől a barátomtól, Porzsolt Lászlótól (nemrég halt meg
Norvégiában) kaptam az első Marx-kötetet is.

92

BÁNKUTI

BARNABÁS

A KSZV ÚJSZEGEDI GYÁRÁNAK GÉPKOCSIVEZETŐJE

Olvassuk Adyt!
„A verseinket nem olvassák, nem látják, s ha látják, nem értik, s ha megértik,
j a j nekünk, mert akkor nem értették meg még csak igazán." (Ady: A magyar Pimodan.)
Először az iskolában okozott gondot, amit mottónak szántam. Aztán hallottamláttam egy versét. Emlékszem az arcra is. Egy fiú mondta. És elhittem neki, hogy:
hős, borús, büszke, szertelen, kegyetlen, ki elvérzik egy gondolaton. S amikor a vers
végén megkérdezte tőlem, ki lehettem akkor éppen: álmos, piszkos, magyarkodó,
k ö d e v ő . . . Ez volt az első Ady-élményem. Az első, ami igazán tetszett, amit értettem.
Talán.
j :
Megismertem aztán a nagy verseit, amelyeket sokszor, de sokféleképpen magyaráznak, amelyeket sokszor hallunk a rádióban, a tévében, versmondó versenyeken.
Említhetném A vég utánt, az Azubát vagy a Nincsen, semmi sincs címűt. Az
érthető, de keveset magyarázott versektől tartózkodunk? Értjük-e akkor őket? Sokat
magyarázzuk azonban Ady Endrét a költőt is, és sajnos sokkal kevesebbet tesszük
ugyanezt Ady Endrével, az emberrel. Megírjuk életrajzát, világnézetét elemezzük,
jellemrajzokat feszegetünk, alapeszmét találunk, s magyarázunk, csak épp a költőt
nem értetjük meg a költőben. Az én Ady Endrém:
Vörös bársonyban és skarlátban
Nyargal és dermesztően
kacag
S meghalt a lélek
S így rosszabb, mint holtan a sárban
S ez rosszabb halál, mint az élet.
Mind őrölünk, arat a Titok,
Túl az ember s ö arat, arat."
Legyőz Ady minden versének valamelyik sorában, pedig:
Néhányszor,

már-már,

szinte

hittem,...",

hogy nem teszi. Pedig igenis az érzelmes, a merész, a forradalmi, a radikális, a lírai,
az antiklerikális, a mohó és a csüggedő Ady többször érthetetlen számomra mint nem.
S hogy vagyok:
E bűnöm még így nem

utáltam..."

Valóban nagyon bánt, hogy ennyire nehéz, hogy ennyire sokféleképpen értelmezhetem ő t . Nem fogadhatjuk el csak lexikálisan: „Ady Endre a legnagyobb magyar költők egyike, líránk forradalmi megújítója. Csúcsai csak világirodalmi mértékekkel mérhetők." Ez igaz, de miért csak néhány tucat verse alapján tesszük ezt a
megállapítást, amikor több mint ezeregyszáz verse jelent meg például az Ady-összes93

ben? Miért fogadjuk el Adyt csak Góg és Magóg fiának. A Hadak útján, A magyar
ugaron, A muszáj-Herkulesként, A Tűz csiholójaként?
Fájó, hogy így vagy, fáj, hogy
A Sors bús uszítottjának."

látlak

Tessék: a kétkedő magamagáról a fentiek mottójaként is szól. Ne hagyjuk magára,
vegyük elő ismét, akárhányadszor! Olvassuk a teljes Adyt, hogy megfejthessük
minden t i t k a i t ! . . .

BERTHA

BULCSU

ÍRÓ

Ady fiákerjében
Költő barátom, Gyurkovics Tibor képeslapot küldött Párizsból: „Mégis van
Európa, nem is gondoltam volna. Corbusier temploma, a francia puha vörösbor, a
szőke kurvák a Bois de Boulogne mentén. A világ fővárosa, mert itt már 1793-ban
ki merték végezni a királyokat."
Bois de Boulogne... Merengek a jeladás felett, aztán egy Ady-verset olvasok el
újra és ú j r a :
„Befödte lelkemet és Párist
Muzsikás, halk, szomorú este,
Eltévedtünk. A nagy Bois-ban
A kocsim az utat kereste.
Nagy éjszakába mintha
hullanánk,
Csoda-világba,
végtelenbe,
Üj, titkos földre, új időbe,
Űj létezésbe, új jelenbe,
Szent árnyak kerengtek
előttünk."
Brontosaurus nagyságú gépek hörögnek az ablakom alatt, tépik a földet, mardossák, dühösen beleharapnak újra és újra. „ . . . A nagy Bois-ban a kocsim az utat
kereste". — Igen, a Bois-ban, az utat. A zaj már rég bejött, beköltözött a lakásba, a
képekben lakik, könyvekben, Titus Livius hetedik kötetében, onnan ugrik rám minden reggel négy óra harminckor. Vagy csak képzelem, és a zaj már rég bennem
lakik, bennünk, a sejtjeinkben, agyunkban? Onnan jön ki a hajszálainkon és a szemünkön át? A fülünkön már reg nem tud. Bois de Boulogne? — Emlékszem erre a
parkra diákkoromból, napszámoskoromból. Akkoriban azt hittem, hogy ez egy utca,
vagy városnegyed. Egyedül laktam egy ódon, zegzugos házban. Valójában sokan laktunk ott, de a tulajdonos, aki a manzárdon kívül a földszinten csak egy szobát és a
műtermet tudta megtartani, ritka, nyári vendégnek számított. Az oldalszárnyban egy
94

mészgyári munkás és a családja lakott; csendes, rendes emberek. A földszint szobáiban (két szoba, konyha) nekünk kellett volna lakni, de csak én laktam ott egyedül.
Széthullott a család, s én tizenhattól húszéves koromig egyedül kódorogtam a házban.
Szegényen éltem, a gimnáziumot csak úgy tudtam elvégezni, hogy a tanulás mellett
állandóan napszámba jártam. Az elhagyatottság és a magány éveiben egy kínai
gondolkodó, s egy zseniális, fájdalmas, forrongó, mindent előre megérző magyar költő
segítettek élni, élve maradni. Lin Yutang és Ady Endre. Messze eső pontok a térképen, de nem tudom, mi segített akkor többet, a bölcselkedő kínai, vagy a mindent
átélő, megszenvedő, versben dühöngő Ady Endre?
A hideg téli éjszakákon, korán elhamvadt tűz mellett kuporogva, tüneményes
hangzása volt a Bois de Boulogne-nak és minden szónak, amit Ady leírt. Fény és
ígéret hullott a szavaiból: „Új, titkos földre, ú j időbe, Új létezésbe, ú j j e l e n b e . . . "
Ízlelgettem, mérlegeltem minden betűjét. — „Befedte lelkemet és P á r i s t . . . " —
mondta és én megértettem, hogy lényegében azonos valamiről beszél. Ady szemével
néztem körül a boulevard-okon, kávéházakban, kiskocsmákban, a Szajna partján.
Ott ültem Ady fiákerjében, vele úsztam át Párizson a furcsa kerekes gályán, s én is
láttam Rothschildék palotáját, a vers betűin át érzékeltem az elérhetetlen pompát, a
tüzes fényességet, a szőnyegek, drága képek világát, s a nőket, ahogy különös cipőikben lépdelnek a szőnyegen, s az süllyed velük. És mindez üveg mögött, túl mindenen.
Ott álltam a költővel a Gare de l'est-en, vele léptem ki a fényből, s zuhantam a
magyar szakadékba. Megértve, hogy:
„Ch, az élet nem nagy vigalom
Sehol. De ámulni lehet.
Szép ámulások szent városa,
Páris, Isten veled."
Hallottam a halál lovait nagy kertünkön átügetni. Ady azokban az években úgy
hatott rám, mint a narkotikum. Fényt, reménységet és kábulatot hozott az életembe.
Ha olvastam, nem éreztem, hogy éhes vagyok és szerencsétlen.
Sokan élünk így a földön. Megkapaszkodunk egy versben, két kicsi szóban, egy
jelzőben, hangulatban, mások életében, és megmaradunk. Formát öltenek körülöttünk a dolgok, értelmessé válik a cselekvés.
Egyedül éltem egy ódon, zegzugos házban és Ady-sorokat, Ady-álmokat bámultam végtelen éjszakákon át. A hóviharban kint nyögtek a fák, kísértetek mozogtak
a bokrok között, máskor csend volt, csak a ház eresztékei reccsentek meg a kék,
mozdulatlan fagyban. Magányosan, nyomorultul éltem, de ha eljött az este, Adyval
jártam Párizst, és ámultam, mert ámulni akkor is lehetett.
Később erőt is adott Ady, akarni tanított. Az Értől az Óceánig ma is egyik legszeretettebb Ady-versem. A bús merészség az én generációmnak sokszor az egyetlen
lehetősége volt.
Verseket, sorokat, szavakat hordozunk magunkkal, dugdossuk őket, titkon elővesszük, mint dédanyánk vastag jegygyűrűjét, s bámuljuk hogyan csillog, mennyire
arany még mindig és mindörökké. De azt hiszem nem mindegy, milyen körülmények
között olvastuk először ezeket a verseket, sorokat, szavakat. Nem mindegy, hogy egy
szegény fiatalember olvassa Adyt, vagy egy módos, egyetemi tanár, s az sem mindegy, hol. Egy összedűlni vágyó vidéki házban más az akusztikája A Rothschildék
Palotájá-nak, mint Horthy Istvánná nőiszalonjában lehetett. Ezzel a gyönyörű, Este
a Bois-ban című verssel is így vagyok. Másként hallom, mint a kihűlő téli kályhák
mellett, pedig a vers nem változott. A szavak aranya sem, minden betűje 24 karátos.
Mostanában mégis a Hőkölés népe, a Gémek az Olimpusz alatt, és a Búcsú a sikerasszonytól című verseit olvasgatom újra és újra.
„ ... Jöjjenek a tilinkós
álparasztok,
Jöjjenek a nyafogó
ifjú-vének,
Jöjjenek a finom
kultúrlegények.
95

Nem is tudom, hogy mi történt
velem,
Hát sokat érne itt a győzelem?"
Elgondolkodtató sorok. Adyval gondolkodni, ámulni, fényben, örömben j á r n i m i n dig ünnep. Az érettségi szalagomon két Ady sor állt: „Szólít a város, v á r n a k a h e gyek, Bús álmaiddal vándorolj t o v á b b . . . " Vándorolunk, repülünk, fiákerben h a j ó zunk és konflisban, s a Bois de Boulogne mentén b á m u l j u k a szőke kurvákat, m e r t
Párizs a világ fővárosa. Ez egészen biztos. Vagy azért, mert ott m á r 1793-ban ki
merték végezni a királyokat, vagy azért, mert Ady szerette Párizst, és szent kezével
megérintette.

CSÁKÁNY BÉLA
MATEMATIKUS, EGYETEMI TANÁR, JÓZSEF ATTILA TUDOMÁNYEGYETEM

Valóságos csodák
Mióta magamról tudok, mindig csodákat várok. És — csodák csodája — sohasem hiába. Nem látványosak ezek a csodák. Távol v a n n a k a Biblia, vagy Stanislaw
Lem csodáitól. Valóságosak, racionálisak; mégis váratlanok, nem hétköznapiak.
Inkább ahhoz a csodához hasonlók, amellyel egy másik lengyel, Hugo Steinhaus lepte
meg egyik könyvének olvasóit: a könyvet kinyitva, csiszolt gyémántra emlékeztető
alakú — három kiterjedésű! — papírfigura ugrott fel a lapok közül. Irodalmon kívüli
trükk, legjobb esetben avantgard fogás — legyinthet valaki. Közel j á r az igazsághoz:
Steinhaus könyve nem szépirodalom, hanem matematika. Magam is m a t e m a t i k u s
vagyok, azért várom az ilyen csodákat, s talán azért figyelek fel r á j u k .
A csodának ezt az érzését az irodalom két ellentétes, számomra mégis összetartozó pólusával találkozva időről időre átélem: egyik a legősibb szómágia, a költészet, a másik a legmaibb gondolatmágia, a science fiction. Harmincegy éve, amikor
a gyulai városi könyvtár katalógusát először kezdtem lapozni, titokzatos szókapcsolatok ugrottak fel a lapok közül: Az utolsó hajók, Amikor az üstökös eljön, Az Illés
szekerén, Amikor az alvó felébred, A halottak élén. Máig is egymáshoz t a p a d n a k
tudatomban ezek a könyvcímek, amelyek nyomán feltárult előttem Ady csodája és
Wells csodája. Petőfi és Verne Gyula után, József Attila és Karinthy Frigyes előtt,
néhány évre Ady Endre és H. G. Wells vette át az u r a l m a t felettem.
A történelmi pillanat mindenben kedvezett Ady hatalomra jutásának. (Wellsnek
meg éppen infernális előnye volt: egy évvel voltunk Hirosima után.) N e m t u d t a m
akkor még pontosan, mit fog jelenteni életemben 1944 őszének az a napsugaras délutánja, amikor a „kövesút" kanyarulatánál megállva órákhosszat b á m u l t a m a nyugat
felé zúduló, ember irányította, vörös csillagos gépfolyamot. De — visszanézve úgy
látszik — történelmi leckék iránt fogékony fiú voltam. Megértettem az Üdvözlet a
győzőnek értelmét (a városházi erkélyről szavalták, pár hónappal a front áthaladása
után) és azt is sejtettem már, mi az, amit a vármegyeházára felszállt pávák hirdetnek (ez meg a grófi kastély erkélyéről hangzott el 1945 m á j u s elsején).
Ezek voltak azok az évek, amikor Ady Endre, a furcsa költő, akit rendhagyó
magyarsága, politikai és szerelmi lírája, meg egész élete miatt addig illedelmes
dolog volt nem szeretni, tömegek tudatában vált Petőfihez hasonló tűzoszlop-költővé.
96

Ekkor vonult be az iskolákba, ekkor olvashattam — katolikus gimnázium-tankönyvében! — Szerb Antal himnikus Ady-bevezetőjét: „Q volt az, akiben .teljes lett az
i d ő . . . Olyan volt Ady, m i n t ' a kő Jókai regényében, amely belehull áz olvadt'kristály tavába, és egyszerre bazaltoszlopok sorakoznak égfelé." Ekkor szavalta egy
nagydiák a kimérák istenéhez írt verset — a református kultúrházban, sok komoly
hívőnek botránkozására, de nem kevesebb kisdiák igaz gyönyörűségére is.
Mélyen azonban nem az istenes versek hatottak rám, még a szerelmes versek
sem. Annál inkább azok, amelyek összecsengtek a Fényes szelek meg az Ébredj már,
Dunatáj dallamával: a Magyar jakobinus dala, a Bujdosó kuruc rigmusa és sok más
forradalmi, meg lázadó-vers: De-épp ilyen felejthetetlenné .vált első olvasásra néhány nagy Ady-vízió is: a Vörös szekér a tengeren,, a Kocsi-út az éjszakában,.és
Az
eltévedt lovas.
•..••.
A rajongás néhány évig .tartott. Ezek azonban azok az évek voltak, amikor osztályokról, nemzetekről; vallásokról való gondolkodásom kialakult. Így .aztán a társadalom ügyeiben való válaszreakcióim egyik forrása'— Marx..Károly, meg Norbert
Wiener mellett — mindmáig Ady. Endre maradt. Egyebekben pedig Balassi, Berzsenyi, Petőfi és József Attila mellett Ö még az a költő,, akinek a, verseskötetét mindig
szeretem a közelemben tudni..
•
Hadd mondjam el végül, hogy Ady Endre egy aprócska felfedezés örömével is
megajándékozott — mondhatnám, egy icirpici racionális csodával. A dolog legelső
találkozásunkkor kezdődött, másodikos elemista koromban. J ó pár évvel azelőtt, hogy
Ady „iskolai költővé" vált, már szerepelt a.református elemi iskolai • olvasókönyvben
a Kis, karácsonyi ének.néhány
strófája:
. . .

- :

Tegnap
harangoztak,
Holnap
harangoznak,.
Holnapután az angyalok
Gyémánt-havat
hoznak.

,

Gyerekfejembe szeget ütött az első két sor. Tegnap harangoztak. Holnap harangoznak. Hát m a miért nem harangoznak? Elég sokáig csengett-bongott fülembe a vers,
míg aztán rájöttem az egyszerű megoldásra: olyan karácsonyestére emlékezett Ady,
amelyet megelőző nap — december .23 — vasárnap volt. Öröknaptárt akkoriban
minden jobb kalendáriumban lehetett találni, a. költő születési évét megtudni sem
volt nagyort nehéz; ezekből ki tudtam deríteni, melyik karácsony emlékét őrizheti a
Kis, karácsonyi ének..
\ •.:..'. ;
Sok évvel később, már felnőtt koromban, az „Ady összes"-ben ú j r a elolvasva a
verset, meglepetéssel vettem észre, hogy van egy, számomra addig ismeretlen befejező szakasza is:
.'
—-

(így dúdolgattam én
Gyermek-hittel,
bátran,

-

.

1883

Csúf'

karácsonyában.)

Ady igazolta „elméletemet". Jelentéktelen kis csoda volt ez, igaz, egy pillanatig
mégis úgy éreztem magam, mint a csillagász, amikor - a fényérzékeny lemez előre
'kiszámított helyén megpillantja á várt kisbolygót.

7

Tiszatáj

97

DLUSZTUS

IMRE

A JATE SÁGVÁRI ENDRE G Y A K O R L Ó GIMNÁZIUMÁNAK 4. OSZTÁLYOS TANULÓJA

Gondolkodni tanít
Adyhoz édesanyám vezetett, aki önállóságra nevelve, nem magyarázta, hanem
megmutatta kiindulási pontomat és a végcélt. A célhoz vezető út minden lépését
nekem kellett végiggondolnom, szinte minden döntés rám hárult.
Ilyen kezdőpont volt a vers is, melynek végpontja a költészet lett. Megindultam,
megtaláltam, de a „közlekedés" szükségét még most is érzem, naponta járom ú j r a ezt
az utat. Ügy érzem, a költészet nélkül ezerszer sivárabb lenne az életem. Ha Adyból
egy kicsit megszerzek magamnak, az önálló munka örömét érzem.
Ady számomra nagy lehetőség: rengeteg asszociálási módot kínál, mindig elgondolkodtat. Megértése azonban nehézségekbe ütközik, pedig — nem úgy, mint a
francia szimbolisták — mindig megtalálja szimbólumaitól a valósághoz vezető utat.
Az első segítség szavainak megdöbbentő ereje, furcsa, egyéni szépsége szokott lenni.
Előbb az érzelmire hat: még mielőtt értelmezhetném, ráhangol a vers hangnemére.
Később már gondolatilag is közelébe érhetek. Ilyenkor értem meg az akkordok elhelyezésének okát, és meglelem az Ady-féle összhangot. Innentől próbálok magamtól
építkezni a gondolatokkal, igyekszem a ma jelenségeibe átültetni a megtalált tanulságot.
Ez alapvetően szükséges számomra, hiszen a gondolkozás vezet az emberi kapcsolatokhoz, de nem mindegy, hogy milyen szinten. Ady megértése is különböző
szinten történik, de mind magasabb fokra juthat a tőle kiindulni tudó, gondolkozó
ember. Ez pedig a kapcsolatok minőségi változásához vezethet. A javulás segítséggel
jön létre: aki gondolkozik, embertársait segíti, és a gondolkozásra mindenkinek van
lehetősége...
Ady nagy segítség számunkra. Talán azért, mert őszinte volt, mint általában a
nagy emberek. Ez nem egy bizonyos hangulathoz kötődő közlési kényszer, hanem
gyakorlati példamutatás volt nála. Az őszinteség nem a magamutogatás jelképe,
hanem figyelmeztetés kötelességeinkre. Az odaadás is olyan belső, lelki kényszer,
mint az őszinteság. Ady egész énjét adta Lédának, céljainak, költészetének.
Cselekedeteinek motívumát és eredményét verseiben leltem meg leginkább.
Tudom, fel kell ismernem szándékait, és még jobban költészetét.
Keresgéléseim során döbbentem rá, hogy Adyban nagy kockázatvállalás van: a
formai újdonság vállalása. (A tartalmi ú j nem, vagy nemcsak a kockázat szülötte.)
A forma — úgy érzem — néha keresett, mégha ösztönszerű is. Olyan burok ez, ami
látni engedteti tartalmát, mégsem átlátszó. A formát lehet választani, és ez a lehetőség hordozza magában a kockázatot.
Jó látni, hogy Ady vállalta a kockázatot, hiszen egy új, addig ismeretlen lehetőséget megragadva formálta egésszé a tartalom és a forma egységét. Ezt az egységet
érzem megfogalmazatlanul is, ha Ady Endre verseit olvasom.
Legszebb élményeim a vele történő utazások. Ady sokfelé elkalauzolt m á r : láttam és szinte éreztem a „csolnak lebegését" a holt tengeren, én is átéltem csúszkálását és félelmét a nagy Cethal hátán, gyűlölöm a Disznófejű Nagyúrt, megértem a
muszáj-Herkules szükségét és bánatát. Ezek a képek — a megértés után — lehetőségek az élet kitapasztalására, a létezés átgondolt megélésére.
Ady a múltat írta. Az ő jelene, és homályosan látott jövője is múlt már nekem.
A tegnapot elsirató könnyei a holnapot mosták tisztára. Most már tudjuk, jó jós volt,
mint az igazi költők. Nyelvével, tartalmi és formai újdonságával a jövőt mutatta.
Mindig öröm egy ilyen jövőbelátóval találkozni, és milyen jó, hogy csak egy nyugodt
óra és egy Ady-kötet kell hozzá.
98

DOBAI

PÉTER

ÍRÓ

Az Ady-hatás tényezői, legszemélyesebben
1. Az arca (szépsége).
l/a. A róla készült fényképfelvételeknek az idő múlásában kialakult ikonszerűsége, a
yeatsi „zarándok lélek" és „változó arc" b á n a t a régi és XX. századi vonásaiban; a
fényképei, mintha egyszerre őriznék őt a „halottak élén" és az „ i f j ú szivekben".
Látni a fényképein, hogy mindkét p r o g r a m j á t teljesen megvalósította. Szembetűnik a fényképeken „váteszi" és „ ő s k a j á n " személyiségének E u r ó p á j a a m a g y a r ságában.
2. A neve hangzása.
3. Az eredete, az érkezése a történelembe.
4. Hírből ismert gesztusai a Nagyvárad és Párizs közötti színpadon. Ütjai, szállodái,
klinikái, szanatóriumai, kocsmái, éjszakái, amelyekről Krúdy írt, talán egy éjszakán, amikor m á r Ady Endre maga változott Éjszakává.
5. A nyelve, a szavai: az erotikum és a politikum egysége minden verssorában szinte;
érzékisége és tudatossága; személyes integritása a kor irodalmi és életfilozófiai
ízlésével szemben; minden spleenen, dekadencián, magányon, fizikai f á j d a l m o n
uralkodó, démonikus vitalitása:
„Akárhogyan,
Akárhogyan,

de el nem
múlni,
de létezni még,"

6. Hite a predesztinációban és ezzel együtt vagy ennek „ d a c á r a " : hite a márciusokban, a tavaszokban, a n y a r a k b a n ; az általa m a r a d é k t a l a n u l és mindig beteljesített,
goethei „titokzatos
hűség önmagunkhoz":
noha ez az imperatívusz Adynak nem
is elve, h a n e m életösztöne volt.
7. A versei, a könyvei, kezdve kamaszkoromtól, az Eötvös gimnáziumbeli Ady m a gyar-irodalom óráktól mindmáig: olvasója vagyok Adynak.

EÖRSI

ISTVÁN

ÍRÓ

Kulcsom Adyhoz
Gimnazista koromban viszolyogtam Adytól: riasztott a modora, mely mint h o m á lyos üveg eltakarta előlem személyét; és elriasztott tőle m a g y a r t a n á r o m is, aki orrhangon és konvencionálisan magasztalta a magyarság lánglelkű poétáját, ö n é r z e t e s
kamasz nem t u d j a szeretni azt, akit szeretnie kell. Az egyetemen némelyest változott
a helyzet: m á r csodáltam, de még nem szerettem. Kétféleképpen lehet valamely
7»

99

— • — — — w r i

n ~ i —mi ii ii i i " - i M i n r ; r i B r r n i i T » » i n — —

művész közelébe férkőzni: nevelés vagy tapasztalatok ú t j á n . Adyval kapcsolatban az
előbbi hibádzott, az utóbbi hiányzott nálam.
Később bekopogtattak hozzám a szükséges tapasztalatok, sőt nem is kopogtattak,
hanem rámtörték az ajtót. Sötét éveimben valósággal berobbant az életembe Ady,
elsősorban olyan versekkel, mint A halottak élén és a Mag hó alatt. „Most a Mezőn
mindenki veszt" — íme a világhelyzet egyetlen sorban. Politikai éleslátás, morális
keménység és költői erő. Átlátni a háború értelmetlenségén, b á t r a n kikiabálni ezt a
háborús hisztéria kellős közepén, és ilyen lakonikusan fogalmazni: valóban páratlan
teljesítmény. A Mag hó alatt parasztosan egyszerű szimbolikájából pedig megcsapott
az értelmiségi ember kényszerű, f á j d a l m a s és egyedül erkölcsös döntése: az, hogy a
rossz alternatívák közül nem köt ki boldogan a kisebb rossznál, h a n e m önmagát
választja, s a j á t távoli vagy elvont jövőbe utasított, megvalósíthatatlan igazát.
Mihelyt felismertem ezt, m i n d e n ü t t r á b u k k a n t a m , publicisztikában, versben, és
főként abban a nehezen elemezhető szellemi arculatban, mely — noha sokkal több,
mint a részek összege — a részekből áll össze. Ügy éreztem, megtaláltam Adyhoz a
kulcsot, vagy — szerényebben fogalmazva — azt a kulcsot, amellyel én benyithatok
a műbe. Kamaszkoromban még nevettem a Muszáj Herkules-szerű megfogalmazásokon, öntömjénező, modoros rikoltozásoknak éreztem őket. Most ráébredtem arra,
hogy Ady Muszáj Herkulessége a legigazabb tragédia, amit költő ebben az országban
végigélt a meghalásig. Egy eszmének is lehet valaki muszáj-Herkulese, egy részigazságnak, egy történelmi pillanatnak is lehetnek kényszerszülte, vonakodó héroszai;
Ady azonban egyetemes szinten valósította meg ezt a gyötrelmes eszményt, ö úgy
volt muszáj-Herkules, hogy egyforma intenzitással élte át az élet kibékíthetetlen
ellentmondásainak ellentétes pólusait, és b á r m e n n y i r e vágyott is nyugalomra és
megbékélésre, b á r m e n n y i r e gyötörte a magány és a betegség, mindennek ellenére,
törpe ellenségek és szintén törpe, vagy „vak szívű, hideg szemű", vagy egyszerűen
csak féltő barátok ellenére, sőt önmaga ellenére is elment minden ú t j á n a k végső
állomásáig. így lehetett ő muszáj-Herkules a Halállal, Istennel, a nőkkel és a szexualitással, a forradalommal, a Magyar Pokollal és szegény önmagával szemben is.
Ellentétes hangulatú és töltésű, gyakran ellentétes t a r t a l m ú verseinek ez a pátosz ad
végső egységet, és ez teszi kozmikussá a művet, mely e m a g a t a r t á s egysége nélkül
ezer szilánkká r o b b a n n a szét.
Az én Ady-képemben m á r évtizedek óta együtt él a muszáj-Herkulessség pátosza
a Mag hó alatt kétségbeesett hitével. Ügy vélem, Ady nagy erkölcsi tette az, hogy
herkuleskedve sem a k a r t a silány lehetőségek Herkuleseként pompázni, h a n e m eltette magát, a Szent S o h a n a p j á r a tán, hogy egy soha nem diadalmaskodó, mégis
diadalmas ,,eb-ura-fakós,', „Ugocsa-non-coronat"-os folyamatosság igen erős láncszeme legyen.

FEHÉR

FERENC

ÍRÓ

Ady verseit egy topolyai munkás
adta kezembe...
„Mikor a háború alatt négy hetet az egyik pesti katonai kórházban töltött, kétszer kapott p á r órára kimenőt. Akkoriban arról suttogtak a városban, hogy a csepeli
muníciógyár munkásai s z t r á j k r a készülnek, hogy a katonák között háborúellenes röp100

iratok tömegét terjesztik, hogy a diákok és diáklányok, akiket emiatt elfogtak, éhségsztrájkot kezdtek a börtönben, és ennél, még ennél is többet jelentett s z á m á r a a
t u d a t : itt él, ebben a városban, a c í m t á r b a n még a címét is megnézte, itt él az egyetlen, aki ebben a nagyon nagyokat is megtébolyító, véres mészárlásban első perctől
kezdve tisztán megőrizte szívét és agyát és ember m a r a d t ; a beteg, alkoholtól és
orvosságoktól elmérgezett, kínlódó testével ragyogóan, j a j g a t ó a n e m b e r m a r a d t , az
emberért szót emelő e m b e r az őrjöngő népek közepette: Ady Endre."
Amikor 25 évesen, 1953 szeptemberében, a szerzői dedikálással ellátott
Optimisták amúgy is lenyűgöző vonatkozásait olvastam s közben Bátlnak ezt a lelkiállapotát vetítette elém Sinkó Ervin, fölelevenedett bennem egy régi-régi budapesti utam,
amikor kisdiákként először jutottam el Ady s í r j á h o z . . . Sinkó regényhőse még remélhette: h á t h a valamelyik körút s a r k á n egyszerre Ady E n d r e „nagyfényű szép f e j e "
b u k k a n fel előtte. Én akkor m á r t u d t a m róla olvasmányaimból, hogy Ady Endrét
fejedelmeknek kijáró gyászpompával temették el, hát kisdiákos képzeletvilágom legalábbis egy michelangelói szoborkolosszust szeretett volna ott látni a még méreteiben
is nagyobbnak képzelt sírnál. A megdicsőültség patinás k u p o l á j ú mauzóleumait azonban a történelem más nagyjainak emelte az ezredforduló, illetve a századelő Magyarországa, s az á r n y é k u k b a n domboruló, fejfás, földszintes irodalmi sírok meglehetős zavart keltettek a n n a k a topolyai polgáristának a tudatvilágában. M a j d h á rom évtizeddel később, a jugoszláv íróküldöttség tagjaként, Ady s í r j á n á l m á r nem a
személyes viszonyulás, hanem a vállalt feladat és szerep h a n g j á n p r ó b á l t a m megfogalmazni: mit jelentett ö n e k ü n k a történelmi együttélés és egymás mellett élés
nemzetiségi évtizedeiben. Hiszen nyilvánvaló — s ezt most is el kell m o n d a n o m —,
hogy mi, akik népek művelődésének határmezsgyéjén élve, mindig a találkozáspontok egymáshoz közelítő nézőszögéből ítéljük meg közös dolgainkat, bármely Adyévfordulóban sem l á t h a t u n k mást, m i n t a n n a k lehetőségét, hogy mindentől függetlenül, visszatereljük a közös figyelmet a költőt feszítő gondolatok törvényszerűségére,
a „magyar, oláh, szláv b á n a t " Duna-medencei igazságára. Amikor jugoszláv írótársaimmal, 1969-ben, odahelyeztük mi is Ady s í r j á r a a fél évszázados kegyelet koszor ú j á t , akkor az a fölemelő érzés j á r t át bennünket, hogy emelt fővel t e h e t j ü k ezt.
A n n a k a költőnek az emléke előtt tisztelegtünk, akinek a verseiben éppúgy ott hörgött a Dózsa György-i kín, a magyar ugar elmaradottsága fölött érzett keserűség,
mint ahogy Njegoá sziklavilágának guzlicasírásos üzenetében j a j o n g a megalkuvást
nem ismerő, feszítő népi f á j d a l o m . Nem véletlen, hogy a nagyváradi évek szeretett
Theójának első Ady-fordításai olyan magas hőfokú érdeklődés elindítói voltak a délszláv népek irodalmában. Az i m m á r tíz éve halott Todor Manojlovic Ady-fordításait
a Szerb Matica Letopis című folyóiratának első világháborús évfolyamai, megsárgult
lapjai ő r z i k . . . M u n k á j á t azonban a legjobbak, a leghivatottabbak folytatták nálunk
is: Miroslav Krleáa után Milos Crnjanski, hogy aztán mindkét nép nyelvének és irod a l m á n a k tudós ismerője, Mladen Leskovac, a költő a d j o n hivatott szerb tolmácsolást
nem egy Ady-versnek. A f o r d í t ó m u n k á k láncolatában nem feledkezhetünk meg Aleksandar Tisma Adyt ismertető érdemeiről, Ivan Ivanji m á r kötetben összefoglalt fordítói eredményeiről, Enver Colakoviénak arról a szerepéről, amellyel elsősorban a
horvát irodalmi köztudatban mélyítette el a huszadik század legnagyobb magyar
költőjének szálláshelyét. Danilo Ki§ kétnyelvű, magyar—szerb Vér és arany — Krv i
zlato fordításkötete m á r az Ady-tolmácsolás legújabb, fiatal szerb költők érdeklődését jelző á l l o m á s p o n t j a ; a harmincötezer példányban tíz évvel ezelőtt megjelent
belgrádi Ady-kiadás pedig a n n a k volt m á r záloga, hogy a nagy m a g y a r énekes végérvényesen jelen van a jugoszláv népek irodalmában is.
Amikor mindezt megfogalmaztam, azt hittem, aligha tudnék h a m a r j á b a n más
itteni vonatkozásokat felsorolni, s aztán a HlD című, harcos múltú vajdasági folyóiratunk kiváló kutatója, P a t ó I m r e számos korai adalékkal gazdagította a körképet:
már a harmincas évek derekán, a folyóirat elindításának első éveiben, több versét,
cikkét, mozgósító e r e j ű írását közölték Adynak. Mayer O t t m á r egyik szerkesztői
üzenete (1939 m á j u s á b a n ) arról tanúskodik, hogy a két háború közti jugoszláv cen101

zúra tudatában volt, mit jelenthetnek Ady sorai, gondolatai a bácskai, bánáti, b a r a nyai magyar földnélkülieknek, napszámosoknak, munkásoknak — a HlD olvasóinak.
A később mártírhalált halt Mayer Ottmár (a fasiszták végezték ki Szabadkán) ebben
az üzenetében, azt adja tudtára az olvasóknak, hogy „Ady Endre: A Május szabad
című verse a ¡szerkesztőségen kívül álló okokból kimaradt". Nem maradhatott ki
azonban a. dolgozó tömegek tudatából: a HÍD nem nyugodott, s egy igényes válogatást adott ki Ady verseiből, mégpedig annak a HÍD-könyvtár sorozatnak egyik füzetében, amely, 'sorozat- 1939 májusában indult a Petőfiről szóló kötettel, m a j d 1940
decemberéig még további hét füzete jelent meg. Az I f j ú szívekben élek című Adyvers négy sorával és a költő fényképével ellátott, fekete kartonfedél a költő forradalmi verseit takarta — majd félszáz költeményt.
Ismét a személyes vallomás: tizenegy évesen, amikor a Dugó Dani-féle naivságokat kínálta hasonló korú olvasóinak a topolyai könyvtár — én olvastam a HÍD-nak
ezt az Ady-füzetét; olvastam dolgokat és összefüggéseket megsejtő szédülettel, vagy
csak egyszerű káprázatával az anyanyelvi, verses c s o d á n a k . . . Már nem ellenőrizhetem mindezt. De annak a' vágóhídsori munkásnak a nevére még emlékszem, aki
a füzetet akkor kezembe adta. Én sosem felejthetem Adyt.

FEKETE GYULA
ÍRÓ

:

'

.

' -

„

„Pátröklosz alszik..."
^
Sárospataki idős magyartanárom', Dávid Zoltán, mindén "föíületi jegyében és megnyilvánulásában konzervatív ember volt.' Csak a nevelésben volt forradalmár, ösztönösen és öntudatlanul. Megütközve tiltakozott volna a „forradalmár" jelző ellen;
meggyőződéssel' tagadta volna meg, és _ nem egyszerűen azért, mert akkoriban ez a
jelző." megbélyegzésnek számított. ( .
, .
'; — Jucliciüm, judiciumj 0 — ez voít a/szavajárása. Ez a legtöbb, amit az iskola
adhat: önálló ítéletalkotás,'' jó ítélőképesség. Minden létező, visszákérdezhétő -leckénél
fontosabbnak tartottá a „judiciuniot". Magyarázat közben, -há. észrevette/ 7 hogy • elpilled az osztály,, elbambulriák' á tekintetek, kedves ravaszkodás derengett' föl'- az -arcán,
s beszőtt a magyarázatába valami hibás adatot, helytelen megállapítást,-kővetkéztetést. Ha senki, sem .jelentkezett — „Tanár úr; én ezt nem értem", „Tanár úr, én ezt
.nem így tudom"
„élhallgátott; s türelmetlenül pattintott az ujjával:
- • "• -' —.A. k u t y a f á j á t . . ."Nem figyel, nem figyel i l ; Magunkra eszmélve tekertük visszafelé emlékezetből a magyarázat még visszacsengő utolsó mondatait: miről is kellett volna szólnunk, kifejeznünk-egyet nem
értésünket.
Merem ajánlani ezt a módszert plyan mai — és minden jövőbeli-— tanároknak
is, akik forradalmárnak vallják magukat.'
'
. J
'
Ady költészetét széretettel tanította Dávid tanár úr. No, nem a forradalmi verseit - citáltuk. Legtöbb szó a magyarórákon a költői szimbólumról esett, errefelé sod o r t a k a kiválasztott'versek is: Elillant évek szőlőhegyén, Az Illés szekerén, A Disznófejű Nagyúr — ezekkel a versekkel először a magyarórákon találkoztam. Nem hagyaték bennem különösebb élmény emlékét, de az egy-két évvel későbbi élmény mégiscsak Dávid, tanár úr magyaróráiban gyökerezik, azt'hiszem.
102

Első Ady-kötetem az Üj versek kiárusított antikvár példánya.
Megrendeltem később egy másik kötetet is, nyilván csak kíváncsiságból, a címe
miatt: „Az Ady-kultusz: magyar öngyilkosság!"
Nos, hát ez a kötet adta az első Ady-élményt, igaz élményt, maradandót.
Ma is megvan a kötet. Négy pamflet Adyról, a szerzők kiadása. Nézegetem
benne az alá- és melléhúzgált, mindenféle jellel megtűzdelt részeket. íme egy csokor, igazán nem ünneprontásnak. Ady koszorúja épp hogy csak ezzel teljes: diadalával a „kis szamár gazokon", akik még halála után húsz évvel is így fröcskölték rá
átkaikat.
„A katolicizmus intézményei és vezetői iránt valóságos dühöngő gyűlölet fűti.
Ide vonatkozó cikkei telve vannak útszéli durvaságokkal és otromba
sértegetésekkel.
Egy ilyen cikkéért (Egy kis séta — Nagyváradi Friss XJjság, 1901. ápr. 22.), melyben
a nagyváradi káptalant a »legmihasznább és legingyenélőbb emberek« gyülekezetének minősítette, a magyar bíróság (három fokon is) háromnapi börtönbüntetéssel
sújtotta. Ez az ítélet kiválóan jellemzi az ő idevágó cikkeinek elfogult egyoldalúságát,
és a tárgyilagosság teljes hiányát."
„ . . . Bebel és Jaurès elvtársakkal azt vallja, hogy »-kozmopolita csak a nyegle
lehet, de internacionalista minden becsületes mai
ember«..."
„Csodálatos próféta, aki még 1918 májusában is így eseng a vörös forradalom
után:
A szívem tombolt
S agyam, amit kigondolt,
Mind eskü volt, forradalmas,
A vörös lobogóra.
Oh, hány óra telt el így malaszttal,
Dühvel harcolón, betegen.
(Strófák május elsejére.)
És hirdeti, hogy fog is jönni ez a forradalom,~s hat hónap múlva, mikor megjön,
nem tudja, hogy azt drága baj- és elvtársaival egyetemben ő lobbantotta lángra. No
de felvilágosítja erről a feledékeny prófétát gr. Károlyi Mihály, a gyászemlékű forradalmi vezér, aki e patkánylázadásról szóló munkájában azt írja, hogy »-a forradalmi átalakulásnak halhatatlan költője, Ady Endre is egész zsenialitásával
a mi
eszméinket szolgálta«. (Egy egész világ ellen, München, 1923. I. 307. 1.) Bizony,
annyira az ő forradalma volt ez, hogy néhány hónappal a föntebb idézett verseiben
foglalt jóslás után súlyos betegen vitette magát el a parlament kupolacsarnokába,
ahol drága baj- és elvtársai az általuk felforgatott ezeréves haza romjain kikiáltották a köztársaságot."
„HOGYAN TEREM NÁLUNK A HÍRES KÖLTÖ?
Semmi esetre sem úgy, mint a subagallér, hanem megalapozott munkával. Először nemzetgyalázással, osztály ellen való izgatással, azután a kommunista elvek
magasztalásával, a proletárdiktatúra előkészítésével és főleg a szabadkőművesláncba
való belépéssel."
„Nem győzzük idézni Hitler végtelenül okos szavait: »Es ist Sache der Staatsleitung, zu verhindern, dass ein Volk dem geistigen Wahnsinn in die Arme getrieben
werde.« (Az állami vezetés dolga megakadályozni azt, hogy egy nép a szellemi őrület
karjaiba hajtassék)."
„Költészetünk »korszerűsítésének« nem igen mondható ez, mert ős-állati elemekből á l l . . . " „ . . . Nem öröm hallani sem magunkat, mikor a magyar ábránd nemes, finom hullámzását, melyet oly gyönyörűen tettek át zengő csodába Liszt és
Erkel — bartóki raffináltan barbár hangzavarban halljuk visszhangozni. Nem igaz,
hogy a jobb angol fül rajong érte: a Times 1938. június 21. számában hamis zenei
prófétának m o n d t á k . . . "
„Egy lírikusnál minden belső s külső formai értéket leronthat a tartalom, a lelki
103

anyag rútsága és silánysága." „S ilyen lelki anyag hányszor kap Adynál züllött, berúgva összetákolt szóruhát, kölcsönvett, elkopott metaforát (pl. francia vicclapokból
a disznófejű nagyúr képét) és zeneietlen makogást!"
„Adynak, mint politikai költőnek sem mély s tiszta a tartalmi alapja; nem igazi
vatesi, istenségből merítő örök emberi forrás. Csak divat fuvallat, mely szociáldemocsokrata lyukból fújdogált az ő fiatalsága idején. Ha igazi vates lett volna, akkor a
nemzeti szocializmust jósolta volna meg."
„Ady verselése valójában nem egyéb, mint szótagszámra kimért rimes próza."
„Tekintsünk most el az erkölcsi szemponttól, hogy megbocsátható volna-e a fölösleges forradalom előéneklésével csinált hazaárulás, a hazának duhaj, hisztérikus
pózból való lepiszkolása..."
„Vakulj magyar, ha nem látod, hogy turulmadár ez a konchulladékaikon túlzabált dögkeselyű... Ha valaki, úgy elsősorban ő volt a forradalom kvártélycsinálója
a műveltséggel hivalkodók gondolkodásában: Ady Endre, ifjúságunk fölkoszorúzott
k e r í t ő j e . . . S imádói, hihetőleg, még mosónéjának emlékiratait is kiadják ennek a
gigantomániás korcsnak."
„Milyen imponderabilisan jelentéktelen tehetség, milyen üres mázsákkal dobálódzó erőművész, szalmatűzzel fűtött óceánjáró, milyen kocsisbortól kocsishangú
korcsmatöltelék, asszonykitartotta vicinális lírikus lett volna mindjárt a »nagy«
költő, ha filoszemita hurok helyett antiszemita akkordokat mert volna pengetni."
„Az undorító önszerelem, a vér és arany ördögapostola, te! Hogy megsokasodtak
híveid a megbódult kiskorúakkal, meg a piszok és tisztaság nagy szintézisének túlköszörült agyú esztétáival!"
„Sok ilyen zsenit kívánnak nekünk ellenségeink! Fajának múltját legyalázó, jelenét züllesztő, jövőjét tagadó hullamagyar... önistenítő istengyalázó; félkegyelműek
félistene."
Életem első glosszáját visszaadta az Ifjúsági Közlöny szerkesztő tanára. Megtalálom a könyvben a géppel írott fogalmazványt is:
„A közelmúltban egy könyv jelent meg: Az Ady-kultusz:
magyar
öngyilkosság!
címmel. Bírálatot nem érdemel, de a hozzászólást k i p r o v o k á l j a . . . A szerzők a
dzsentri elszörnyűködtetésére, megbotránkoztatására igen gyakran olyan érveket hoznak fel Ady ellen, amelyeket ma éppen mellette lehetne felhozni. Érezvén érveik
ferdeségét, erőtlenségét, kétélű és fonák voltát, vallási bigottizmusra, egyházi tekintélyek sérthetetlenségére és nimbuszára, osztálygőgre, osztályérdekre, üres frázisoknak, mázos szóvirágoknak és a jassznyelv moslék ízű leszólásainak a hatására építenek . . . A szerzők, azzal a nyilvánvalóan hazug jelszóval, hogy ők a jövő Magyarországának építő harcosai, kéjelegve kötözik a halott Adyt a p e l l e n g é r r e . . . Ez a
könyv nem más, mint elfogult, egyoldalú érvekből, idézetek elferdítéséből, félremagyarázásából és hatásvadászó gyalázkodásokból összehordott, ízléstelen szemétdomb. Illő kifejezést nem találok rá, vagy ha találnék is, azt nem lehetne ide írni.
Patroklosz alszik, de teste fölött még tart a küzdelem.
Gyilkosai rúgdosnak még bele — de már az utolsókat rúgják."
S a kézirat alatt a szerkesztői megjegyzés:
„Átfésülendő! Ha ők sértettek, mi ezt ne tegyük."
Első glosszám; első ilyen lecke ez a szerkesztői megjegyzés meg a fésülködés is;
nincs kéznél az eredmény, hogyan fésültem át. Csak az élményre emlékszem, az
indulatra, amely kisodort az iskolapadból, meglehet, végleg, egy valóságos hadszíntérre: részt vállalni, ha apród minőségben is, Ady harcaiban, Ady oldalán.

112

GÁSPÁR

SÁNDOR

AZ MSZMP POLITIKAI BIZOTTSÁGÁNAK TAGJA, A SZOT FŐTITKÁRA

Az én Ady-élményem
Adyról személyes emlékem — hogy őt láthattam vagy hallhattam volna —
nincsen. De verseivel már fiatalon találkoztam és láttam, hogy a dolgozók és a
munkások szívében milyen mélyen él Ady. Ezzel kapcsolatban nagyon sok élményem gyűlt össze.
A harmincas években a budapesti fiatal munkásokat megragadta az a fejlődő
és erősödő kulturális érdeklődés, ami akkoriban a szervezett és öntudatos munkásság
körében kibontakozott. A dalárdák, színjátszók, előadók tevékenységével párhuzamosan a könyvolvasásnak valóságos láza terjedt el, s ennek a hatása magával ragadta
a fiatalokat. A kölcsönzéstől rongyos lapokká olvasott könyveket erős csomagoló papírba kötötték, hogy legyen, ami összetartsa, s így adták tovább a sokszor munkanélküliséggel küzdő olvasóknak. Olyan évek voltak ezek, amikor a legtöbb munkáscsaládban egyáltalán nem jutott könyvre. Pedig nagy volt az érdeklődés. A munkásság kultúrájának legszebb értékei bontakoztak ki azokban a kis szobákban, kertekben vagy ligetben, kirándulásokon, amikor a baráti körökben egy-egy olvasmány
tartalmát megvitatták és a közösségben életre kelt a mű, a hozzászólásoktól a részletek jelentőséget kaptak.
Ebben az élő, eleven kultúrában jelentős helyet kapott Ady Endre. Én Adyt
előbb hallottam szavalatként, mint olvastam volna. De amikor olvastam, ösztönösen,
mint sok fiatal, megéreztem, hogy van valami benne a számomra, de mindennek a
tudatos felismerése később jött. A „Vér és arany" költője nemcsak a szerelem és a
pénz témáiról írt megrázóan, hanem a „Bús koldusok Magyarországáról", nyomorról,
a „proletár fiúról", „menekülésről az úri viharból". Nagy költőnk, aki körül talán a
leghevesebb viták bontakoztak ki, a legmeggyőzőbb erővel és elkötelezettséggel vallotta a proletárság igazát. Ascher Oszkártól hallottam először szavalni Ady verseit.
Sok mindent nem értettünk meg, de amikor Dózsa Györgyről szólt, a kurucokról, a
forradalom lángjáról, ami a grófi szérűn tombol és a vármegyeházára csap, akkor
már tudtuk, hogy Petőfi követőjét szeretjük Adyban. Ady megértése egyáltalán nem
volt könnyű feladat. Tudtuk, hogy nem a munkásság soraiból jött, nem volt szorosabb kapcsolatban a mozgalommal, de amikor testvérének nevezte a magyar proletárt, és a keleti égen ragyogó vörös csillagról írt, mindnyájunk teljes belső elismerését váltotta ki.
Aztán múltak az évek, megváltozott életünk, és Adyt ezekben az évtizedekben a
tömegek végleg elfogadták magukénak. Ha napjainkban körültekintünk a munkásotthonokban és a művelődési házakban, Ady költészetének távoli és mégis meglepően
közvetlen erejű hatásáról győződhetünk meg. Évtizedek múlásával egyre magasabb a
kultúrigény, amely legnagyobb íróinkat, költőinket méltó helyükre emeli. Ady neve
a dolgozók között jelszó és szimbólum, a haladás, a társadalmi elkötelezettség szimbóluma. Felkiáltása követelés: „Vagy lesz ú j értelmük a magyar igéknek, Vagy
marad régiben a bús magyar élet." (Fölszállott a páva.) Aztán együttérzünk vele,
amint kijelenti: „Nagyobb igaza sohse volt népnek" „Vagytok: a Ma, vagytok: a
Holnap." (Csák Máté földjén.)
Születésének századik évfordulóján a legkülönbözőbb módokon emlékeznek meg
róla. A példákat felsorolni nehéz lenne, de a megemlékezések mind sokszínűen, gazdagon m u t a t j á k be Ady életét, alkotását. Azt a költőt, akinek a legnagyobb öröme
fejeződik ki abban, hogy „ifjú szívekben élhet".
Petőfi, József Attila, Ady, Móricz neve nemcsak olvasmányélményt jelent szá105

munkra, hanem közösségit. Népünk kultúrájának olyan tényezőit, amelyeknek az
eszmei ereje tovább terjed és mélyül. Ennek a közössé válásnak az örömét érzi az,
aki a sok évvel ezelőttinek a továbbáramlását és ú j r a felelevenedését tapasztalja
napjaink kultúréletében. Ady pedig, úgy látszik, az egyik legdinamikusabb mozgató
ereje a fejlődésnek.

HORGAS BÉLA
ÍRÓ

Vakügetés
Tizenhét évesen találkoztam először Ady verseivel — korábban csak olvastam,
szavaltam némelyiket az iskolában, de a találkozás csak később esett meg. Igaz,
akkor is „hivatalos keretek" között, a középiskolában. Technikumba jártam, 1955-öt
írtunk, a magyar irodalom oktatása nem volt különösebben mély, de én mindig előre
tanultam, és olyasféléket is elolvastam, ami nem tartozott a tananyaghoz. Szerettem
olvasni, és fontos volt nekem a tanárom becsülése — még az érettségin is az ő kedvéért választottam nyelvtantételem példamondatainak Verhaeren- és Poe-idézeteket;
ámult-bámult a Műegyetemről érkezett elnök, micsoda színvonal, a tanárom hízott,
és még én is nyertem vele, mert megszereztem az elnök jóindulatát, amire a szaktárgyi közepesek kicsikarásánál ugyancsak szükségem lett. Amikor harmadikban
Ady került sorra, beleolvasgattam kötetébe, és megragadtam A Gare de L'esten című
versnél, annak is két szakaszánál; úgy éreztem, hogy ez bizony pontosan rólam,
vagyis belőlem szól. A kiválasztott szakaszokból különösen a két-két kezdősort vettem magamra, bár megmagyarázni nem tudtam, hogy miért. Mikor tanárunk megkérdezte, hogy ki szereti Adyt és ki emlékszik valamire a verseiből, én persze nyomban jelentkeztem és a vers címét ügyesen megkerülve (nem tudtam, hogyan' kell
kiejteni) idéztem a két nevezetes szakasz első sorait, hatalmas derültséget keltve az
osztályban. Még az első két sort csak eltűrték („Most fűt bolond-sok álmom alá /
A füttyös, barna szörnyeteg"), de a másik két sor nyomán már felcsattant a nevetés:
Csipkésen, forrón, illatosan
Csak egyszer hullna még reám
Tanárom egy kézmozdulattal elhallgattatta a vihogó osztályt és megkérdezte, hogy
miért tetszik ez nekem. Makogtam valamit, vörös voltam és dühös, tanárom leültetett és Párizsról mesélt, érdekes volt, de nem tudtam meg belőle, hogy azok a sorok
miért tetszenek nekem annyira. Mert tetszettek, a kínos jelenet ellenére is, vagy
annál jobban, ma is tetszenek, másképpen, de talán semmivel sem kevésbé. Azóta
persze már elkészültem a magyarázattal, s ha most le is írom, akkor valamiképpen
szeretnék elégtételt szolgáltatni annak a tizenhét éves, törekvő diáknak, aki —
remélem — ma is él még.
Annyit persze már akkor is sejtettem, hogy a mozdony neve — füttyös, barna
szörnyeteg — sokat számít: hiszen ezzel utaztam én is Budapestre évente nyolcszortízszer, azt bámultam gyerekkoromban az őrház léckerítésére tapadva, borzongva a
gyönyörűségtől, ha prüszkölve-dörögve elvágtatott előttem. És azon sem töprengtem,
hogy miért barna, ha valójában fekete, mert olyan jól hangzott az egész", a „bolond"
106

és a „barna" és az „álom"; álom volt maga is, olyasféle képzelgés, amilyennel utazásaim során elfoglaltam magamat: felidézve, megtoldva olvasmányaimat, revolveres
kalandokat, rossz arcú banditákat, katasztrófákat — s persze illatos, csodás nőket.
A másik két sorban ezeknek a kamaszálmoknak a hősnője bukkant fel, és az a mérhetetlen sóvárgás, vágyakozás, amelyet csak a kamaszok éreznek és a költők mondanak ki, amelyben az erotika csak egyetlen, szivárványosan finom réteg csupán, mert
az élet, a történés, a megélés utáni egyetemes vágy valójában, és a kamasz úgy
értelmezi, hogy „csak egyszer hullna már reám", csak kezdődne már el, történne már
m e g . . . Bárgyún vigyorgok most, hogy eszembe jut, óra után hogyan ugrattak a fiúk;
mi az, hogy „csipkés", a kombinéja csipkés? és kinek? és miért „hull le rám", miért
nem én reá. Marhák, vágtam oda sznobisztikus gőggel, dühtől, könnyektől fuldokolva,
és otthon rávetettem magam az Ady-kötetre, faltam a vágyverseket, amelyek azt
suttogták a fülembe, hogy valaki lenni akar, föl akar törni, különbözni, kiemelkedni,
eljutni, föl, föl a csúcsra, szerelembe, fénybe, gazdagságba. S szinte mellékes volt,
hogy ez mennyire reménytelen; észrevétlen volt, hogy milyen túlzó pózokat sodor
magával; rajongtam — nem Adyért, hanem vele, általa, szavait mondogatva.
Rajongásomat jó szívvel idézem ma is, s hogy most például A Hortobágy poétája
legkedvesebb Ady-verseim közé tartozik, abban nagy része van a kamaszkori áhítatnak. Pedig ma már — úgy érzem, gondolom — némi rálátással és tartózkodással
fölvértezve és megrontva, a rajongást elhagyva, másféle azonosulás köt Ady verseihez, lenyűgöző és elborzasztó gátlástalanságához. Zseniális óriásként vonul előttem,
bátorságának természete és szellemének villódzása egyedülvaló. Ez az „óriás-élmény"
talán négy-öt évvel ezelőtt öltött határozott körvonalat bennem, amikor egyik televíziós műsor felvételén tanúja lehettem egy Ady-vers és egy nagyon érzékeny és
tehetséges, erőtől duzzadó fiatal színész küzdelmének. Az eltévedt lovast kellett elmondania a színésznek, a rendező röviden s némi aggodalommal megjegyezte, talán
nem is neki, hanem valaki másnak, de azért úgy, hogy ő is hallja, értse: ezt a verset
„belülről" kell fölerősíteni, látni. A színész beállt a helyére, mindenki elcsendesedett,
nekikezdtek. A rettenetes erejű első szakasz után világos volt, hogy az előadó az
első nekifutásra a közelébe sem tud menni — mondjuk annak a kőfalnak, amit át
kellene ugrania. „Kezdjük mégegyszer" — szólt a rendező, és az előadó készségesen,
vidáman — túlságosan is készségesen és vidáman — visszaintett, hogy rendben,
persze, kezdjük újra, ez csak próba volt, a próbának a próbája, és már mondta is.
Futkosott hátamon a hideg. A színész ott feküdt a kőfal előtt, hanyatt feküdt, riadt
volt a szeme, kezei és lábai verdestek. Leállt a fölvétel, kezdték elölről. Aztán a rendező hagyta, hogy mondja végig. Aztán magyarázni kezdte, hogy a „téli mesék
rémei" az emberi lélek belső-alsó köreiből törnek elő, hogy a külső tájban, a „kísértetes" őszben és a némán alvó faluban miféle belső roppanás mutatkozik meg, hogy
a József Attila-i kinn és benn itt milyen mitologikusán... hogy a láncolt lélek
m i l y e n . . . A rendező mondta, a színész értette, hozzátoldott még néhány ügyes
hasonlatot, de a szeme riadt volt és csorgott róla a víz, mert nagyon érzékeny színész, jó versmondó létére érezte, tudta már, hogy azt a kőfalat nem képes átugrani.
Másfél órát gyötrődött, végül elmondta értelmesen és érthetően, de bizony a vers
érintetlen maradt. Mentegetődzött, a rendező nyugtatta, a műsor felvétele másnap is
folytatódott, ígérte barátunk, hogy bejön, újra megpróbálja, de nem jött, jól is tetfce,
reménytelen volt a küzdelem.
Akkoriban verset próbáltam írni az eltévedt lovasról, a „vakügetés" nyomán suttogásokra figyeltem Ady Endre éjszakájában, de csak ez év tavaszán sikerült befejeznem a verset s azóta persze, ha Adyról hallok, verseit vagy cikkeit olvasom, ha
bármilyen okkal kapcsolatba kerülök vele, nyomban hallom a „vakügetés" neszeit,
az óriáslovas nyugtalanító dobogását.

107

JÉKELY

ZOLTÁN

ÍRÓ

A messiásodás útján*
Késő maradéknak a lelkét
Kérem: vegye lelkem
magához
Hogy egymást sírva
megöleljék
Mikor igazunk
teljesül.
(Az igazi messiásodás.)
HUSZONÖT ESZTENDŐ NAGY IDÖ, még halottnak is nagy: az ember, a porhüvely elporladt, a test igévé lőn; csak a mű maradt meg, az Ady-mű, mely évszázadunk költeményes maradványai közt legmaradandóbb.
Aki összegyűjtött verseit olvasgatja, némi fáradság ellenében hamarosan könynyűszerrel el tudja választani a póz Adyjától a vér Adyját, a szerepjátszó, félistenkedő költőt az őszinteség emberétől. S akkor t u d j a meg csak igazán, mekkora volt,
milyen csodálatos volt az igazi költő benne, mennyivel több, mintsem attól kellene
félteni, hogy idővel saját pózai és emberi foltjai el tudnák homályosítani. A nagy
rosta érezhetően neki kedvez: minél több ocsúját hullatja ki, annál jobban aranylik
a tiszta magvak pazar s még így, rostáitan is, alig megmérhető garmadája.
ö is azokhoz a költőkhöz tartozik, akiknek teljes műve „kevesebb", mint szemelt, válogatott javakiadásuk. A teljes mű irodalomtörténészeknek való, akik álság
és valóság, korjelenség és korfeletti értékek közt könnyebben tudnak eligazodni; de
egyáltalán nem alkalmas az átlagolvasók meghódítására, sőt néha, mint Ady esetében is, elidegenítésre vezethet. Aki azonban kihalászta magának a jobbik Adyt, a
nagy Ady-florilégiumot, az biztos lehet benne, hogy a legszilárdabb magyar költői
halhatatlanságba kapaszkodott bele; olyan kincsnek, hogy ne mondjam: valutának,
birtokosa, melyet semmiféle világnézeti infláció, művészeti újhitűség, meg nem kisebbíthet, át nem értékelhet. Az „élet teljes kórusát" hallgathatja, melyben ott sír a
nemzeti fájdalom, a szociális igazságkeresés, emberi gyógyulás és gyógyításvágy, az
Istennel való fájdalmas pereskedés, a szerelmi gyötrődések szólama — s mindez
olyan fokon, ahogy azelőtt s azóta senki sem szólaltatta meg. Avagy volt-e még
költőnk, aki a magyarság ügyének, vagy a Duna-medence népei sorsának úgy végére
látott volna, mint Ady Endre? Kis népek sorsát ki fogta meg jobban, mint ő? (Most
hirtelen csak a kevésbé ismeretesek közül való: Dal a Hazugságházból című versére
utalok, melyben a Paprika Jancsik és Pintye Gligorok közös tragikuma felett borong.)
Volt-e valaki, aki úgy tudta volna versben követelni a társadalmi megújulást, a
csökevényes állapotoktól való elszakadást? Hát aki a szerelmet, sokak főfő-életbeli
ügyét, a férfi és a nő kietlen harcát olyan marcangoló őszinteséggel, tudósnak is
beillő experimentális elmélyedéssel tárta volna apróra fel, s olyan fúrorig menő
mindentkimondással panaszolta volna? (Listára nincs hely, ezúttal csak az Elbocsátó
szép üzenet, A nagy Híd című verseket említem, példaképpen.) s a messziről jövő,
elkéső népek s emberek örök Nyugat-vágyakozását hitelesebben és jellemzőbben
ugyan mik mutathatnák meg, ha nem az ő Párizs-versei?...
A NEGYVENEN ALIG VOLT TÜL, amikor meghalt. Utolsó, még életben kiadott
kötetében, a Halottak Élén címűben, úgy mutatkozik, mint aki nagyon is győzi szóval, kifejezésbeli egyenértékessel könyvelni, naplózni az első világháború apokaliptikumát. Sőt, ami a legcsodálatosabb, éppen ebben az utolsó kötetében jelentkeznek
« R é s z l e t a K o l o z s v á r o t t m e g j e l e n t H I T E L c í m ű f o l y ó i r a t 1944. f e b r u á r i s z á m á b a n
t a n u l m á n y b ó l . A d y - é l m é n y e m e t m i é i t Is f o g a l m a z n á m ú j r a ? (A szerző megjegyzése.)

108

közölt

a várva-várt, általános egyszerűsödés, az ige megtisztulásának tünetei. Elmondható
róla, hogy éppen amikor az apokalipszisről beszél, akkor a legközérthetőbb s a legvilágosabb. (Például a Rémnek hangja, A nagy tivornyán, Emlékezés egy nyáréjszakára, Nótázó vén bakák stb.) Nem arra bizonyíték ez a tény is, hogy ez az emberi
rom még költői fejlődésben volt? Nem gondolhatnánk-e joggal arra, hogy ha még
vagy húsz évig élhetett volna, verseinek még nagyobb részét lehetne a „fiatalkori
zsengék" osztályába sorolni, hogy ama bizonyos „értelmetlenek", túlságos bizarrak,
mesterkélten szógyártók is mind ide kerüljenek?
Földi léte a Kényszerűség Fájának gyümölcse volt; mire megért, meg is romlott.
Romlásának okait ő maga a már sok nagyunkat elveszejtő magyar messiásvégzetben
látja; „azért éltem tragikusan, bután, mert a sorsom magyar" — keres mentséget s
magyarázatot végzetére (Régi énekek e k h ó j a ) . . . Haláltusáját a nemzetével egynek
érezte — sajnos, szinte jogosan. Egy félisten együtt látta pusztulni magát hazájával,
az Olympussal.
CSAK SAJNÁLNI LEHET AZOKAT, akikben nincs meg Ady felfogásának, megértésének vágya vagy képessége. Ezek a tartózkodók és fanyalgók — ha az életet
talán nem is —, de a magyar költészetet csak félig élik, csak félig érzik. Megelégszenek azzal, hogy egy csodálatos, gauguini színekben gazdag ősrengeteg vad mélységei és szépségei helyett virágházak pálmáiban és angolkertek elfinomultabb remekeiben gyönyörködjenek. (Mert az Ady-mű és a kortársi költészet közt kb. ez a különbség.) Megfosztják magukat attól, hogy hallgassák a legnagyobb költői szív dobogását, amely, ha még oly rendetlenül és szörnyűeket rebbenve is, amíg dobogott, egy
nagy magyar revenant vérkirengését szolgálta.

JÓKAI

ANNA

[RÓ

Ady ajándékai
A gyermek- és serdülőkor határán találkoztam vele. ö volt az első költő, aki
megfenyegetett. Beoltotta kis életemet a bizonytalanság félelmével: aminek elébemegyek, amibe sürgetően kívánkozom, az nem az addig elébem festett képeskönyvek
és lovagregények világa, hanem leginkább a mesék kegyetlenségéhez hasonlatos, a
mesék igazságtevése nélkül Ady kicserélte fejem fölött a holdat; andalítóan buta,
tejfehér bámészpofa helyett zöldezüst, kemény, titokzatos hatalommá változtatta.
Azóta a halál lovainak cinkosa a hold, s ellensége minden teljesülő édességnek. De
Ady adta nekem a napot is: makacs, dacos imádatát a győzelmes sugaraknak — az
életerő diadalát a fojtó ködökön. Nap és hold: Lényekké változtak át, s amiről azt
hittem, egyensúly és békesség: harccá változott bennem és körülöttem is minden,
önszerelme meghökkentett, és egy kicsiny időre, bűneimre fölmentést adott. Csak
később értettem meg, az önszerelem ily magas hőfoka hogyan vált át törvényszerűen
a mindenség szerelmébe, hogyan szenteli a Rész az Egész szolgájává magát. Saját
sóvárgásom az elérhetetlenre, életem — az álom és realitás közötti feltölthetetlen
árnyékvölgyben — egy ideig az ő alakjában talált gigászi rokont, ellátott a sejtelmekben való létezés káros menlevelével. De később ő maga tépte szét ezt az igazolást, s éppen a legfontosabb ügyben: a személyiség és nemzet önteremtő, folytatólagos ügyében, hátrahagyva az Értől az Óceánig vezető út akarati térképeit. Megtanított az ellentmondásokat nemcsak fölismerni, de elviselni — megtanított, milyen
109

teher országot, embert, életet a szubjektum ösztönösen szépítő lencséje nélkül szeretni, s épp ezért igazán szeretni. Tőle tanultam dölyföt — s mégis tőle, a leghetykébbtől, alázatot. A világ szerkezetébe látó ember kétségbeesését, ahogy kontárok és
mészárosok összeszokott működését figyeli — s olykor elfogja a gyermeki döbbenet
„ . . . szörnyűséges, lehetetlen, hogy senkié, vagy e m b e r é az Élet, az Élet, az Élet."
A muszáj-Herkulesség örök fortélyait is tőle lessük, elgyöngülésünk is csak h a r c modor, vélt vagy való sebeink munkaeszközzé nemesülnek, mert ez az ő példája.
Érzékennyé tette fülünket az itt-ott összehajoló magyarok torokhangjaira, valamiféle
tartást, az őrülettel is dacoló tartást ránkborított. De mindenek felett a d t a a befejezhetetlenség mámorát, a száguldás kényszerét, mert azt sugallta és s u g a l l j a :
minden megtapintott céltábla mögött egy másik, szabad mezőbe vesző céltábla v á r a kozik — s a fáradó lovas mindig új, d e mindig választott
lovon egyre csak azt
kö^líti.

KASS JÁNOS
GRAFIKUSMŰVÉSZ

fénykép
Ady gipszbe, bronzba öntve, kőbe faragva. Tanulmányok, könyvek, tömérdek
írás a Költőről.
Hányan rajzanak körülötte. Fényétől hányan k a p n a k aranyos ragyogást!
Micsoda hallatlan belső energia, iszonyatos erő dobta fel, forgatta meg, préselte
a gravitáció erejével benne össze, m a j d robbantotta ki irányított e n e r g i á j á t !
Avult, sárguló fényképet nézek: a millennium díszmagyarba, tollas, forgós csákós, vitézkötéses, bársonymentés, díszkardos úri m a s k a r á b a bújtatott, naiv statisztáját. Schneider cs. kir. udvari fotós mikroszkopikus metszetét a kor parazitájáról.
Ebbe a sárguló, naiv, nevetséges, szörnyű operettbe, öntudatlan és tudatos, s t u k kóval, pakfonnal díszített, mozdíthatatlan, állóvízbe robbant bele a Költő!
Fényt döfött a sötétségbe s ettől a fénytől az árnyékok még keményebben r a j zolódtak ki, még feketébbé váltak, még keményebben rajzolódott ki a kor iszonyú
ellentmondása.
Honnan ez a hihetetlen erő, tisztánlátás, megérzés? Honnan a jövőbe látó, f o r r a dalmár, ú j a t akaró hit? Milyen közeg szülte, kényszeritette kitörni a látszólag
mozdulatlan anyagból ezt az izzó lávát, kőgörgeteget, villámlást, vihart, m e n n y d ö r gést, morajlást ) tektonikus mozgást. Megrázva a túlcifrázott oszlopok pompázatos
rendjét, címerekkel, koronákkal ékesített homlokzatok hivalkodó büszkeségét. Utcákat és tereket, hazug színjátékokat játszó, aranyozott páholyokat, színpadokat. De
megrázta és szétszaggatta, leégette a nyomor szürkehályogját is, nyálas és lealázó
lepedékét a szegények szeméről, hogy végre lássanak!
Nézem gyönyörű fejét a kinagyított képen. Székely Aladár felvétele itt dereng
előttem, mint röntgenkép. Átsugárzik az évtizedek fényévnyi távlatából a pillanat
töredéke, a lemezre tapadás energiasugárzása.
Nagy gyorsitó berendezésekben kilométeres körpályán roppant sebességre felhajszolt anyagrészecskék keringenek, a zöldesen derengő képernyő raszterein, így
villannak fel, így m u t a t j á k meg magukat, á r u l j á k el természetüket a kutató szem
110

előtt, hagynak nyomot a roppant száguldásuk, ezredmilliomodnyi időlétének dokumentumaként.
A Sixstina óriási freskóin Michelangelo emberfeletti ereje halmozott össze egy
m ű b e n ennyi energiáit, Ádám teremtése pillanatában, a fekvő fiú és az Isten
kinyújtott keze között a feszültség teremtő, vakító ívfénye lobban fel. Óriási akaratot,
a teremtés kirobbanó anyagakaratát viszi, sugározza át, kényszeríti mozgásra, kíméletlen erővel! K e l j fel és j á r j !
Ekkor felkelt, az áramütés, az elektrosokk, a kíméletlen erő, akarat iszonyatos
ütésétől kóvályogva, kábultan eszmélt, keserű ízzel, hányingerrel a szájában. Rogyadozó lábakkal meg-megcsukolva, mint a kiscsikó, hol térdeire, hol tomporára esve.
Majd lassan felszáradva, az égés okozta sebeit nyaldosva, két lábra állt. És járt.
Teste verejtékével kereste kenyerét, szeretett, szeretkezett. Gyermekeket nemzett.
Gyilkolt. Egymaga volt Káin és Ábel.
És amikor végzete beteljesült, egymaga fellázadt. Szembeszegült sorsával, az elrendeléssel, a kiszabott röppályával. A rárótt könyörtelen paranccsal. Akarata ellenére, ha m á r megszületett, ha ilyennek teremtették, ha elaljasult és aljas volt másokhoz is. A kollektív mocsok a szájáig ért!
Emberfeletti erővel fellázadt és ú j istenné vált. ö n m a g á t robbantva fel, égett és
égetett kényszerítő erővel. Égetett és fehér ragyogásával energiát sugárzott szét.
Kezét kinyújtotta — most már ő sugározta szét a cselekvő energiát. Fehér izzása
égetett és éget. A vakok vakká váltak és kezükkel takarták el szemüket, akik a
fénytől féltek, rekedten, ordítva a rémülettől, a csoda láttán.
És ez az óriási fehér izzás, napkorong fehér izzás, napenergia égetett és gyújtogatott. Kiégette a sötétséget, a homályt!
Millió fehér csillag, száguldó részecske hatolt minden irányba és az ú j Ádámok
az izzástól érintve talpra álltak, botladozva járni kezdtek.
Nézem Ady képét, gyönyörű szemei a papír fénymázán felvillannak. Az elektromos energia törik meg, tükröződik vissza a fizika törvényei szerint, vagy a költő
napenergiája hatol át az évtizedek fényévnyi távolából!

LÁSZLÓ GYULA
RÉGÉSZPROFESSZOR

Gondolatfoszlányok Ady Endréről
Miért „foszlányok"? Mert azok! Nincsen tömör élményem Adyról, mint költőről.
Ha nevét hallom, fényképét látom, dióbarna szemével, homlokára hullott hajtincsével. Kép őrzi bennem a költőt és sok-sok versfoszlány, ami fiatal koromban tudott
verseiből kísért és kísér míg csak élek. Jó 15—20 éve nem vettem már elő verskötetét. Szégyen? Lehet, de így igaz. Ady bennem a fiatalság. S vajon a ma fiatalságában is él? A fiatal képzőművészek Ady-kiállításán Ady jobbára csak ürügy volt,
hogy felfokozott látomásvilágukat ú j r a s ú j r a megélhessék. Elszomorodtam, de ez
nem változtat a tényen.
Ám nem arról kérdeztek, hogy mit jelent másnak Ady, hanem arról, mit jelent
nekem. Feleltem m á r : fiatalságomat. Középiskolás koromban tucatszámra tudtam
verseit s éppen engem szólított fel maradi magyartanárom, hogy feleljek róla. Egy
álló óra hosszat idéztem, lelkesedtem. Tanárom egyre szomorúbban hallgatott —
111

becsületére váljék, nem szakított félbe — s a végén csak annyit mondott: „hát m á r
maga is, László?"
„Meghurcolt a vér ez a pokolba bomolva romolva vágtató tüzes f o g a t . . . " — igen, ez
bennem van. „Nagyszemű, k u n f a j t a legény v o l t . . . " — ez is él. A m á j u s i zápor f o r r ó
erotikája, az „én nem vagyok m a g y a r ? " szilaj dacát átélem én Is a megpróbáltatások
idején. Valóban még mi is él bennem? Talán „A szivárvány halála"? Lehet. A „percemberkék" most is elhanyagolható tényezők, minden „karrier"-jük ellenére. A „ k ü lönös, különös nyár éjszaka volt" m a is félelmetesen dobol bennem.
De őszintén mondom, kortársaiból több él b e n n e m : Tóth Árpád, Juhász Gyula,
Kosztolányi Dezső, Babits Mihály muzsikája és életérzése inkább véremmé vált. Vagy
talán csak öregszem s azért vágyok „hűs klasszikusokra"?
Fiatal koromban Ady még hitvallás volt, forradalmunk forradalma és a m a r a diak gyűlölete. Ezt éltem át benne. Most pedig átadom irodalomtörténetünknek
Szabó Dezső egyik emlékezését. Nekem mondta el a harmincas évek elején, az
utolsó mondatára szó szerint emlékszem, az előzményeket csak elmondom, lényegében hitelesen, szavai azonban az én szavaim. T e h á t : Ady hiú volt, nem tűrte, hogy
jelenlétében mást dicsérjenek s ha megtették, kifakadt. Erre v á r t a k „ j ó b a r á t a i " s
aztán vitték szerte-szét a hírt, hogy Ady ezt mondta erről, meg amazt m o n d t a a m a r ról. Egyik este is egy kisvendéglőben ült baráti körével, előtte 3 deci bor s „ b a r á t a i "
elkezdték Babits Mihályt dicsérni. „Századunk legnagyobb költője" mondta az egyik,
„a legnagyobb magyar költő" tódította a másik, a harmadik „Európának ő a m a gyarság", a negyedik még fokozta ezt, s lassan m á r a földkerekség legnagyobbjává
nőtt. Szabó Dezső elmondotta, hogy közben Ady rosszkedvűen hallgatott, csak lassan
elfordult a társaságtól s poharát is arrébb húzta. Végül m á r nem bírta a g á t t a l a n
dicshimnuszokat, meggondoltan visszafordult s azt m o n d t a : „Igen, Mihály kifogástalan verseket ír — én költő vagyok." Szó szerint emlékszem Szabó Dezső e m o n datára, hiteléért ő felel a síron túl is. Felidézhetném még Medgyessy Ferenc találkozását Adyval, de ez erősen az anekdota felé vinne el, inkább hagyom.
Végezetül hadd valljam meg — bár tudom, hogy még m a is szentségtörés ez a
vallomás — hogy sokban együttérzek Kosztolányi Dezső bírálatával. M a is úgy
érzem, hogy nem minden marad meg Ady költészetéből, de ami megmarad, gyémántkeménységű, időtlen értéke a magyar emberélménynek.

LOVAS DÁNIEL
AJATE V. ÉVES MAGYAR—TÖRTÉNELEM SZAKOS HALLGATÓJA

Nem csak irodalmi kérdés
Rendszeres olvasó vagyok tízéves koromtól, néhány éve pedig — mióta végleg
eldőlt, hogy életem az irodalomhoz kötődik — könyvekkel kelek és fekszem. Sok ezer
átlapozott oldal, mindenféle könyv: köztük néhány h ó n a p j a Ady Endre kötetei is.
Emlékszem, gimnazista diák voltam már, és sejtettem valamit itt-ott a költészetről, de Ady verseihez nem nyúltam. Elhatároztam, hogy az irodalomban Adyt, a
zenében Bartókot m a j d akkor veszem elő, ha képesnek érzem magam, hogy teljesen
megértsem és elfogadjam őket. Nem csak a nagyságuk riasztott, a félelembe, hogy
igazságaikat nem fogom elbírni, idegenkedés vegyült. Idegenkedés, amit üveggolyóba
112

zárt, félig gyermek életem táplált, és a környezet, az iskola erősített. így történt
aztán, hogy évek óta jártam már az egyetemre, és még mindig nem tanulmányoztam
igazán Adyt. A vizsgákon túljutottam, és ki tudja, mikor vettem volna először kézbe
Ady-írást, ha nincs most az évforduló. Teljesen véletlen időpont, a helyzet viszont,
ami szinte szükségszerűvé tette találkozásomat Ady művével, úgy tűnik, mélyebb
törvényszerűségekre utal.
Űjságot próbáltunk csinálni már hosszabb ideje néhányan, lelkesedő bölcsészek,
akiknek a nyomtatott betű többet jelent az apróhirdetések szövegénél. Daccal, konokan, egymásba kapaszkodva ki akartunk mondani egy lélegzettel mindent, amit igaznak tartunk — persze kiállnunk sem sikerült, nem sikerülhetett. Egy kudarcba fulladt kísérlet után, félig-meddig védekezésből fordultunk a százéves Adyhoz: próbáljuk meg az ő segítségével a korábbinál pontosabban, összetettebben meghatározni
magunkat és a bonyolult közeget, amiben élünk. A szándékunk talán nemsokára
valósággá — nyomdaszagú valósággá — válik, de ami még fontosabb, közös próbálkozásaink és saját kínlódásaim közben megláttam magamat, magunkat egy pillanatra
Ady művében.
A következő dologra jöttem rá. Mindenféle emberi alkotás, a költészet is a teljességvágy és a valóságos lehetőségek kettős szorításában születik. Ady kiélezetten és a
végsőkig vivő következetességgel éli át ezt a nagyon magyar, nagyon kelet-európai
ellentmondást. Az egyik oldalról a fokozott igényt, hogy a költő ne csak művészi
feladatokkal foglalkozzon, hanem próbáljon meg választ adni a közösség életének
megoldatlan, égető kérdéseire. Ezzel szemben viszont a kor, a .valóság nem ad lehetőséget a kiteljesedésre. A művészi tökéletességre, és a művészeten túl a közvetlen
társadalmi cselekvésre egyszerre törekedni — szinte lehetetlen vállalkozás.
Elképzelhető-e olyan választás, ami semmit nem hagy elveszni? Ady megpróbálja
elérni a teljességet.
A fontosabb a társadalmi tett, a beleszólás: „Ez már több, ez már jobb, hivatásnak is, mesterségnek is, mint egyszerűen csak nagyon rossz vagy nagyon dicső
költőnek l e n n i . . . " De Ady attól, hogy élete célját a művészi befejezettség helyett a
cselekvésben látja, költő marad, művész. Újságíróként ís az. Amit csinál, irodalom —
nem lehet más, és nem is tud más lenni, de az írásnak egy mélyen a magyar múltban gyökerező felfogása. Cselekvő írás. Állandó belépés a küzdelembe, amire a kor
kényszerít.
Ady magatartásának a tagadás, a protestáló tartás meghatározó vonásává válik.
Szerepe lázadó és lázító szerep, aminek a vállalásához hit kell. Hite annak, hogy a
közösség képes a töredékes egyéni tettet teljességgé, az irodalmat cselekvéssé átváltoztatni. Ady korában ebben elfogultság, túlzás, tehát hit nélkül bízni nem lehetett,
mint ahogy nemigen lehet ma sem. Innen Ady művének belső aránytalansága,
állandó feloldást kereső pesszimizmusa. Költészete egész világ, mégis csak mint
közösségben elhangzó, közösségnek szóló üzenet kapja meg teljes értelmét.
Abból, amit elmondtam, talán érthetővé vált, hogy miért csak most, ilyen későn
találtam rá Adyra. Irodalmi élmény se lehetett számomra addig, míg saját életemmel
kapcsolatba nem került. Hasonló „élt-élmény" kellett hozzá, hogy megértsem elfogultságát, indulatait, hogy megérezzem igazságát és elfogadjam mint irodalmat.
Nekem Ady a cselekvést jelenti. Csinálni kell az életet, méghozzá a legtöbbre
törve, forradalmasan, különösen ha azt értem a szón, amit Ady, a forradalmat magyarázva: „ . . . m e r t hiszen a forradalom: a teljességes Élet."
Nincs kedvem beállni semmiféle Ady-vallás új, önmagát frissen felkent papjának. De az mégsem teljesen véletlen, hogy a fogalmaim, amikkel próbálom magam
elhelyezni a világban — élet, sors, hit és jobb szó híján: közösség — indulatukban,
hangsúlyukkal erősen kötődnek Adyhoz. Költészete a mindig korlátokat állító valóság, a kényszerűség termő fája, a megelevenedett, cselekvő ellentmondás. A világ
ellentmondásosságának teljes átérzése az én Ady-élményem. És az érzékeimet lenyűgöző gesztus, a szembeszállás, a protestálás merész mozdulata, amivel a tagadáson keresztül eljut a teljességhez.
8 Tiszatáj

113

MOCSÁR

GÁBOR

ÍRÓ

Újra érthetetlen?
Még nem tudni, mennyire megtépázva kerül ki a költő emléke a körülötte kavargó emlékezés-ünneplés viharából, hiszen a jelek szerint még mindig nem fejeztük
be a processziót. Nem hiszem, hogy túl sokat használna utóéletének mindaz, ami
mostanában vele s körülötte történik — de nem erről akarok beszélni. Az évfordulócsömör közismert magyar közbetegség. Ismétlem, nem erről akarok beszélni — ha
féltem, nem ettől féltem igazán Adyt.
Sokkal inkább attól, hogy ő, aki i f j ú szívekben szeretett volna élni, sokfelől
érkező jelek szerint — nem él az i f j ú szívekben. Középiskolai magyar irodalom szakos tanároktól hallom, cikkeikből olvasom a panaszkodást: a most 16—17 éves fiatalokat nem nagyon érdekli Ady költészete. Az irodalomórákon közönyösen, m a j d hogynem unalommal hallgatják a fellelkesült tanárt, aki hasonló életkorban Adyrajongó volt, és most szeretné ezt a rajongást átültetni tanítványaiba. Nem megy.
Falnak ütközik. Tanítványai érzéketlenségének falába. Tanítványai nem értik Adyt
és nem értik, mi benne a nagy, mitől vátesz, próféta, lángelme. Egy debreceni irodalmi színpad vezetője — szintén Ady-bolond — magyarázza: a színpad fiatal tagjai,
jórészt diákok, nem tudják elkapni, ahogy ő mondta, „Ady svungját, hangját, hangulatát". Egy romantikusabb lelkületű tanárnő viszont arról tájékoztatott, hogy
diáklányai — de csak a lányok! — szemében könny csillant meg, amikor az Elbocsátó szép üzenetről, meg az Őrizem a szemedet-ről beszélt nekik. Én magam is,
például a szentesi Horváth Mihály gimnáziumban tartott úgynevezett rendhagyó irodalmi órán a már-már végzős lányoktól ugyanezt hallottam: miért nem ezt a „szerelmes" Adyt tanítják nekünk, miért csak a „proletárost"? Azt értjük, ezt unjuk,
összegezve: nem értik. Szeretnék szeretni, de nem értik.
Érthető, hogy nem értik, mondja egy járatos ismerősöm, amikor szóvá teszem
megdöbbenésemet: Ady újra „érthetetlen" költő lett, és éppen most, amikor pedig
— szerintem — megérett volna az idő a megértéséhez. Világos, mondja járatos
ismerősöm: Ady jelképrendszere, versvilága annyira korhoz kötött, ráadásul annyira
a Biblia világából ered, meg az ősmagyar mondavilágból, hogy a mai diákok, akik
nem ismerik már a Bibliát, nem foglalkoznak az ősmagyar mondavilággal — nem
értik. Mit kezdjenek Illés szekerével? Meg azzal, hogy Ádám, hol vagy? Meg az ú j
magyar Sionnal? Meg a többi bibliai rekvizitummal? S mivel nem érdekli őket, nem
is törik magukat, hogy megértsék. Van épp elég fontosabb tanulnivalójuk is, például
az érettségi tantárgyak. Amikkel be lehet jutni az egyetemre. Világos?
Ebben lehet valami. Már többször is megírtam, legutóbb az Üj Írásban, hogyan
ragadott el engem Ady forgószélvilága, lávaömlésű költészete 17—18 éves koromban,
amikor először a kezembe vehettem. Persze, én — a kollégium jóvoltából — némiképp már járatos voltam a Biblia ismeretében, nem okoztak megértési gondot a
bibliai „rekvizitumok", sem az ősmagyar utalások. Akkoriban, a harmincas évek
második felében amúgy is nagyban ment a magyarkodás, és most jut eszembe: nincs
is talán költőnk, aki annyiszor leírta volna vallomásosan ezt a szót „magyar", mint
Ady. Mostanában leszoktak az ilyesmiről is a költők — tisztelet a kivételnek. Emlékszem, mekkora dübörgést keltett bennem, amikor olvastam „svábokból jött magyaroknak én nem vagyok magyar?". Hát már vannak, akiknek Ady sem magyar? Nem
hiszem, hogy manapság, vagyis korunkban bármely költőnk kénytelen volna leírni,
önvédelemből, magyarságvédelemből ilyesfajta sort. Valami csakugyan van tehát
abban, amit járatos ismerősöm fejtegetett. M é g i s . . . valami hiányzik belőle.
114

Az imént leírtam azt a kulcsszót, ami csak úgy, hirtelen „beugrott", és ami talán
rejtettebb zárakat is felnyit. „Korunk" — ez lenne a kulcsszó. A kor? Ady kora —
ez már irodalomtörténeti fogalom. De mi magyarázza, hogy majd egy korszakkal
később, a harmincas évek második felében énrám, a tanyai suhancra éppoly elemi
erővel hatott Ady lávaömlésű verszuhataga, mintha ott írta volna a szemem láttára.
Oly igaznak, olyan nagyon valóságosnak éreztem, hogy szinte véreztek azok a versek.
A magyarázat roppant egyszerű. Mindazok a társadalmi bajok, ügyek, köztük például
a magyarságunkat veszélyeztető külső és belső fenyegetettségek éppúgy elintézetlenül
maradtak, érvényben voltak, mint Ady korában. Ne felejtsük el, hogy a 29—30-as
világkrízis után vagyunk, amely szinte a végsőkig kiélezte a társadalmi ellentétek
egymásnak szegezett pengéit, a társadalom osztályszerkezete lényegesen nem változott Ady óta s ez kezdett a tömegek számára elviselhetetlenné válni. Ady igéi számára termékeny volt tehát a talaj, s hangozzék bár, különösen történészek fülében
naivitásnak, hadd kockáztassam meg véleményem kimondását: azokban az években
igenis rohantunk a forradalomba. És ha a terepet közelebbről szemügyre veszem, azt
látom, hogy a forradalom rohamcsapatai mintha kezdtek volna felsorakozni. A kommunista párt kilépett szektariánizmusának bénításából, 36 óta a népfront talaján
politizált, legálisan működött a szociáldemokrata párt, a népi, elsősorban paraszti
tömegek — és bizonyos értelmiségi körök — mint megváltóikra tekintettek a népi
írók baloldali mozgalmára, úgy várták kinyilatkozásaikat, mint a prófétákat. S íme,
itt volt, szervezkedett, működött a kommunisták vezette Márciusi Front — voltak
bátor harcosaink, akik nem féltek volna a forradalmi kockázattól.
Volna — mondom, mert mi történt? A világkrízist nem forradalom követte, mint
sokan remélték, hanem fasizmus, náci csizma, népirtás és őrjöngő világháború. Oda
lett az emberek vetése. Ady verseskötetét én magammal vittem a frontra is. A háborúban a fejem alá tettem, őrségen remegő lélekkel olvasgattam. De h á t . . . Ady
hangja nem bírt a bombákéval, az ágyúkéval.
Igen, a kor! Az a szomorú. De most ugorjunk egy nagyot, mindjárt a mába, ebbe
az örvendetesbe, a nagyon vártba, amikor viszont azt tapasztaljuk, hogy mintha
Adynak nem volna mondanivalója a kor gyermekei számára. Különös ellentmondás,
de valóságos. Vagy nincsen is itt ellentmondás? Nem én mondom, hanem a sokat
megélt, látott, tudott Komlós Aladár mondta egy rádióbeszélgetésben. „Ady egykori
óriási hatása részben azon alapult, hogy kifejezte politikai lelkesedéseinket, ezek ma
nem aktuálisak, mert a politikai kérdéseket a történelem megoldotta. (Majd erre a
megoldásra még visszatérünk, hallgassuk tovább Komlós Aladárt.) Ügyhogy ma Adynak a politikai előnyei nélkül kell versenyre kelnie Kosztolányival, Babitscsal és a
többi kortársával. De így is nagyobb náluk. Különben törvényszerű, hogy egy zseni
hatása nagyon megfakul a diadal másnapján, mert megszűnik eredetiségének benyomása. Érzéketlen olvasó nem érzi Adynál a roppant nyelvi erőt és érzelmi töltést." Ez volna a magyarázata mai diákjaink érzéketlenségének, közönyének? A magyarázat mindenesetre imponáló.
De menjünk még tovább. A politikai kérdéseket a történelem tehát megoldotta,
de egyúttal mit tett például az irodalommal, annak társadalmi szerepével? Erre is
Komlós Aladár ad megfontolt, bölcs magyarázatot, egy megjegyzésre válaszolva:
„Hogy miért nem írnak ma született kritikusok kritikákat, miért nem teszik az életüket erre a feladatra? Azt hiszem, azért, mert ma az irodalom nem látszik olyan
fontosnak, mint Ady korában, vagy akár a húszas-harmincas években. Az ember kockára teszi az egzisztenciáját, vásárra viszi a bőrét, ha úgy érzi, érdemes. Ma ezt
nemigen érezzük. Ady korában a kritika nézeteltérései mögött két tábor állt és harcolt. A haladók és retrográdok hada. A harmincas években a népiek és urbánusok
tábora. Ma nincs ilyen jelentősége az irodalomnak, és ezért nem érdemes vásárra
vinni az embernek a b ő r é t . . . Nem arról van szó, hogy elég jó-e az irodalmunk.
A jó irodalomnak sincs esetleg olyan jelentősége, mint máskor a kevésbé jónak.
Olyan társadalmi jelentősége."
Ezt hozta magával, szárnyain a kor. Illetve ezt is. És még sok minden egyebet.
8*

115

Megint nem a saját szavaimat használom, ne mondhassák rám, hogy ez az író megint
kötekszik. Arról van szó, hogy a politikai kérdéseket a történelem megoldotta. Ezzel
a megoldással együtt azonban az irodalom elvesztette — most hozzátehetjük: az
osztályellentétek koraiban kivívott egykori társadalmi jelentőségét. Annak legalábbis
nagy részét. Most figyeljük meg, mit mond a mai időkről, a mai fiatalabb író-költőgeneráció társadalmi állapotáról egy ugyancsak fiatal kritikus, Pete György, egy
antológia ürügyén. Idézetem csonka, s mint minden csonka idézet, egyúttal torzíthat
is. De azért figyeljünk oda: „Aligha szükséges bizonyítani, hogy e generáció szemléletének alapjait a magyar társadalomban 1956 után végbement folyamatok határozták meg, s itt gyökerezik mássága is, ha van. A változások: a személyi kultusszal
való leszámolás (megtörtént-e ez teljességgel az irodalomban? M. G.) a gazdaságipolitikai stabilizáció, a társadalmi átrétegeződés stb. nyomán kialakuló ú j társadalmi
és szellemi feltételek között az osztályok, rétegek határai egyre inkább összemosódtak, az osztálymeghatározottság — elsősorban a fiatal generációnál — kezdte elveszíteni régi jelentőségét. Szükségképpen — az irodalom mozgása is ezt igazolja — előtérbe került a 60-as évek közepére az individuum, az egyes egyén a maga sajátos
problémáival. Az általános társadalomfejlődés hátterében végbemenő individualizálódási tendencia kétféle mozgást indított el a szellemi életben. Egyrészt kétségtelenül
együtt járt a közösségi tudat gyengülésével, a kiüresedéssel, a privatizálással, másrészt az egyén szuverenitásának erősítésével utat nyitott a közösségi kibontakozásához."
Ez utóbbi ellentmondás feloldásával adós maradt a kritikus, a mondat első felének állításait azonban aligha vonhatjuk kétségbe. Tehát: a közösségi tudat gyengülése — és épp egy közösségi, szocialista társadalomban! Kiüresedés — épp, amikor
új tartalmakkal, emberi és társadalmi tartalmakkal töltekezhetne fel szellemi életünk. Privatizálás — és épp az utánpótlásként tekinthető fiatal szocialista írógenerációnál! Az egyén szuverenitásának — különösen fiatal írók, költők esetében —
természetesen lelkesen tapsolok, hiszen Ady-hívő vagyok és tudjuk tőle, hogy minden ember fenség.
De itt a „másságról" van szó, illetve másról is szó van. Szerintem nemcsak a történelem tolta félre — csak úgy, félkézzel — az irodalom társadalmi jelentőségét, fontosságát, hanem maga az irodalom is félreállt. Lemondott önmaga társadalmi jelentőségéről. Mint amikor a babonás paraszt kihajítja a kisbaltát az udvarra, hátha eláll
a jégeső — lefegyverezte önmagát. Így hát kedves barátaim, tanárok és tanárnők, ne
a mi okos, jóeszű, korszerű fiataljainkat, gyerekeinket okoljuk azért, mert nem
buzognak fel Ady igéi hallatán, nem borzong meg a hátgerincük, amikor Ady lázadó,
kuruckodó kitöréseit hallják, olvassák, amikor nem értik Ady zsoltáros bibliáskodását, ha nem rezonálnak Ady orgonaorgiáira. Nem az ő felfogó készülékükben van
a hiba.

116

MOLNÁR

GYÖRGY

AZ ÖTTÖMÖSI MAGYAR LÁSZLÓ TSZ NÖVÉNYTERMESZTŐJE

A megtanult vers
A háború alatt találkoztam először a nevével, mint kisdiák, egy iskolai falragaszon a gimnáziumban. A plakát önképzőköri előadást hirdetett, „Űj idők ú j dalosa:
Ady Endre".
Nem mentem el az előadásra, nem voltam kíváncsi a költeményeire. Hogy miért?
Ott, akkor nem tudtam magamban megfogalmazni a választ, de ma talán m á r jobban
tudom. Otthon, a szoba-konyhás kis falusi házban egyetlen költőt ismertünk, Petőfi
Sándort. Ronggyá olvasott kötete állandóan a sublóton hevert a lourdesi Máriaszobor mögött, a terítőn. Ősszel, mikor rövidülni kezdtek a nappalok és hosszabbodtak az esték, vacsora után kézbe vette apám, s rossz hangsúlyozással, kicsit akadozva,
de olvasott, olvasott, még akkor is ő olvasott, amikor már a második, harmadik
osztályba j á r t a m a gimnáziumban. Anyám a kemencepadkán ült, ruhát foltozott, de
közben figyelt, míg a p á m áhítattal olvasta, hogy „ . . . mostan puszta á m igazán a
puszta", meg azt, hogy:
„Aranykalásszal
ékes rónaság ...
Ismersz e még, ó ismerd meg fiad."
Közben átvonult r a j t u n k a háború. A tananyag változozott, nagydiák lettem,
eladdig nem hallott nevek, eszmék lettek mindennapi beszédtémák otthon és az iskolában. Irodalomból elérkeztünk a huszadik századhoz, s egyik magyarórán a kedves,
mindnyájunk által szeretett magyartanárunk, Für Pista bácsi azt m o n d j a az óra
elején:
— No fiúk, elérkeztünk Ady Endréhez. Figyeljetek, fölolvasom egyik szép versét,
a végén m a j d szóljatok hozzá.
Már az első két versszak is rendkívüli hatást tett rám, de az utolsó két sort
még ma, harminc év után sem tudom e l f e l e j t e n i . . .
„S jég útjukat szánva szórja be
Hideg gyémántporral
a nap."
Csodálatos költői társítása a szavaknak, úgy éreztem, egy tarsolyból ömlenek,
hullanak ki szavak helyett a drágakövek. A gyerekkortól megszokott szóképeken túl
ez m á r egy másik világ. Megrázóbb, bonyolultabb kifejezése az elhivatottságnak, felkavarja az érzéseket, talán ma m á r azt mondanám, hogy a népdalok egyszerűsége
után egy Puccini-áriát hallgatam. Annyira újszerű, annyira szép volt a vers, hogy
ültem a helyemen a padban s egyáltalán nem gondoltam hozzászólásra. Hallgattam,
nem akartam magamban megtörni a varázst. Aztán az első reagálásom az volt gondolatban, hogy csodálatos dolog lenne elszavalni ezt a költeményt ezrek, tízezrek
előtt, hogy mindenkinek átadhatnám a szépségét. Nem is figyeltem tovább, életrajzi
adatok, történelmi háttér, a költő harca a hivatalos Magyarországgal stb. stb. Csak
a verssorok csengtek-bongtak a fülemben, az óra végén lementem az udvarra, elvonultam egy csendes sarokba, s m i n d j á r t megtanultam az egész költeményt, hogy
aztán soha többé ne t u d j a m elfelejteni.
Származásomból, életmódomból következően azért ma is Petőfi, Móra, Tolsztoj
nekem a kenyér, a só, mely szellemi táplálékul szolgál, de az égig érő csúcsra feljutni, amely magyar költőnek talán m á r soha nem adatik meg, csak Ady Endrének
117

sikerült. Ha kivételes élményre vágyom a vasárnap délutáni csöndben, leemelem a
polcról az Ady-kötetet, s belelapozok. Ha befejeztem, utoljára még elolvasom „Az
Illés szekerén"-t, pedig minden sorát el tudnám mondani még akkor is, ha álmomból
költenének.

RAFFAI SAROLTA
ÍRÓ, AZ ORSZÁGGYŰLÉS ALELNÖKE

Az én Adym
Évekig kerültem, hogy Ady költészetével foglalkozzam ú j r a : erőtlen voltam
hozzá, aligha bírtam volna el a szembesülést, mivel gyerekkorommal kellett volna
szembesüljek, azzal az idővel, amikor még minden előttem állt, amikor még h i t t e m :
beláthatatlan hosszú az élet, s velem is megeshet, nekem is sikerülhet minden, m e r t
minden csak tőlem függ, se körülményektől, se mástól, egyedül tőlem.
Ady volt első, igazán megrázó, nagy irodalmi élményem. S mintha számonkérhetne, holott az egyes emberen oly kevés múlik — a vakvéletlen vagy r á d m u t a t ,
vagy se, vagy másra, vagy hiába teszi, különösen, ha asszonysorsra születtél — de
hát ez is oly mindegy ma már.
Az idő nemcsak úgy szed rá, hogy elfogadtatja végtelen voltának csalóka látszatát, de úgy is, hogy lassan eltűnnek személyes emlékeid, tárgyak és t á j a k , m e lyekhez kötődtél, ahol életed nagy eseményei lejátszódtak, mert óhatatlanul eltűnnek
a díszletek, elevenek és kőből rakottak egyaránt. Mintha szívemnek m i n d e n legkedvesebb emlékét kiszámítottan szorítaná markába s dugná föld alá még énelőttem
az idő.
Nagyanyám sokféle lapot járatott, meg is szólták érte, a könnyelműségért, az
olvasásra fordított drága dologidőért! A „Paradicsomért", melyről nem is tudta,
kinek teremtette meg, s talán csak sejtette, hogy én abban mértéktelenül garázdálkodom. Ezért találkozhattam m á r nyolcéves koromban, az öreg diófa ágai közé vackolt fészkemben Adyval: Add nekem a szemeidet volt első verse, amelyet olvastam,
soha nem felejtem el, pedig m a már magamnak is hihetetlen, hogy ő éppen ezzel
egy kisleányka szívébe tudott férkőzni. Talán mert ú j volt, csoda, merőben más,
mint amilyen írásokkal addig találkoztam. Ettől kezdve nem a címek, de a szerzők
neve vált iránytűmmé: ezt köszönhetem neki. A tudatosságot. No meg korai fölismerését annak, hogy a mi munkánk bármilyen szép, embertelenül kemény, hogy
az író, a költő gyermek marad, míg él, hiszékeny, szertelen, könnyen lelkesedő és
könnyen sebezhető, kitárulkozó, ám irgalmatlanul kegyetlen is. Megtanultam pedig
Elbocsátó, szép üzenet című verséből, amelyhez hasonló nagy írással találkoztam
már, de nagyobbal, kegyetlenebbel soha.
Megjártam érte a kegyhelyeket: Csúcsát, Kolozsvárt, Nagyváradot: itt a kávéházat, a sétányt, a püspöki paloták sorát — Debrecent is, már sokkal korábban.
Szívfájdító volt, torokszorító búcsújárás, de az eredeti nagy élményt ez m á r n e m
színezte át, csak valami furcsa lázadással: hát a keretek túlélhetik őt? Aligha.
Bár a mai „ifjú szívekben" már nem élhet egyeduralkodóként, mint a mi korosztályunkéban, de él, de a tárgyi emlékek h a m a r a b b kopnak el mégis. Visszavonhatatlanul tudom, mivel keserves fizetségek á r á n t a n u l t a m meg: sok-sok kompromisszummal, s nem csupán „elillant éveink" számával v á l t h a t j u k meg a bölcsességet,
s tanulunk alázatot — igen mély alázattal hajtok fejet előtte, a megalkuvásaival is
lázadni tudó gyermek-aggastyán előtt, amilyennek én ismertem, én láttam, s hadd
higgyem: amelyik Ady Endre csak az enyém.
118

SZABÓ ISTVÁN
A TERMELŐSZÖVETKEZETEK ORSZÁGOS TANÁCSÁNAK ELNÖKE

Ady Endréről
A szerkesztőség felkérése megtisztelt, de meg is lepett, mert olyan feladatot
adott, amivel a m a g a m f a j t a — az irodalomtól távoleső területen dolgozó — embernek, bizony nehéz megbirkózni.
Hogyan m o n d j a m el azt, hogy mit is jelent nekem Ady Endre, és az, amit érzek,
írásait olvasván? Tudom, hogy könyvtárnyira becsülhető a róla és műveiről szóló
irodalom, hogy minden valamire való huszadik századi magyar író, költő, filozófus,
kritikus; barát és ellenség megnyilatkozott Ady Endréről. Mert Ady a legfőbb viszonyulási pont századunk magyarjai számára, akinek példája ú j meg ú j nemzedékekre hat.
Gyermekfővel és gyermeki hittel, indulattal olvastam forradalmi verseit; a Dózsa
György unokáját, a Fölszállott a pávát, a Csák Máté földjént, A hadak útjánt, A magyar Ugaront. Ekkor szerettem meg, mert annyira sajátomnak, belőlem fakadónak
éreztem a Hortobágy poétáját és a Délibáb üzenete című verseket is. Az alábbi
sorait a magam bátorítására gyakran idéztem:
„Civis-urak már holnap nagy baj lészen:
Gőzösön jár ma már az ember-ész
S a Délibáb Délibábnak
maradni
Nem akar már. És ennyi az egész."
Van-e a magyar haladásnak ennyire egyértelmű hitvallása? Szabadságunk első
napjaiban-éveiben, amikor talán minden héten ú j csatát kezdtünk; nagy forradalmár
költőnkhöz, Petőfihez, Adyhoz úgy mentünk, mint a jó kúthoz, hitet, bátorságot,
erőt meríteni.
Aztán a sok szép bátor és lelkesítő vers után a keservesebbeket, az önostorozókat
is megtanultam, az Ember az embertelenségben, Magyar az űzött magyarságban,
A szétszóródás előtt, és az Üdvözlet a győzőnek fájdalmas-szomorú sorait.
Prózáját felfedezve a r r a is rájöttem, hogy Ady nemcsak az egyik legnagyobb
költő, hanem minden bizonnyal az egyik legnagyobb és a legsokoldalúbb magyar gondolkodó is, aki ösztöneiben hordozta a valóságismeretet. Kora szinte valamennyi társadalmi-politikai jelenségére — az 1905-ös orosz forradalomra csakúgy, mint a legfrissebb nyugati színházi újdonságra — jó érzékkel, előremutatóan reagált. Veres Péter
mondotta róla, hogy megújította a magyar gondolkodást, mert belevitte a forradalom
logikáját. Ezt a forradalmi szemléletet tükrözi legtöbb írása; vegyük példának a
Temető az ország című cikke néhány sorát.
„Ennek az országnak Bécsnél mindig ádázabb ellenségei voltak itthon; Ennek a
magyar népnek nemcsak a vérét szívták ki, de a hitét irtották ki, valahányszor megmozdult. Élére álltak díszesen, hangos szóval a megmozdult népnek az úri vezérek,
a kiskirályok, az apró cézárok. Izgatták, vezették, meddő harcokba uszították, amíg
csak el nem fogyott a veszedelmesen összegyűlt energia: akkor szépen eladták az
országot, a népet, s ők megint nyugodtan lakmározhattak legalább egy évszázadot."
Ady Endre tisztánlátását, őszinte szókimondását — ahogyan azt Kósa Ferenc és
Nagy László a TV-ben tavasszal bemutatott nagyszerű Ady-filmje is mutatta — kora
hatalmasai nagyon nem szerették. Szorongatták és egyaránt pusztították volna az
„úri hóhérok" és a „sereges senkik", s amikor ez sem ment, magukhoz hamisítottákédesítették volna, de ő megtörhetetlenül és hamisítatlanul megmarad a XX. századi
119

magyarság, az elnyomott nép legnagyobb és legigazibb képviselőjének. M á n a k szóló
üzenetként olvashatjuk sorait. Ügy vélem, Ady többet sejtett meg a jövendőből kora
összes magyar politikusánál a világról, az életről, az emberről többet tudott és
mondott ki, mint a hazai tudósok, a maga úgynevezett „erkölcstelenségében" erkölcsösebb volt, mint az erkölcstanítók.
Méltó kortársa volt Leninnek; szellemi testvérbátyja Kodálynak, B a r t ó k n a k és
Móricznak Zsigmondnak. Senki úgy nem tudott örülni a szellemi rokonnak és h a r costársnak — hívják azt Somló Bódognak, Áchim Andrásnak, Tolsztoj Leónak vagy
Móricz Zsigmondnak — mint ő, de nála senki jobban nem gyűlölte a maradiságot
és a „honi dudva" képviselőit.
Demokrata volt, aki — ha kellett egyedül is — szembeszállt a háborús őrülettel,
a kormányfő Tisza Istvánnal, pereskedett az akkori parlamenttel, a „honkanászokkal" csakúgy, mint a merkantilistákkal; a magyarkodókkal ugyanúgy, mint a dúsgazdag, kistehetségű, de nagy akarnok Farkas-Wolfner Pállal, aki „ügyvéd-esztétikus,
jogíró, szépíró, gondolkodó, szociológus, historikus, politikus, drámaíró. Amit csak
maga akar, vagy — nem akar". Akit egyszer tollára tűzött, annak neve, cselekedete
az örökkévalóságé marad.
A kelet-európai testvériség gondolatának egyik legszebb megfogalmazását is tőle
kaptuk, mint örökséget a Magyar Jakobinus dalában:
„Ezer zsibbadt vágyból mért nem lesz
Végül egy erős akarat?
Hiszen magyar, oláh, szláv bánat
Mindigre egy bánat marad.
Hiszen gyalázatunk,
keserűnk
Már ezer év óta rokon.
Mért nem találkozunk
süvöltve
Az
eszme-barikádokon?"
Ady embersége, emberi nagysága és gyarlósága, indulatos hite, szerelme, f o r r a dalmisága, magyarsága, nemzedékek sorát nevelte, éltette és — hiszem — éltetni
fogja mindaddig, amíg lesz ember ezen a földön, aki nyelvünket beszélni, érteni
fogja.

SZAMOSKÖZI

ISTVÁN

REFORMÁTUS PÜSPÖK

Lelkem és sorsom kísérője...
Az oly ragyogóan átrendezett budapesti Kálvin tér levegős látteréből még jobban szembetűnik, hogy az ottani kálvinista templom s Nemzeti Múzeumunk mily
közeli szomszédságban állanak, a megbecsült műemlékek méltóságával, szinte-szinte
egymás mellett. Ezért esett a dolog úgy, hogy e nevezett templomból jövet, v a s á r naponként anyám be-bevitt a múzeum alkalmasint épp díjtalanul megtekinthető
részlegébe, ahol én igen jól éreztem magam. Az első világháború vége felé történt
ez, apám m á r rég s messze hadifogoly volt, s a n y á m így s ezzel is készítgetett az
első elemi felé, meg azzal is, hogy az ábécé nagybetűit tanítgatta. Elég sokat fölismertem m á r akkoriban közülük, a dolgok rendje ugyanis az volt, hogy elém tették
120

a napilapot s aztán jött a kérdezgetés — kölcsönösen —, hogy: ez mi, hát e z . . .
s így tovább.
Ezért emlékezem arra, világosan s jól, hogy mennyire megütköztem az újság
fekete keretén. Megtudtam, hogy egy tisztes költő halt meg. — No nézd! — mondta
anyám. Ez mi? „A" — mondom. S ez? „D". Helyes. Aztán hozzátette: ezt a harmadik
betűt még nem ismered. Az volt az „Y". Amire még szintén s talán legjobban emlékszem, azt az a számomra teljesen érthetetlen tény váltotta ki akkor, hogy ezt a
megholt költőt a Nemzeti Múzeumból temetik.
Az nem fért ugyanis semmiképp a fejembe, hogy miként lehet valakit ott eltemetni — vagy onnan —, ahol az a sok érdekes, kitömött nagy vad, meg spirituszban őrzött csodabogár van e g y ü t t . . . Nem is érthette azt egy kicsi fiú.
Ez volt tehát az én különös, de valóságos első kapcsolhatatlan kapcsolatom Ady
Endrével s ezzel meg is határoztam életkoromat s a kort, amelyben keskenyke gyerekutamon elindultam az úgynevezett életbe.
Itt nagy időt ívelhetünk át, egészen tizenöt éves koromig. A budapesti református gimnázium tanulója voltam mindvégig. Az említett életkor a késői kamasz- s a
korai „Sturm und Drang" ideje lehetett. Komor és komolykodó lettem, belső tépelődések voltaképp indokolatlan folyamatában élve. Készülődtem kiválasztott pályámra. De valami belül mindig fájt, társtalannak éreztem magam, pedig bár egyszerű, de tisztes körülmények közt folyt családi életünk, kivált, hogy apám 1921-ben
épségben hazatért s elfoglalhatta hivatalnoki állását.
Valami háziestélyen vagy irodalmi rendezvényen hallottam akkoriban először
Adyt, már persze csak olyan verseket, amilyeneket az óvatos rendezők akkoriban
jónak láttak előadatni. Itt jutottam vele először konszonanciába, de akkor meg olyan
erősbe, hogy el se szakadhattam tőle igen sokáig. A byroni fájdalom — azt már
ismertem. De az ő nagy vezeklő fájdalmainak valami nagyszerű élvezete ragadott
meg.
Anyám, kérésemre teljesített, nagy ajándéka lett az összes versek első kiadása:
könyvtáram kezdő, máig már bizony elrongyolódott kötete. De ki ez az ember? Hol,
hogy élt, miként lett azzá, amivé lett?
Önképzőköri könyvtárunkban erre nézve csupán Ady Lajos: „Ady Endre" című
kötete volt található. Ezt kértem ki. S most jön a dolog érdekese. Nem kaptam meg!
Előbb szerezzek írásos engedélyt a magyar szakos tanáromtól... Megvan ma is, itt
van előttem: Engedélyezem, hogy Szamosközi István V. o. t a n u l ó . . . stb. c. könyvet
kivehesse és olvashassa. Pedig iskolánk még a haladóbb szelleműnek vehető gimnáziumok közé tartozott, klerikális színezete annyi se volt neki, amennyinek lennie
kellett volna, nagy humanista, klasszikusokra építő „deákos" iskola volt, sok latinnal
és göröggel.
Aztán a hajamat jobb oldalt választottam el én is s úgy véltem, „megtaláltuk
egymást". Ide tartozik, hogy rajtam kívül osztályunkban még szintén volt néhány,
magabiztos Ady-jelölt, ígéretes költő, affajta „biztosan beérkező". Hogy a verseink,
amiket írtunk, mennyire semmit se értek, arra utóbb rájöttünk, de maradtunk azért
az Ady-erővonalban. E versecskék persze elvesztek. Egy strófára emlékszem. Így szólt:
„Azt hiszem, hogy nem találnál
Szebbet egy ilyen halálnál:
Érezni, mint dobban végsőt
S úgy lépni a végső lépcsőt".
A dolog folytatódásában — egy évvel később — nagyszerű változás állott be.
Gimnáziumi iskolázásom utolsó három évében a magyar, a német irodalmat, a lélektant és a logikát Áprily Lajos, polgári nevén „Jékely tanár úr" adta elő. Egy csodálatos művész, varázsos nevelő. Naponta találkoztunk vele, naponta lettünk többek
tőle. Utóbb az a legtöbb nekem adatott, hogy önképzőköri tanárelnöksége idején
ifjúsági elnökként dolgozhattam mellette.
121

Ez szintén említendő, hiszen ez a zseniális esztéta helyére tette bennünk Adyt
s minket is a magunk helyére. Dolgozatainkból, beszédünkből kigyomlálgatta a kisstílű epigonkodás minden merev modorosságát.
Viszont megmaradt nekem a fejtett bor, az aszúsodott mérum éltető itala: a
szimbolikus gondolkodás képzavaroktól mentes kifejező készsége. Lelkész lettem,
utóbb püspök a fővárosban.
Akik a Bibliát némiképp, mint irodalmi alkotást ismerik, azok tudják, hogy például a Krisztus-példázatok csakis és egyes-egyedül szimbolikusan értelmezhetőek,
egyébként — mondjuk a magvető példázata — semmivel sem több egy idejétmúlt s
már keletkezése korában is jól tudott, felszínes földmívelési tanácsadásnál... De
épp ezért lett az eszmei mondanivaló érzékletes, reális indító képe a változatos sorsú
vetőmag. Ezt jól magyarázni, értetni és értelmezni, értékéhez elérni: csakis azzal a
hozzá csiszolt wertheimkulccsal lehet, amely a különben zárolt metafora titkának
nyitja. Vagy mondjuk másképp: a kép az alaphang, de a zeneileg finomult fül feltétlen felfigyel a fölhangokra is.
Az Ady-verseknek ezek a konszonans fölhangjai gyönyörködtetnek mindmáig.
Mosti képpel élve: az Ady-versek sztereo hangzásai. Az egyszer megértett, mely
újra s újra más. Polifonikus: életes, mert bár egyszer leírt csupán, de bennünk mégis
folyton változó.
S mi még ugyan? Lelkem és sorsom kísérője. Kolozsvári Grandpierre Emil írja
a Tények és Tanúk-sorozatban, a „Szerencse Mostohafia" kötet egyik részletében
Gyurka bátyjáról: „Három elemit végzett, az iskola nem rontotta el. Ady megejtette
szűz lelkét, szűz képzeletét. Még javában dúlt a harc a nagy újító körül. A jóformán
műveletlen gyerekember mégis megértette a nagyságot, az újságot, a szépséget Ady
költészetében. Hívévé szegődött, úgy olvasta Adyt ú j r a és újra, mint Bethlen Gábor
a Bibliát, és épp úgy talált benne élete minden fordulatára magyarázatot, minden
bizonytalan érzésére kifejezést."
Nem én használtam a hasonlatot, de megértettem s nem is éreztem sértőnek.
Hiszen például kit nem hagytak el közülünk egyszer-másszor s ki ne vitte volna a
lelkét roskadozva? S ki ne kaphatott volna valami kegyes vagy ébresztően kegyetlen
választ Adytól.
Jóval később — ismét nagy időt ugrom át —, a felszabadulás után, mikor református egyházamnak döntenie kellett új társadalmi rendünk mellett, s határozottan
szakítani minden haladást gátló s visszahúzó erővel, ehhez adott nekem Ady emberileg az elégnél is többet forradalmi verseivel. Űgy vélem, az Ady-ismerőknek nem
kell hozzá idézet: mi akkor nem „Rohantunk a forradalomba", hanem benne éltünk
a sűrűjében s meggyőződéssel szegődtünk mellé.
Okkal-joggal s talán érdeklődve kérdezhetné valaki: nos, mi a véleménye az
istenes versekről? Az illetőt Hatvany Lajoshoz utalom. Ahogy ő számos ok folytán
keserűen jelzi: „a hontalanság ötödik évében, Wien 1923 november" megjelenik az
„Ady világa"-sorozat első füzete: „Isten könyve — Találkozás Istennel" címmel. Én
Hatvany Lajos megállapításaival nem értek s nem is érthetek mindenben egyet. Azt
azonban állítom, hogy valláslélektani szempontból reálisabb írást magyar nyelven
nem olvastam. Erről ennyit.
Biztosan marad egy kérdés, ha interjú lenne, én is föltenném, hiszen évekig
voltam felelős szerkesztő is. Talán így hangzanék:
— És mégis — végül — melyik a legkedvesebb verse e versóceánból? Tud erre
felelni?
— Igen — mondanám rá — a „Könyörgő májusi levél".
— S ugyan miért? — firtatnám.
— Azért, mert első olvasásra érthető s mégis, mindig: esztendőnként új, másul,
bővülő értelmű. Egy csepp — mint mondani szokás — az óceánból. Néha könnycsepp,
újabb és fájó. Máskor csepp, melyből biztató szivárvány csillan s félkörös karjával
megölel.
122

TANDORI

DEZSŐ

ÍRÓ

Ady-élményekről
Adynak nincsenek epigonjai. Szinte elképzelhetetlen, hogy valaki azokat az egyszerien jellegzetes formákat utánozni kezdje ma; aki viszont Adyval — főleg a
késeivel — érdemi rokonságot próbál tartani, tehetségének mértéke szerint, kivétel
nélkül önállóan alkot. Engem, amikor még zsengéknél is zsengébbeket írogattam,
úgy 1948 és 1954 között, egészen elegyes költői hatások értek. Nem restellem említeni, hogy „Sztálinváros dicsőségét" például hosszasan, makacsul cizelláltam a tűzifatelepről sikerített négyzet ( !) alakú reklámpapirosokon. Ma is emlékszem : érdes,
mégis átlátszó matériára róttam ceruzasoraimat, és mindegyik négyzetlapon ugyanaz
a hirdetésszöveg állt. Tankönyveink — ugyanezekből az évekből — szintén jócskán
megtévesztettek; bizony nem volt bennem a bíráló hajlam oly erős> hogy a „kortárs"
magyar költészetet reprezentáló műveket valamiféle almanachlíra siralmas termékeinek lássam (ezt most is azokra mondom csak, akikre áll; hiszen voltak ott mindmáig
becsesként számon tartott alkotások is), így történhetett, hogy tanácstalanságomban
— persze, Petőfi és Arany állócsillag-kettősét sosem feledve; de hát a madár se él
mindig egy koszton — a romantikusokat szerettem meg, s nem is jártam rosszul
velük, elsősorban az orosz romantikus realistákkal, Puskinnal és Lermontowal. Lermontov (mert én ösztönösen sem a kánon szerint nagyobbat választottam soha!) a
költészet nemzetközien érzelmi elemét ismertette meg velem; hiszen ha meg-megfeledkezem is róla most már, jobban elmélázva, bevallhatom: Kosztolányinál, Jékelynél a nagy orosz előd „iskolái" alapján kértem — jelképesen szólva — felvételt.
(S hogy a kissé sivár tankönyvlíra értékeiről is szóljak, olyan művekről, amelyek
azért még onnét sem szorultak ki, több közül hadd említsek egyet, amely rám akkoriban a legnagyobb — s nem múló — hatást tette; Juhász Ferenc Apám című költeményének négy sora: „Tulajdonság változása", ez még egy verskötetem cikluscíme
is lett pár éve; hát az a halált megsejtő, mégis valós környezetébe — az ágyba,
párnák közé — illeszkedő emberalak, s olyan megejtő egyszerűséggel, nem is arra
való, hogy aki verset akar csinálni, feledje.) Akkor azután, s bizony egyszerien jellegzetes formáinak utánoztatásával, jött Ady. S hogy hatása ilyen feltétlen lehetett,
oka ennek talán — külsőségeken túl — az a szintézis, melyet ösztönszerűleg megérezhetett lényében a költőjelölt (vagy önjelölt; hiszen ez nincs másképp); s hogy
manapság ilyen szintézist, senki művében, érezni nem bírok, nyilvánvalóan csak az
én hibám, fogyó időmé, mely inkább a hitellel átélhető töredékesség sugárzását
nyerné meg másoknak, mintsem élvezetet magának mások messze teljesebb szellemi
hozadékából. Ady hatása azért lehetett oly elementáris, mert nekem akkor — mert
sokunknak akkor és már előtte s még azóta is, máskor — ilyen hatásra volt szükségünk. És élénken el tudom képzelni, hogy Ady ma is hat így; akikre így hat, azokat akarom megtisztelni ezzel az én visszaemlékezésemmel; hiszen mást mit kezdhetnék vele.
A dolgok nem zárják ki egymást mindenütt okvetlenül; én azt hiszem, az életben kizárják, s ezért a költészet az az evilági „túlvilág", hol is nyomban megvalósul
az — általában értetlen, mert nem pontosan értő — tolerancia. Egymás mellé sorjáztatott nagy költőink, pontosan értve, nem biztos, hogy „léttartalmaik" s ezek megfogalmazási módja szerint, nem ütköznének-e épp állítólagos legközelebbi szomszédaikkal. Hanem Adyt jól követte a — s ezt sem restellem — néha sírva olvasott
József Attila; és közben ott volt Kosztolányi, majd Nemes Nagy Ágnes iskolája, s az
iskolákkal össze nem egyeztethető Weöres Sándor, aki, úgy gondolom, irodalmunk
legnagyobb szintézise, kezdetek óta; hanem, s ezt ő tudja a legjobban, az irodalom
123

még nagyobb teljesség, így helyezkedik el benne mintegy saját moccanásaival már,
s bizony, ha elérhetetlen összetettségre akarok gondolni, ott van ő, megvan ő, Weöres, és mehetek, mint ezt írtam is, minden más társakkal együtt magam, magunk
dolgára. Ady sokaknak bizonnyal átfogóbb sugárzás, és ez, égaljunkon, nyilván vitathatatlan „tény". József Attila, Arany — mert ők rokonok! — nem lesz akkora titok
soha; pedig nekem ők titkosabbak; s Petőfit ne is említsem, az ő megfoghatatlan
áttetszősége, világirodalommal versengése (mert Petőfi, s ha nyelvi korlátok nem
volnának, nemcsak égaljunkon volna ez így, már-már egy egész világirodalom, József Attila s Arany fölé magasulva emitt, kiegészítve őket másutt); szóljak Csokonairól, aki talán ma a legközelébb állhat hozzánk, ha foglalkozni méltóztatunk vele,
törékeny szabálytalanság a költői mindent tudás farsangian megható köntöseiben;
miért említem mind e nagyokat: Csokonait, Petőfit, Aranyt, József Attilát, Weörest,
ha nem azért, hogy Adyt, kiről is még egy mondat következik, elhelyezzem köztük,
kétkedve, persze, minden ilyen egyességben. Ady az égaljunk alatti általános töredékességet minden költőnk közül a leginkább a maga rovására bírta megtestesíteni,
és monumentális, drámai részekre hullt szét; és a szívünket gyötri vele, hogy nem
és nem íródhatik meg ezeknek az elemeknek az igazi, általa követelt cselekménye.
Az egyéniség ma már nem képzelhető teljessége volna ez a cselekmény; s ha így
nézzük, Ady egyre távolodik és egyre becsesebb lesz, tehát körpályán mozog, s az
már viszonylagos, hogy e kör (vagy ellipszis! vagy a szellemi maradandóság még
sokkal szabálytalanabb útvonalának) Ady által épp most adott pontjához ki hogyan
áll. Én csak magamról beszélhetek; eddig sem tettem mást; s egyetlen azonosság
sem teljes így; hogyan lenne az enyém — s e tárgyban — az. Ady még és mindig
a vágyva-vágyott (tehát: az elképzelhető) azonosság jegyében alkotott. Igen jól átlátható terep; mindnyájunk gyengéi nőnek rajta óriásivá. S akkor m á r : minősíthetetlenek. Ady verseit olvasva, ma — és nyilván általam — úgy érezhető: kettéválik
ember és nyelvileg megvalósult ember. (Természetesen az „embert" is csak a nyelvileg megvalósult változat közvetíti; megkülönböztetésem azonban, bízom benne, érthető.) Mai verseszményünk sokszerű. Nincs melyikhez
mérnem Adyt. Ha iskolai
mércét használok (nem tanintézeti iskoláét), azt mondhatom (én nem gondolom ezt!
azt hiszem, sokan gondolják, csak nem tartják ildomosnak kimondani): szinte minden verse tele van avuló, avult elemekkel; túlzott eruptivitással (a nyelvi burokhoz
képest túlzott az erő feszülése); hanem (és ezt gondolom én) tele van ugyanígy
nagy-nagy esendőséggel és egyszerűséggel is, és ez, szerepein, indulatain és szakmaiköltői megvalósításokon túl erős és gyengéd szeretetet kíván utókorától. Használatra
— valóban univerzális használatra — vár az Ady-anyag; és nem feltétlen odaadásra,
hasonulásra; az eszméknek a szóbeli, versmondatbeli, verslélegzetbeli megvalósulással együtt kell figyelembe vétetniök, hogy — mint medencében a vakon úszó —
netán valamely túlzó pályát ne írjunk le az ő nevében, fölös pályahosszat ugyanazon
táv megtételéért ne teljesítsünk.
Nekem Adyról a magyar költészet sorsa jut eszembe tragikusan; ahogy a világban áll vagy nem áll; vagy nincs olyan világ, ahol költészetek elegendőképp állhatnának; mert az emberi azonosságot, amely ugyancsak létezik-e, megsemmisíti a
nyelvi osztottság. Azok az evidenciák, amelyekhez a költészet állítólag elvezet, robbanásosán pusztulékonyak. Pusztulékonyak azonnal: mert teljességük befogadására
alkalmas „közeg" — már ha e teljesség kiválik valamiből, már ezért! — nincs. A tudott evidencia (e szó használatát megint magyarázatlan hagyom) hasadást jelent
hordozója és az elhagyott massza között. S ha valaki ezt a masszát olyképp vallja
magáénak, mint Ady, s ha az adott történelmi korszakban ez valóslag képzelhető is,
a hasadás mind reménytelenebb. Hiszen az alapfájdalom: a költői „megértetlenség"
ténye. S ha ezen túllendül ki-ki, csak rosszabb várja. Még a költői megértetlenség az
önszeretet vigasza is lehet a lény kitettségéhez, látszásának könyörtelenségéhez képest. Adynak úgy kellett éreznie, hogy ő az egész magyarságként látszik; önnön
alap-összetevőjével élt, tehát rajongó, sorsszerű (ha ilyen is van egyáltalán) meghasonlottságban. Sorsszerű; van ilyen; ha a létezés (érzett, gondolt) evidenciáját ért124

jük rajta. S akkor az Ady-tragikum ide egyszerűsödik: két-evidencia, a létazonosság
és a költészetazonosság kibékíthetetlen összecsapása. Ennek csatatere az Ady-költészet; hatalmas élve maradtakkal, még hatalmasabb holtakkal. A nyelvi megvalósulás
és az eszmevilág itt találkozik újra. Interpretálandó (mert nem okvetlenül átérezhetően adott) harmóniában.
Én mindebből, tizenhat-tizenhét évesen, így semmit se gondoltam még; és nem
álltam volna neki, hogy teljesleg vállalható versekért, kifejezéselemekért lapozzam
az Ady-összesnek azt a felét, ahol a kötelező olvasmányokon túli Ady, a még izgalmasabb terep kezdődik. Most is hamar abbahagyom; a feladat túl nagy, az eredmény
vitatható, sehova se jutunk vele. Ady átéléséhez, úgy érzem, el kell engedni magunkat. Hosszú, lassú hullámokra kell bíznunk lényünket, lényünknek különben minőségesen aprólékoskodó (de ugyan, hogy létezhetnénk másképp) evidenciáját. És akkor . . . Akkor nem állunk meg A megszépítő fátuma vagy az Én sehogyse vagyok
első soránál (mint évtizedeket előre mutató fogalmazáslehetőségeknél); A csontvázak
kathedrálisában járva sem csak az élet-szikra villan számunkra igazán, a Föl, föl,
Uram és az Utolszor még Párisba nemcsak egy-egy mondatával áll előttünk a legmagasabb világirodalomként; hanem ami visszalök, ami idegenszerű, aminek „értéke"
így mintha máris kérdéses lenne, álljon ott előttünk kőfalfelületként, melyet az idő
azonnal kikezdett, álljon ott nagy kivételezettként Ady, akinek a pusztulása is nyomban és nyomként beleépült abba, ami éppen ily alkotóelemek összetartásával maradandó. Egy stájer dombon című versét idézem, nagy megengesztelésül, ha bármi
szóval bántottam volna őt (s dehogy akartam! csak arról beszéltem volna, ami látszólag védhetetlen nála, holott védelemre se szorul, csupán a tiszta látásra, mely az
azonosság kérdésein innen s túl sugároz); ez a vers minden szavunknál pontosabban
megmutatja, mit tudott ő magáról; milyen keveset adhatunk hozzá az értelmezéseinkkel; s hogy mégis, mintha Ady lenne a legkevésbé feltárt költőnk. Nem pontos
ez sem; hatalmas munkák végeztettek ily célból, s céljaik sikerével; ám a titokzatosan magába rétegződő Mű nem hagyja fantáziánkat: bizonyos vagyok benne, Ady
szöveganyaga lesz a magyar irodalom leghosszabban kutatható tömbje (és itt nem
filológiai kutatásra gondolok; költőire, olvasóira; s bármily fontos legyen, az interpretáció mesterséges íve nélküli megközelítésre; a részletek érzékenyen éles megvilágítására; a törésfelületek, stílustragédiák vizsgálatára; a mégishatásra; egyszerűségükben nagy sorok verset mentő sugárzásának megismerésére). Emlékeimben nem
juthattam el odáig, hogy felsorjáztathassam: érzelmi „tudásom" mely alapelemeit
köszönhetem neki; azóta számtalan áttételen át, mégis, önszóismétlésként, tőle az
érzésszótár sok cikkelye; a múlandóságról nála hallottam — ha nem is először —
harmadszor; realista módon (önvádról, a személy magahibájáról e múlásban) először;
nagy figyelmeztetést ekképp itt kaptam, s nem is a kései versekben okvetlenül; ha
keveset beszélek is róla, ha kezdeni sokszor mit nem tudok is vele, ha így az élet
differenciálni nem óhajtó közönyét testesítem is épp ott, ahol a megrendült, hálás
keresés volna csak helyénvaló, ha mindez így van is, tudom, a korai utánzás nem
felszínes gesztusa után, s hogy már bizonyos életet kaptam tőle, megőrzöm, a pillanat mostohaságával inkább, de — örökké ígéretes földmélynek. Stájer városnak éjjelére látok, írja,
Lenn csöndes fényben lobognak a lángok
S fenn őrült lángban fénylik a szivem,
Szeretnék más lenni, mint amilyen.
Óh, ha vágyaim lépést-hajtni
tudnám
Völgyi erkölcsök tisztes, sima útján,
Dombon is lassan s lassan a mezőn,
Kocsi táborban
előgyeledőn.
125

Még a vad éj is milyen szelid itten,
Vígak a sorsok vert
bilincseikben,
Okért a jókedv nem kutat sokat,
S bennem a bánat is már válogat.
A stájer város felüzenget
hozzám:
„Küldd le a lelked, én
összefoltoznám,
Fognám a vágyad, óvnám a szemed."
Most már így is jó, nem kell, nem lehet.
Most már a lángom gyúljon
pokolpírba,
Vágyam vágtasson, ameddig csak bírja.
Ne irigykedj, én rendetlen
szivem:
Minden szív rendes, mikor
elpihen.

TÓTH BÉLA
ÍRÓ

Ady lírai prózát ír
Műveinek boncolása életében elkezdődött. Nem szerette. Tiltakozott, fájlalta.
Talán Reinitz Bélával, verseinek megzenésítőjével való vitája mutatja ezt a tényt
legmarkánsabban. Költői műhelyének titkait őrizgette? Személyes kapcsolatuk meg
is szakadt, bár a zeneszerző továbbra is nagy rajongója, propagátora maradt Ady
költészetének. Mi fájhatott ebből a lírikusnak? Talán az, hogy nem abban a zenei
megjelenítésben mutatta őt be a közönség előtt, ahogy a költő lelkületében zenéltek
versei. S rá a fizikai fájdalom hatásával hathattak a zenei élveboncolásnak az ilyen
megjelenítései. Vagy a műhelytitkok tárultak föl a zene révén?
Tehát titkok.
Minden munkái húsz kötetbe férnének el, ha elölről kezdenék kiadni. Ennek
kétharmadát a prózai írások tennék ki. A kétharmadnak több mint a fele, háromezer
prózai írás publicisztikai jellegű. Húsz munkás éve alatt tehát húsz kötetre tehetjük
munkáit, ami mai író tempójával mérve is hallatlan termékenységnek a jele. Minden
prózájának értékeléséhez elsősorban hírlapírói működése adja meg számunkra a
magyarázatot. Mindennap írnia kellett. A hírlapírás könyörtelen malma egy percre
sem engedett nyugtot. írt hát politikát, színházi és zenekritikát, recenzált könyveket
kedvből, muszájból, szenvedélyből. Ám Ady maradt ezekben az írásokban is. A mai
prózista bármely Ady-műfajból meregethet tanulságokat bőven. Nagy szemeivel
korának minden újdonságát, problémáját meglátta, szinte körkörösen figyelt, s ami
ennél fontosabb, a jelenségek közötti összefüggéseket pontosan megtalálta, következtetéseit bölcsen levonta, akár jövőbelátóan előre vetítette. Közelebbről és részletesen a kortárs és barát Juhász Gyula életvitelének ismeretében sejthetjük, az akkori
napilapok és folyóiratok már elég nagy számban jelentek meg ahhoz, hogy a világ
legtávolabbi csücskeiben történteket is azonnal tudatukba fogadják, s ha rezonanciát
kelt bennük a téma, megírják. Ez a kor annyi információt szolgáltatott, hogy két
126

nagy látó szemmel még figyelemmel lehetett kísérni, ha az élő, eleven áramába
kapaszkodott a vérbeli újságíró. Ma úgy fogalmaznánk, hogy ők még naprakészek
voltak az események befogadásában, „lereagálásában", lettlégyen az parasztzendülés,
háborús készülődés, tudományos fölfedezés, vagy akár ú j írók jelentkezése.
Mai prózásnak itt is akad ellesni valója tőle. Odafigyelni a világ zajgó információáradatára, s abból kiszűrni a számunkra fontosakat, s jelentékteleneket. Ma fölületes sóhajtásaink között azt mondhatnánk, e tekintetben könnyű volt a soruk, nem
zúdult rájuk a hírközlő eszközök vastag információáradata. De hát nekik is talpon
kellett állniuk, az akkori világzajok fölfogására, értelmezésére, visszacsatolására. Az
ő korukban nekik is fájdalmasan sok lehetett a naponta rájuk zuhogó ismeretláva,
s hány feltörő kiáltásban kívánták a csöndet. Talán a Jó csönd herceg megidézése
ennek az óhajnak a kifejezése. De életvitele azt bizonyítja, nem menekült sorsa
elől, tetőtől talpig belevetette magát a világ befogadhatásának áradatába, s míg a
pár perces, pár órás csöndekbe menekült, művészi munkákban adta vissza ismereteit
koráról. Fölfogni, földolgozni a kapottakat, s újra belemerülközni a sütős, tüzes
világlávába. Prózai munkásságának összefoglalása talán ez.
Távolodva publicisztikájától, s közelítve szépprózáját, találjuk hites filológusok
munkájában, hogy háromszázötven, négyszáz novellát írt. Azoknak sincs még mindegyike a hírlapok temetőiből fölásva, egy részük exhumálásra vár. Ezen a tájékon a
prózás izgalma fokozódik. Ha szabad nem alpári ipari síkról venni hasonlatot, hát
lássuk talán az asztalost. Egy asztalost érdekelhet, hogyan dolgozik a mintaasztalos.
Milyen szerszámokkal, eszközökkel, anyagokkal. Ady mindenekelőtt költőnek ismert
csillagzata a magyar irodalmi égboltnak. És amikor prózát írt, eszközöket változtatott? Ezt nem tehette. Vegyük az aranyművest. Ha ő mint költő művész, aranyműves
szerszámokkal dolgozott, ezeknek a nyomai a nagyméretű építkezések prózai vetületeiben is meglátszanak. Költői mivoltát nem vethette le. Vegyük az ácsokat. Az
ácsok lapoló baltával, hasító fejszével dolgoznak. Ady ilyen goromba eszközöket
költő létére nem használt a prózában. Költői eszközei, aranyműves fogásai a legkorábbi novelláin is fölfedezhetők. A világ és a magyar irodalom ismer nagy költőket, akik szívesen foglalkoztak prózai írásokkal, s ahogy azt számtalanszor bebizonyították, a nagy költők szerényebb művészi értékű prózájukban is nagy költők
maradtak. Hazai tájakon Babits, Kosztolányi jeleskedtek és alkottak maradandót a
széppróza tájain. Ady aranyműves finom szerszámaival izgathat bennünket, hogy
építi novelláit. Költőien. Soha nem tudja átlépni lírikusi mivoltát. Költői képekkel
indít, fest. Ahogy a verset indítja. Első mondataiban időt, helyzetet megfényesít,
akár a fényképészeti villanó. Fénye mellett készült képein elbogarászhatunk a gyönyörrel írt sorokon, gondolatokon, tudnivalókon. Novelláit úgy indítja, ahogy népdalaink indulnak, természetes egyszerűségben, világos képekben.
A líraiság végig meg is marad a megmunkált prózai anyagon, ahogy a szerszámnyomok árulják el a míves mester hevületét, érzelmeit, művészetét. Ady lírai prózát
ír. A legkopogóbb osztályharcos, parasztságunk sorsát, lázadását, tunyaságát konkréten rajzoló írásaiban is a lírai együttérzés, a tragédia felé hajló szánalom lakik.
Novellái minden líraiság dacára annyira a földön járnak, hogy abból a korát, akár
a költő életrajzát föl lehetne építeni. Rövid írásai tulajdonképpen prózai villanások,
s bennük a kor örökre megvilágosodik. Hanem a Móricz Zsigmond-i hősteremtéshez
képest alakjai homályosak, domborműszerű figurák csupán, s nem talpon álló körplasztikák. így, nem elmarasztalásképpen, a klasszikus magyar próza értelmében
vett hús-vér hőst, akik olvasatlanul is örökké velünk vannak, mint Joó Györgyök,
Nyilas Misik, Ady nem is teremtett. Hanem novelláiba éppen költői eszközeinél
fogva tudott olyan hangulatot besűríteni, ami önmagában maradandó érték.
Versei kora teljes világát kifejezik, kora minden feszítő gondja magas feszültséggel bennük, a próza hozzájuk képest a háttérben totyog. De hát tanulságul szolgálhat, hogy bár Ady nemcsak nyilatkozatában, de a valóságban is szenvedéllyel művelte a prózát, tulajdonképpen filológiailag is kimutathatón, vázlatoknak tekinthette,
földerítő írásoknak, noha talán csak ösztönösen egy-egy versciklus megírása előtt.
127

(Kuruc versek, Dózsa-versek és a többi.) Tucathyi nagy témáján példázni lehetne,
hogy előzőleg prózában kimunkált gondolatai miként öltöznek lírai mivoltukba, s
válnak művészibb szinten örökös értékekké.
Mai prózista nem utolsó tanulsága, hogy Ady prózája minden darabjában, szavában első olvasatra érthető, míg lírai munkásságában kötetnyi kulcs készült el mondanivalójának megfejtéséhez.
Nagy lírikusunk minden prózai szaván az aranyműves Ady kezének aranypora
csillog.

HÉZSO FERENC RAJZA (ADY: A MAGUNK SZERELME)

128

