Olasz Sándor

A regényíró Kosztolányi

A tiszatáj diák-melléklete
26.

1995. május

Az egzisztenciális regény megteremtője
Másfél évtizedes költői, novellaírói pálya van Kosztolányi Dezső mögött, amikor
regényeket kezd írni. 1919-20 táján írja az „elhibázott regénykísérletként" számon
tartott A rossz orvost, amely a regények értékét valójában meg sem közelíti, nem is regény, hosszú elbeszélés inkább. 1921-ben a Nyugat kezdi közölni A véres költőt, végleges címét (Nero, a véres költő) csak az 1929-es második kiadásban nyeri el. (Thomas
Mann lelkendező levelét is ettől kezdve közlik bevezetőként.) 1924-ben a Pacsirta,
1925-ben az Aranysárkány, 1926-ban az Édes Anna jelenik meg, s ezzel le is zárul
Kosztolányi rövid regényírói korszaka. Elsőként talán azt a kérdést kell föltennünk,
hogy mi indokolta egyáltalán a műnemváltást. A sok lehetséges ok közül az egyik abban a minden szempontból megváltozott helyzetben keresendő, amelybe a magyar
írók a háború és az ország széthullása után kerültek. Történelmi korváltás, de irodalmi
is egyúttal, minthogy ez már irodalmunk Ady utáni korszaka. „A líra meghal" - írta
Babits Mihály, s hozzá hasonlóan nagyon sokan úgy gondolták, hogy a korábban uralkodó irodalmi kifejezésformát a próza váltja föl. Nem véletlen, hogy az 1920-as évek
lírájában (Kosztolányiéban is) a tárgyiasság, a prózára hangszerelt vers lett a meghatározó. A nyelv- és műnemváltás azonban nem következett volna be, ha Kosztolányiból
hiányzik a költőétől és a novellistáétól eltérő regényírói tehetség. „A költő ihlete pillanatokig tart, aztán ellobban, csak pörnyéje marad ott. Merőben különbözik ettől a regényíró ihlete. Az hosszú távra szól, gyakran évekre is kiterjed." (Hogy születik a vers és
a regény?) Különbözik ez a novellista módszerétől is. A novella „nem az egész életet
mutatja, csak egy ragyogó részletét, egy tündöklően megválasztott körszeletét".
Vannak a magyar irodalomban hatalmas, mennyiségileg is jelentős regényírói
életművek, írójuknak mégsincs olyan centrális szerepük a műfaj történetében, mint
Kosztolányinak a maga négy regényével. Ez a kivételes szerep minden bizonnyal annak
is köszönhető, hogy Kö^zfSJéwyiykozvetíteni tudott egy nemes tradíció és a modern
regény újabb törekvései között. Életműve nemcsak a 20. század elejének, hanem végének poétikai szemléletformái felől is szemlélhető. (Nem véletlen, hogy a későbbiekben
olyan írók vallják magukat Kosztolányi örökösének, mint Márai Sándor, Ottlik Géza
vagy Esterházy Péter.) A Kosztolányi-próza újdonsága első pillantásra, pusztán a témákra figyelve talán nem is tűnik ki. Fölületes olvasói és elavult irodalomtörténeti
megközelítésben a Nero történelmi regény (egyébként kétségkívül meglévő korfestő
igénnyel), a két sárszegi mű, a Pacsirta és az Aranysárkány akár annak a társadalmi rétegnek a szociológiai ábrájaként is fölfogható, amely Móricz regényeiből ismerős. Az Édes
Annát sokáig az úr-cseléd viszony, a társadalmi igazságtalanság realisztikus megjelenítéseként jellemezték. Ezek a tévhitek mára szerencsére teljesen eltűntekVTudjuk,
a regényíró Kosztolányit nem a társadalomkritikai ábrázolás igénye vezette. Őt az emberi létgzés izgatta, s a modern regény egyik legfontosabb változatát, az egzisztenciális
regényt teremtetté meg irodalmunkban. (A műfaj 20. századi alkotásai közül a vallomásos, a mitologizáló és a realisztikus regényt szokás még kiemelni.) Olyan epika lehetőségeit kereste, melyben az emberi élet végső kérdéseire (születés, élet, halál, szerelem,
szenvedély) lehet rákérdezni. A magyar epikából sokáig hiányzott az ilyen alkotó.
Pedig Albert Camus szerint „egy regény nem más, mint képekbe áttett filozófia",
s „a nagy regényírók filozófus írók". Természetesen Camus sem a tézisregényeket állítja
mintaképül. Ő azokról a tisztán látó gondolkodókról beszél, akik az epika eszközeivel

3

mintegy „képekben kezdenek beszélni". Míg az ember helyéről, szerepéről a filozófia
általánosító kategóriákban fogalmaz, addig a regény a fikció szintjén, egyéni sorsokban, de nem pusztán filozófiai tételek egyedi megnyilvánulásait ábrázolva. Az egzisztenciális regény tehát nem illusztrálni akar valamely gondolatot, hanem önállóan próbálja a lét és a létezés helyzetét elemezni. Kosztolányi Esti Kornélja is olyan író akar
lenni, aki „a lét kapuján dörömböl". Hamvas Béla „a létezés általános és egyetemes értelmezését" látta a regényben, s ezt akár Ottlik kifejezésével, a „létezésszakmával" is összevethetjük. (Az író szerinte „a létezésszakmában dolgozik".) Ugyancsak Ottlik mondja,
hogy Kosztolányi műveiben benne van az „alapérzése a létnek, a létezésnek a sűrűsége,
dinamikája, hevessége, eksztázisa, a puszta világ szépsége és nagyszabású volta".
Nagyon sokan lélektani regénynek hiszik Kosztolányi regényeit. Az írótól azonban mi sem áll távolabb, mint ajiatyralislaiéldstani..regény. A lélektan tételeit illusztráló regényt nevetségesnek tartotta. Az ilyen író Kosztolányi szerint csupán a pszichológiai kézikönyvekből vett ismereteit kamatoztatja, de semmiféle mélyebb következtetést
nem tud levonni. „Akkor már ezerszer becsesebb egy csipetnyi szemléletesség, mely sehova sem igyekszik mutatni, semmiféle törvényszerűséget sem igyekszik hangsúlyozni,
csak az életet jeleníti meg, a maga összetett, színes, föl nem bontható bonyolultságában. Hiába, a költőnek elsősorban láttatni és hallatni kell, érzékeltetni. Az olyan
regény, mely a maga szerénységében és igénytelenségében csak erre törekszik, sokkal
többet árul el az élet szövevényes voltából s a lélektan titkaiból is, mint az, amelyik
alakjait állandóan lombikok és vegyszerek közt szerepelteti, egy lélektani munkateremben, s minden szavukat a mai tudományosság túlbecsült műszereivel ellenőrzi.
A lélektani regény nemcsak reménytelen vállalkozásjjhanem^rősen regénytelen is" - írja
Lélektani regény című írásában. Mindez egyáltalán nem azt jelenti, hogy Kosztolányit
nem érdeklik a lélektani kérdések. Emberismeretét a nagy hatású pszichoanalitikus teóriával vértezte föl. „Ennél nagyobb szellemi forradalom a hitújítás óta nem zajlott le" mondta, s Freudot kora legnagyobb lángelméjének tartotta. A mélylélektan a tudat vékony rétege alatti tudattalant fedezte föl, s ehhez az apró, lényegtelennek tűnő dolgok
elemzésével jutott el. Valójában a prózaíró Kosztolányi is ezt a módszert követi.
A Pacsirta így példázza az emberi érzelmek kétértelműségét. Ahogy a Vajkay házaspár
a csúnya véníányukhoz viszonyul, abban szeretet és gyűlölet keveredik. Édes Anna érthetetlen tette mögött elfojtásra hajlamos személyiségét láthatjuk. Kosztolányi azonban
a mélylélektan eredményeit arra használja föl, hogy az ember lelki életében a létezés általánosítható törvényszerűségeit mutassa meg: a pszichológiában az ontológiát.
Megrendült világkép. Létélmény és személyiségfölfogás
Kosztolányi a világ rendjét az állandóságban, a reménytelen körforgásban, az emberi létnek abban a vonásában látta, mely a permanens ismétlődésben nyilvánul meg.
Megbillent, önazonosságukat fokozatosan elvesztő (vagy már elvesztett) hősei kimondva-kimondatlanul siralomvölgyként élik meg helyzetüket. „Miért is folyik a születések nagyüzeme, mikor csak ilyen egymáshoz hasonló, jól működő, de unalmas
gyári áruk, ilyen szeretetre méltó, semmis portékák kerülnek ki a műhelyből? Miért is
az egész?" Ugyancsak az Aranysárkányból idézhetjük a kiúttalanság, távlatvesztés miatt
öngyilkosságba menekülő Nóvák tanár úr fölismerését: „nem lehet, semmit sem lehet
elintézni". A Pacsirta is a reménytelenség metaforikus megfogalmazásával zárul. („Kis
ősz ez, alattomos, fekete, sárszegi ősz." Mintha Babits „különös hírmondója" jelentené
a nagy hírt: „Osz van.") Van-e értelmes válasz az emberi létezés értelmére? Abból,

4

hogy a Kosztolányi-hősök nem találnak ilyen választ, még nem az értékekről való lemondás, nem a nihilizmus következik, inkább a tragikus értékképviselet. Akárhogy
gondolkodik valaki, a totális reménytelenségben sem mindegy, hogy az ember milyen.
Kosztolányi pesszimista színezetű világfölfogásának gyökerei az európai gondolkodástörténet agnoszticizmus néven emlegetett jelenségéhez vezetnek. Eszerint a világ
valójában megismerhetetlen, minthogy nincs abszolút bizonyosság, az_e^yetlen_igazság
helyett legföljebb sok kig_xúszigazságj,ehetö egymás mellé. Kosztolányi ugy látta, a világsohasem javítható meg igazán, s az embererköIcsTJellémzői is roppant bonyolultak, jó és rossz keveredik mindenkiben. E mentalitás meghatározó eleme a „tragikus
életérzés". (Ezzel a címmel Unamuno írt könyvet, az a spanyol egzisztencialista gondolkodó, akit Kosztolányi is jól ismert.) Azért tragikus a lét, mert az ember lehetőségei
korlátozottak. Amit nagy nehezen elérünk, személyiségünkben megalkotunk, az elpusztul. Ezért is írta Kosztolányi az 1933-34-es naplójában: „Engem igazán mindig csak
egy dolog érdekelt: a halál. Más nem. Azóta vagyok ember, mióta nagyapámat láttam
holtan, kilencéves koromban, azt az embert, akit talán legjobban szerettem akkor.
Költő, művész, gondolkozó is csak azóta vagyok. [...] Ha nern lenne halál, művészet
sem lenne." Nem csoda, hogy Kosztolányi egyik kedvenc költője Rilke voIt~(„saját lalál"), s talán az sem erőltetett, ha Heidegger filozófiáját emlegetjük. A Lét és idő szerzője
sáodnt-az_£inberiélet értelme csak a halál szempontjából nézve~küivunahlzódik.
A „halálhoz mért élet" azt jelentijhogy az ember minden pillanatban készüljön föl az
elmúlásra, arra, ami (Kosztolányi szavaival) „beteljesíti és megkoronázza ember voltát".
A bizonyosságot nem találó, de hiányérzetét, betöltetlenségét ellensúlyozni kívánó ember szüntelenül váltogatja a szerepeit. Egyénisége legföljebb a szerepek összességéből ismerhető meg. Az álarc mögött azonban igen gyakran hiányzik az arc, a maszk
mögött nincs semmi. A személyiség magja eltűnt, föloldódott. A személyiségválság,
a megfelelő szerep hiánya teszi tragikussá Nero (rokonszenvre igazán nem méltó) alakját. „Játszani, az nem könnyű dolog. Azt mutatni, ami nincs, kitalálni a semmiből valamit, és vigyázni, hogy hasonlítson ahhoz, ami van" - mondja Nero, s látjuk, hogy ördögi
szerepeit nem csupán a zsarnoki téboly ösztönzi. Noha ön- és közveszélyes neurózisa
a korlátok nélküli egzisztencia katasztrófája is egyben. Pacsirta a környezete által normálisnak tartott szerepet képtelen megtalálni. Csúnya vénlány marad, a család szégyene, akit szeretettel vesznek ugyan körül, de tudat alatt már legalább annyira gyűlölik,
amennyire szeretik. Nem egyszerűen arról van szó, hogy Pacsirta csúnya. (Bár reménytelenül csúf vonásait igen részletesen ismerteti az elbeszélő: „Bámulta őt, gondos figyelemmel, szinte sértőn: ezt a megszokhatatlan arcot, mely kövér is volt, meg sovány
is, a húsos orrot, a tág lószerű orrlyukakat, a férfias, szigorú szemöldököt, a pirinyó,
savós szemet, mely valamit az ő szemére emlékeztetett.") Ennek a lánynak a személyisége is csúnya, miként a kisváros tárgyi világának egésze és minden alakja. A regény
a szülők kétségbeesett kitörési, változtatási kísérlete; a sima, olajozott és unalmas életet
akarják valami mással fölcserélni. Az Aram/sárkányÍNovák tanár ura/az emberi értelem,,
a pedagógia, az emberek nevelhetősegebeTveteuf mittolúTeFa terjes kiábrándulásig.
A cSeféd „hallTautomáta" szerepébe kényszerített Édes Anna a személyiségében valóban
meglévő értékeket nem tudja érvényesíteni. Freudi értelemben vett elfojtás ez, talán
nem is ölne, ha nem ilyen volna. Ebben a sorban említhetjük Esti Kornélt is. Kosztolányira oly jellemző paradoxonnal szólva azt is mondhatjuk, alakmását a semmiből teremti meg az író. A semmiből, vagyis személyiségének abból a részéből, amely valamikor megvolt, de kibontakozni sohasem tudott.

5

Nyomasztóan kisszerű, értékhiányos világot ábrázolnak ezek a regények. A Néróban van ugyan egy mindenki által irigyelt, vitathatatlanul értékes ember, Britannicus
alakja azonban annyira elvont, hogy alig tudunk vele mit kezdeni. Szó esik a regényben. valamiféle forradalomról, de a pártok marakodásából az is kitűnik, hogy egyik
sem különb a másiknál. Az Aranysárkányban csupán a fiatalság mint életkor jelent értéket, s ez - az utolsó fejezeteket kivéve - a regény szürke, uniformizált diákhőseit emeli
meg valamiképpen. Belőlük - elvileg - még minden lehet. Kosztolányi azonban a felnőtté válást - mintegy a romantikus hagyományt követve - egyértelműen értékcsökkenésként mutatja be.
A Kosztolányi-regények tragikus mozzanatait a környezet kioltja, hatástalanítja.
A Pacsirta rezonőr figurája (íjas Miklós) úgy érzi, a regénybeli Sárszeg embereinek
„nincs tragédiájuk, mert itt el sem kezdődhetnek a tragédiák". Nóvák tragédiája sem
rázza meg az embereket, már a temetés utáni pillanatokban másról beszélnek. George
Steiner híres könyvének címét idézve ez valóban a tragédia halála. A regénycímmé
emelt aranysárkány az ifjúságot, a mulandóságot éppúgy jelképezheti, mint Nóvák
tanár úr eszményeiből való kiábrándulását, vagy a boldogság ritka pillanatát. Ebből
a gazdag jelentésegyüttesből egyetlen mozzanatot sem emelhetünk ki, hatása éppen abban van, hogy nincs egyértelmű jelentése. (Nem is szólva arról, hogy a sárkány Nóvák
egyik tanártársának kimondottan félelmetes. Kosztolányi minden bizonnyal tudatosan
játszik rá arra, hogy nyelvünkben ugyanaz a szó jelenti a mesebeli sárkányt és a gyermekjátékot.) Az ember magányát, idegenségét, kiszolgáltatottságát mi sem érzékelteti
jobban, mint a szelek kénye-kedvének kitett sárkány. A regény másik fontos motívuma, a csillag is ugyanebben a jelentéskörben helyezhető el. A fent és a lent, boldogság
és boldogtalanság ellentéte mellett az emberi szenvedést hideg közönnyel szemlélő
csillagokra is gondolnunk kell. Boldog, harmonikus pillanat, amikor Nóvák tanár úr és
lánya, Hilda tanulmányozzák a csillagos eget. A tanár megveretése után: „Fönn az égen
a csillagok hunyorogtak, a Cassiopeia, a Véga, az Aldebarán. Csak azok látták ezt,
azok nézték, rettenetes-reménytelen távolságból, közönyösen." Nóvák arra döbben rá,
hogy az ember sok szempontból érthetetlen, „veszedelmes portéka". A „kötelesség taposómalmában" eltöltött életét új nézőpontból próbálja szemlélni: „órákig bámulta az
égboltot, melyen a nyári hullócsillagok hosszú fénypászmákat vontak". A regény zárlata már magát a halott Novákot is „a végtelen térben és időben" láttatja: „a világűrben
és semmiségben, valahol a Vénusz és Sziriusz között, már boldog."
Kosztolányi úgy véli, a földön - a Nero Senecáját idézve - „a rosszaság és gazság
hatalma" legyőzhetetlen. Híres novellájának, a Kínai kancsónak a hőse is úgy gondolkodik: „ma minden a pénz..., nincs már hitünk, nincs már mértékünk." Ebben a világban
Kosztolányi semmi más kivezető utat nem lát, csak a művészetét. Az első Nyugatnemzedék esztétizmusának épp az a jellemzője, hogy az ember kizárólag a műalkotásban, a művészi tevékenységben valósítja meg önmagát. Kosztolányi nem véletlenül
parafrazálja Descartes-ot: „Kidönbözöm, tehát vagyok/' A személyiség élet- és művészetbeli szerepét hangsúlyozza"Sgy olyan világbánT"ámely minden erejével azon van,
hogy a nagy gépezet valamely apró alkatrészévé tegye az embert. A művészet tehát az
utolsó esély a különbözés megmentésére. így jutunk el az oly sokat emlegetett, sokáig
félreértett és bírált homo aestheticus kérdéséhez. Az ilyen ember elveti a politikai harcot, nem akar mindenáron rendet csinálni. (Az egyik Esti Kornél-novellában olvashatjuk: „Eddig a földön minden rendetlenség abból származott, hogy egyesek rendet
akartak teremteni, minden piszok abból származott, hogy egyesek söprögettek is...")

A szépség embere az „önmagáért való tiszta szemlélődés" elvét vallja, a cselekvő élet (vita
activa) helyett a szemlélődő élet (vita contemplativa) az eszménye. Az író legszebben és
legpontosabban talán az 1933-ban írt Önmagamról című esszéjében mondja el, hogy
két emberfajta küzdelmét látja a világban: „az egyik a homo morális, az erkölcs embere
[...] A homo morális önmagát és másokat áltatva mindig tökéletes boldogságot ígér, de
ezt mindig csak egy távolibb időpontban, akkor, ha majd meghalunk - a túlvilágon vagy akkor, ha majd a gazdasági élet végképp rendeződik - öt év múlva vagy ötezer év
múlva." Az ilyen ember - Kozma Andorról szóló írását idézve - „elégedetlen a világgal
és optimista az emberrel szemben, mert hisz a gyökeres változásban". A másik, konzervatívnak is nevezhető embertípus elégedett a világgal (mert javíthatatlannak tartja,
s nem azért, mert annyira tetszik neki), s az emberrel szemben pesszimista. Ez a fölfogás
nyilvánvaló rokonságot mutat a sztoikus filozófiával. Olykor mintha Marcus Aurélius
gondolatait folytatná Kosztolányi. (Ne feledjük, nagy verset is ír a költő-császárról.)
A Néróban a császár ördögi terveihez segédkező, majd halálával bűnhődő Seneca
gondolatai jól szemléltetik ezt a vonzó, de ellentmondásoktól sem mentes felfogást.
Míg szüntelenül arra kényszerítették, hogy színt valljon, addig neki csak az „örök dolgokról" volt véleménye. Seneca azt sem titkolja, hogy sokszor többféleképpen vélekedett ugyanarról. Az egyszerűsítő, sommás megállapításokkal szemben kimondottan
rokonszenvesnek tűnhet Seneca kijelentése: „Minden igazságnak két színe van, s én
mind a kettőt egyszerre láttam..." (A regény- és novellahősök gyakran ellentmondó
közléseinek is itt a magyarázata. Ráadásul szemérmes, rejtőzködő emberekről van szó.)
A rabul ejtő gondolatmenet azonban vakvágányra siklik és vitára ösztönöz: „Nem is
az a bűnöm, hogy változott a véleményem, és csupa ellentmondás voltam, mint maga az
élet, hanem az, hpgy egyáltalán színt vallottam. A bölcsnek nem szabad megszólalni és
cselekedni." Az Édes Annaban Moviszter doktor nagy próbatétele éppen a megszólalás.
A tárgyaláson - a latin nyelvű halotti ima szövegét mormolva, s ezzel is erőt gyűjtve nagyon határozottan kiáll a gyilkos cselédlány mellett.
Kosztolányi homo aestheticusa valójában pontosan beleillik abba a jellemzésbe,
amit Kierkegaard adott az „ironikus individuumokról". A dán filozófus szerint „az
ironikus számára az adott valóság teljesen elvesztette érvényét". Az ironikus a valóság
semmiféle korrekcióját, javítását nem vállalja, mert úgy véli, hiábavaló minden ilyen
szándék. „Az újat homályos és elmosódott körvonalaival a távolban" az ironikus individuum ellentéte, a prófétikus fedezi föl. Számára már nemcsak a valóság érvényessége
veszett el, hanem maga a valóság is. Ezeknek a szemléleti, gondolkodástörténeti kérdéseknek, a fölvillantott összefüggéseknek természetesen messzemenő poétikai következményeik vannak. Ezekről később részletesen lesz szó. Itt most annyit kell föltétlenül
megjegyeznünk, hogy az ironikus alakítás törvényszerűen hozza magával az ambivalenciát, a kettősségre épülő beszédmódot.
Kommunikáció

és nyelvszemlélet

A Nyugat első nemzedékének alkotói számtalanszor megfogalmazták, hogy az
emberek nem ismerhetik és nem érthetik meg egymást. Legszebben talán Tóth Árpád
a Lélektől lélekig című versben: „A Sziriusz van tőlem távolabb / Vagy egy-egy társam,
jaj, ki mondja meg? // Oh, jaj, barátság, és jaj, szerelem, / Óh, jaj, az út lélektől lélekig! / Küldözzük a szem csüggedt sugarát, / S köztünk a roppant, jeges űr lakik."
Kosztolányi regényeiből is hiányoznak az igazi párbeszédek. Legföljebb áldialógusokat olvashatunk, minthogy ezekben a Csehov-drámákba illő jelenetekben - a másikra

7

alig figyelve - mindenki mondja a magáét. Jellemző példa lehet erre a Pacsirtában az
a fejezet, melyben Vajkayék és Ijas Miklós próbálnak társalogni. Az Aranysárkány
szereplőinek kapcsolatrendszerében - szülő és gyermek, tanárok és diákok, tanárok
és kollégák között stb. - mindenütt a Tóth Árpád emlegette „jeges űr lakik". Az Edes
Annában viszont a címszereplő azért képtelen a kommunikációra, mert nem tudja az
érzéseit, gondolatait megfogalmazni. Balassa Péter találó megállapítása szerint Édes
Anna a bibliai „lelki szegénységgel" jellemezhető. Ott, a bibliában ez a kifejezés az
írástudatlanokra vonatkozott. Tágabb, kultúrkritikai értelemben az európai civilizációnak arra a - Shakespeare-től Dosztojevszkijen át az egzisztencialista írókig sokak
által megjelenített - mélyrétegére utal, amely éppen a tartós elfojtottság állapotából tud
a másik végletbe, az agresszióba átcsapni.
A nyelvismeret hiányát, a kifejezési gondokat a Kosztolányi-prózában a metanyelv (hangsúlyok, intonáció, gesztusok játéka) ellensúlyozza. A viselkedés leírására
akkor is szükség van, amikor az író zárkózott, intenzív belső életet élő, de kifelé statikus jellemeket ábrázol. Hogy mennyire beszédesek lehetnek a gesztusok, milyen jelentéses lehet a mimika, azt a Pacsirta egyetlen jelenete is érzékelteti. Vajkay kíséri lányát az
állomásra, s egy lépéssel mindig lemarad: mintha szégyenkezne. Lehajtott fej, lesütött
szem, behúzott bal váll, rendellenes fej- és testtartás - ezek a metanyelvi elemek olykor
minden szónál többet mondanak.
Paradoxon, hogy éppen az az író érzi át először a szavakba vetett bizalom megrendülését, aki nyelvünk egyik legjobb ismerője. Kosztolányi fölismerte, hogy a szavak
nem egyszerűen tükrözik a valóságot. A dolog lényege és az önkényesen hozzárendelt
név, vagyis a jelentett és a jelentő önkényes kapcsolatát akarta föllazítani. Kosztolányi
több helyen utal arra, hogy a szavak kifejezési értéke szüntelenül változik, s ebben
a folyamatban a szavakat használó ember a meghatározó. A nyelv igazi lényegét, többértelműségét kell megmutatni, s ez a törekvés Kosztolányi prózájában is megfigyelhető.
Prózaírói munkamódszerét is megvilágítják a következő sorok: „Addig mondogattam
magam előtt, addig zsongattam vele a figyelmem, amíg elvált a fogalomról, amelyet jelent, szabadon, testtelenül, bátran önálló életre kelt, és ekkor - kiszabadulva a szokott
kapcsolatból - megnyilatkozott előttem rejtett, metafizikai és zenei értelme." (A szó)
A szavakkal való játékot, kísérletezést leglátványosabban talán regényeinek, novelláinak
neveiben tanulmányozhatjuk. Az Édes Anna csaknem minden hősének beszélő neve
van. A beképzelt, vízfejű Vizy Kornéltól, a bőbeszédű (nagy „dumás") Drumától
a bölcs (magiszter) Moviszter doktorig. Az író felesége ezekről a már-már rögeszmés
névkeresésekről és -alkotásokról is beszél könyvében: „Édes Annáról, magáról a névről
a manna, az anna (adna) s az édesanya rokonságát vallotta ő maga. Névben, minden
névben őskori, babonás varázst érzett, és reggelente, ha az újságot kinyitotta, először
a halálozás és a házasság rovatot nézte, hátha valami különös és érdekes, sokatmondó
névre bukkan. A temetőkben is kereste a furcsa neveket." Hasonló a funkciója József
Attila névvarázselméletének, amely igen komolyan befolyásolta költői gyakorlatát.
Az epikai alakítás újdonságai
Kosztolányi valamennyi regénye a hagyományos epikának azzal a tételével száll
szembe, amely végül is egy hiedelemre alapozódik. E hit szerint a világ lépésről lépésre
előrehaladva megismerhető, jelenségei elrendezhetők, logikai láncba állíthatók, s ily
módon a regény a világ tükre lehet. A modern regény erről a tükröző (mimetikus) szerepről mond le, s nem egy esetben már nem a valósághoz, hanem az irodalomhoz visz

8

közel. E váltás egyik legszembetűnőbb jele a cselekmény átértékelése, átminősítése.
(Irodalmunkban már a századfordulón megkezdődött ez a folyamat. 1908-ban, a Nyugat első számában Szini Gyula kereken kijelenti: nem az a fontos, amit mondunk, hanem ahogyan mondjuk. Az amit egyébként is véges, de az ahogyan végtelen.)
JoséOrtega v Gasset Gondolatok-a regényről című munkájában tömören foglalja
össze az uj regényforma módosulását. Eredetileg a regényben (az antikvitástól a 18.
századig) a létből következett a cselekedet, „a 19. században ennek fordítottja az érvényes eszme: ...a lét összessége cselekményeknek vagy rendeltetéseknek." A regény a 20.
században újra a 19. század előtti fejleményekhez kanyarodik vissza. (Ugyanezt fejtegeti Szerb Antal is a Hétköznapok és csodákban.) Kosztolányi sem törekszik jól formált,
egységes történetet adni. (Gondoljunk Esti Kornél figyelmeztetésére: „aztán nehogy
összecsirizeld holmi bárgyú mesével..." Tudniillik, azt a tervezett művet, amely egyszerre útirajz, életrajz és regény.) A történet hiánya azonban nem egyszerűen az írói
szándéktól függ, a világ rendje olyan, hogy változtathatatlansága, mozdulatlansága
miatt nincs lényeges történés. A történet vagy annak hiánya léttani okokkal magyarázható. A múlt századi regények fejezeteinek élén olvasható mondatok alapján még
összeállítható volt a mű fabulája, cselekményváza. A Pacsirtában - a hagyományt ironikusan átvéve, vagyis a folytathatatlanságot sugallva - minden fejezetnek van tartalomismertetése. Például: „Negyedik fejezet (melyben kisvajkai és köröshegyi Vajkay Ákos
bográcsgulyást, borjúszegyet, vaníliásmetéltet eszik, és rágyújt egy szivarra)". Itt az eredeti funkció a visszájára fordul. Korábban az író - az olvasót is csalogatva - a következő fejezet izgalmas fordulatait akarta jelezni. Kosztolányi viszont kizárólag banális
dolgokat említ. Igaz, maga a főszöveg jóval több eseményről tudósít. Az író azonban
éppen ezzel tereli az olvasó figyelmét a hősök belső folyamatai felé; az igazán lényeges
ott történik. „A határokat nem kifelé, de befelé tágítjuk. Nem kivetítünk, hanem bevetítünk. Bennünk van a megoldás" - írja Kosztolányi.
A realista elbeszélő modell az alakokat és a tárgyi világot az okság és/vagy a célok
által szervezi cselekménnyé az időben. Kosztolányi regényeiben éppen azt figyelhetjük
meg, hogy az okság és a célok szerepe gyengül vagy éppen megszűnik. A szövegvilágot
semmiképpen sem az okság irányítja. Már a Néróban fölfigyelhetünk arra, hogy az
egyik fejezet nem következik a másikból. Különösen a regény elején föltűnő, hogy
a hős mindegyikben valami más (például filozófiai vagy erkölcsi) kérdéssel szembesül,
s ezek az egységek csak nagyon lazán kapcsolódnak egymáshoz. Nero - Seneca tanácsára
- az alkotásban próbál megoldást találni, de - bizonyos késleltető (retardációs) elemek
miatt - mégsem kezd el azonnal írni. Seneca végig nem gondolt javaslata és a császár
tébollyá hatalmasodó dilettantizmusa között nincs közvetlen összefüggés. A Pacsirtában Vajkay Ákos - a heraldika, a címertan tudósaként - csak az egzakt dolgokat tartja
figyelemre érdemesnek. „A regényt, színdarabot nem tartotta komoly dolognak, nem
is olvasott semmiféle munkát, hol a képzelet otthagyta bűvös nyomát. [...] Elvben általában azokat az épületes, elmemozdító könyveket kedvelte, melyek erkölcsi igazsági kat tüntetnek föl, kölcsönhatást a magukban érthetetlen, zavaros tények közt, oly tanulságot például, hogy »a munka megnyeri jutalmát«, »a rossz előbb-utóbb elveszi
méltó büntetését«, és abba a kellemes káprázatba ringatnak bennünket, hogy senki sem
szenved érdemtelenül, senki sem hal meg ok nélkül gyomorrákban. De hol van itt
az összefüggés?" A szövegben itt éppen a kauzalitás, az oksági elv kérdőjeleződik meg.
Az élettől fiziológiai, filozófiai és pszichikai szempontból egyaránt megundorodó Nóvák is okokat próbál a történtekre találni. A rajta esett igazságtalanságért harag, kétségbe-

9

esés, megértés, bocsánat és a megtorlás követelése keveredik benne. „Milyen hirtelen
jött az egész. Szinte valószínűtlen. Isten verése után ez, a másik. Hilda elment, és most
itt állok a szobában. Hol az összefüggés, a kapcsolat? Ilyen az élet? Nem, ez nem is az
élet, csak a regények ilyenek, mikor az író egymásra torlaszolja az eseményeket, s nem
indokolja meg kellően." Kosztolányi - akárcsak a Pacsirta idézett mondataiban - a regényhős szájába adja írói gyakorlatának elveit. Sőt, Nóvák öngyilkossága után a tanári
szobában is körbe-körbe járnak ugyanezek a gondolatok. Mindenki a maga nézetét
hangsúlyozza, s így próbálja magyarázni, érvekkel alátámasztani Nóvák „rettenetes elhatározását". „Mindenki azt hitte, hogy neki van igaza. És nem ok nélkül. Mindenkinek egyszerre igaza volt." Csak az öreg, sír szélén álló Tálas Béla hallgat. Tudja, hogy
az ember bonyolult szerkezet, cselekedeteit aligha lehet könnyen megfejteni. Hasonló
jelenetnek vagyunk tanúi az Edes Annában is. A tárgyaláson Anna tettének okait keresik. „Az elnök sejtette, hogyJttJehgLJalamhegydtok, melyet közülök senki sem tud,
talán maga a vádlott sem. De tovább haladtTTudtaTfiogy' egy tettet nem lehet megmagyarázni se egy okkal, se többel, JianermuaiiKkii^etLmö
teljes életével, melvet azjgazságszolgákatás-nem-fojthet-föl. O, aki már hozzászokott ahhoz, hogy az emberek nem ismerhetik meg egymást, teljesítette kötelességét." Amikor
a regények nem kauzális (nem ok-okozati) jellegét vizsgáljuk, föltétlenül meg kell
említeni Kosztolányi vonzódását az indokolatlan cselekedetek iránt. Az irodalomelméletben action gratuite néven emlegetett jelenség Dosztojevszkijtől André Gide-en át
Albert Camus-ig a modern regény számtalan alkotójának eszköze, amely igen gyakran
a lázadás, a lét abszurditása elleni tiltakozás megnyilvánulása. Különösen a Nero és az
Esti Kornél bővelkedik ilyen mozzanatokban. Nero emberi lealjasodásának mélypontján minden különösebb ok nélkül hasba szúrja az utcán szembejövő idegent. (Említhetjük itt Kosztolányi Caligula c. novelláját is, amelynek értelmezésében Camus Caliguladrámájának ismerete is segíthet.)
Kosztolányi regényeiben nem egyszerűen azt a váltást figyelhetjük meg, hogy az
elbeszélés külső nézőpontúból belső lesz. Az író úgy valósítja meg a kétféle nézőpont
játékát, hogy a legteljesebb mértékben eltávolodik a mindentudó elbeszélő szerepétől.
A történetmondó sok esetben bizonytalanságban hagyja olvasóját, maga az elbeszélő
sem tudja, mi játszódik le hősei tudatában. Egy lélektani regény narrátora például az
Edes Annának a gyilkosságot közvetlenül megelőző jelenetsorában biztosan beiktatna
egy párbeszédet vagy belső monológot, de valamilyen szerzői kommentárt mindenképpen. A Kosztolányi-regény elbeszélője viszont tudatosan korlátozza lehetőségeit.
Marad a környezet, a viselkedés, a gesztusok leírása. Látnunk kell, a megváltozott létérzékelés a hagyományos elbeszélői helyzet átértékelésére kényszeríti az írót.
A regényeknek van ugyan valamiféle előrehaladó, egyenesvonalú (lineáris) cselekménymenetük, fejlődésről azonban nem beszélhetünk, a regények végén lényegében
ugyanaz az állapot a jellemző. Legföljebb a hősök életútja hasonlítható a lefelé fokozatosan mélyülő és szűkülő spirálhoz. Az állapotregény sajátosságait legjobban a Pacsirtában tanulmányozhatjuk. A regény önmagába visszatérő, körkörös szerkezete nagyfokú
tudatosságra, fegyelmezett kompozícióra vall. Mivel a Vajkay házaspár kitörési kísérlete eredménytelen, változatlanul folytatódik tovább minden. Kosztolányi novelláiban
(például a Fürdésben) is az elbeszélő csaknem tudósítói, riporteri pontossággal közli
az idő múlását. A Pacsirtában az ábrázolt időtartam egy hét, s az olvasó mindig tudja,
hogy az 1899. szeptember 1. és 8. közötti időszak mely napjáról van szó. A 13 fejezetből álló regény 7. fejezetétől fokozatosan visszajutunk a kiindulóponthoz. A második

10

részben ugyanis egyértelműen kiderül, hogy nincs mód az élet megváltoztatására. A reménytelenség változatlan, Vajkayék csapdahelyzete azonban éppen ez alatt az egy hét
alatt tudatosodott.
„írni mindig annyi, mint embertársaink képzeletét kevés eszközzel óriási működésre serkenteni" - írja Kosztolányi a Fekete kolostor szerzőjéről, Kuncz Aladárról.
Mindketten az elhagyás művészetét értékelték nagyra. Jóllehet, Kosztolányi a kései
novellákban maga is kísérletezett a mesélő hanggal, regényíróként azonban rendkívül
fegyelmezett és szűkszavú. Ottlik Géza beszél arról, hogy a „puszta tehetségből", ösztönös epikusi mesélésből született próza igen sok hiányérzetet hagy az olvasóban. Szerinte
mindent kétszer kell megírni. Először lendületből, mert az élményt valamiképpen
rögzíteni kell. „...csakhogy ez még csak az első verzió, s miután megírtam, leteszem,
otthagyom, és pár hónap múlva vagy fél év múlva előveszem. Ilyenkor tudja csak meg
az író, hogy tulajdonképpen mit akart írni. Az írás szerkezetét, a külső vázat, a mesét..., a látható mondanivalót előre el lehet dönteni, de hogy mi lesz a lényeges, azt csak
ebből a lendületből megírt, nem kiadandó változatból lehet megtudni." Kosztolányi
úgy terelte a formáló tudatosság felé a prózát, hogy közben az élmény elevenségét is
megőrizte. Regényei olvasásakor lépten-nyomon érezhetjük a nagyfokú, szinte „kicentizett" tudatosságot.
Szemléleti és formai redukció az Esti Kornélban
Kosztolányi prózája a magyar irodalmi modernség két szakaszához is kapcsolható. Korai novelláit még a klasszikus modernség stilizáltsága, impresszionista túldíszítettsége, esztétizmusa, enyhén szentimentális világlátása jellemezte. Az 1920-as évektől
- az irónia megjelenésével párhuzamosan - átalakul a szemlélet, de a nyelvi megformáltság is változik, egyszerűsödik. A regények már eme változás kellős közepén
születnek. A folyamatot az 1925 és 1936 között írt Esti Kornél teljesíti ki. Vannak, akik
az Esti Kornél-novellákat újabban már a regények közé sorolják. Igaz, a kétfajta kompozíciós elv, a regény és a novellaciklus (különösen a tizennyolc számozott fejezetet
tartalmazó első részben) nem különül el élesen egymástól. A fejezetek önálló novellák
ugyan, de a részek egymásutániságában is kitapintható egy laza eseménysor. A főszereplő
azonossága, az atmoszféra hasonlósága mellett (legalábbis az első fejezetekben) van bizonyos egyenesvonalúság, amely az epizódoknak az összefüggő cselekménysor illúzióját adja. Ugyanezekkel a kompozicionális kérdésekkel találjuk szembe magunkat Krúdy
Gyula Szindbádjimk olvasásakor. Minden hasonlóság ellenére alapvető különbség is van
a két mű között. Szindbád semmiféle fogódzót nem talál az életben, Esti Kornél viszont fölismer egy rendező elvet, „a halálhoz mért életét". Nem véletlen, hogy a villamosutat emberi életútként leíró tizennyolcadik fejezet (az első részben az utolsó) és
a második rész (Esti Kornél kalandjai) befejező darabja (Világ vége) a halál képével zárul.
A név is jelzi, hogy Esti Kornél a nappali normákat tiszteletben tartó személyiség ellentéte. Jó-rossz ellentétpárban azonban semmiképpen sem gondolkodhatunk.
„Szemtelen fickó volt, de érdekes, nem unalmas" - közli róla az elbeszélő, „...testvérem
és ellentétem. Mindenben egy és mindenben más..." Szükségük van egymásra, s az ellentétek valójában egységet alkotnak. „Egészíts ki, mint régen" - olvashatjuk, s ez
a „régen" a gyermekkorra, a nem szocializált lényre^ vonatkozik, akiből akkor még
minden lehetett. Az ötödik fejezetben megtudjuk: „O nem értette az életet. Fogalma
sem volt, miért született erre a világra. Úgy gondolkozott, hogy akinek részévé jutott
ez az ismeretlen célú kaland, melynek vége a megsemmisülés, az minden felelősség alól

11

föl van mentve, s jogában áll, hogy azt tegye, amit akar..." E néhány mondatban több
jellegzetesen egzisztencialista fogalmat találunk. Ilyen az élet káoszként, ismeretlen célú
kalandként való felfogása, melynek végén ott a megsemmisülés. A szabad választás is az
egzisztencializmus központi kategóriája. Az elbeszélő azonban így folytatja: „ha valaki
öt percig beszél neki okosan, hogy térjen át a mohamedán hitre, ő áttér rá, föltéve, ha
megkímélik a cselekvés nyűgétől." Esti Kornél tehát nem akar cselekedni, nem akar
választani. Más kérdés, hogy azzal is választunk, ha nem választunk semmit. De ez már
Jean Paul Sartre gondolata, aki nagyon pontosan megvilágítja a választás és a korábban
már említett „action gratuite" különbségét. Az utóbbi - fejtegeti Sartre - „nem ismer
adott helyzetet: nála csupán a szeszély az úr". Majd így folytatja: „Az ember önmagát
alkotja meg, előre rendelve nem létezik, morált választva alkotja meg önmagát és
a körülmények nyomást gyakorolnak rá, hogy nem lehet meg anélkül, hogy morált ne
választana." Úgy tűnik, ez az erkölcsöt hangsúlyozó eszmekör teljesen idegen Esti
Kornél alakjától. Nem azért, mert nem ismer vagy nem fogad el etikai normákat, de
személyisége az erkölcs hagyományos rendező elvei szerint nem írható le.
Az Esti Koméi jellegzetes háromszintes elbeszélés: az elbeszélő (első szint) közli,
hogy valaki (ebben az esetben a címszereplő; 2. szint) elmond egy történetet (3. szint).
Esti Kornél mesél, az elbeszélő meghallgatja és rögzíti a történeteket. Ez a narrációs
alaphelyzet (narratív síkváltás, keretesség) később olyan művekben ismerhető föl, mint
Ottlik Géza híres regénye, az Iskola a határon. A történetben nem ritkán beágyazott
történetet kapunk, s az utóbbihoz újabb mellékszál kapcsolódhat. A kilencedik fejezetben Esti „a bolgár kalauzzal cseveg bolgárul, s a bábeli nyelvzavar édes rémületét élvezi". A kalauzzal, aki föltehetőleg élete valamely tragikus fordulatát meséli el, Esti
Kornél hosszasan „beszélget" - a mimika és a gesztusok segítségével. A kalauz mondókájára (beágyazott történet!) nem derül fény, Esti Kornél érdeklődését azonban éppen ez
kelti föl. Ha értené, mit mond a bolgár kalauz, bizonyára az első perc után megszabadulna tőle. A kommunikáció lehetősége (még inkább lehetetlensége) az Esti Koméinak
is egyik legfontosabb motívuma. A harmadik fejezetben a címszereplő romantikus tirádában szeretné csodálatát kifejezni a gyengeelméjű lányát hatalmas alázattal gondozó
anya iránt. Aztán rádöbben arra, hogy a szavakkal mindent elrontana, s egy árva szót
sem szól. A Párizsban dorbézoló fiatalember egy kétszáz éves nyelvkönyv miatt éli át
a közölhetőség képtelen akadályait. (Cseregdi Bandi Párizsban, 1910-ben) A Kéziratban
Esti Kornél úgy mond véleményt az idős hölgy dilettáns regényéről, hogy nem ismeri
a szöveget. A kommunikáció látszata viszont mindkettőjüket kielégíti.
*

Ábécé a prózáról és regényről című írásában Kosztolányi E. M. Forster angol írót idézi: „Minden prózai műalkotást regénynek nevezek, mely több mint ötezer szóból áll."
Ebből a „kaján meghatározásból" Kosztolányi is azt a következtetést vonja le, hogy
„sutba kell dobnunk azokat a régi, iskolás meghatározásokat, melyekkel eddig a regényt
körülbástyáztuk, mert az élet már régen túlhaladt rajtuk. A regény mivolta hitem szerint
ez: zárt világba vezet bennünket, ahol minden ember, minden bútor régi ismerősünknek
rémlik, s amint olvassuk, lapról lapra jobban érezzük az élet és az idő múlását. Ezzel
szemben a novellában az ajtók nyitva maradnak, az alakok meglepetésszerűen toppannak elénk, a tárgyak csak kellékeknek tetszenek." Ez a zártság- és teljességbűvölet akár
a múlt század regény eszményére is emlékeztethet. Kosztolányi azonban nem egyszerűen
lezár egy tradíciót, hanem új utakat nyit meg a magyar elbeszélő irodalomban.

12

