A TISZATÁJ DIÁKMELLÉKLETE
144. szám

alföldyjenő

:c

Két változat egy témára
A TÁRGYIAS LÍRA KORLÁTLAN LEHETŐSÉGEI
Babits Mihály és Weöres Sándor szonettje a

kovácsistenről

BABITS MIHÁLY:

WEÖRES SÁNDOR:

Héphaisztosz

Hephaistos

Anyám az égből ledobott, az ebszem,
mert csúf valék és szégyenére sánta;
teljes egész nap, teljes éjjel estem
mint hullócsillag, a nagy Óceánba.

Lendült, szökött az első mozdulat:
karjának izmát érzé már a sánta,
mely szinte végtelenbe szétszaladt
s a gyors bolygók terét magába zárta.

Ott meddő habtól ázott csonka testem
Eurynomé, az óceáni lányka
s Tethisz, az ezüstlábú asszonyisten
bevittek a zöld, márványos karámba,

A második: görcsös volt. Elgyötörte
egy pontra szegzett szívós indulat,
mely álmodott fenn-fénylő pajzsokat
és. rejtett kincsek századát a földbe.

ahol Próteusz őrzi néma nyáját
s hol a zöld éjben lángom lett a lámpa,
ott készítettem kezem sok csodáját,

Pinty-csőrnél gyengébb volt a harmadik,
csöpp rezdülés a két nagy társ tövében,
fürödve az erő fölöslegében.

gyöngyvirág-függőt s csattot, görbe láncra,
míg nagy halak suhantak el köröttem,
s zúgott az örök óceán fölöttem.
1909

Onnan való, ahol békénk lakik,
hol tág kút tátong mindennek szivében,
s a tett boldog, ha benne alhatik.
1948

Két szonett Héphaisztoszról, a tűz és a kovácsmesterség s még számos gyakorlati tudomány
Olümposzi istenéről. Babits és Weöres: mester és tanítvány. Weöres még nem volt huszonöt
éves, amikor a harmincas évek közepe táján Hála-áldozat című szonettjében megírta: „Szememnek Ady nyitott új mezőt, / Babits tanított ízére a dalnak, / és Kosztolányi, hogy meg ne
bájoljak / ezt-azt kívánó kordivat előtt". A Nyugat első, „nagy" nemzedékének három legelismertebbjét sorolja föl a Babits által „harmadik nemzedék"-nek nevezett s a Nyugat köréhez
tartozó költőraj gyermekzseniként indult lírikusa, Weöres Sándor. „Babits tanított ízére a

9 9

2

diákmelléklet

dalnak" - e példaképétől főként a megformálás módját, a szép szófűzést s emellett az erkölcsi
tökéletesség igényét sajátította el, vagy ezekben erősödött meg Babits hatására. Ami a költői
mesterségből megtanulható, azt kiterjedt olvasmányai közül főként Babitstól tanulta el. A
sokoldalúság a költői formákban más Nyugat-költőkre is jellemző az első nagy nemzedékből,
de Weörest megelőzve Babits volt az a mester, aki úgyszólván minden lehetséges verselési
módot kipróbált az időmértékes és a nyugat-európai formákból, s egyéni kombinációkat
hozott létre az ütemhangsúlyosan is értelmezhető mértékes ritmus alkalmazásával. A poéta
doctus mindenekelőtt Babits „állandó jelzője", akkor is, ha virtuozitásban Kosztolányi és Tóth
Árpád sem igen maradt el tőle (műfordításaikat is figyelembe véve). Ámde Ady mellett Babits
volt az, aki több alkalommal eltért a Nyugat költőire általánosan jellemző rímes-jambikus
nyugat-európai formáktól, és a magyaros ütemezhetőségnek - szimultán módon - éppolyan
fontosságot tulajdonított az időmértékes verseiben is, mint Ady.1 A fogarasi években írt,
görögös versek 1910 körüli csokrából jó példa a kétféleképpen ritmizálható Protesilaos.
1927-ben megjelent a Nyugatban egy archaikus magyarsággal szóló, felező tizenkettesekben
írt, helyenként időmértékesen is értelmezhető szonett-bravúrja (Magyar szonett az őszről), s
még számos példa felhozható összetett ritmusú költeményeiből. Ehhez a gazdagsághoz Weöres még sok mindent hozzátett, főként a magyar népköltészet forrásából, de a keleti költészetek versidomaiból is. Bartók és Kodály népköltészeti fölfedezéseit és a népdalok ritmusának
modern oltványait a költészetben József Attila mellett és után ő hajtatta ki rendkívül magas
fokon, tudatosan kipróbálva minden létező „magyaros" ritmusképletet. 2
A Héphaisztosz-monda mindkét versben lényegesen több, mint az antik mitológiából átvett műveltséganyag, amely egyébként át- meg áthatja mindkét költő művészetét, Weöresnél
egészen a Psychéig (1972), akárcsak Babitsét, különösen fogarasi éveiben. Ennek a két, Héphaisztoszról szóló szonettnek az összehasonlítása abból a szempontból érdekel, hogy miként
válik bennük sajátosan babitsi, illetve weöresi stílussá a közös mitológiai téma.
Weöres Hálaáldozatának
Babitsra vonatkozó sorában a dal ízéről beszél, s ez az ízléssel
függ össze. Az ízlés meghatározó tényező a stílusban. Az ízlés veleszületett és szerzett adottságokból és befogadói élményekből tevődik össze. Még felnőttkorban is sokat módosulhat a
sorsra és világnézetre ható társadalmi, műveltségi befolyásoknak köszönhetően. Weöres
életművében nincsenek éles cezúrák. Mindig kísérletező kedvű költő volt, de a klasszikus
formákkal sosem szakított hosszú időre. Változatossága talán mindenki másét fölülmúlta de neki is megvan az ízléséből fakadó egyéni stílusa, a fölismerhető hangja, különösen szonettjeiben és himnikus verseiben. Ha igaz a régi mondás, hogy a stílus az ember, akkor megkérdőjelezhető a saját magáról terjesztett személytelenség.
Szabó Lőrinc például - akit Weörestől teljesen eltérő alkatnak tartok - végig egy képrendszerben megépített, egyanyagú és
egyetlen célra tartó versei éles ellentétben állnak Weöres mozaikszerű, különnemű képekből,
metaforákból, utalásokból és jelenetekből összeszőtt, rendkívül széles ölelésű, világokat
átfogó struktúráival. Szabó Lőrinc verse kilőtt nyíl, mely az erő következetességével tart
célba, Weöresé minden irányban sugárzó égitest, mely az eget és a földet bevilágítja. Babitstól nem tér el ennyire Weöres: ő is objektív, tárgyias költő, sokkal több közvetítő personával,
maszkkal mint Szabó Lőrinc, az egyéniségét sokszor „direktben" kifejező mester, ki a korabeli új tárgyilagosság3
értelmében nevezhető modern, objektív költőnek. De Weöres mindkettőjüknél kozmikusabb képzeletű és látókörű lírikus.

137. szóm

3

5 5

Weöres egyik legfontosabb költői tulajdonsága a tárgyiasság. A magyar lírában - az előzményektől eltekintve - Babits Mihály honosította meg az objektív líra elvét. Azt, hogy nem
közvetlenül a saját személyét állítja a vers középpontjába, hanem tárgyi közvetítőre bízza
mondandóját. 4 Nem közvetlenül a maga nevében beszél, hanem választ magának egy műveltségtörténeti típust. Ez lehet mitológiai figura, történelmi, mondabeli alak, egy régi költő,
tudós vagy művész, akire a lehető legjobban illik az a gondolat, eszme vagy érzelem, amelyet
ki akar fejezni. A fölvett persona, a költői maszk vagy álarc régi, bevált eszköze a világ költészetének, a hazainak is. A mitológiai típusok alkalmazása a reneszánsz, a barokk, a klasszicista, romantikus költészetben éppúgy honos volt, mint a modern irányzatokban, például a
szimbolizmusban és a Babits képviselte szimbolikus-klasszicista jellegű, egyénien objektív
lírában. Az objektív líra ezt a hagyományt tette meg egyik stíluselvének. Ha összevetjük Babits és Weöres két fenti szonettjét, nagyfokú eltérést láthatunk szerkezetükben. Babits a tőle
megszokottnál is jobban tapad a homéroszi értelemben leíró mitológiai modellhez, mint
Weöres, aki a magáéba alkotáslélektani
elvét és gyakorlatát vetítette belé.
A Babits-szonett
Babits 1911-es kötetében, a Herceg, hátha megjön a tél is! címűben jelent meg a Héphaisztosz.
Fogarasi magányában írta, amikor alaposan belemélyedt az ógörög kultúrába, s magányos
lelkében feszülő indulatok és energiák kifejezésére jórészt e kultúra mítoszait, személyeit,
epizódjait találta alkalmasnak. Költészetének az a kis szonett-sorozata, amelybe a Héphaisztosz tartozik, ilyen verscímeket vonultat föl: Héphaisztosz, Homérosz, Protesilaos5
A három,
homéroszi tárgyú szonett abba a versvonulatba tartozik, amely Babits magára maradottságát
és meg nem értettségét vetíti műveltségtörténeti személyekbe vagy jelképértékű helyzetekbe, egyik verscímével mondva, „Klasszikus álmok"-ba. Jellemző erre a verscsoportra az Arany
Jánoshoz című szonett (Egy megzavart verselő a XX. században alcímmel). „Hunyt mesterünk!" megszólítással mintegy elpanaszolja XIX. századi mesterének, hogy a maga korának
divatos költői és irodalmárai miként kiáltották ki őt érzéstelen, „hideg" dalok szerzőjének. Ez
időben írta a Szonetteket is, benne tüntetőn vállalva a „tüzesség" vélt hiányát: „Ezek hideg
szonettek. Mind ügyesség / és szenvtelen, csak virtuozitás". A 20. század elején még mindig a
népies-nemzeties epigon-vers uralkodott a költészetben. S ami az Arany Jánoshoz írt szonettben a legfontosabb ekkor: az újonnan sereglő lantosok „sebes szavakkal és hangos sebekkel" énekelnek magánérzelmeikről, „egy sem tudja mit mond, de szóra bátor, / magát
niutatni hősi gladiátor". Arany sem szívesen mutogatta, inkább álcázta magát - hol Tamburás
öregúrként, hol Az örök zsidó ként, hol a Szondi két apródja apródjaiként, hol Walesi bárdként
vagy Vojtinaként fejezte ki közvetve a személyeset és benne az általános emberit. A 19. századi szereplírától mindenesetre abba az irányba mozdult el, amely Babits a saját törekvéseinek előzményére mutatott: megérezte Aranyban a magáéhoz hasonló, szemérmes öniróniát
az indirekt vallomásokban. Babits is „álarcokat" öltött, hogy kifejezhesse sorsának tragikumát vagy tragikomikumát (egészen a Jónás könyvéig és a Jónás imájáig). Alakoskodó vers a
Héphaisztosza is: hallatlan tömörséggel mintegy elmeséli, hogyan bántak el az istenek a jobb
sorsra érdemes, de szánalmas sorsra ítélt Héphaisztosszal. Anyját, Héra istennőt Babits a
homéroszi eposz (egyik) állandó jelzőjével látja el, amikor anyját „ebszemű"-nek nevezi. Ha
van ennek a jelzőnek pejoratív zöngéje, akkor az Héphaisztosz jogos méltatlankodásából
f akad abban a vershelyzetben, amelyben anyja lehajítja az égből, ahogy a testi hibás gyere-

5 5

4

diákmelléklet

kéktől szabadultak meg a görögök a Taigetosz szakadékába vetve őket. Az ebszemű persze a
hűséget kifejező kutyaszemre is utalhat, mert Héra hű felesége volt urának, Zeusznak. (Az
istenanya gyakoribb epiteton ornánsza a tehénszemű és a hókarú Héra jelzős szerkezet.)
Fölidézem az ///ászból az újszülött Héphaisztoszra vonatkozó részletet, amelyben Tetisz
tengeristennő, Néreusz lánya - Akhilleusz anyja - fölkeresi a kovácsistent. Az „ezüstlábú"
Thetisz azon istennők egyike, akik a tengerbe hajított Hephaisztoszt megmentették. (A másik
a Babits-versben ugyancsak említett Eurünomé, Okeánosz jószívű lánya.) Thetisz számíthat
Héphaisztosz segítségére, mert kilenc évig rejtegette és nevelgette Eurünoméval tenger alatti
barlangjában a nyomoréknak született kovácsistent. Homéroszt idézem - Héphaisztosz így
fogadja olümposzi otthonában 6 egykori megmentőjét:
„Lám, félelmetes és tisztelt isten van a házban, / ő, aki megmentett, miután gyötrődve zuhantam / ebszemü édesanyám szándéka szerint, aki engem / rejteni óhajtott, mert sánta
vagyok: bizony akkor / szenved az én lelkem, ha Thetisz nem ölel kebelére, / s Eurünomé,
lánysarja kanyargó Ókeanosznak. / Hosszú kilenc évig remekeltem náluk az ékszert, /
csattokat és hajló perecet, függőkkel a láncot, / barlang öblös ölén: körülöttem az Ókeanosznak / habjai mormogtak végetlen; senki se tudta, / hol vagyok én, se halandó ember, sem
pedig isten, / csak megmentőim, Thetisz és vele Eurünomé is. / S most ő jött ide, házam
ölébe; bizony, nagyon illik, / hogy szépfürtü Thetisz jóságát visszafizessem". Ezt gondolván
az Achillesz pajzsa címmel gyakran idézett, gyönyörű leírásnak megfelelően villámgyorsan
elkészíti Thetisz kérésére a nagyszerű fegyvereket, hogy átadhassa őket a másnap Hektórral
megmérkőző fiának, Akhilleusznak.
Babits versében különösen két mozzanat fontos az epizódból. Egyik Héphaisztosz kivetettsége és testi gyarlósága, a másik a kovácsisten zsenialitása. Az előbbi annyiban hasonlítható a fiatal Babits helyzetéhez, hogy míg mások az aranyifjak gondtalan életét élhették,
addig ő mindenféle viszonzás nélkül hódolt a szerelmi költészet múzsájának az Isten háta
mögötti erdélyi városkában. Héphaisztosz nemcsak fegyverkovácsként, hanem arannyal és
elefántcsonttal díszített márványpaloták építésével, úgyszintén finom ékszerészmunkával
szolgálja a szerencsésebb sorsú isteneket. Az olümposziak megbecsülték, mert hasznos munkát végzett, mégis lenézték, mint az urak a kétkezi munkást, s mint az épek és szépek a nyomorultat. Nem éppen jóságos lélek ő sem, de a tudós és könyörületes Paliasz Athéné után ő,
Héphaisztosz a legemberibb isten az olümposziak között, ha akarja, ha nem. Szobrászok,
ötvösök, építészek vallhatják istenüknek.
Rendkívül tömören „meséli el" Babits Héphaisztosz szomorú sorsát és isteni tudását.
Szonettje voltaképpen az eposzi történetnek egy terjedelmes részletét markolja egybe néhány sorban. Nem allegorikus párhuzamot von a homéroszi rege és a maga sorsa között,
hanem szimbolikusan utal az antik mítoszra, mely mintegy archetípusa az ő léthelyzetének.
Babits korántsem „rút" ember huszonegynéhány évesen, de befelé élő és gátlásos, a vágyott
nőket megostromolni s megnyerni szinte képtelen férfi, akit mindenféle rámenősségtől irtózó természete távol tart a párválasztáshoz szükséges társas élettől, s akit érzékenysége és a
versírás belső kényszere az íróasztalhoz köt. Éjszakáit átvirrasztva olvas, tanul és ír, s a jelenből a múlt elképzelt, mesés világába menekül.
Rába György írja Babits-monográfiájában: „Babits legremekebb fogarasi versei közé tartozik a Héphaisztosz. A kovácsistennek (...) továbbmintázott tragédiáját a szonett szűk tizennégy sorába teljes intenzitással sűrítette bele. Mind az elbeszélő és leíró, mind az alak- és

137. szám

5

55

sorsfestő mozzanatok az égből a tengerbe hajított isten személyes szenvedésének kettős
jelentéseivel ajzottak. A lírai vonatkoztatású második jelentést a drámai szituáció erősíti föl
halmozott erővel. Nemcsak az önítélet jelzőin süt át a személyes balsors, hanem a fantasztikus, tulajdonképpen tipikusan titáni tragédia újraélésében kifejezett (...) elszörnyedésében
is. A lírai hév és drámai konfliktus két pólusa közti történés kozmikus rajza egyszersmind az
objektiváló költői eljárás diadala".
Rába idézi Füst Milán nyílt levelét, amelyben a magát prófétáktól származtató költő 7 ezt a
kérdést tette föl Babitsnak a Héphaisztosz olvastán: „Mondd! - nem magadról írtad ezt, Mihály?" - A remek versértő, Füst Milán, az objektív líra elvének egészen más követője a lényegre érzett rá: Babits nem csupán modern Homérosz-át;élést, hanem közvetett
önvallomást
írt. Az alakváltásairól nevezetes Proteusznak tanú-szerepe van: ő, mint az alakváltoztatás
képességének mitológiai jelképe, jelzi Babits maszkváltogató költői gyakorlatát. A „próteuszi"
jelző később jóval inkább Weöres nevéhez tapadt a kritikákban. A Babits-vers egyértelműen
a víz alatti barlangban helyezi el a versszituációt, ahol Héphaisztosz kezének sok csodáját,
művészi képességét egyelőre gracilis női ékszerek, függők, csattok, nyakbavaló láncok, karperecek készítésével bizonyítja, nem pedig isteni trónusokkal, fegyverek és világképhordozó, nagy művek előteremtésével, mint majd a Weöres-versben.
A Weöres-szonett
Hogy mennyire sokféle objektív líra létezik, arról Weöres Hephaistosa is tanúskodik. A szonett éppoly szabályos Weöresnél, mint Babitsnál; a tercinák rímeinek rendje tér el csupán,
anélkül, hogy a két költő bármelyike áthágta volna a reneszánsz műforma szabályait. A még
fiatal Weöres biztosan ismerte mesterének Héphaisztosz-versét, és úgy sejtem, egyéb indítékai között az a szándék is vezette, hogy szemléletében
minél jobban megkülönböztesse önmagát attól, akitől oly sokat tanult, és akit oly nagyra becsült. Az egyéni sors kivetítésében
nem követte mesterét. Mint antiepigon, megmutatta, hogy mennyire más az észjárása és a
stílusa, mint hőn szeretett lélekvezetőjének, akit pedig a harmincas években a harmadik
nemzedék minden számottevő költője - Weöressel együtt! - példaképének tartott Radnótitól
Vas Istvánig, Rónay Györgytől Jékely Zoltánig s későbben hozzájuk csatlakozó társukig, Kálnoky Lászlóig. Mindnyájan bizonyos fenntartásokkal, de lényegi megbecsüléssel viszonyultak
Babitshoz, különösen a formai tökéletességben és abban, amiért Kosztolányi homo et/cusnak
nevezte pályatársát: az erkölcsiekben. Weöres abban gondolta át újra a mítoszi témát, hogy
kifejezze, miben is különbözik esztétikája a tanítómesterétől. Ha a Babits-vers szorosan,
néhol majdhogynem idézetszerűen tapad modelljéhez, az Iliász hoz, illetve a Hephaisztoszmondához, akkor Weöresé a kovácsisten elképzelt munkamódszerét
igazítja a magáéhoz.
Ha azt nézzük, hogy Babits és Weöres közül ki milyen, Héphaisztoszra vonatkozó részt
ragadott ki az Iliászból, akkor megállapíthatjuk: Babits a nem örömre, hanem szenvedésre
született/ítélt alkotó lényt idézte föl, aki az értékteremtés által váltotta meg önmagát. Weöres ugyancsak a művészt állítja elénk, de sokkal nagyvonalúbban, sorsát szinte mellékesnek
tekintve, a mű megszenvedését mintegy magától értetődőnek (de műveinek más tartományaiban gyakran játéknak is) véve, kozmikus mértékű titkok beavatottjaként. Babits a héphaisztoszi sors korai szakaszára összpontosít, a tengerbe vettetésre, majd Thetisz és Eurümené
tengeralatti barlangjában végzett mesterségére, az ékszerkészítésre, amellyel Héphaisztosz
az őt megmentő istennőknek fejezte ki háláját. Weöres viszont az Achillesz pajzsát remeklő

9 9

6

diákmelléklet

jelenetre támaszkodott, amelynek domborításai csak szavakkal írhatók le, hús-vér művész
olyat bajosan varázsolhatna egy pajzs karimáira.
Weöres Sándor, a Babits-vers görögös (fonetikus) írásmódjától eltérően a Héphaisztosz
név latinos ortográfiáját használja. (Ha már a római mitológiában gondolkodunk, akkor
Uranus is állhatna a címben.) Weöres gyakran a lateiner írásmódot használta írásaiban. A
Babits-vers filológiailag pontosabb címétől való eltérés szándéka vezethette, amikor a
Hephaistos változatot alkalmazta. De ő nem „Hephaistos" sorsával, nem letaszításával s a
tengeristennők barlangjában töltött éveivel foglalkozik, hanem az Iliásznak azzal a részével,
amely Achillesz pajzsán a trójai élet és a trójai háború kicsinyített mását ábrázolja. A pajzs
ábrái a várbeliek szempontjából jelenítik meg egy város életét, az Iliász fő vezérfonalától
eltérően, amely (a híres homéroszi tárgyilagossággal együtt is) az ostromlók szemszögéből
mutatja be a háborút, és bár sok mindenben megoszlik rokonszenvünk a két sereg között,
önkéntelenül Achilleszékkel érzünk, nekik „szurkolunk" a hadjárat előkészületei óta. Velük
érzünk azért is, mert Akhilleusz anyja, a fegyverekért Héphaisztoszhoz folyamodó Thetisz
igen rokonszenves istennő. Meg aztán az Odüsszeia a támadók egyik vezére, Odüsszeusz
hazatérésével folytatja az Iliász történetét, és lélekben mindvégig vele érzünk. Igaz ugyan:
Vergilius Aeneise a várvédők oldalán harcoló, közülük életben maradó Aeneasnak és vitézeinek történetét folytatja - de ez már nem a görög, hanem a római nemzet genezisének érdekkörébe tartozik.
Weöres szonettjében az emberi világot is magában foglaló kozmosz képeivel díszített
pajzs határozza meg a szonett szerkezetét. A pajzs Homérosznál háromkarimájú
alkotás. E
három karimának felel meg a szonett háromtagú szerkezete. Héphaisztosz isteni alkotómunkájának három fázisát emeli ki a vers.
1. „Lendült, szökött az első mozdulat" - ez az első szerkezeti egység. Az erőfeszítés itt
még a kovácsisten testi-lelki nekiveselkedését jelzi. Az izomzat és a képzelet megfeszül: a
kerek mindenség rajta legyen az istennőhöz és fiához méltó pajzson. Gigantikus erők mozdulnak meg a kovácsisten karjában és agyában. Hasonló, mint amikor a szobrász egy hatalmas márványtömbről elképzeli, miként vésse le róla a fölösleget, hogy megszülessen a mű.
Az alkotó erő azonban Weöresé. Törékeny testében titáni szellemi energiák feszültek. A
pajzsot remeklő Héphaisztosz felizzítja a vastömböt, hogy formálható állapotában tetszése
szerint alakíthassa a fémet: ezüstöt, vasat, ónt, rezet. Az egymásra erősített pajzskarimákon
kozmikus érvényű világot tervez a kovácsisten. Ez a tervezés szakasza.
2. A második munkafázis a nagyvonalú tagolásé, az eleinte durvának ható kidolgozásé.
Bontakoznak a részletek: a pajzs funkcionáló célszerűségére ügyelve alakul a roppant fegyver. Ez a legfáradságosabb, a műves mester szempontjából „görcsös" része a munkafolyamatnak. Az alkotó arra a kerekded, pajzs-alakú felületre összpontosít „egy pontra szegzett
szívós indulat"-tal, amelyen majd a részletek megjelennek. Évszázadok múltán majd kincsként bámulja meg egy új nemzedék a földből előkerülő tárgyat. Megmunkálója eget és földet,
emberi környezetet, megművelt földet és várost teremt. A kompozíció a mindenséget magában foglalja, a homéroszi világképet, amely élettől lüktet, s ahol a trójai háború kicsinyített
mása zajlik a kimerevített pillanatban.
3. Reliefszerű domborítás és finom vésés, karcolás, csiszolás követi a kovácsolást. Ez a
részletezés aprólékos munkamozzanata. A jelenetben nem vesznek részt Héphaisztosz segédei, sem a munka durva nehezét elvégző küklopszok, sem az aranyból készített „robotfigu-

137. szám

7

5 5

rák", akiket a kovácsisten finomabb munkák elvégzésére is képessé tett. Az alkotó munkában
megtisztultan áll előttünk a művész, most már nemcsak a kovácsisten, hanem Weöres Sándor
maga is, mint ihletett médium, az isteneknek és az embereknek egyaránt gyönyörűséget
keltő műtárgy (és nem csupán fegyver) megalkotója. Az egyik homéroszi himnuszban ilyen
fohász hangzik el a kovácsistenhez: „Adj kegyesen, Héphaisztosz, gazdagságot, erényt is". És
ő ad bőséggel a pajzs-epizódban: nemcsak a véres és gonosz háborút jeleníti meg, hanem a
békés városi életet is, az igazságosztó bíráskodást, a boldogságot ígérő esküvőt, a táncos lábú
ifjakat, a lakomázókat, a különféle mesterségek űzőit, pásztorokat nyájukkal, harcukat a
ragadozókkal, s a városra támadókat, akik immár tizedik éve ostromolják Tróját.
Weöresnek az emberi világot magában hordozó kozmikus élmény a fontos a teremtésnek
ebben a végső szakaszában is: a pajzs mint remekmű a „teljesség felé" mutat, akárcsak Homérosz eposzában. Héphaisztosz a pajzsra „Ráremekelte a földet, rá az eget meg a tengert /
és a sosempihenő napot is meg a szép teleholdat. / S minden csillagot is, mely az ég peremét
koszorúzza, / Óríónt s a Fiastyúkot, meg a Hűaszokat mind, / vélük a Medvét is - más néven
híva Szekér ez - / mint forog egyhelyben, míg Óríónt lesi egyre, / s egymaga nem fürdik csak
meg soha Ókeanoszban".
A Weöres-szonett harmadik egysége - a pajzskészítés, egyúttal a szonett befejezése - a
kozmikus méretekről most már az utolsó simítások végtelen finomságára tekint: az alkotó a
már szinte kész művet, a nagy Egészet szemlélheti. Érezzük a végső mozdulatok örömteli,
gyöngédségét: „Pinty-csőrnél gyengébb volt a harmadik, / csöpp rezdülés a két nagy társ
tövében" - és most a roppant weöresi életmű egyik leggyönyörűbb sora következik: „fürödve
az erő fölöslegében". Az alkotó megkönnyebbül, bár érzi még az izmok fáradság fölé kerekedő erejét. Sportolók érzik úgy a végső erőfeszítéssel végigfutott vagy úszott táv megtétele
után, tüdejüket, szívüket majd' kiokádva, hogy még halálig tudnák folytatni - vagy újra kezdeni és fokozni - teljesítményüket. A mester még egyszer áttekinti művét, „gyönge" - érzelmesebben mondva gyöngéd - mozdulatokkal végzi el az utolsó igazításokat, alárendelve a
részleteket az egésznek. A „pinty-csőrnél gyöngébb" mozdulat önkéntelenül fölidézi bennem
a Háromrészes ének (az életműbe Harmadik szimfónia főcímmel illeszkedő) nagy versének
első sorait: „Madárka sír, madárka örül, / míg piros gerendák közül / néz a hatalmas -". A
művészi „munkában", az utolsó fémkarcolásig vagy írásjelig folytatott alkotásban megjelenik
a „hatalmas", a Mindenség szelleme, és visszatekint az alkotóra, aki öntudatlanul is őt hívta
segítségül a mű megvalósításához.
A szonett utolsó tercinája összefoglalja az elvégzett „jó mulatság, férfimunka" helyét a világban, a benne foglalt végtelen térben és az időtlen időben, mely „más csillagóra járásához
igazodik"8, mint a teljes napot vagy az egész életidőt másodpercekre szeletelő óra. A „csöpp
rezdülés", amely a művészi elgondolást a megvalósulás utolsó, legfinomabb mozzanatához
vezeti, az apró énekesmadár csőrének moccanásához hasonlítható.
Ha Babits szonett-remeklése a roppant homéroszi mű sorsjelképpé alakítása tizennégy
sorban, akkor Weöresé ars poetica, a kozmikus arányokban szemlélődő költő világokat átfogó látomása, mely azonban végtelenül finom és katartikus művelet is egyúttal. „Onnan való,
ahol békénk lakik", és ahol „a tett boldog, ha benne alhatik".

J

160 diákmelléklet

5 5
JEGYZETEK
1 Ady és magyar

mitológiája

más lapra tartozik: nem azt állítom, hogy Babits az

és magánmitológiája

első Nyugat-nemzedék legmitologikusabb költője, csak azt, hogy a görög

mitológiát ő alkalmazta legszí-

vesebben, legalábbis életművének egy rövid szakaszában, 1 9 1 0 körül. Weöres életművében pedig az
agyagtáblák ősi eposzai, a görög, római, germán mondavilág és más, olykor kitalált mítoszok hatása is
jócskán föllelhető.
2 A debreceni Gulyás Pál is úttörő volt e téren, főként az alliteráló kalevalás forma alkalmazásával. A
negyvenes évek elején Weöres megismerkedett Csanádi Imrével is, aki a továbbiakban - Weöreshez
hasonlóan - majd' minden lehetséges magyaros-ütemhangsúlyos népköltészeti formát kipróbált.
3 A német művészetben az expresszionizmus visszahatásaként Neue Sachlichkeit
tárgyilagosság

néven terjedt el az új

elve Szabó Lőrinc költészetének második korszakával egy időben.

4 Babits-monográfiájában Rába György a Swinburne Masqueof

Queens című költeményét kiemelve írja:

,,»a saját, égő lelke szólt« belőle, mondja rá Babits". A monográfus így folytatja: A tárgyias költészet
„mintáját Eliot teremtette meg. Babits (...) az elioti változat felé fejlődött - mielőtt ez a minta kialakult
volna". In: Rába György: Babits Mihály költészete
objektív

költészete

1903-1920.

Szépirodalmi, 1 9 8 1 . Ld. A lírai

festmények

c. fejezetben, Babits „Personá"-i alcím alatt, 173. old.

5 Az antik modellt követő vagy értelmező verscsoporthoz sorolható még a fogarasi években írt
rosz, a Klasszikus

álmok,

a Danaidák,

a Laodameia

Homé-

és más, néhány évvel későbbi versek is, pl. a görög

mitológiát a költő saját vallásának valló Hiszekegy.

Babits e verseinek többségét szonett-formában írta,

de a hexameterrel s a szophoklészi drámák változatos ritmusával is élt ebben az antik tárgyú sorozatában.
6 A könnyebb megértés kedvéért: a csúnya és rosszlábú Héphaisztosz műhelyt rendezett be megmentéinek barlangjában, és veleszületett képességeinek köszönhetően gyönyörű ékszerekkel hálálta meg
gondozóinak jóságát. Kilenc év elteltével Thetisz találkozott Hérával, aki látván Thetisz csodálatos kösöntyűk, megkérdezte, honnét szerezte őket. Thetisz elmesélte Héphaisztosz történetét, mire Héra
vissza akarta vinni az Olümposzra ügyes kezűnek bizonyult fiát. Héphaisztosz haragudott anyjára, meg is
tréfálta egy foglyul ejtő trónszékkel, melyből csak ő tudta kiszabadítani az istenasszonyt. Az Olümposzra
költözését merész föltételhez kötötte: csak akkor lesz az istenek kovácsa és ezermestere, ha hozzáadják
a legszebb istennőt, Aphroditét. Kívánsága teljesült. A gyönyörű fiatalasszony kénytelen volt beköltözni
Héphaisztosz új, olümposzi lakhelyére, de fűvel-fával csalogatta férjét. Thetiszt egyébként ő is kedvelte,
és életének kezdete emlékeztet is Héphaisztoszéra: amikor Aphrodité Zeusz magvából megszületett a
tengerből, Thetisz és Eurünomé segítette partra egy „vénuszkagylón" a gyönyörű lányt Zephürosz, a
szélisten segítségével. Aphrodité nyájasan fogadja az ezüstlábú istennőt, s előszólítja házából Héphaisztoszt; ezután hangzik el az idézett rész az eposzból.
7 „Én prófétáktól származom" - így zárul Füst Milán nagy verse, A

magyarokhoz.

8 Tornai József írta meg versben találkozását Weöressel egy pályaudvaron, ahol félnapos késéssel jelent
meg a menetrendben levő vonatindulás idejéhez képest - így szólt az idősebb költő Tornaihoz: „Ma lett
volna egy estem Pécsett. / De mások az én időm csillagai". Az alkotás „csillagideje" csakugyan más menetrend szerint jár, mint a közönséges mindennapoké. Ütemét nem az óramutató, hanem a mű születését
irányító sugallat jelzi. Ld. az És hosszú gyászkocsik
Csillagapám

c. ciklusban, Weöres Sándor

c. Tornai-életműkiadás 4. kötetében, 2 1 9 . old.

alcímmel, a

Csillaganyám,

