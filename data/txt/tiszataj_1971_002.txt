Jávor Ottó novellája

1971
FEBRUÁR

Váci Mihály kiadatlan írásai
E. Fehér Pál tanulmánya
T. G. Masarykról

25.
ÉVFOLYAM

2

O H
IRODALMI ÉS KULTURÁLIS FOLYÓIRAT

A Magyar írók Szövetsége
Dél-magyarországi Csoportjának
lapja
Megjelenik havonként

Főszerkesztő: HAVASI ZOLTÁN
Kiadja a Csongrád megyei
Lapkiadó Vállalat
Felelős kiadó: KOVÁCS LÁSZLÓ

Szerkesztőség: Szeged, Magyar Tanácsköztársaság útja 10. Táviratcím: Tiszatáj Szeged, Sajtóház. Telefon: 12-330. Postafiók: 153. Terjeszti a Magyar Posta Előfizethető
bármely postahivatalnál, a kézbesítőknél, a Posta hírlapüzleteiben és a Posta Központi Hírlap Irodánál (KHI Budapest. V., József nádor tér 1 sz.) közvetlenül, vagy
postautalványon, valamint átutalással a KHI 215-96 162 pénzforgalmi jelzőszámra.
Egyes szám ára 6 forint Előfizetési dij: negyedévre 18, fél évre 36, egy évre 72 forint.
Kéziratot nem őrzünk meg és nem adunk vissza. Indexszám: 25 916.
70-6944 — Szegedi Nyomda

nm
Tartalom
X X V . ÉVFOLYAM, 2. S Z Á M
1971. F E B R U Á R
SIMÁI MIHÁLY: Zald spirál (vers)
LÁSZLÓFFY ALADÁR versei: Népvándorlás, Porhó, Egy
első betű
FARKAS ÁRPÁD versei: Háziállatok, Hideg, Gyermekjátékok
JÁVOR OTTÖ: A cinkéket etetni kell (elbeszélés)
SZEPESI ATTILA versei: A kölyökkor átváltozásai, Makedónia, Szegedi arcok
GUTÁI MAGDA versed: Délelőtt, Részlet
PASS LAJOS: Világom (vers)
DANYI MAGDOLNA versei: A vízimalomhoz vezető úton
egyensúlyozva, Dante, Ami nem
VÉGH ANTAL: Jégzajlás (kisregény) 1

99
102
104
106
116
118
119
119
121

HAZAI TÜKÖR
SZELÉN YI IVÁN—VÁG VÖLGYI ANDRÁS: Társadalmi
részvétel, politikai-kulturális informáltság Szegeden
és Pécsett
145

ÖRÖKSÉG
(k. s. i.): Bevezető Váci Mihály kiadatlan írásaihoz
151
VÁCI MIHÁLY: Mit tanuljunk Tömörkénytől?
153
Válasz a Dosztojevszkij és kora című, Leningrádban
megjelenő kötet szerkesztőinek kérdéseire
157

TANULMÁNY
E. FEHÉR PÁL: T. G. Masaryk legendája és valósága —
Vázlat egy aktuális vitához
159

KRITIKA
Tanulmány
BENKŐ ÁKOS: A szocialista realizmus történeti antológiája (A szocialista realizmus I—II. köt. Szerk. és
bev. Köpeczi Béla)
168
Vers
POMOGÁTS BÉLA: Csanádi Imre: ö t v e n vers
170'
SOLYMOS IDA: Fodor András: Másik végtelen
173
GREZSA FERENC: Szepesi Attila: Az üveg árnyéka ... 175'
Próza
AJTONY ÁRPÁD: Sütő András: Anyám könnyű álmot
ígér
178:
Helytörténet
BÖÖR LÁSZLÖ: Tanulmányok Békéscsaba történetéből
(Szerk.: Kristó Gyula és Székely Lajos)
180;

MŰVÉSZET
Képzőművészet
LACZÓ KATALIN: Két művész — közel egymáshoz
(Szabó Iván, Papp György) ,
183"
SZÍJ REZSŐ: Kettős arckép egy önéletrajz tükrében
(Bárányi Károly és Markov Zlata)
186
Színház
BÁRDOS PÁL: Madách: Mária királynő

189

Hírek
Szerkesztői üzenet
K. P.: Kis szegedi művelődéstörténet ..'

191
191
192.

ILLUSZTRÁCIÓ
Papp György grafikái a 177. és 185. oldalon
Szabó Iván reliefjei a 182. és 184. oldalon
Szávay István fotógrafikái a 101., 103., 105., 120. és 150.
oldalon
Winkelbauer Pál rajza a 115. oldalon

SIMÁI

MIHÁLY

Zöld spirál
Mint zöld vásári
lovasforgót
csak meg kell lökni ezt a tájat
csak hajtani
motorricsajban
szinte súlya sincs
megpördül
gyönyörűen
orra párállik szeme ködlik
ó a faragott
kancafej
paták ahogy ágakkal
gyökerekkel
hontalan híredet
kidobolják
levegőben árbocakácok
fürtjén
anyád haján sásos tükörben
súlyos nyomok patkónyomai egy
mindenütt halántékodon is
vérrel telő
patkónyomok

vonulásnak

zöld zöld nomád fény hallgatag
hujjogatás nyilalló arcok
lobog iramlik a lovasforgó
visszafelé és előre
zúdul csapódik pipacsos
búzahullám
nyárfalombroham
kerekedik benzinszag fölé
fürtös
levélforgószél
elvillannak földküllők melyik ég alatt
gyorsultunk föl eddig a suhanásig
hogy máris hanyatthomlok
emlékezet
ez a fa
ez az egy szál verejtékező
tanyácska hogy az egész
szülőföld-világ
rohamos horizontokkal forog forog
•99

leveles
vesszőcsapás
kötőfék
májusi
pányva
gyökér szabaduláshoz hol kezdődött
ez a
vonulás-forgás-örvénylés
melyik
száraz kútból özönlött szét a Zöld Spirál
robbant szabálytalanná
jegenyezöld
fényévekkel
fehérizzó
meggyfákkal
jázmin-csillagködökkel
megszöktetett
vidd ha bírod
e középpontnyi
végtelent
e

télívek tavaszívek
között
boros dűlők dübörgő szivárványok
között
anyád ránca szeretőd szemhéja
között
a vetés és az aratás között
valahol
most is
BELEGÖRNYEDSZ
A KÜLLŐT A SZÜRKE KÜLLŐT
FEKEVESZETTEN VERI A SZÍVED
A fojtó szorító ölelő
ma újra megvonja a gyűrűt
ujjadon
homlokodon
szemeden
hogy rohantában állj hogy
suhanásodban
ne bírj mozdulni innét
megvonja a gyűrűt
csavar hatalmasat
a fullasztó
szívtáji szorításon is
van-e erőd
ekkora
erőfeszítéshez
van-e akkora szíved hogy megérezd
esőktől
gyökerektől
ősök csontjától mord
buldózerektől
mozdíthatatlan
súlyos ez a táj
előre úgy forog hogy görcsben
milyen

kor lovasforgója

visszafáj

ez

kik állnak
a küllőknél
hogy szívükkel verik homlokukkal is
milyen kor lovasforgója ez

hajtják

hogy szív-üres
tüdő-üres
bordakosarakkal
oltottmész-verítékesek
is
taszítják
egykori kerékbetörtek
az egyelők
mellett
viszik a sort
csontszakadásig
súlytalan mellükkel a súlyos
nyárfagyökeret
a
héthatár-küllőt
feszítik
feszítik
milyen forgón miféle
társak
hogy zihálásuk kórusa a hátad mögött
karjaik ropogása a hátad mögött
ÜGY
MINT
MINK
SZORÍTSD
ÜGY MINT MINK
már érzed a tüdődből ezer év zihál
i

s nem a mennydörgés
az csördül
a kegyetlen gyönyörű zöld spirál
s a fojtó szorító ölelő
éltető
magábaölő
az ősi és lehető
szülőföld-világ
FOROG

SZAVAY ISTVÁN: A FOLYON

földön

égen

LÁSZLÓÍFY

ALADÁR

Népvándorlás
türelmem

körbeért,
végre egy kerék ez;
ki forog, mi pörög?
utazni
lehetne
elhagyott
terekről
megtalált
terekre.
Népvándor
örökre:
elmegyünk,
elmegyek,
földgömbnyi
szekéren
földgömbnyi
kerekek.

Tiszteltem

álmaid,
tisztelted
álmaim,
laktunk a szülőföld
örökzöld
halmain,
ezeregy
emelet
ezeregy
szerelme
életből-halálba-életbe
terelne.
De most már elég volt,
de most már elég lesz,

Porhó
Minden este,
átlátszó ég alatt,
hó felett,
fenyves fáin,
fekete
fenyőkön
megszólalnak a csillagrepesztő
hangok
és énekek cserepein hullnak a fák alá,
hullnak a hóba,
felkavart, összetört szövegek,
dallamok.
Hideg éjszakákon át,
szúrós
reggeleken
s csepegő
nappalok-hosszat
nyugton vannak a varjak.
De jön az este
s feketén felütik szárnyak
sátrait,
kinyílnak pelyhek pihéi,
előkerülnek begyek
bogyói,
megrezzennek torkok citerái,
csörrennek csőrök trombitái
•102

s a hó mélyéről villogó
csillagok
s az ég színére tapadt kényes
kavicsok
millió darabra repednek
szerte
izgága
cigánydaloktól,
énekes
veszekedések
kevert kórusának didergő
dalaitól.
S a hajnali kék utakra
finom porhavat hord és hint a szél
a kőtőrő, jégtörő, krislálytörő
varjak
ágon lebegő
városából.

Egy első betű
Elszabadulnak
kételyeink
és
kérdés-meteorológia
fészkeli
be
magát a világon. Akkor lesz csak
igazi jégkorszak,
igazi fehér
semmi.
Ki-ki egy szarkalábnyi
feketét,
első betűt megpróbál
majd
kimondani
egy állításból, de minden
elrepül,
mindent elhessentenek
a többiek.
Elszabadulnak
kételyeink
s marad
bizonyosságnak
ég és föld, tűz és víz,
fehér és fekete, ez épp elég lesz
egy kitartóbb
emberiségnek.

FARKAS

ÁRPÁD

Háziállatok
Kancák, szegett sörényű
bambák,
ti roggyant
térdűek!;
tomporra hullt bikák, rózsás kis malacok!,
tinók és tehenek, katángon, abrakon,
légykoszorús ünök —
csak bólogassatok!
S kutyák, kutyák, a Holdra, hű ebek,
vonitsatok!: — a Gazda fél,
nem alhatik!;
pamutpuha macskák és almaszagú
egerek,
vinnyogjátok
körül szétzüllött
álmait!,
s kosok, berbécsek, ájtatos juhok,
harmadfűn nőtt szelíd
önkéntesek,
ostort csördítek, lószőrböl fonott
ostort az alázat felett!
Fölzúg
a pajta
s egymás véknyába
marva
a nyárba kitör
millió, emberarcba
öltözött
emlős
az emlősök között.

Hideg
öntve az ég kékgáliccal,
meszelik a Hadak útját,
ezüst havak, porka havak
valahogy még tisztán
tartják.

Én még rakom
tessék-lássék,
nem pásztortűz, csak a nyájak
hiszik annak, amíg semmi
lángja körül körbe járnak.

Szederinda sír a hóban,
búvó gyomoridege a télnek,
a
Keleti-Kárpátokból
bésöprik a remetéket.

Én még rakom, a Hadisten
beléalszik, mélyen ásít,
de ha én is elaludnék,
ránk küldné a fagy
kutyáit.

ÍM

Gyermekjátékok
Surrogva futnak az őszi
huzatban
a csörgők, mammutagyarak,
hajas babák
kicsavart karja, Tibullus kori rézpiculák, papírcsákók
és inkák
marokban csörgetett gyöngye,
nájlonsípok és juhbél dudák. Gyűlnek az őszben
a jácint eljátszott
rétjei,
lándzsák,
kékpapír-forgók
s Lidice-kori
sisakok, Donald kacsák. Egybesöpri a szél
a grundot, csatamezőt
s az
ember-ne-mérgelődjet, maratoni nagy
futamodást.
A század
főterén
itt ül
görcsben a felnőtt
emberiség
és játszani nem tud,
hó hull,
játszani nem tud,
hó hull,
játszani nem tud,
gyermekkor
hava hull rá.

SZAVAI ISTVÁN: GÉP

JÁVOR

OTTÓ

A cinkéket etetni kell
Ez az este is a délutánnal kezdődött, a délután pedig hideg széllel rontott be.
Juli az ajtóval küszködik. Lebeg a sálja. — A franc ebbe a zárba! Egyszer
még a kulccsal együtt a kezemben marad!
Juli lakása a harmadik emeleten van. A szél erős és hideg. Végre sikerül
kirángatni a kulcsot. Végigmennek a függőfolyosón. Klapp, klapp . . . Juli a
táskájába dobja a kulcsot. Megszokott mozdulat. Egy csörrenés, egy kattanás.
Ilyenkor szokott belekarolni. Most nem karol bele. így is jó. Egy fenét!
A lépcsőház üvegablakait nemrég mosták le. Szép tiszták. Messze a Szabadság-hegy, mint egy ködös felhővonulat. A második emeletig egy gyertyánfa
nyújtja fel ágait. Két éve erőlködik hiába, nem nő tovább. Alig van levél
rajta. Az első emeleten riad, bomlik a levegő. Szárnycsapások, vergődés, koppan az üveg, lábuk elé esik egy cinke. A tisztára mosott ablak becsapta szegénykét. Azt hitte, a szabadság van előtte.
— Ne nyúlj hozzá!
Juli hangja inkább rémült, mint undorodó.
— Nézd, itt a párja!
Lehajol a másik cinkéért, amelyiket már az előbb ijeszthetett meg valaki.
A tenyerében a két puha kis madár. Szemük fekete vágás, mellényük sárga
pehely. — A hideg elől jöttek ide be.
A földszinten egy párkányra fekteti őket egymás mellé.
— Trisztán és Izolda.
Juli egy pillanatra belekarol. Egy pillanatra. Majd újra testőrgránátosi
arccal lépked mellette. Klapp, klapp . .. Határozott lépése van. Jó lenne a
nyakába borulni, és azt súgni. .. Klapp, klapp. Mindenben határozott.
— Vége! — Ott állt a vitrin előtt. A vitrin tükréből látszott, hogy hátul
felcsúszott a pulóvere. Világosbarna kombiné volt rajta. Vagy hogy a bőrétől?
— Te bársony bőrű — súgta, és lehajolt, hogy arcát odaszorítsa Juli combjához.
— Na, na! — lépett hátra Juli. — Mondtam, vége! Dönts: igen vagy nem!
Mit gondolsz, könyörgök neked? Meddig alázkodjam még meg, hogy a nevedre írass, mint egy számos állatot, mint egy pomázi telket!
Űristen, mért pont pomázit? Most röhögni kéne, de nem tud.
— Vége. Mától kezdve vége. Jöhetnek a pacákok! A Nosztíciusz Árpád
tegnap le se akarta tenni a telefont, és a Lajos, jaj, a Lajos . . .
•106

Az Árpika, a rózsafüzérszemű Árpika meg a Lajos, az a pincérpofájú...
— Disznó vagy. Disznó alak vagy!
— Inkább azt mondd, hogy hülye vagyok! Megtenné ezt más? Mit képzelsz! Csak én vagyok olyan hülye. De vége!
Klapp, klapp. Melyik harisnyatartót vette fel? A fehéret vagy a feketét?
— Megmondtam. Igen vagy nem.
Fehér? Fekete?
Zsebében megzörren Erzsi levele. „Rékának télikabát kell. A kész kabátok rettenetesek. Ha esetleg látsz Pesten valami jó anyagot, itt Karcagon van
egy ügyes szabó, azzal megcsináltatnám . . ."
Milyen volt Erzsi szeme, amikor megcímezte a borítékot? Igazán kulturált
válás volt, az ismerősök nem győzték dicsérni őket, Réka is ír majdnem minden hónapban . . . Apuci, egy olyan helyes lány ül mellettem, kár, hogy nem
láthatod . .. Mégis, milyen lehetett a szeme? Olyan, mint Julié a vitrin előtt?
Nincs búsabb szem, mint aki kérd . . . Br! Ez valami idézet.
— Nem láttál valahol szép télikabátanyagot?
— Kinek?
— A Rékának.
— A Petőfi Sándor utcában. Elmenjek veled?
— Nem fontos, köszönöm.
— A jövő héten menjünk el együtt. Te nem értesz hozzá, becsapnak,
akármit rád sóznák. Majd én választok, olyan kislánynak v a l ó t . . .
Juli mindig óriási energiát fektet az ő felvilágosításába. Részletesen sorolja, ki, mikor, hogyan csapta be a lottóstól kezdve a múlt heti virágárusig,
aki egy forinttal drágábban adta a szegfűt a Juli szerinti napi árnál. — Mert
te azok közé a férfiak közé tartozol, kisfiam, akiket azzal az érzéssel csapnak
,be, hogy jót tettek az emberiségnek. Én nem tudom, miért, de hidd el, így
van. — Ebben tényleg lehet valami.
— De hiszen vége.
— Ja, igen. Azért még segíthetek a vásárlásban.
—. Persze.
Klapp, klapp.
Juli mindig számtalan rokona közül megy meglátogatni valakit.
— Veszek csokit. Béla bácsi szíves, neki jót tesz, Ilonka néninek meg
-virágot.
— Nem a Lajoshoz mégy?
Julinak tetszik a gyanúsítás.
— Akkor a rózsafüzérszemű Nosztíciusz Árpád? Olvastad a Legújabb
szakirodalmat? A jövőben többféle alternatíva lehet. Nincs kizárva a promiszkuitás sem.
— Mi az a promiszkuitás?
— Hát, hogy mindenki mindenkivel.
— Azt elhiszem, hogy bírnád!
Julit nem hatja meg túlságosan a promiszkuitás. Arcán rövid a mosoly.
Fúj a szél. Hideg szél fúj.
— Na, én itt fölszállok.
— Hol laknak az Ilonka néniék?
— Az Üllői út mellett. Egyszer sétáltunk arra. Nem emlékszel?
— Aha.
•107

Emlékezett. Az idén áprilisban. Egy tejboltot hagytak el. Még vibrált a
szeme a kékre mázolt kitárt ajtószárnytól, amikor Juli idegenvezetői lendülettel egy nagy, kopott házra mutatott. — Itt laknak az Ilonka néniék! Tudod, anyukám nővére. Az ő férje a Béla bácsi, szegény, olyan krétafehér az
arca, szíves ő is, mint anyukám volt. Igazán mindig olyan kedvesek. Anyukám
temetése után Béla bácsi egyre azt hajtogatta: sose hittem volna, hogy megelőz .. . sose hittem volna. Tudod . ..
Tudta. Lassan már mindent tudott, és ennek a tudásnak a koszorújából
úgy szúrtak bele a tüskék, mint a szabvány hitvesi kettős ágy felett a szabványul szenvedő Názáreti szívébe. Félt az újabb töviskoszorúktól, melyeket a
szabvánnyá merevedett élet szoríthat rá, félt ettől a tudástól, amelynek a
józanságában a szép nevetséges lesz, az emlék, a múlt és a jelen pedig fájón
megsápad, vagy élesen giccsessé sminkelődik. Hiszen amit kívülről nézünk,
az már majdnem giccs.- Es nincs rettenetesebb az érzelmi giccsnél.
Később kézenfogva szaladtak be egy neogótikus templom kapuján. Homály. Tömjénszag. Vénasszonycsoszogás. A bűnbánat suttogását sokfele szórták a fal mellett térdeplő gyóntatószékek barna rácsai. Reccsent a pad. Mind
a ketten véletlenül belerúgtak a térdeplőbe, a zaj tompán verte föl a hideg
hajót. Valahonnan váratlanul felbukkant a sekrestyés. Gyertyákat gyújtott a
főoltárnál. Már hat nagy gyertya égett. Ügy ültek a majdnem üres templomban, ahogy a sötétedő parkok padjain a szerelmesek. Juli válla az övéhez szorult. A sekrestyés az áhítat megszokott mozdulatával térdet hajtott, és zajtalanul beleolvadt a falba. A gyóntatószék felől erősödött a suttogás. Arra
gondolt, hogy Julival egymást átölelve fölrepülnek a mennyezeti freskók felé,
bele a kinyílt égbe. A sok rajongva lebegő angyal, széttárt karú szent között
igazán nem keltenének feltűnést. . . . Pá, pá, igazgató úr, pá, pá, főosztályvezető kartárs, ég áldja, Kolbergerné kartársnő . . . Integetne lefelé, az egyre
kicsinyülő padok felé. Hiszen ezt már megfestette Chagall! Utánzás, utánzás.
Mindegy. Legalább nem giccs. De inkább szólna az orgona! Bach-előjáték,
-fúga. Űristen, milyen műveltek vagyunk! Mégis egy fúga lenne az igazi.
A soha nem szűnő kergetődzés. Friss hangok, kezdetben csak egymás mögött
hányják a cigánykereket, karikát hajtanak a meleg porban, aztán nehezebb
sípolás, egyre mélyebb, egyre zihálóbb, nem utolérni, nem, nem, hanem menekülni! Énistenem, jóistenem, lecsukódik. . . Mért ne legyek tisztességes! Kiterítenek úgyis . .. Egy korál kellene a Máté-passióból. Tömör, nyugodt, súlyos, a hit nem engedi az érzelmi eltávolodást. . . Valaki hátul beleköhögött a
homályba. Hideg, száraz köhögéssel. Juli oldalt fordult, szemében mind a hat
gyertya lángja. — Nem akarok egyedül maradni — súgta. — Nem akarok.
Hideg szél fúj. Az aszfalton tipródó cipők, divatos női csizmák alá dércsípte füvet hajlít, hóra váró kórókat remegtet. Honnan nőttek ki hirtelen a
dércsípte füvek, a remegő kórók?
— Na, én itt fölszállok — mondja Juli újra.
A kirakatokban a próbabábuk kabátján ügyesen elhelyezett platánlevél.
Sapkák, kalapok, sálak. „A legújabb olasz import!"' „Elegáns nő, elegáns táska", „A kalap a férfi fejének koronája!"
— Szóval az Ilonka néniékhez.
— Oda.
Juli szeme kiismerhetetlen. Megrázó és félelmetes a kiismerhetetlen szem.
Elgyávít.
— Ne kísérjelek el?
!•<

Ez már csak tétova próbálkozás.
Juli kissé előrehajol. Talán megszokásból? Arcát odaszorítja Juli arca
mellé. Enyhe parfümszag.
— Te, milyen harisnyatartó van rajtad? Fehér, fekete?
— Hülye.
Juh a villamosból visszatátog rá. — Tudod! — mondja a szája. — Tudod!
— s kezével mutatja, hogy: vége.
Nézik egymást, amíg el nem kanyarodik a villamos. Fúj a szél. Jeges
ujjak fésülik. „A kalap a férfi fejének koronája!" Még egy villamost megvár.
Nem száll föl. Az ajtóknál kigyulladnak a piros lámpák, berregés, elmegy a
villamos.
Lányok maxikabátban. Fehérített arccal, hosszú pokrócban, mint az öreganyám kínja. Egy idős férfi fekete keménykalapban a Majakovszkij utca felé
totyog. Vállán összeszíjazott síléc. — Hogy mik vannak! — méltatlankodik egy
asszony, és segítségkérőén ránéz. Legyünk jók felebarátainkhoz! — Hja, jön a
tél! — mondja az asszonynak. A járda szélén két szenesember trikóban. Sört
isznak. — Fájront! — kiáltja az egyik, és az aszfalthoz csapja az üveget. Jó
lenne melléjük ülni. Lenne, kellene... kéne, így is valamelyik regényhős beszélt. Nem regényhős, csak epizódfigura.
A Kis Pipában még nem gyújtották meg a lámpákat. Olyan, mint egy
homályos kápolna. Csak a szagok mások.
— Á, a diplomataasztal!
Györkő Barna a kerek asztal mellett.
— Szia, vén gebe! Mit iszol?
Mit igyon? Oly mindegy. Ürügy az ivás úgyis, csak ürügy.
— Egy cseresznyét. Abban ott a cseresznyemag íze.
Györkő tekintete réveteg. Megfigyelte, mióta kidobták az állásából, ahogy
ő emlegeti: „leszázalékoltak", egyre gyakrabban lesz réveteg a tekintete. És
sóhajt. Mit is tenne mást, sóhajt. Az egyik körkérdésre, amelyre a volt munkahelyén írásban kellett felelni, és amely úgy szólt: „Mit vár az új vezetéstől?",
Györkő azt válaszolta: „Az új vezetés legyen becsületes, hozzáértő, művelt
és tisztelje a dolgozókat." Azt elfelejtette hozzáírni: „éppúgy, mint a régi".
És mivel az új vezetés lényegileg azonos lett a régivel, hát most Györkő sóhajt.
Mert mindig elfelejt valamit, egy vagy-vagyot, globálisant, tisztelet a kivételneket. Szóval, bizonyos értelemben őrült. Ezért barátok. És sóhajt.
— Diákkoromban hányféle pálinkát árultak! Körtepálinkát meg diót! Hol
kapni ma diópálinkát?
Kitartóan nézi a poharat, mintha a diópálinkamérés címét keresné benne.
— Régen, nagyon régen volt egy lovunk. Újabban mindig álmodom. Azt álmodom, hogy az őszi erdőben megyek a lóval. Tudod, vadászok mellett is voltam egy időben, ilyenkor, hogy már elmúlt a szarvasbőgés, ilyenkor kezd az
erdő megdermedni, és én álmomban a vércsederessel járom a dermedt erdőt.
Túlságosan réveteg Györkő Barna tekintete. És ez az erdő! Hülyeség.
Hülye giccs. Le kéne lépni. Megzörren zsebében a levél. Györkő szimatol.
Te jó ég, honnan harap rá az ilyenekre?
— Ugye a feleséged nem ment még újra férjhez?
— Még nem.
Megnyomja a még szócskát. Gyorsan hozzáteszi: — Nehéz az asszonyoknak is. — Ennyivel tartozott Erzsinek.
Györkő bólint. — Nehéz. — Majd csak úgy udvariasságból. — Hol él?
•109

— A szüleinél, Karcagon.
Kár volt idejönni. Le kéne lépni.
— Éppen most nézek a lányomnak kabátanyagot. Valami meleg, tartós
anyagot keresek.
Ügy mondta, mintha hetenként venne Rékának kabátanyagot. Pofátlanság, különösen, hogy Györkő senkinek se vehet anyagot.
Györkő belekaffant a levegőbe. — Tartósat? Minek?
Tényleg, minek? Hogy majd öt-hat év múlva, ha a kezébe veszi a felmosórongyot, eszébe jusson . . . A kocsma sarkában pattogtatni kezd a cimbalmos. Le kéne lépni, ösztönzésül a zsebére csap, megreccsen a levél.
— Örülök, hogy itt találtalak, Barna. . .
Barna szeme homályos, mintha kételkednék az örömében, ugyanakkor
meg is hatódnék tőle.
— Bizony, jó, hogy találkoztunk, mert hazautazom.
— Haza?"
— Ühüm. Virágot kell vinni a sírokra. Őszirózsát. Meg mécsest is gyújtunk. — Nagyon réveteg Györkő tekintete. — Világítani kell a halottaknak.
Furcsa. Hát a szokások tartanak össze bennünket? Nevetni akar. A temetők?
Györkő Barna komoly. Lötvögteti a bort poharában. A cimbalmos játszik.
Mintha azt játszaná: „Júlia szép leány a kertbe (kiméne. .."
A körúton Sántha Imre jön vele szemben. Messziről mosolyog. — Filosztalálkozó?
Sántha arca hirtelen titokzatossá válik. Egy Mercedesre mutat. A sofőr
mellett köpcös férfi.
— Emlékszel? Ez a vadkanképű volt a Szabad Nép-félórák felelőse az
egyetemen.
Oly unalmas. Ez volt, ezt mondta, ezt csinálta, most pedig . . . Sántha
megjátssza, hogy pukkad a röhögéstől, közben a szavában visszafojtott bizalmatlanság vagy félelem? A járókelők ütemes tapsba kezdenek, egyszerre mozog a szájuk, a kezük, hangtalanul, sápadtan. . . Nem mernek a járókelőkre
nézni. Emlékszel? — mondja a szemük. Rettenetes volt, szép volt. Szomorú a
szemük. A lámpa zöld, a kocsisor meglódul, elsuhan a Mercedes.
— Tulajdonképpen a diktatúra az egyetlen megoldás.
Sántha jelzi, hogy nem vitatkozik, ö folytatja. — Amíg ilyen konglomerátum van a világon, mit, a világon, itt, körülöttünk! Addig egy közös
akarat...
— Az e heti mozgalmi dalt nem énekelnéd el?
— Félreértesz, öregem, önmagunknál kell kezdeni a diktatúrát. Saját
diktátorunk . . .
— És saját elemésztőnk?
Hallgatnak. Aztán megkérdezi: — Mondd, Imre, tudnánk mi még mozgalmi dalt énekelni?
Sántha értelmes ember. Meghallja a felhangokat. Ezért beszélgetnek.
— Tudnánk, de minek.
A válasz, mint egy bal horog. Józan és erős. Nincs ideje latolgatni az árnyalatokat. Erre különben sem lehet igennel vagy nemmel felelni. Sántha
Imre fölmenti a válaszadástól.
— Juli?
Váratlanul jött. A bal horog után a jobb.
•110

— Kösz. Az utóbbi időben ideges.
Sánthában nincs annyi kegyetlenség, hogy megkérdezze: miért?
— Éva?
— Kösz.
Mi ez? Paródia? A rajtunk túlburjánzott dolgokról már csak jelzésekkel
veszünk tudomást — mondaná Sántha Imre, aki szeret filozofálni. Most nem.
filozofál. Az aszfaltot nézi. Kösz, kösz, köszkösz... Állati. Valamit mondani
kell, mielőtt. . .
— A Kis Pipában van Györkő (olyan réveteg a tekintete, egyre révetegebb, de ezt nem mondja. Miért? Megijedt?), nem nézed meg?
— De, oda megyek.
— Siess, mert olyasmit regélt, hogy hazautazik.
— Persze, haza! Ilyenkor mécsest kell gyújtani.
Sántha Imre szemében is ott égnek a mécsesek, őszirózsa fehér szirmaiból kilobogó lángok, temetőszagú, ázott virágok a sárban tipródó cipők felett.
— Én is hazautazom.
Ö is hazautazik. Mind a ketten hazautaznak. Hiszen ezek csíkváriak! Átjárja az irigység.
— Tudod, a sírok . . .
Tudja, mit akar mondani Sántha. Hogy a sírokban megtartó erő van. Ostoba belemagyarázás. Romantika a köbön. Megkondul a kecskeméti öregtemplom . . . Még hogy vércsederessel járni a megdermedt erdőt... Még mindig
nem nőttünk ki a romantikából, a feudális lerakódások deformálják az agyat,
és a tudatban háttérbe szorítják a polgári józanságot. Miskin herceg őrülete,
Móricz tanyagyújtogató h ő s e i . . . Ég a kunyhó, ropog a nád . . . Baromság. Egy
jól sikerült árverésből még mindig.. . Nyitott volna kalaposüzletet Pórtelky
Magda. Lehetetlen. Lehetetlen? Itt igen, itt lehetetlen... De milyen szép a
gesztus, amint csóvát vet. .. Az igen. Egy Szakhmáry mit is tehetett volna.
Hujjogó öngyilkosság vagy szemüveges precizitás, csörögnek a számológép
golyói, ahogy Rembrandt lefestette apját a lámpafényben.. . Nemcsak ez a
két eset lehetséges, elvtársaim, nem ilyen egyszerű a dolog, az ellentétek nem
tisztán . .. Nemzetiszínű holdfény és holdfényszínű bánat.. . Három árva sír
magában... A körúton evez a fejek között, a kabátok között szemben a széllel. Minden kirakatban mécsesek égnek, nem mer a kirakatokra nézni.
Egy üveg vörös bor a kezében. Ja, igen, abban a közértből... az árusító
kisasszony furcsán nézett rá, amikor megkérte, húzza ki a dugót. Talán nem
csapta be.
— Tudja, kedves, a lányomnak nézek télikabátanyagot.
— Ahhoz veszi a bort?
— Hogy jobban lássak.
— Hát csak nézze meg jól!
Érdekes. Mindig a pult túlsó oldalán vihognak. Ettől a felismeréstől zavarba jött. Ezt a parkot se ismeri. Hol lehet? Képsíkváltás, az kell ilyenkor . . . egy köbcenti mindjárt helyrebiccenti. . . Tehát jöjjön a nő! Ha a hősben elegendő a nyomás, akkor a modern novellában rögtön felbukkan egy
nő, akivel mélyértelmű csevelyt lehet folytatni Hemingway modorában. Fő a
cinizmus. Persze lefekszenek, de a hős tudatának harmadik síkjáról érkező
gátlások miatt nem nyúl a nőhöz, aki kissé türelmetlen, de megérti és meghatódik. Esetleg annyira túlteng bennük a cinizmus, hogy a z é r t . . . Mindegy,,
jöhet a nő.
•llt

Gázlámpa utánzatú burák opálos fénye. A lámpa alatt kislányok iskolást
játszanak. Fél lábon ugrál az egyik a kavicsba rajzolt kockákba. Pa-pa-pam.
Most mind a két lábát leteszi. Megfordul. Copfja hátracsapódik. Dob. Pa-papam . . . Meghúzza az üveget. A padot levelek csörgik körül. Hóna alá szorítja
az üveget. Vékony gyerekhangok. „Lánc, lánc, eszterlánc. .." Giccs, giccs!
Mint egy régi francia filmben. Az öreg csavargó feltűrt gallérban nézi a kislányokat. „Eszterlánci cérna . .." Pfúj, még bor is, vörös bor! Mozdulatlanul
nézi őket. Föláll, továbbmegy. Még azt mondják: liliomtipró. A háta mögött
vékony, kedves hang: „Egészen biztos, hogy a csigák puhatestűek, a nővérem
mondta, a nővérem már hatodikos ..."
A borosüveg valahol elmarad. Zöld neonbetűk, fényük az aszfalton. Neonpázsiton sétál be a postahivatalba. Elképzeli a szöveget a távirati blankettán.
„Anyagot nézek, légy jó kislány, fogadj szót anyunak. Csók apu." Visszakéri
a cédulát. A 'kisasszony türelmes az ablak mögött. Sőt, érdeklődő. Hangosan
olvassa azt a mondatot, amelyet még hozzátoldott az aláírás után. „Jön a tél,
etesd a cinkéket, vigyázz rájuk." Csupa csiripelés, csupa madárház hóprémmel
díszítve, giccs, giccs, romantika . .. „Cérna volna, selyem volna . . ."
Ügy lépked tovább, mint akit félhavi büszkeség domborít. A tél örömei,
az énekes madarak megmentője, nem lesz az idén madárpusztulás, a jó apa,
a vasárnapi apa közzétette felhívását, táviratilag. Ne hagyjuk megfagyni őket,
ne hagyjuk . . .• Bum! Most zenei aláfestés. A gladiátorok bevonulása vagy
valami Wagner: a zarándokok kara, Tannháuser, Dannháuser, első Lautverschiebung, második.. . Nem. Inkább xilofonszólót, bravúrdarab a bohócok
után, az ágyúból kilőtt ember előtt. Gyerekkorában látta az ágyúból kilőtt
embert. Bukósisak volt a fején, elöl mászott be az ágyúcsőbe. Traktorral vontatták be az ágyút a porondra. Óriási porond volt, óriási nézőtér, tele emberrel, rengetegen figyelték a törpéket, ők kezelték a traktort, az ágyút, amely
durrant, és a bukósisakos férfi testhez szorított karral, mint egy fektetett felkiáltójel röpült a hálóba. Később az újságban olvasta, hogy az ágyúból kilőtt
ember a háló mellé esett és szörnyethalt. Talán az egyik törpe rosszul állította be az ágyúcsövet, talán kisebbségi érzései voltak, talán haragudott rá,
talán féltékeny volt.
A moziban is sokan vannak. Kabátok meghitt szaga préselődik a karok
közé. A mozi nem futballpálya. A meccsre járók többsége csalódott lélek.
Egyetlen öröme és lehetősége maradt az életben, hogy a gólck, a mellélövések, a téves bírói ítéletek felemelő pillanataiban gátlástalanul kimondja, ordítsa véleményét. A moziban élményt keresnek a nézők. A néma bámulás
közös élményét. Azt mondják, Rákosinak külön mozija volt, ahol egyedül
nézte a filmeket. Kísérteties zümmögés a sötétben. De egy kar mégis hozzásimul. A teli moziban mindig van egy kar, egy női kar, a kabáton át is melegítő kar. Most egy kissé arrébb húzódik. Menjek utána? Ó, be könnyű kamasszá változni. Lány vagy asszony? Meg kéne fogni a kezét. Micsoda hülyeség. Itt ül az ember, és tétovázik, mint Julién Sorell a diófa alatt. Vagy
nem diófa alatt ültek?
— Ez nem Spartacus?
Megszólalt a drága! A türelem, az állhatatosság gyümölcse. Csak ne s-sel
mondta volna.
— Nem, ez Odüsszeusz.
— Pedig éppen olyan, mint a Spartacus. Tudja, a Corvinban játsszák.
— Valóban nagyon hasonlítanak.
•112

Szakállas tudós magyaráz a vásznon. Súgja meg, hogy ismeri, hallgatója
volt az egyetemen? Felesleges. Űgyis meghalt már a tudós. Egészen váratlanul
halt meg. Nem ment el a temetésére, akkor most mit pofázzon.
— Jaj, ha tudom, hogy ilyen vacakot adnak, be nem ülök!
— Azért jó, hogy beült.
Enyhe mosoly. Berreg a gép. Lefelé hajtott fejjel suttognak.
— Legalább énekelnének.
— Régen minden filmben énekeltek.
Halk röhögéssel rákezdi: „Rózsafa virít az ablakom alatt. .."
Pisszegés.
Egészen közel hajol. — Ügyis szokták, hogy „Rózsika visít a paplanom
alatt".
Érzi a fülcimpa melegségét. Megint pisszegnek.
Valinak hívták, és lány volt. Nem több huszonkét évesnél. Kinn azt
mondja Vali: — Még az ért valamit, amikor az a spiné disznókká változtatta
őket.
Hideg szél fúj. A presszóban is sokan ülnek. — A presszó a mozi társalgási változata.
Vali nem érti, viszont szép szeme van, és ügyesen használja.
— Milyen a harisnyatartója? Fehér? Fekete?
Szeretné leköpni magát. Mindegy. A presszóban meleg van.
— Harisnyanadrágot hordok.
Püff neki! Még ez is. — Nem bírom a sorozatos kudarcot.
Vali persze ezt még úgyse érti. Mutatja, hogy ilyen rövid ruhához kell a
harisnyanadrág. Nem kacéran mutatja, inkább egy árat szabó, tárgyilagos kisiparos módján, de azért mutatja. Űjabb konyakot rendel. Vali fölér egy gyakorlott kefekötővel. Rebbenés nélkül húzza le. — Hiába volt rajta bukósisak,
m é g i s . . . — Forgatja a poharat, mint Györkő Barna a diplomataasztalnál. —
Egy törpe vagy talán több' is . .. igen, sokan voltak a porondon . . . — Elhallgat. — Maga olyan, mint egy filmsztár — teszi gyorsan hozzá, nehogy a lány
itthagyja.
— Már mások is mondták ezt a marhaságot.
Hm. Nem is olyan buta. Akinek van önkritikája, az m á r . . . — Azért
meginterjúvolom. Mi a véleménye a z . . . (atyaisten, hogy folytassam, azt
mondtam, tehát magánhangzóval kell folytatni, csak semmi személyeset)
. . . életről? .
Vali szeme végigsiklik az asztalokon, majd ábrándosan a mennyezet felé
fordul. Gyorsan adja a választ. Tényleg nem buta, vagy már sokan interjúvolták.
— Az élet szép, a férfiak disznók.
Hihi! Az ember a térdét csapkodja örömében.
.— Köszönöm, művésznő frappáns és tömör meghatározását. Viszont, anélkül, hogy a pikantéria területére óhajtanám vezetni, engedje meg, hogy figyelmeztessem: talán van némi logikai összefüggés az élet szépsége meg a
férfiak disznósága között.
A fene tudja, mivel rontja el az ember. A pikantéria területe! Ilyeneket
Sántha Imre szokott mondani. Talán nem kellett volna. Rosszabb, mint a
bukósisak. Pedig örült, hogy a régi szép napjaira emlékeztetően így kivágja . . .
Még rendel egy orosz krémtortát. Vali fagyos arccal turkál a tányérban.
— Ebben több az orosz, mint a krém.
2 Tiizatáj

113

Mi segithet ilyenkor? Most kéne bevetni: jöjjön, kislány, hazaviszem a
kocsimon. Vagy: nem érdekli a lakásom? Intarziás parkett, a rekamié előtt
subaszőnyeg, tükrös bárszekrény. A tükör talán hat az ilyen Valikra. Valami
kéne, valami nagyon kéne. Másoknak bárszekrény nélkül is sikerül. Hogy
csinálják? Szakmai továbbképzést kellene szervezni a nőiknél folyton lebőgő
férfiak részére.
A szél egyre hidegebb. Vali szeretné lerázni, de ő csak azért se. Vigyáz,
hogy egyszerre lépjenek. Juli azt mondta ismeretségük kezdetén: ha két ember megerőltetés nélkül egyszerre tud lépni, az az összetartozás jele. Azonos
a ritmusuk, nagy szó! — mondta Juli, és belekarolt.
Klapp, klapp.
— Ne énekeljünk mozgalmi dalokat? Azokra jól lehet lépni. Dózsa népe,
bontsd 'ki zászlód . . .
Vali elhúzza a száját. Bizonyára tökrészegnek tartja. — Nem politizálok.
Nem politizálok! Ó, óvodai ünnepélyek, ó, általános iskolai történelemkönyvek, osztályfőnöki órák, kirándulások a Vöröskőhöz, munkatervi megbeszélések, felvonulások, filmek és könyvek, újságok és rádió, te is, te tévé,
és ti mindannyian, akik. . . Most már azért is hazakíséri.
— Vigyázzon, meri; jön a bátyám.
Hatalmas bérház. Minden ablaka sötét. Kacagni kell. Kisanyám, ez harminc évvel ezelőtt is már ócska trükk volt. Valami nagyvonalú mozdulatra
készül, amikor egy zömök pacák varázsolódik elő a sötétből. Kockás ing, tónyitott bőrkabát. A szája, mint a kapualj. — Vali! — ordítja. — Valííí!
Klapp, klapp. Vali befut a házba. A bőrkabátos rámered, mintha borravalót várna a produkcióért, aztán ő is eltűnik.
Klapp, klapp. Idegesítik saját lépései. Behatol egy telefonfülkébe. Szó
szerint behatol, mivel a fülke egyik oldaláról hiányzik az üveg, ott lép be.
Űjabb varázslat. Egy rendőr a fülke mellett. Lóbálódzik a lába közt a gumibot, mint a bikák izéje. Zordan áll és néz. Azt gondolja, telefonrongáló. Mutatja a tantuszt. A rendőr gyanakodva továbbmegy.
— Megőrültél? Tizenegy óra!
Juli hangja álmos. Julinak holnap korán kell munkába menni.
— Mit akarsz?
Ettől mindig zavarba jön.
— Én s e m m i t . . .
Pedig akarnia kell valamit, valamit k e l l . . .
— Hogy vannak Ilonka néniék?
— Kösz, jól.
Szünet. Hallják egymás lélegzését. És ekkor megvilágosul az agya.
— Amikor hazamentél, láttad a peremen Trisztán és Izoldát?
— Mit?
• . . — A két cinkét.
:— Nem láttam: Megdöglöttek. Elvitte őket a macska. •
— Nem vitte el. Élnek,, és elrepültek.
— Egészen biztos, hogy elvitte őket á macska.
— De nem!
Juli most kapcsolódik be az ő jelzésrendszerébe. Már nem álmos a hangja.
— Hát—"-mondjá—, neked kell tudnod.
Nekem kell tudnom. A járda szélén akácfa. Az egyik' ágon teljes fürt
levél. A lámpa fényében látszik, hogy már sárgák a levelek. Könnyű leszakí•114

tani őket. Tépdesi őket, ahogy gyerekkorában, szeret, nem szeret. — Elvitte a
macska, nem vitte el, elvitte a macska, nem vitte e l . . .
Egy részeg tántorog ki a sarkon. OROZÖ — piroslik a feje fölött a neon.
Akarattal maradt a B betű sötét? Magasba emeli az ujját, dadog. — Apuskám,
nem hagyjuk a Fradit, hiába akarják szétzülleszteni...
Hullanak a járdára sárga levelek. — Apuskám . . .
— Elvitte a macska, nem vitte e l . . .
Már csak néhány levél lehet a száron. Nem meri megnézni, mennyi. —
Elvitte . . . nem vitte e l . . .

W1NKELBAUER P A L : BF. MŰTERMÉBEN
21

SZEPESI

ATTILA

A kölyökkor átváltozásai
poszfű nádtippan
kardvirág
bolyongás gesztenyefalomb
közt
lélegzés kiáltásnyi
térben
sugár-idő az én időm
legendák lakatlan
csillagon
erdő gyűlt körém félelem
én éjszakák-nevelte
fiú
megismerem az ölelést
mert a borzolt homály
arcom előtt madárszárny
villanása
*

az első felismerés
a hegyen túl is hegyek
*

a második
a hegyek idegen

élnek

éneke

«

apám arca dobozok szögek rézpénzek
végül az utazás
így épül éjre nap
csillag fagy havas ágra tűznek
lányölek árnyai
a szó igézete s az éj mikor
ellök az ágy gyűlik a füst lobog a szél

között

0

Makedónia
Itt szél zuhog a hegyek ellen
Sivatag ködlik Mohazöld
folyó a szakadék ölén
Itt érdesebbek a legendák
Verejtékből
szökik
sziklákon fénylő kalászba a búza

Szent Naum ikonja Óaranyból
kihajló alak Messzenéz
a lepergő homály mögül
Fekete váll Megvillanó szem
Fölötte hullámzó
madárraj
Távolban biztos szárnycsapás a tó

Magányos lovas
hova vágtatsz az örvénylő
időben
ezerkilencszázhetven
augusztusában ligetek tanyák
hegyormok
közt
e népeket porlasztó
pusztaságon

Földrengéseid
emlékével
bazárok török temetők
pályaudvarok útvesztőin át
idegen táj hová sodorsz
Már elfeledtem a könnyű
nyugalmat
és nem emlékszem
vereségeimre

Szegedi arcok
(vm:)

(pfO

Kóbor kutyák eljönnek érte
belopakodnak
énekébe
Onnan dalolnak
férfimódra
mintha mind öles ordas volna

Tudom hogy ő az éjszakáé
Világomlásból
született
Nem volt kezében soha játék
ezért is maradhat
gyerek

Addig szonettet ír szeles
szerelemmel de lesi már
eb árnya ül harminchetes
világlépő
lábainál

Hűvös falakon túl lakik
Rézpénz lapul üres zsebében
Nézi a füstöt hajnalig
és elalszik
óraütésben

(im:)
Akit vigyázott
szakadék
hová rejtse három szívét
Levelei közt elégnének
Ha szól zúzmarává
lennének
Egyikben aranyszőke por van
másikban messzi hegyek orma
Harmadikba zárja be szép
tudálékos
szemüvegét
•117

GUTÁI

MAGDA

Délelőtt
Egy öregasszony tétován
megáll
a mind sugárzóbb kapualjhoz
érve
Az utcaseprő lesodort
pörögve útra kel
a betonon

sapkája

A járdaszélről fölcsapó galamb
— két emelet közt,
a kellő távolságban —
félbehagyja
tiszteletkörét
S egy
bolthelyiségben
épp ekkor
kialszik
a leánderhez
Majdnem

kötött

mindennap

villanykörte
azonos

időben

Részlet
Zúzódások
nyomai
helyenként,
reakciómentes
környezetben
Egyenlő és közepesen
pupillák
A kötőhártya
ép

A
egy
Az
a

szájzugok
kissé
fölhúzódtak
ajakpír színe
megszokott

tágult
Az állcsúcs és az orrhegy
Felhívjuk
Végleges

•118

a

figyelmét

távolsága

PASS

LAJOS

Világom
Világom,
sorsom,
számadásra
készen
íme előtted állok. Ingemen
gyűrődés nincs. Halotti is lehet,
vagy elgyűrődhet
újra:
hazám, arcod nyoma ha rajtmarad.
Én átnyújtom,
itasd rá verítéked!

DANYI

MAGDOLNA

A vízimalomhoz vezető úton egyensúlyozva
szándékosan nem szólok a víz zuhogásáról
megmérhetetlen
kerítésekből áll az út hozzá
átmászom azért keskeny fapallón
megtartom
egyensúlyom benn zuhog a szerkezet
egymagában
magába zárva őrli önmagát egy mozdulattal se
többet erről leghidegebb hegyről ereszkedő
behatolásod ellen tiltakozó gerendák között
észlelhetően csökken a légnyomás
az egyenlet két oldalán valahol
megoldható
közel jársz a lezuhanáshoz nem tőled függ
a gerendák állása a víz minden
közrejátszik
miért segítenél az időnek ha rostjait
feszegetni
akartad itt is valamicskét fontos hogy átjuss
a gerendán a víz fölött gondolkodásra túl hideg
szomjad roppant hidegvéred ki érti igazán

a belül zuhogó szerkezet miatt
lényeges
hogy fontosnak tarts valamit
megbonthatatlan
időben derékszögben
elhajolva a pallón

Dante
Alászállsz. Félhomály.
Megszokod.
A fény itt belül fanyarabb,
ridegebb.
Magukból a tárgyakból
való.
Roppanó vezetőd. Kőből él.
Időből

időből

hány

Üreget

mar az út.

bugyor?

Ami nem
Ez nem hóhullás.
Kemény
magasság.
Ritmustalan.
Nem bakancs. Talajt kötő
szöges gyökér. Nem mező.
Nem út. Rendbe
nőtt.
Ne

tovább.

SZAVAY ISTVÁN: LOVAK

VÉGH

ANTAL

Jégzajlás
(Kisregény)

1

'

A koporsókat kitették az udvarra — egymás mellé mind a kettőt — az .
eperfa alá. A felsőszobából — ahol tegnap felravatalozták a halottakat
kijöttek az emberek, és megálltak a koporsók mellett. Az asszonyoknak széket
raktak két sorban, mögéjük nyárfából ácsolt lócát.
Apa és fia feküdt a koporsókban.
A gyászolók gyülekezetéből egyetlen férfiember sem hiányzott, mint komor, fejüket leszegett varjak, álltak á koporsók mellett.
A temetést a halott apa legidősebb bátyja — Járó Sándor — rendezte,
mert férfiember nem maradt a családban.
Koporsóért bemenni a városba — mint máskor — nem lehetett. Se koporsóért, se másért, már hónapok óta, mert nem volt híd. Amit még az orosz katonák raktak az ősszel vaspontonokból, azt nemsokkal később szét is szedték,
elvitték fontosabb helyre. Hol van most híd a Szamoson? Ladikkal át lehetett
volna hozni a koporsókat, de vajont bent a városban van-é? Sok volt mostanábán mindenfelé a halott. Sándor — a halott apa legidősebb bátyja — itt
készíttette a koporsókat helyben.
Csendes, szépen megrendezett halottbúcsúztatónak ígérkezett a temetés.
Járó Sándor előkészített mindent.
Járó Lászlóné, az özvegy — aki nemcsak férjét temeti, hanem legidősebb
gyermekét, Bálintot is — hajnal óta talpon volt. Reggel nyolc óra tájt elájult,
de adott neki az orvos két injekciót. Nemsokkal azután kérte, hozzák be a
ruháját; gyászba akar öltözni.
A két lány — Olga és Elvira — ők álltak a koporsókhoz legközelebb. Az
anyjuk mellettük ült egy széken, zsebkendőt szorított az arcára. Néha mind a
hárman felzokogtak, könnyük már nem volt, harmadnapra elsírták. Elvira —
a kisebb — arra gondolt, hogy apának és Bálintnak ma hajnalra kellett volna
feltámadni — ha az Isten Jézus erejét parancsolta volna halott testükbe.
A tágas udvar kapuját kinyitották. A felsőszoba, ahonnan a halottakat az
udvarra hozták, kongó üres. Az alsóban fehér, megterített asztal, rajta kenyér,
szalonna, üvegekben pálinka. Járó Sándor már végigkínálta a férfiakat.
A konyhában töltött káposza főtt. A temetés végeztével nem fog mindenki
visszajönni, csak a rokonság. Sokan lesznek.
•121

Járó Sándor idejében gondoskodott borról is. Temetés előtt pálinkát, temetés után bort kínálnak. Ez a szokás.
A virrasztóban pálinkát ittak, de mindenki keveset.
Szamosháza község lakói mértéktartó, józan életű emberek. Igyekvők,
dolgosak, mint amilyen a halott apa is volt.
A halotti gyülekezet némán, csendesen állt együtt.
Az anya már nem sírt, a testvérek nem jajongtak, néha szipogott valaki,
aztán csend volt újra.
A harang még nem szólt.
A földet a nap melengette, nedvét felszippantotta, mint szemre szorított
zsebkendő a könnyet.
Járó Sándor is oda állt családja'közé — a koporsókhoz. Csak egy-két
öregasszony maradt a konyhán a káposztásfazekak mellett.
Az emberek a földet nézték, amely simára volt gereblyélve, s amelyet
egyenletesre tapostak a kemény talpú csizmák.
Tegnap még víztocsa is volt itt, dérmarta zöldülő fűcsomók, de reggel
korán átjött Szűcs Demeter, a szomszéd — anélkül, hogy valaki mondta volna
neki. Nem a kerítésen jött, hanem körben a kapun, hozott magával mindenféle
szerszámot, és lassan, aprólékos gonddal elegyengette az udvar földjét. A tócsákba száraz homokot hintett, a dúcokat lapáttal lenyeste, pálinkát inni egyszer ment be, égre nem nézett, csak földre, fejét kemény, nehéz gondok húzták lefelé, dél lett, mire végzett. Akkor rágyújtott egy maga sodorta cigarettára, félreállt, elszívta; keserű gondokat eregetve a füstből. Aztán hazament
seprűért, összeseperte a lehullott diófaleveleket, számba vette a szerszámait,
és hazacammogott. Megtisztálkodott, fekete ruhát vett, beállt a többi ember
közé.
Amikor a harang megszólalt, az anyának vizes ruhát tettek a homlokára.
Nemsökkal a harang kondulása után megérkezett a tiszteletes úr. Palástját jövet a szél libegtette.
Megállt az asztal előtt, fejét lehajtotta, sápadt volt, mintha nem lenne vér
az arcában. Kezét összekulcsolta, ott állt egy ideig némán — de lüktető gondolatokkal.
Egyedül jött, nem kísérte senki. Felesége, a tiszteletes asszony, otthon
maradt. Nem azért, mert nem lett volna, aki a kislánnyal maradjon.
A halotti gyülekezetből sokan akarták látni őt ezen a temetésen.
Amikor a harangszó utolsó foszlánya is elszállt messze túl a gyülekezet
feje felett a Szamos partjáig, tiszteletes úr oldalra tekintett; aztán vissza
maga elé.
Angyal Sándor nyelt egyet; sovány, libabőrös ádámcsutkája álla alól leszaladt, és elkezdte az éneket.
„Te benned bíztunk eleitől fogva"
Nagyon magasan kezdte — akarattal így — és akkora erővel, hogy beleremegett a halotti gyülekezet. Aztán hangjához hangok simultak, mint ellenállhatatlan óriás áradat — hömpölygött az ének, feltörve az egekig.
Mintha mindenki önmagán akarna bátorítani; erőt venni a koporsók felett
lebegő árnyakon.
Az ének szállt, jólesett mindenkinek a hosszú csend után a hangos énekszó.
Nem sírt senki. Az anya nem énekelt. Ült. Két lánya a szék két oldalán.
Átfogták anyjuk vállát és egymás karját is.
Az özvegy, a halott fiú anyja, nem tudta hol van, valami rémlett neki,
•122

úgy érezte, hogy nagy isteni csuda megy most végbe. Milyen furcsa, hogy 5
részese ennek az érthetetlen, felfoghatatlan szertartásnak. Meg kellene kérdezni; miért énekelnek!
Az ének első sora végeztével csend lett. Mintha ebben a csendben valami rémítő felismerés szállta volna meg az anyát, de nem tudta végiggondolni, hogy mi.
Meg akart szólalni, először nem jött hang a torkán, aztán mégis. Csak
annyi, hogy:.jaj! Félelem fogta el az embereket, várták, hogy Angyal Sándor
kezdje az ének második sorát.
„Uram, téged tartottunk hajlékunknak"
Milyen Istentől kapott erőt adhat az ének szava, amely egyformán szólt
most halott apának, halott fiúnak — kettőjüknek!
Az apa; ki hitte volna harmadnappal ezelőtt, hogy most itt fognak énekelni felette? Vajon mi lehetett az első gondolata, amikor elindult a halál
folyosóján? Tudta-e, hogy hova indult? Mi lehetett az utolsó gondolata, amikor érezte, hogy nincs menekvés?
Az ének második sora utáni csendet nem hallotta az anya. Csak annyit
érzett, hogy valami felett, valami között szédülten lebeg.
Űjra elájult, de tartották kétoldalt a lányai. Elvira zokogott, feljajdult,
most értett meg mindent, ami három nappal ezelőtt történt; jött rohanva
Sándor bátyja, hogy jaj, uram, Istenem, apátok, meg Bálint. . .
Angyal Sándor rövidebb szünetet hagyott, mint az első két sor között.
Az utolsó szótagot nem is énekelte, levegőt vett, hogy minél előbb kezdhesse:
„Mikor még semmi egek nem voltanak"
Most aztán nem hallani, ki sír, ki sóhajt, (ki zokog, csak az ének hangja
szárnyal. Messze hallik, kertvégekre, ki a Szamos-töltésen túl, a vízig.
Járó B á l i n t . . . szegény! Még el se temették, máris megfordulhatna a koporsójában.
Bálint halott; tudja mindenki. De hogy miért? Ezt még azok sem, akiknek a szeme előtt ragadta őt magához a halál. Egy valaki van, aki tudhatná,
de az nincs itt.
Pedig neki kellene legközelebb állni a koporsóhoz.
Bálint, ha élne, emlékezhetne rá; nem volt olyan rég, hisz nem is régen
ismerik egymást — egyszer nekibúsulva a kettőjük életének; megkérdezte:
Zsuzska, te eljönnél az én temetésemre? Azt mondta: igen!
Bálint akkor arra gondolt, hogy szeretné látni: igazán Zsuzska lenne-e,
aki a legszomorúbb gyásszal gyászolná el őt?
Mind a ketten hangosan, szívből elkezdtek nevetni.
Zsuzska azt, hogy ő milyen balga .. .
— Elmennék a temetésedre? Azt hiszed, tudnék én egy perccel is tovább
élni azután, ha te nem vagy?
Még el sem hangzott végig az ének előző sora, Angyal Sándor kezdte:
„Hogy még sem ég, sem föld nem volt formálva"
Megzengette teljes erővel, utána a férfiak keményen, mint a koponyák,
mint a kapák' száraz akácfa nyelei, megtörhetetlenül; az asszonyok csengve,
hajlongva: suhogó nádrengeteg véges-végig beláthatatlan tavakon.
„Te voltál és te vagy, erős Isten"
Az anya felállt, és oda akart menni a koporsóhoz. Melyikhez menjen?
Elindult, de megtántorodott.
Szállt az énekszó.
„És te megmaradsz minden időben"
•123

Csendes temetésnek indult apa és fia halotti búcsúja. De már nem az. . .
Csák Albert tiszteletes úr az asztalterítő fekete mintáit nézte.
Sándor — a halott testvérbátyja — azt kérte, rövid legyen a szentbeszéd.
A tiszteletes úr fiatalember volt. Nem most temetett először. De ezt a
két halottat. . .
Mégiscsak az lett volna jó, ha eljön a temetésre a felesége is.
A pap intett Angyal Sándornak. Jöhet a második versszak. Ügy gondolta,
azalatt rendbe szedi magát; előbb a biblia, az imádság, utána a halotti beszéd.
„Az embereket te meg hagyod halni"
Csák Albert tiszteletes úr már nem énekelt. Mindjárt rajta a sor. Nem
lehet elodázni!
Csak addig jusson el, amíg meghallja a saját maga, első, hangos szavát.
„És azt mondod az emberi nemzetnek"
Tegnap este Járó Sándor elment a tiszteletes úrhoz, és azt mondta: eljöttem, tiszteletes úr, hogy megbeszéljük, ami az Isten dolgából ránk tartozik.
Hogy mondhatta volna neki: nem, Sándor bácsi, magukra igen, de rám semmi!
A temetés őrá tartozik Isten rendelése szerint.
„Légyetek porrá, kik porból lettetek"
Hangos beszéddel kell szóljon, ő a páp. Jó lenne elintézni mindent csendben . . . otthon is, és most ezen a temetésen is . . .
„Mert ezer esztendő előtted annyi ..."
A tiszteletes asszony a temetés előtt — életében most először igazán —
könyörgött az Istenhez. Bátorságot kért tőle.
„Mint a tegnapnak ő elmúlása"
Felhő mögé húzódott a' nap, érdes, hideg leheletével ídecsapott a szél a
Szamosról.
Angyal Sándor az ének utolsó sorát is elkezdte.
„És egy éjnek rövid vigyázása."
Teherautó zakatolt az úton. Lassított már a falu közepén, és ide, a falu
végére — lábujjhegyen jött.
A harmadik ház előtt álltak meg, azután csendesen — hátulról — kiszálltak az emberek. Először három civil, Balogh István — az új főispán — két
társával, aztán egy katona: Ivan Ivanovics Karpatov, a kapitány.
A kapuban Ivan Karpatov kapitány sapkájához emelte kezét.
A többiek levették a kalapjukat, aztán óvatosan beálltak a gyászolók gyülekezetébe.
Reggel indultak el, az első útjuk nem ide, hanem ki a Tisza-grófok tanyájára vezetett. Ott voltak majd délig. Sokáig beszélgették az emberekkel. Először Kun Mihályt keresték, vele tárgyaltak meg mindent.
Megnézték a hidat a túlsó oldalról, aztán fel kellett menjenek messze Szatmárig, hogy átjöhessenek a Szamoson.
Eljött Kun Mihály is az embereivel. Mind kemény, mogorva paraszt, ö s z szehúzzák a szemüket, nézik a koporsót, káromkodnának, de nem lehet!
Ügy jöttek, hogy nem is mennek haza egy ideig, elszállásolnak a faluban,,
szerszámokat is hoztak.
Csák tiszteletes úron a sor. . .
„Kegyelem Néktek és Békesség..."
Felnézett, végig a koporsókon, a halotti gyülekezeten túl, az utcáig.
Feketébe öltözve egy asszony fordult be a kapun. Nem lassan jött, nem
is sietett. Minden lépésében elszánt erő volt; eljutni ide a koporsóig. .. Vissza?
•124

Beért a kapun.
„Kegyelem Néktek és Békesség.. ."
Akik szélről álltak, megfordultak.
Az asszony arca szelíd és megnyugodott volt. Nem állt be a gyászoló
gyülekezetbe, megnézte a koporsókat, aztán. odament a Bálint koporsójához.
Zokogott, nem nézett senkire, magának sírt.
A gyülekezet néma volt.
Az özvegyet — az anyát — bevitték a szobába.
„Kegyelem Néktek és Békesség . . . "
Rátette kezét a koporsóra, aztán két karral átölelte a deszkákat.
Mi lett a szépen, csendesen indult temetésből?
A pap bibliát olvasott, és elkezdte halotti beszédét.
Röviden szólt. Az asszony a koporsóra borulva fájdalmasan zokogott.
Közelebb léptek a koporsót vivő férfiak . . . .
Sándor — a halott apa bátyja — ment oda. Először óvatosan megfogta a
nő kezét, hogy levegye a koporsóról. Aztán erősebb fogással próbálta.
Nem lehetett, mert az asszony ujjait görcs szorította a deszkákhoz.
— El kell vinni a koporsót — mondta halkan remegve Sándor, a halott
apa testvére, a halott fiú nagybátyja —, tessék elengedni — súgta —, tessék
szíves lenni elengedni a koporsót, kedves tiszteletes asszony!
2

— Ahányszor megismerkedésünk óta találkoztam veled, mindig elhatároztam, ez a mostani lesz az utolsó. De mi lett az elhatározásból? Egyik találkozásunkat követte a másik. Mindig szabadulni szerettem volna tőled, és egyre
jobban megszerettelek. Nem azért, mert igyekeztél a kedvembe járni.. . vagy
mert soha nem tudtam tőled olyat kérni, amit ne teljesítettél volna. Attól
fogva szeretlek, hogy legelőször megláttalak. Amióta velem vagy, teljes embernek érzem m a g a m . . .
— Beszélj még!
— Hányszor jártam ebben a parkban? Soha észre nem vettem. Hányszor
éreztem a hársfák illatát? Soha nem figyeltem. És most? Csodálatos színűek a
tulipánok, kellemes a hársfák illata, gyönyörű, ha énekelnek a madarak! Minden megváltozott bennem, semmi nem olyan, amilyennek eddig láttam. . .
— Hallgatlak.
— Tudom, nem volna szabad, hogy szeresselek téged! Elhatároztam, nem
akarlak látni többet. Így okosabb, így tisztességes. De érzem, elindulnék utánad a világ végére is! Fogadkoztam, imádkoztam, ámítottam magam; és itt
vagyok. Nem bosszulja azt meg az Isten, ha valaki akkor boldog, amikor körülötte csupa nyomorúság minden?
— Miért sírsz?
— Félek!
— Hogy félhetsz, ha itt vagyok veled?
— Másképp bírnám? Sokáig tőled féltem . . . De most?
1944. május 5-én, szombaton Zsuzska ós Bálint Szatmárnémetiben az állomás mögötti park egyik lócáján üldögéltek, beszélgettek. Előttük virágágy: tulipánnal, hátuk mögött nyírfa, háncsa tele vésve .nevekkel, évszámokkal. Be•125

írhatnák a nevüket és a mai nap dátumát ők is, de még észrevenné Bálintnak
valamelyik tanítványa: „Srácok, láttam tegnap Járó tanár urat egy csinos
nővel, nyírfaháncsba vésték a nevüket. Nem hiszitek? Hazafelé menet megmutatom a fát. Ehol ni; Zs. és B."
Az, hogy most itt ülnek — Járó Bálint gimnáziumi tanár és Csák Albertnészületett Érdy Zsuzsanna, a szamosházi ref. lelkész felesége; a sors különös
véletlenének következménye.
Bálint, született 1920. február 17-én Szamosháza községben, Szatmárnémetitől tizennyolc kilométerre.
Apja Járó László, szamosházi lakos, kerékgyártómester. Anyja Penyigei
Rozália; otthon dolgozik, és neveli a két lányt, Elvirát és Olgát, Bálintra már
nincs gondja.
Bálint a négy polgárit magánúton végezte. Beregszászon tette le a vizsgákat Nyéky Imre tanító úr inspirálására:„— László gazda, Róza asszony, ki menjen tanulni, ha még ez a gyerek se?"
Jófejű, szorgalmas és igyekvő fiú volt; úgy ragadt a fejébe minden, mint
lépre az apró madártoll. A tanító úr — mint tanfelügyelő — a szomszéd iskolák látogatására mindig magával vitte Bálintot. Laszovics Gyuri bácsi — a
cseléd — befogott a kocsiba, aztán mentek ők hárman. Elöl az öreg, hátul a
tanító úr és Bálint.
Azért vitte magával a fiút, hogy legyen kivel beszélgetni az úton, és ha
az iskolában, ahova látogatni mentek, nem tudott egy-egy gyerek valamit,.
Bálintnak kellett megfelelni a kérdésekre.
Szép napokat töltöttek együtt a tanító úrral.
A polgári után Bálint különbözetit tett, és beiratkozott a Szatmárnémeti
Ref. Fiúgimnázium ötödik osztályába. A tanító úr továbbra is figyelemmel
kísérte az útját. Végzős gimnazista volt, amikor megajándékozta néhány
könyvvel. Bálintnak ezek a könyvek sok álmatlan éjszakát szereztek.
A Puszták népe, a Viharsarok, .az Alföld parasztsága, A legnagyobb magyar falu és a Futóhomok voltak az ajándékozott könyvek.
Harminc pengős egyházi ösztöndíjjal 1938-ban beiratkozott a debreceni
egyetemre. Első éve tanít Szatmáron, abban a gimnáziumban, amelyikben
érettségizett.
A Zsuzska apja Érdy József; a Vármegye Közjóléti Szövetkezet tisztviselője.
ö egyetlen gyerek.
Négy évvel később született, mint Bálint. Tizennyolc éves korában férjhez ment, egy év múlva gyereket szült, és most: itt ül a padon, Bálint mellett.
A park néptelen, az utcák is. Mostanában meggondolja mindenki, hogy
utazzon, vagy ne.
Zsuzska is meggondolta.
Az állomásón még tegnap tizenhat vágányra futhattak be a vonatok, ma
négy ép vágány van, délelőtt az Attila utcában áz út közepén is voltak fél
téglák, szétszaggatott gerendadarabok. Délre eltakarították. Nem volt nagy
bombázás. Ma valószínű semmilyen se lesz, ezt mindenki tudja, Zsuzska i s
ezért választotta a mai napot. A férjének azt mondta:
• — Tegnap'bombázták Szatmárt, vajon anyáéknak nem lett-e valami bajuk, meg. kellene nézzem.
Szombaton és vasárnap nem bombáznak soha, az ünnepeket kihagyják az
•12S

angolok is, az oroszok is. Az angolok vasárnap nem érnek rá bombázni, templomba mennek, de mit csinálnak az oroszok?
Bálint és Zsuzska — mind a ketten — szamosháziak.
Bálint ritkán megy haza — templomba nem jár —, sokáig azt se tudta,
hogy ki a szamosházi pap.
Zsuzska Szamosházára ment férjhez. A férj szülei szatmáriak — most is
itt laknak a városban.
Csak az hiányzik, hogy meglássa őket valaki. . .
Kiszámították, hány percet maradhatnak még itt; Zsuzska az anyjának
azt fogja mondani: a második vonattal jött.
Zsuzska férjhezmenetele előtt a két papa ismerte — a Törekvés-pályáról
— egymást. Csák bácsi kőfaragómester, de a kövek mellett szívesen faragott
rímeket is. Tőle való ez a kétsoros:
„Szereday, Szegedy,
Ki kell egyenlíteni!"
A papa kisebb szobrokat is készített, sírkövekre, kripták elé, és egyszer a
Tisza-grófoknak egy lovas szobrot, amit a gróf az ólban helyeztetett el.
Zsuzska, vagyis akkor még Zsuzsi tizennégy éves volt, amikor egy vasárnáp délután — idegenben játszott a Törekvés — Csákók hárman jöttek vendégségbe, Berci volt a harmadik; elsőéves teológus.
A következő szabad vasárnap ők mentek vizitbe; és ez így történt hónapról hónapra. Amikor Zsuzska betöltötte a tizennyolcadik évet, Berci elvette
feleségül.
Akkor csókolta meg őt először, amikor a menyasszonya lett, Zsuzska csókolózott már azelőtt i s . . . Gimnazistákkal — akiket gyerekkora óta ismert —
és egyszer volt egy futballistája is; Hankusz Misi, de annak a mama nem
szerette a nevét, a papa, ő nem emelt kifogást. A futballistával ide jártak a
parkba; az már régen volt.
Azóta sok minden történt; jelentős és jelentéktelen esemény.
Az utóbbi időben zsúfoltabbak a napok, mint ezelőtt.
Aznap éppen kicsengettek az ötödik óráról. Bálint egyedül volt a tanáriban. Csörömpölés, lárma, valaki fut a folyosón, be a tanáriba. A kis Matheidesz Zoli.
— Tanár úr, tanár úr!
Alighogy beért, nyomában egy német őrnagy lihegett, szuszogott, kapkodva
a levegő után. Póráz a kezében, a póráz végén egy öklömnyi sárga pincsi.
— Mi történt?
Matheidesz és a fiúk — nem siettek hazafele, leültek a Láncos templom
előtti alacsony kőoszlopra. Előttük ment el az őrnagy a kutyájával. Ki gondolta, hogy éz a német tud magyarul. Mert akkor a kis Matheidesz nem
mondja neki, hogy: kamerád, szép kis kutyád van, b. . . meg a kutyusodat.
Matheidesz mondta, őt vette üldözőbe a német tiszt. Hova szaladhatott
volna? Be az iskolába!
Most itt vannak.
A német tiszt példás büntetést kért; szegény kutyus — Huberta a neve —•
liheg, neki se volt könnyű a f u t á s . . .
— Mit lehetett erre mondani? — mesélte az esetet Zsuzskának Bálint. —
Azt ígértem, példás büntetést adok. A tiszt elégedetten távozott. Mi meg Zolival jót nevettünk a történteken.
*
•127

Bálint és Zsuzska még nincs egy éve. hogy ismerik egymást. Bálint egy
szombat délután hazautazott a szüleihez. Vasárnap este jött vissza. Szamosházának két megállója van: a felső, az az állomás; az alsó csak egy régi, kimustrált vasúti kocsi, ott jegyet se adnak. Bálint mindig a kerten járt, ott
rövidebb az út a megállóhoz. Első osztályú kocsiba szállt.
Hozott könyvet az útra.
A harmadik oldal után, ahogy felnézett, megállapította, hogy ő egy nagy
l ó . . . Olvas, ahelyett, hogy ezt a lányt nézegetné, aki vele szemben ül.
A lány csak szatmári lehet! Ilyen arcú lányok ott vannak; szőke, kék
szemű, az arcbőre fényes, a szeme csillogó, és mindig nevetős. Az a jó a szatmári lányokban, hogy egy szóra tudnak nevetni.
. — Szatmárra, ugye?
— Nem! Bikszádfürdő . . .
— Azt mondják, ott még a szatmáriaktól is szebbek a lányok!
Nem mutatott hajlandóságot a beszélgetésre . . .
„Okosabb, ha olvasok! Semmi striciskedés!"
— Én csak Szatmárig megyek!
„Jó lenne, ha azt mondanád, de kár!"
A lány nem mondott semmit, még jobban behúzódott a sarokba, álmosnak látszott.
— És. még ma vissza is jön?
— Ma? Éjszaka lesz, mire Máramarosszigetre érek!
„Óh, te kis szélhámos, az előbb Bikszádfürdőt mondtál. . ."
Bálint nem figyelmeztette.
Beérkezett a vonat Szatmárra.
A lány — még meg se állt a szerelvény — kiment a fülkéből.
Bálint megnézte. Se a máramarosszigetire, se a bikszádi vonatra nem
szállt fel.
Elindult szépen az Attila utcán, befelé a városba.
„Mégis csak szatmári vagy, te kis aranyos!"
Utánasietett, nem szólt, mellé ért. Mentek egymás mellett.
— Mit akar? Én asszony vagyok! Hagyjon békén! A szamosházi pap felesége vagyok!
— Én pedig Járó Bálint, gimnáziumi tanár! Járó László, szamosházi kerékgyártó fia! Járó Sándor presbiter unokaöccse. Nem hiszi? Azt mondják,
jobban hasonlítok a nagybátyámra, mint apámra. Nézzen meg!
— Már megnéztem!
Megálltak, kezet fogtak.
— Olyan furcsa, hogy otthon még nem találkoztunk! De hát a férjemet
ismeri személyesen is, nem? Megismerkedhettünk volna másutt is. Persze,
maga ritkán jár haza, és mi sem régen vagyunk Szamosházán!
Elértek a Teleki utca sarkáig.
— Huszonkettő!
— Elkísérhetem, ugye? így megy maga Bikszádfürdőre meg Máramarosszigetre?
Egymásra néztek, és mintha régi gyerekkorból való barátság lenne köztük
— elkezdtek nevetni.

•128

(9

Zsuzska másnap visszamenve Szamosházára, nem. szólt Bercinek, hogy
megismerkedett Bálinttal. De miért?
Bálint nagy tekintély Szamosházán. Mindenki szereti, a szegény emberek
se irigykednek. „Hála istennek, Bálintnak sikerült!"
A gazdák is büszkék rá, az anyjának több nagygazda rokona van. A Penyigei család jó család, jó a Járóéké is, csak az gyengébb; iparos.
Zsuzska és Bálint megegyeztek: senkinek nem szólnak a találkozásukról.
Ha véletlenül valamilyen társaságban összekerülnének, úgy tesznek, mint akik
soha nem látták egymást.
Már esteledett, amikor Bálint és Zsuzska — azon az első napon — befordultak a Teleki utcába. Sokkal lassabban mentek végig az úton, mint máskor,
ha egyedül jártak erre.
A Zsuzskáék házánál két bejárat van! Egyik az utca felől, másik a kertről.
A kerti bejárat messzebb esik, meg kell kerülni ezt a házsort a Hunyadi
utcaitól.
Zsuzska lánykorában mindig azon járt haza, ott sötét volt, belül a kerítés
mellett lehetett csókolózni, nem láttak oda apáék a házból, se a járókelők az
utcáról.
Mióta asszony, soha nem ment a kerti kapun.
„Már rég haza kellett volna érnem. Mit mondok anyáéknak, hol voltam
eddig, ha csak azt nem, hogy a késői vonattal jöttem be, de ahhoz még
korán van!"
Bálint a kapuig kísérte. Megálltak a kerítés mellett, aztán egy hirtelen
mozdulattal megcsókolta Zsuzskát.
— Maga nem normális, ugye?
— Azt mondták az egyetemen, hogy vannak normálisak, normálison aluliak és normálison felüliek! Engem az utóbbi csoportba sorolt Karácsony professzor úr . . .
— Én is szerettem volna pszichológiát tanulni
Az elsőt követő csókok éppen olyanok voltak, mint régen, amikor Zsuzska
gimnazistákkal csókolózott.
„Ügy csókol meg, mint egy szerelmes gimnazista! Most, ma e s t e . . . de
aztán soha többet! Olyan korán férjhez mentem! Olyan jó lett volna csókolózni még! Többet nem találkozhatok vele! Gyerekem van és férjem! Ez az
egy este .. . Holnap lesz Szegedynek a jutalom játéka. Visszavonul a center.
Ez az én jutalomjátékom! Az eddigi hűségemért. . ."
*

Zsuzska hétfőn a délutáni vonattal utazott vissza. Bálint kérte, hogy találkozzanak másnap is. Nem egyeztek meg semmiben. Akkor este Zsuzska
ahogy lefeküdt, nagyon sokáig nem aludt el, lehunyta a szemét, és Bálintra
gondolt.
Másnap mégis találkoztak. Bálint megnézte a menetrendet, kiment minden
vonathoz, amelyik Szamosháza felé indult. Szerencséje volt, a peronon meglátta Zsuzskát. Még jó, hogy a mama nem jött ki az állomásra . . .
Zsuzska rajtakapta magát, hogy várta ezt a találkozást. Csak egy pillanatra, talán néhány percre, hogy még egyszer végigfusson gondolataiban a
tegnap este.
„Ez a bolondos, virágot hozott. Két szál rózsát. Persze, én mondtam neki
az este, a virágbolt kirakata előtt, hogy a rózsa a legkedvesebb virágom, a
piros rózsa. De akkor is!"
3 Tiszatáj

129

•
Elindultak a vonathoz. Nappal van, nehogy valakivel találkozzanak!
— Egyszer még megcsókolhatsz, de csak egy pillanatra, ne úgy, mint az
este! Nem is jöhetsz, csak a szerelvényig, biztos lesznek a vonatban szamosháziak. Még csak az hiányzik, hogy meglássanak bennünket együtt!
— Állj meg a peronon, kinézek majd a vonatablakon, de integetésről
szó sincs!
— Mi lenne, ha a későbbi vonattal mennél?
Most sem egyeztek meg, hogy mikor látják egymást újra.
Bálint állt, nem integetett, csak nézett a vonat után.
Másnap Bálint és Zsuzska — úgy érezték, furcsa játékokat éltek át tegnap. Igaz-e, ami történt?
„Érdekes — gondolta Zsuzska — gyerekkoromban ki nem állhattam, ha
valaki Zsuzskának szólított. És ha Bálint mondja, akkor olyan jó."
A virágot hazavitte, vázába tette. Azt hazudta Bercinek, otthonról hozta.
Bálint még azt is mondta tegnap, hogy nem jó így a haja, ha az arcába
lóg. Hátul össze kell kötni, úgy sokkal jobban kiemelkednek az arcvonásai.
Most megpróbálja a tükörben.
„Csakugyan, így egész más vagyok. Ha legközelebb találkozok Bálinttal,
így fésülöm a h a j a m . . . Bálinttal többet én nem találkozhatok! Vége a jutalomjátéknak! Gondolni is csak addig fogok rá, amíg tart ez a két szál rózsa."
Bálintnak másnap délelőtt rossz hangulata volt. Délre jókedvre derült.
„Nincs semmi baj. Hisz Zsuzskát én akkor látom, amikor akarom. Vasárnap hazamegyek!"
Haza is ment.
— A tanító úr fog prédikálni — mondta az édesanyja —, a tiszteletes
úrnak megjött a behívója.
A szülei nem tudták, hogy Bálint és Zsuzska ismerik egymást. A tiszteletes asszonyt szerették. Anya mondta is egyszer templombol kijövet, hogy:
de szép ez a tiszteletes asszony, olyan finomlelkű. Szatmárra való, és milyen
fiatal! Mint egy gyereklány! Pedig már van egy picije. Ilyen lány kellene Bálintnak, nemhogy észrevette volna Szatmáron! De nem vesz ő észre senkit.
Itthon se megy sehova, a könyveket falja, pedig most már nem is lenne muszáj. Kitanult, diplomája van! Doktorálhat is, ha akar.
Bálint vasárnap este nem ment vissza Szatmárra. Sötétedéskor azt mondta,
meglátogatja Soós keresztapáékat.
Valaki ment előtte az úton. Egy n ő . . . Fején kendő, felgyűrt kabátgallér,
tejesedény a kezében. Szépen lép . . .
— De hisz ez Zsuzska!
— Bálint!. . . Engedd el a kezem. Akárki megláthat bennünket!
Az utcáról bementek a parókia udvarára, onnan a kertbe. Összeölelkeztek.
— Zsuzska, te sírsz .. .
— Dehogy!
— Szeretlek!
— Én is szeretlek . . .
— Igaz ez, Zsuzska?
— Bár ne lenne igaz!
Se

Háromszor találkoztak, mindig úgy, hogy ez az utolsó.
Zsuzska — amikor egyedül maradt, Berci bevonulása után — arról beszélt
a szüleivel, hogy lenne jobb? Ha ő költözne haza Szatmárra, vagy a mama
•130

menne ki Szamosházára? Berci azt írta, ragaszkodik hozzá, hogy Zsuzska maradjon a parókián . . .
Maradt.
Anya kiköltözött. Zsuzskának néha be kellett utazni apához.
Akkoriban egymás után kétszer is bombázták a várost. A bombázások és
a gyerek miatt is jobb a falu . . .
Zsuzska ahányszor bement Szatmárra, mindig találkozott Bálinttal.
Józan pillanataiban tisztességesen végiggondolt mindent: be kell fejezni!
A múltkor is elbeszélgettek: azt hitték, számukra örökké emlékezetes élmény az az első este marad. Másnap délután már úgy érezték, nem az, hanem
amikor a vonatnál találkoztak, és Bálint rózsát vett! És aztán mindig az utolsó
lett a legemlékezetesebb... így vannak minden találkozással!
Hogy szabaduljanak hát egymástól?
Egyetlen lehetőség van: ha nem találkoznak többet! Ha holnaptól idegenek lesznek egymásnak. De ezt hogy lehet?
*

A május 5-i találkozásuk után — amikor előző nap bombázták a várost,
Bálint korán reggel ment be az iskolába, sokkal korábban, mint máskor, még
hét óra sem volt. Tóth Lajos bácsi, az altiszt kopogott a tanári ajtaján,:
— Szigethy igazgató úr hívatja a tanár urat!
Az igazgatónak szokása volt hétkor, sőt, néha még előbb bemenni az intézetbe. Csendben szeretett dolgozni. Ahogy Bálint belépett, az igazgató kérte,
tegye be maga után a belső ajtót is.
Nagyon jó barátságban voltak. Béla bácsi tanította annak idején Bálintot
— igazgató volt már akkor is —, érettségi után ő járta ki, hogy Bálint egyházi ösztöndíjjal egyetemre kerüljön.
Bálint néha a pénz miatt lelkiismeretfurdalást érzett. Egyház pénzén tanult, a z t á n . . .
Beszéltek erről Béla bácsival...
Az öreg azt mondta, kisebb gondja is nagyobb legyen ennél! „Megdolgoztunk mi azért a kis pénzért régen a papoknak!"
— Nem ezért hívattalak! Te tagja voltál az egyetemen a „Szocialista Magyarországért" körnek. Ezt nem említetted nekem! Nem megrovásképpen mondom! Örülök, hogy tudtad, hol a helyed!
— Ártatlan tanulócsoport voltunk . . . Nem csináltunk mi semmit! Németh
Lászlót, Illyést, Veres Pétert, Darvast olvastuk...
— Minden ártatlanul kezdődik... B á l i n t . . . nekünk is alakítanunk kell
itt egy kört. Ártatlan kört! Hetedikesekből, nyolcadikosokból és a tanárokból.
Figyelj ide, fiam! Elmondom az elképzeléseimet: A tantestületben besúgó és
rongyember nincs. Én azokat már elpateroltam időben. De ostoba akad köztünk . . . magyarok vagyunk! Nem szólunk mindenkinek! Az első feladatunk
az lenne, hogy megmagyarázzuk órákon: ez a háború elveszett! De okosan
ám, fiam! Nem elvesztettük, mert nem is volt a mienk!
— Biztosan tudja ezt már, Béla bátyám?
— Biztosan, fiam. És nem most, hanem tudtam már akkor, amikor megindították. Mindennek van törvénye: a háborúnak is. Létrehozzuk ezt a Kört.. .
ez lesz az .első lépés! Mentsük, akit lehet, egy csepp vért se többet a nemzet
ereiből! Kell az erő a háború utánra. Óriásak a veszteségeink. A béketárgya3*

131

lásokon, minél gyengébben kerülünk ki ebből a disznóságból, annál nagyobb
pofont kapunk!
Bálint szívesen hallgatta az igazgatót.
— Nézzük csak, fiam, kik is lennének, akikkel szót érthetünk?
Itt vagyok én, itt vagy te a tanárok k ö z ü l . . .

Egy hétre rá — amikor Bálint és az igazgató reggel korán arról beszélgettek, hogy Kört alakítanak — az iskolához a Magyar Királyi Tanfelügyelőségtől átirat érkezett: az intézetet az ilyen és ilyen számú határozat alapján
adják át a szövetséges német csapatoknak, akik hadikórházat fognak az épületben berendezni.
Béla bácsi először arra gondolt — és ezt meg is beszélte Bálinttal —, hogy
vajon nem most lenne-e ideje bővíteni a Kör tevékenységét? De aztán elállt
ettől a tervtől — mondván —: sebesültekről van szó, a legembertelenebb helyzetben is humanistáknak kell maradni.
Másnap az igazgató közölte az álláspontját Bálinttal: most a legfontosabb
feladat, hogy ilyen körülmények között is folytassák a tanítást, ne engedjék
szét az ifjúságot. A németek által igénybe nem vett helyiségekben kell megszervezni a tanórákat.
Kemény, kétnapos munka volt; a szenespincékből kipakolták a tüzelőt,
átrendezték a szertárakat, a tornacsarnokból négy tantermet alakítottak ki, a
raktárak anyagát a padlásra hurcolták, hogy legyen elég hely.
Akkor éjszaka minden eddiginél súlyosabb bombázás érte a várost. Az állomás és környéke volt a fő célpont, egyetlen ép sínpár sem maradt. A reggeli vonatok jóval a várois előtt vesztegeltek, a nyílt pályán. A távolra utazók
kiszálltak a szerelvényből, és ültek a töltésoldalon, a környékbeliek vagy begyalogoltak a városba, vagy visszamentek oda, ahonnan jöttek.
Rengeteg ház romba dőlt, és sok halott volt.
Másnap reggel még tanítás előtt — a. pincében elhelyezett irodában —
megjelent egy német hadnagy, bemutatkozott, és jól érthető magyarsággal
közölte Béla bácsival, hogy dr. Biezerbach alezredes kórházparancsnok kéreti
a parancsnoki irodájába.
,
Tanári szoba már nem volt külön, az egész kar az igazgatói irodában tartózkodott.
Béla bácsi felállt, kihúzta magát, és azt mondta:
— Kérem, ennek az intézménynek az igazgatója én vagyok! És hogy úgymondjam, itt mindennek a gazdája is. Elvárom, ha a parancsnok úrnak bárminemű közölnivalója van velem, keressen fel az irodámban. Engem csak
úgy 'hívat? Micsoda eljárás ez?
A hadnagy elnézést kért, és távozott...
Béla bácsi sápadt volt, a tanári kar szótlan.
Még a tanítás megkezdése előtt visszajött a segédtiszt, és szó nélkül letett
a Béla bácsi asztalára egy fél ív papírt, rajta két külön bekezdésben két mondat — megszólítás nélkül.
„Megparancsolom, hogy a tanulóit a legrövidebb időn belül távolítsa el
az iskola területéről.
Mindennemű parancsmegtagadást és szabotázscselekményt az érvényben
levő német haditörvények szerint büntetek.
Dr. Biezerbach alezredes"
•132

Béla bácsi sápadt lett, és ahogy a levél elolvasása után összehajtotta a
papírt, remegett a keze.
Bejelentette, hogy azonnali hatállyal tantestületi értekezletet tart, és megkért néhány tanárt, hogy menjenek be az osztályokba, igazítsák el a gyerekeket; csendben és fegyelmezetten maradjanak a helyükön, a további utasításig, ők pedig azonnal jöjjenek vissza az igazgatói irodába, hogy haladéktalanul megkezdhessék az értekezletet!
*

A városban helyreállt a rend. A ¡kivezényelt katonai alakulatok és munkaszolgálatos csapatok az állomást és környékét rövid idő alatt megtisztították a
romoktól, kijavították a megrongálódott síneket, és újra közlekedtek a vonatok.
Bálintnak fontos volt, hogy Szamosháza felől beérkezzen a vonat. Űgy
beszélték meg, hogy most szombaton Zsuzska bejön Szatmárra. Mivel a mama
kint lakik, és a papa egyedül van, valakinek rendbe kell tenni a lakást. A mamának sokkal nehezebb az utazás — ő marad a gyerekkel —, Zsuzska pedig
bejön már szombat este. De nem megy haza, a papának azt fogja mondani,
hogy a reggeli vonattal érkezett. És a k k o r . . .
— És akkor én hol fogok aludni?
— Nálam! Az én szobámban!
Bálint egész nap a Zsuzska fogadására készült. Remegő izgalommal telt a nap.
„Csakugyan ennyire szeretem?"
A szobába Zsuzska bejöhet anélkül, hogy a háziak észrevennék. Nem is
nagyon figyelik, meg késő is lesz, és reggel Zsuzska korán megy e l . . .
Bálint délután olvasni se tudott, számolta a perceket, mikor lesz már este.
Elment a virágboltba, vett hét szál piros rózsát, hazavitte, nézegette a rózsákat, este beletette papírba, és kiment az állomáshoz.
Egy téglarakás mögött húzódott meg, nem akart ismerősökkel találkozni.
„Lehetetlen, hogy ne jöjjön! Mindennél biztosabb, hogy jön! Ő mondta,
hogy várjam."
Egymás után érkeztek be az esti vonatok, hosszú katonai szerelvények is;
özönlött a rengeteg sebesült. Végre bemondta a mikrofon a szamosházi vonatot. Öráknak tűnt, amíg kibontakozott a mozdony a sötétből, és becsoszogott az állomásra.
„Már csak pillanatok, és meglátom."
Igyekeztek az utasok, cipelték batyuikat, Bálint a háta mögött tartotta
a rózsát.
Zsuzska biztosan a hátsó kocsiba szállt. Már csak egyesével szállingóztak
az utasok — és Zsuzska sehol.
„Ugye, hogy nincs Isten! Nem akart jönni, vagy nem jöhetett? De miért
nem írt? Vagy talán.. . ezzel, így akar befejezni mindent?"
Hazament, beletette a rózsákat egy-egy dobozba, és írt hozzá néhány sort:
„A rózsa a tied. Ezzel vártalak. Most gyűlölnöm kellene téged, de azt hiszem,
soha nem szerettelek még így, mint most."
Elment a postára, feladta a csomagot, ezt holnap reggel már megkapja
Zsuzska.
Nem kellene felüljön a hajnali vonatra, és elutazni Szamosházára?
„Nem! Bennem is van konokság! Azt hiszi, neki szabad mindent, mert
szeretem? Legyen vége! Soha még levelet se írok neki többet. Tudja meg,
hogy nagyon szerettem, de ha én egyszer valamit elhatározok!"
•133

Hogy is mondta Zsuzska legutóbb?
— Tudom, hogy te mindenre képes vagy, ha egyszer elhatározol valamit!
„Jó, hogy így fejeződött be. De még egyszer látnom kellene. Meg kellene
csókolnom, és megmondani neki: hogy szeretem."
„Nem utazom sehova! Írjon ő! Talán beteg? Lekéste a vonatot? Vagy
félt. . . szegénykém . . . Ugye, drága Zsuzskám, féltél? Nem kellett volna félned. Hiszen ha te nem akarod, én egy ujjal se nyúltam volna hozzád! Attól
féltél, hogy azt mondtam a múltkor: most már igazán bebizonyíthatnád, hogy
te is úgy szeretsz engem, ahogy én. Ugye a bizonyítástól féltél, kedves!"
Bálint úgy gondolta, hogy reggel mégis utazni fog Szamosházára. Szól
Béla bácsinak, tanítás nincs, a főigazgató utasítására tegnap befejezettnek tekintették a tanévet, szombatra kész kell legyenek a bizonyítványok, az ünnepélyes tanévzáróra nem kaptak engedélyt.
Béla bácsi dühöngött, de belátta, most nincs mit tenni, éppúgy, mint valamelyik nap az alezredes goromba utasítása után. Minden meggondolatlan lépés embereik és gyerekek életébe kerülne! Ez már nem önképzőkörösdi, ez
életre-halálra megy!
Meg kell írni a bizonyítványokat, ki kell osztani, és aztán . . .
Béla bácsi szólt Bálintnak, hogy maradjon, beszélni akar vele, holnap este
menjen el a lakására . . .
— Csinálnunk kell valamit — mondta az öreg —, az iskolában most már
semmi dolgunk, ráérünk .. .
„Lefekszem, és nem kelek fel holnap estig. Megpróbálom, lehet-e annyi
ideig egyetlen valakire gondolni. .."
Délután mégis mást határozott. Mehet ő Szamosházára úgy is, hogy
Zsuzska ne tudjon róla. Felé se néz.
Felült a Szaíhbsháza felé induló vonatra. Ahogy a vonat ment, egyre közeledve a faluhoz, Bálint mind jobban érezte: nem fejeződött be semmi. Szorongó érzésékkel teltek a percek.
És mi lesz, ha Zsuzska azt mondja: hagyjon neki békét. Ma este látni
akarja!
Sötét volt, mire a vonat a szamosházi állomásra ért.
Bálint megkerülte a paplakot, benézett az ablakon óvatosan,. és aztán
könnyű szívvel — lesz ami lesz — odalépett az ajtóhoz, bekopogott.
— Ki az? — kérdezte belülről valaki.
— Járó Bálint.
Az ajtó 'kinyílt. Zsuzska mamája.
— Végre, hogy szemtől szembe láthatom magát! Nem nagy öröm! Sokat
hallottam magáról. Sok m i n d e n t . . .
A mama aztán egész este nem mutatkozott.
— Hogy kerülsz ide? Mit akarsz te itt? — kérdezte Zsuzska.
A hét szál rózsa az asztalon volt egy vázában.
„Nem dobta el, vázába tette."
— Ne haragudj, nem akartalak megbántani... meglepődtem, hogy váratlanul megláttalak.. . Ügy ver a szívem, mint egy fruskáé.
— Mit akarok itt? Semmit! Még egyszer akartalak látni, meg arra voltam
kíváncsi, mi lett azzal a rózsával, amit küldtem, amivel vártalak. Csak ennyi . . .
— Itt van, látod! Ne menj még el! Mindig azt kínozza az ember, akit
legjobban szeret...
•134

— Én nem akarlak kínozni.. .
— Mégis azt teszed .. .
— Pedig nem akarom! Azt ígérted, hogy bejössz. . .
— Ne menj el, annyi minden történt velem tegnap óta . . . de . . . ha nem
történt volna semmi.. . akkor se mentem volna be. . . Tegnap értesítést kaptam! Berci fogságba esett. Miért nem segítesz, ha szeretsz? Olyan jó, hogy eljöttél, hogy láthatlak. . . Hadd lehessek én ezután is őszinte hozzád. Nem bírtam bemenni... nem tudok . . . f é l e k . . . hogy majd egyszer mindent megbánok. Én úgy akarlak szeretni, hogy soha semmit ne kelljen megbánnom . . .
— Milyen kedves v a g y . . . így jó, hogy nem jöttél be! A mi életünkben,
mióta ismerjük egymást, mindig minden úgy volt jó, ahogy történt!
— De ha még egyszer azt kérnéd, hogy menjek, elindulnék gyalog is!
Bálint ,nem is látogatott haza a szüleihez, nagyon sokáig beszélgettek
Zsuzskával; hajnalodott, amikor kiment a vonathoz.
*

Reggel korán ért be Szatmárra, úgy gondolta, nem vár estig, felkeresi
Béla bácsit most.
Az állomáson és az utcákon rengeteg német katona. Szeges dróttal elzárt
ablakú vagonokban orosz hadifoglyok. Az utcán is csapatostul vonultak, német fegyveresek kísérete mellett. Nem messze az állomáshoz egy udvarra tódult be a sok hadifogoly. A vályú tele volt vízzel, annak estek neki, a kísérők
korbáccsal, puskatussal ütötték az embereket, idő kellett, míg el bírták venni
őket a vályútól. Aztán újra elindultak a foglyok.
Bálint alighogy kiért az állomásról, Matheidesz Zolival találkozott. Látta
a fiút már a vonatnál is, ott ólálkodott, de nem köszönt, elfordult, amikor
egymás mellé értek.
A fiú előtte ment az utcán. Lehetetlen, hogy észre ne vette volna őt. Haragszik rá?
Bálintnak eszébe jutott a német őrnagy meg a pincsi. Zoli majdnem kihúzta akkor a gyufát! Ha az az eset most történik, és nem a tavaszon, más
kimenetele lett volna!
A fiú körülnézett, megállt, és anélkül, hogy hátrafordult volna, megvárta,
amíg Bálint utoléri. Akkor visszafordult az állomás felé, de azalatt egy összehajtogatott papírdarabkát csúsztatott a Bálint zsebébe.
„Igazgató urat letartóztatták az éjszaka, a névsor a németeknél van. Azonnal tessék menekülni, minél messzebb a várostól!"
Bálint a gyerek után nézett, de ő már eltűnt a házak közt.
A n é v s o r . . . a névsor. . . miféle névsor? Megvan! Amit Béla bácsi írt,
hogy kikre számíthatnak . . . ekkora ostobaságot!
Civil karszalagosokból és katonákból álló járőrcsoport tűnt fel az utca
végében. Bálint megfordult, és elindult az állomás felé, de nem ment a pályaudvarig, hanem Németinél letért a Szamos töltéséhez.
Besötétedett, mire hazaért. Zsuzskával akart találkozni, de úgy, hogy senki
más ne tudjon róla. A szüleihez nem ment. Hajnalban felzörgette Sándor bátyját, vele beszélt meg mindent.
—• Ehhez mit szól, Sándor bátyám?
A szénapadlást találták a legalkalmasabbnak. Átrakták a takarmányt a
szénatartóba, Bálint kényelmesen elfért az üregben.
•135

— Csak legalább csináltunk volna valamit!
A szénapadlásról Bálint csak este jött ki, amikor már jól besötétedett, és
nem láthatta senki.
3

A tisztek barakkja a hadifogolytábor elkülönített részén volt. A barakk
lakói a nap hosszú, tétlen, idegfárasztó óráit — egyéb elfoglaltságuk nem lévén — diskurálással töltötték. Most a pap beszélt:
— Igazatok van, uraim, ez az egyetlen lehetőség arra, hogy normális fővel hazajuthassunk, ha tudomásul vesszük a tényeket! A hazakerülés, az életben maradás nemcsak a körülményeiktől függ, hanem tőlünk is. Kevés, amit
testi kondíciónk megőrzésének érdekében tehetünk, de annál többet a Szellemért. Ezt úgy mondom nektek, mint volt tábori papotok. . .
A szökés tervéről véglegesen le kell mondanunk, mert megvalósíthatatlannak látszik. Csak azokon az utakon próbálkozhatnánk, amelyeket a hadsereg
tart ellenőrzése alatt. . .
A barakkokat körülvevő fal legalább három méter magas. Rajta szeges
drót. Valószínű, hogy áram nincs benne, de a toronyban elhelyezett egyetlen
géppuska belövi az egész környéket. Azért ment bele a parancsnok, hogy ilyen
fáradt és minimális létszámú őrséggel vállalja az őrzésünket. Egyetlen fegyveres is elég lenne a tábor teljes biztosítására.. .
Sem rangban, sem korban nem én vagyok az első tiszt köztetek, de ha ti
is úgy gondoljátok, vállalom a csoport lelki gondozását. Ez ugyan nem sokat
jelent, talán csak annyit, hogy a helyzethez alkalmazkodó fegyelemmel beszéljük meg dolgainkat, közöljük egymással meglátásainkat.
Továbbra is azon az állásponton vagyok, hogy nem cselekedtünk sem érdekünk, sem lelkiismeretünk ellen, amikor az átállás, illetve az önkéntes fogságvállalás mellett döntöttünk! Azt éppen olyan világosan láttuk, hogy a háborút elvesztettük, mint most azt, hogy mekkora a magunk felelőssége további
sorsunk alakulásában.
Az ország színe-java a frontokon vérzik. Egy részük már hadifogságban, a
többi még harcban, szökésben, dezertációban. Az egész nép — nemzet sorsa
függ attól, hogy bírjuk átmenteni magunkat a fogság poklán, milyen szellemi,
testi csonkulásokkal kerülünk haza.
Mint pap, hangsúlyozom szellemi helyzetünk fontosságát. Amíg éber és
kondicionált a szellem, addig nem lehet baj.
Gyakorlatokat kell szerveznünk — lelkigyakorlatokat. Az a legnagyobb
tragédiánk, hogy nem érintkezhetünk a legénységgel, pedig ők látják legnagyobb szükségét a szellem ápolásának.
Nem maradhatunk itt sokáig! A parancsnok is utasításra vár, amit bizonyára napokon belül meg fog kapni. Azt is alátámasztják a tények, hogy
rövidesen tovább visznek bennünket: Figyeljétek meg: harmadik hónapja vagyunk itt, mit ettünk, mit kaptunk az első időszakban? Napi tizenkét deka
kenyér és kétszer leves; borsólisztből. Napi húsz perc séta . . .
És ezen a héten: tegnap marhahúsleves, főtt hús krumplival. Az más kérdés, hogy milyen minőségben! És a múlt heti egy kör futás helyett: tegnap
három. Szerintem ma négy lesz. Fogcsikorgatva is le kell futnunk a parancs
szerinti négy kört. Aki ezt nem bírja — nyilván nem alkalmas munkára . . .
Aki munkára nem alkalmas — pusztuljon e l . . .
•136

Uraim, hadifoglyok vagyunk, egy — minden kétséget kizáróan — veszteshadsereg tagjai — a győztesek birtokában.
Én azt egy pillanatig sem hittem, hogy gödrök elé állítanak bennünket,,
és ¡kivégzik az átállt egység minden tagját. Ez — most már tudjuk — német
propaganda volt.
Jön a tél; azt hiszem, életünknek ez lesz a legkegyetlenebb tele!
Célszerűnek tartom, ha tájékoztatlak benneteket a parancsnokkal való
beszélgetésemről. Valóban jól sejtettétek, különös bánásmódban részesít bennünket — átállt tiszteket. Antifasiszta átképző iskolára akar vezényeltetni.
Megmondtam nyíltan: parancsnok úr, magyar tiszt vagyok, de csak másodsorban; én mindenekelőtt pap vagyok! önkéntes akaratom szerint én az Isten,
által rám bízott lelkeket soha elhagyni nem fogom. Azt kérem, szolgálhassam
továbbra is az egység lelki gondjainak munkáját, engedjen a katonák közé.
A parancsnok nevetett, teát ivott és vodkát kevert hozzá, de a vodkából tisztán is ivott. Szellemes volt és jókedvű, szinte komolytalan, azt mondta, az.
antifasiszta iskola Moszkvában működik, ha oda elmegyek, ott találkozhatok
akár a metropolitával is. Azt, hogy én protestáns vagyok, nem értette. Kissé
lerészegedett. Megveregette a vállam, és azt mondta, bolond vagy, pap, megbánod te még ezt! Nem mégy iskolára; majd mennél még úgy tavasztájt, ha.
ezután a jó kis tél után te is kapsz egy-két hasmenést.
A tolmács jóindulatú volt, bár nagyon mértéktartó, és nem gondolnám,,
hogy velünk — tisztekkel — kapcsolatban a parancsnokot rosszindulatúan befolyásolná.
Ha a délutáni séta helyett újra futás lesz — és emelik az adagot, biztos,,
hogy munkára vezényelnek bennünket. Azt kellene megértetni mindenkivel,,
hogy átjusson a szelekción.
A parancsnok megtiltott minden vallási szertartást. Én ígéretet tettem,,
hogy tartózkodni fogunk ettől, és. parancsa szerint járunk el.
Magam helyett senkit nem javasoltam közületek a moszkvai iskolára. Azt:
mondtam. a parancsnoknak, hogy • ez önkéntes vállalkozás, tehát lelkiismereti
kérdés. De arra készüljetek fel — ha ugyan erre lesz még idő —, hogy hívatni,
fog benneteket.
Beszélgetéstől, tanácskozástól, eszmecserétől nem tiltott el bennünket, sőt,,
határozottan emlékszem rá: engedélyezte.
Most az a legfontosabb, hogy megtaláljuk beszélgetéseinknek azt az adekvát témáját, amely valamennyiünket szellemi frisseségben tarthat. Azt, amit
mondtatok — a napi előadássorozatot —, én helyénvalónak tartom. Sajnos, az
előadásokra való felkészülés lehetősége minimális, mivel sem papírt, sem íróeszközt nem kápunk továbbra sem, mert ez nekik sincs.
Az álommal kapcsolatban szeretnék most néhány gondolatomról beszélni
nektek.
Az álom az emberi lélek egy furcsa, és még sok vonatkozásban nem tisztázott terméke. Az túlzás, ha nagyobb szerepet tulajdonítunk álmainknak a
kelleténél, de az elbeszélésével, magyarázatával segíthetjük szellemi ébrentartásunkat.
Időtöltésnek sem lesz rossz! Könyv nem áll rendelkezésünkre, társaságunk
felekezetileg is megosztott. Maradjunk az elgondolás mellett: naponta néhány
órát beszélgessünk az álmainkról.
•18T

Én például lágerünk elhagyásának közeledő időpontját, és azt, hogy rövidesen munkába fogunk állni — egy éjszakai álmommal hozom összefüggésbe.
Kell legyen valami összefüggés az álom és a valóság között.
Az ember olykor összeálmodhatja a legképtelenebb dolgokat i s . . .
Uraim, én valamelyik éjszaka azt álmodtam, hogy egy felrobbantott híd
újraépítésénél dolgoztam; minden szakismeret és hozzáértés nélkül. Azt a feladatot kaptam, hogy vezessem le az építkezést, felelve a munka végleges sikeréért!
Ügy próbáltam megmagyarázni magamnak furcsa álmom vonatkozásait,
hogy a híd csak szimbólum lehet. Az Ür itt a mi különös helyzetünkben azt a
feladatot adja nekem, hogy építsem meg valamennyiünk között a lélek hídjait .. .
Álmomban az volt a különös, hogy az egészet szinte nem is foghattam fel
álomként,- annyira valósághűriek tűnt.
Ugyanabban a faluban történt velem minden, amelyikben éltem a katonai
szolgálatom előtt, és amelyikben a szeretteim ma is élnek! De természetesen
nem mint pap voltam ott, hanem egy meghatározatlan foglalkozású valaki.
Érthetetlen a magam számára i s . . . feleségem velem volt, de furcsa kapcsolatban éltünk. Egyet azonban mondhatok. . . soha senkit még úgy nem szerettem, mint álmomban őt. Öt, aki velem élt, de aki a szamosházi lelkésznek
volt a neje! A lelkész álmomban nem én v o l t a m . . .
Nejem — mint már említettem — szerves része volt álmomnak, de nem a
feleségemként. Öt megismerkedésünk óta Zsuzsának szólítom, de érdekes módon álmomban Zsuzska lett, pedig tudom, hogy nevének minden változata
közül számára ez a legunszimpatikusabb!
Hát nem érdekes helyzet? Egy asszony: a valóságban a feleségem . . . És
álmomban másnak a felesége, de mégis az enyém. . .
Feleségemet én mindig tisztességgel és hűséggel szerettem, és ő is engem.
De a szerelmi érzéseknek olyan izzása számomra soha nem volt ismert, mint
amilyennek ezt a kapcsolatot álmomban átéltem!
v
Álmom nem minden előzmény nélkül való volt.
' Lefeküdtem, elaludtam, és akkor ébredtem fel, amikor végigáLmodtam
mindent. Pedig nem vagyok jó alvó, sőt, az utóbbi időben nem emlékszem
rá, hogy végigaludtam volna egyetlen éjszakát!
A pap egy időre abba kellett hagyja hosszú álmának elbeszélését. A parancsnok — megtartva ígéretét — nagy edény tetűport küldött a tiszti állomány használatára.
A tisztek levetkőztek, beszórták egymás testét a porral. A parancsnok azt
üzente, hogy ebből korlátlan mennyiségben fog a tisztek rendelkezésére bocsátani. Az edényt innen átviszik a legénységi részleghez, de a porból annyit
használhatnak, amennyit akarnak.
Kézdy őrnagy javasolta, hogy a behintés pillanatában mindenki tömítse
el orrlyukait, mert legutóbb a tetvek megmaradtak, de a por néhányójuknak
kikezdte az orrnyálkahártyáját.
A szomszédos barakkban a német tiszti állománynak nem adtak a porból.
Ebből is látható volt, hogy a kapitány előtérbe helyezte a magyar csoportot a németekkel szemben. Ide küldött port, oda nem, holott a magyarok
között a legmagasabb rendfokozat: őrnagy, a németek között két ezredes és
több alezredes is van!
Amikor mindenki végzett testének a tetűporral való behintésével, ki-ki
•138

•elfoglalta a helyét. A pap állva maradt. Jobban szeretett így beszélni, de azért
is állva kellett maradjon, mert az alsófele tele volt sebbel, ¡amelyet a tisztálkodás hiánya miatt kapott.
— Reggel felkeltem, és segítettem apámnak, elkészítettük a disznók moslékját. A házunk két részből állt, egy — úgynevezett — nagyházból, és egy
kisházból, melyet nyárikonyhának, sütőháznak és éléskamrának használtunk.
Apám megtörte dézsában a főtt krumplit, én pedig ezalatt a korpatartó"ból három edény korpát vittem a moslékhoz.
A disznók nagyon éhesek voltak, ették, rágták az óluk fakarámját, úgy
látszik, apámmal nem keltünk fel idejében, vagy este kaphattak kevés élelmet.
Ahogy az állatok elé öntöttük a moslékot, jó ideig nézegettük őket, mint
falnak, habzsolnak nagy étvággyal kedvükre. Hat szép hízónk volt, mind
göndör szőrű mangalica, két fekete köztük.
A disznóól előtt álltunk apámmal, amikor odajött hozzánk egy idegen ember. Meglepetésünkre szalonnát kért. Csak úgy, egyszerűen, hogy adjunk neki
szalonnát. Mondom apámnak, hogyha kéri — biztos szüksége van rá, márpedig ha valakinek valami szükséges, ha csak egy mód van rá, és telik az
ember erejéből — akkor adni k e l l . . .
Igen ám, de nem volt szalonna a háznál.
Ez furcsán hangzik. Az idegen ember is rossz néven vette, pedig apám nem
hazudott. Megmagyarázta, azért nincs szalonnánk, mert így ősz felé már nagyon avas a tavalyi szalonna, nem szereti a háznál senki, és édesanyám túladott rajta.
Az idegen hitte is, nem is, azzal ment el: megállj, kutya burzsuj, nem
adtál szalonnát! Azt mondod, nincs, itt meg hat disznó röfög, akkora mindegyik, mint egy-egy bálvány. Nem is nekem kellett volna a szalonna, hanem
a proletároknak. — így mondta. Azoknak akarta vinni, mert most már az lesz
a világ rendje: ahol sok van, onnan elviszik. Meg hogy a felszabadítót nem
illik így fogadni!
Aktán az idegen kiment az udvarunkról.
Azt mondja apám: fiam, ez orosz katona volt, egész biztos, láttam én
oroszokat az első világháborúban!
— Hát akkor — mondom apámnak — bejöttek az oroszok! Ez pedig csak
úgy történhetett, hogy kimentek a németek. Még szerencsénk, hogy itt nálunk,
Szamosházán, ilyen csendben-rendben ment végbe minden!
Apám utólag megbánta, hogy nem adott szalonnát a katonának. Mindig
előrelátó ember volt — kérni kellett volna a szomszédból. Egész nap azon
bánkódott, hogy ebből még baj lehet.
Később csakugyan mindketten meggyőződtünk róla, hogy bejöttek az oroszok. Rengeteg lovas katona jött-ment az utcákon, ágyúkat vontattak.
A legtöbb nő kispárnát dugott a szoknyája alá, mintha állapotos lenne.
Egyet azonban nem értettünk apámmal: azt mondták, az oroszoktól félni
k e l l . . . és mi nem féltünk! Isten tudja, egyszeriben honnan kerültek elő a
faluból olyan emberek, akik örültek az oroszok bejövetelének.
Mi nem örültünk, szégyennek éreztük volna, ha örülni tudunk.
De másképp a falu. Ámult apám, én is. Itt az oroszokat sokan várták,
csak nem beszéltek róla? Vagy lehet, nem várták, de most már, hogy itt vannak, megpróbálnak az emberek okosan viselkedni.
Később megint jött néhány idegen az udvarunkba. Róluk már azonnal
tudtuk, hogy orosz katonák. Végignéztek mindent, vigyorogtak. A lakásban
•139

felforgattak mindent, és az egyik, elmenőben, magával vitte az apám egyetlen
ünneplő öltönyét.
Később megtudtuk: az idegen — az orosz katona — a harmadik szomszédban szállásolt egy szegény embernél, akit úgy hívtak, hogy Angyal Sándor.
Ő küldte az orosz katonát hozzánk! Nálunk van mindenből elég, náluk meg
semmi! Ezt mi apámmal nagyon jól tudtuk, csak azt nem, hogy ezentúl így is.
lehet! Apám ezt szóvá is tette. Angyal Sándor kinyitotta a száját:
— Várjatok csak sorotokra, lesz ez még ígyebbül is! Majd ha azért megy
át hozzátok az orosz, hogy elhozza nekem tőletek azt, ami jár. ..
Fogalmunk se volt, mi jár tőlünk Angyal Sándornak! Igaz, harmadába
kapálta a krumplinkat, holott az feles kellett volna legyen! — Ügy számoljunk, ha nem visszük át neki a járandóságot, átviteti a katonájával.
Ám a katonák nem voltak olyan mérgesek, mint amilyennek Angyal Sándor szerette volna! Akkorákat tudtak nevetni, hogy zengett az utca. Inni is
tudtak, de egy közülük — a kapitány — igyekezett mérsékelni a társaságot.
Alig telt pár nap, lent a faluvégen az egyik háznál citerabált rendeztek.
Orosz 'katonákat is hívtak a bálba. Hajnalig duhajkodtak, nagy botrány lett.
Az egyik faluvégesi ember odarendelte a feleségét, hogy mindenki szeme láttára feküdjön le a kapitánynak — mondván —, te ilyen voltál mindig, Amál,
te lefeküdtél akármelyik gazdának azért, hogy jó helyen adja ki nekünk a
krumpliföldet. No, akkor most feküdj csak le szépen, a kapitány elvtársnak,
mert ők nemcsak krumpliföldet adnak ám tavasszal, hanem ők hozták el nekünk a szabadságot.
Az asszony nem feküdt le, de a katonákat felajzotta a lehetőség, amiatt
tört tó a botrány . . .
Itt abba kellett hagyja elbeszélését a pap.
Sorakozót rendeltetett el a parancsnok — a napi tornához.
— Valószínű, hogy munkára készítenek fel bennünket — mondta az- egyik
tiszt.
Azt a pár perc.időt, ami a sorakozótól a kivonulásig rendelkezésükre.állt,
arra használták fel, hogy meggyőzzenek mindenkit, jobb, ha még a betegek
is vállalják a gimnasztikát, a futást.
Be kell bizonyítani, hogy a parancsnokság számíthat az egységre, alkalmasak valamennyien a munkára. A munka megmentheti mindőjüket, ha dolgozniuk kell, fel fogják emelni az élelmiszeradagokat...
A futás után az volt a legnagyobb baj, hogy azonnal vissza kellett menjenek á bárakkba. A következő csoportot vezényelték ki az udvarra. Az lett
volna a jó, ha sétálva levegőzhetnek még egy kicsit. Bent a tetűpor átjárt
mindent. Abból a levegőből nem jó teleszívni a megtágult tüdőket. Ahogy
bent 'kiszuszogták magukat a tisztek — a szellemi ébrenlét fontosságára való
hivatkozással —, a pap folytatta . . .
— Jártam-keltem a faluban, emberékkel beszélgettem, éltem napjaimat,
és figyeltem, mit tartogat számunkra — nem túlzás a szóhasználatom — ez
az új világ.
Saját szememmel láttam mindent. A 'kiküldöttek nemhpgy egy ilyen háború után Isten szent békéjére hívták volna fel az emberek figyelmét, hanem
a gyűlölet, az úgynevezett osztályharc eszméit hintették a nép között.
Egy ponton nem érzem álmomat eléggé tisztázottnak . . . Gyermekemnek
nem jutott benne semmilyen szerep.. . sajnos.. . Hiszen tudjátok, mit jelent
itt nekünk — ha álmainkban megjelenhet előttünk gyermekünk arca . . .
•140

Nejem viszont annál jelentősebb helyet foglalt el ebben a történetben.
Megismerkedésünk óta hosszú hajat viselt, lefésülve a vállára.
Álmomban pedig — ő, aki az enyém volt, de a más felesége — most
hátul összekötve hordta a haját. Ez így sokkal jobban állt neki. Kiemelte arca
rendkívüli egyéniségét. Felébredve azon gondolkoztam, ha hazajutok innen,
kérni fogom őt, viselje úgy a haját, ahogy én álmaimban láttam!
Gyerekkorában szőke volt. A házasságunk után azonban haja barnulni
kezdett. Ez sok gondot okozott neki. Valaki ajánlotta, hogy mosás után a
haját székfűből főzött lével öblögesse, így visszanyerheti eredeti szőkeségét.
Álombeli nejem — megint szőke volt, de haját festette, amit én és szüleim is idegenkedve fogadtunk.
Most aztán mindegy, hogy a feleségemet, vagy őt írom-e le, akit álmodtam, az azonosság miatt. Fehér, érzékeny arcbőr, alig látható halvány szeplők
az orr körül, a haj érdes, kemény, nehezen fésülhető. Kerek, szabályos arc,
nevető barna szemek — és valóban sokak által megcsodált hófehér, egészséges
fogsor .. .
Teste karcsú, nyúlánk. Hízásra nem hajlamos. Lábszárai teltek, csakúgy
mint felsőteste . . . ikarja, válla, szépnek mondható . . .
Uraim, nem véletlenül beszéltem a szellemi erő fontosságáról. Én, aki
mindent megtettem ennek érdekében, ernyedést tapasztalok magamnál! Nem
emlékszem, hogy az asszony férjéről szóltam-e már, ha igen, akkor nem akarom megismételni magam!
Álombeli asszonyom férje a szamosházi református lelkipásztor volt; tehát
én! Én viszont — amint már említettem — 'álmomban nem voltam azonos
valóságmagammal!
Szerelmi kapcsolatunk során gyakran esett szó köztünk az asszony férjéről, aki katonai szolgálatot teljesített. Mondhatom, ő a legnagyobb tisztelettel,
tisztességgel, sőt szeretettel beszélt nekem róla. Én pedig — mint a szerelmem
által őszinte emberi érzésekkel féltett személyről: a legjobb véleménnyel
voltam.
Esetenként megemlékeztünk név- és születésnapjáról is.
Álmomban nem különültek el a nappalok és éjszakák. Így tehát eseményben távolságot érzékeltetek. Rövid idő alatt óriási változások álltak be a falu
életében. Minden este rendszeresen megtartott falugyűléseken vettem részt
én is. Kiküldöttek jelentek meg. Róluk a falu egyes rétegeiben az a hír járta,
hogy az oroszok fizetett emberei, nem is tartoznak népünkhöz — oroszok ők
maguk is, de már előre felkészítették őket erre a szolgálatra. A megbízatásuk
úgy szól, hogy a legrövidebb időn belül neveljék át a lakosságot, igyekezzenek
az orosz szokások felvételével szlávofcká tenni, hogy később a nagy Oroszországhoz való csatlakozásunkat Európa előtt joggal megmagyarázhassák.
Ez a nézet, velük kapcsolatban nem volt általános. Sok kósza hír járt
arról is, hogy esetleg a háborúban fordulat állhat be, visszajönnek, a németek.
A falu lakosságának egy része kijelentette, ha erre sor kerül, ők hajlandók a
németek ellen harcolni és a reakciós világ ellen is, annak az ígéretnek a fejében, amelyet az oroszok bejövetele után kaptak. Ez pedig nem volt egyéb,
mint az, hogy véghezviszik a földosztást.
Az esti falugyűlések vitái ekörül folytak. Híre járt, hogy a már felszabadult területeken kormány jött létre — a koalíciós pártok képviselőiből.
Az előadók beszédeiből kiderült, hogy földet csak a nincstelenek kapnak.
•141

De mert az akciót jó ideig pontosan nem körvonalazta senki, így járt a gyűlésre az egész falu.
Abban az időben szép napokat éltem. Időm nagy részét a szerelmi élet
töltötte be.
Azonkívül, hogy apámmal naponta megetettük a hat göndör mangalica
hízót, egyéb dolgom nem is volt!
Bujkálnunk nem kellett — az egész falu elfogadta és szentesítette helyzetünket.
Ügy gondoltuk, hogy kapcsolatunknak vége csak valamelyikünk halálával
lehet, de ez nem okozott számunkra gondot, mert hittük: el kell jöjjön az,
amikor kézen fogva a világ elé állhatunk-, és bizonyíthatjuk: életünk elválaszthatatlan.
Én, aki a szerelemben mindenkor szelíd és megértő voltam, most szinte
nem ismertem régi magamra. Már az is gyötört, ha ő valakire kedvesen mosolygott. Tudni akartam eddigi életének minden mozzanatát a legapróbb részletekig. És ne gondolja senki, hogy ő valamit is eltitkolt volna előttem. Egyegy ilyen beszélgetés után szenvedélyesen öleltük át egymást. A sorsot okoltuk, hogy nem előbb ismerkedtünk meg. Ö el tudta volna képzelni az életét
úgy is, hogy soha rajtam kívül más férfit nem ismer, és gyereket is csak nekem szült volna!
Máskor civakodtunk. Én az ő múltját igazságtalanul felhánytorgattam.
Aztán megbántam 'kitöréseimet, ő pedig megbocsátott nekem. A kibékülésünket hosszas csókolózás követte.
Egyik reggel korán etettük meg a disznaínkat. Nemsokkal azután őhozzá
siettem. Minden ok nélkül megvádoltam, hogy nem elég hűséges -hozzám!
Ö pedig azt mondta, segítsek neki, hogy . még hűségesebb lehessen. Én úgy
gondoltam, első és legfontosabb lépés az lesz, ha elpusztítom régi emlékeit.
Először is egy fényképét téptem szét, feltételezve, hogy abból a fényképbői
esetleg annak idején másnak is adott. . . Később széttéptem legkedvesebb
lánykori fényképeit, amelyeken üde volt és bájos, mint egy bimbóban levő
virág. Más kiragadta volna kezemből a képeket, ő nem! Emlékszem rá, volt
egy fényképe fiatal lány korából, amelyen a legjobban tetszett nekem. Azt a
képet is elkértem és széttéptem.
ő a szoba közepére dobált, összetépett fényképhalmazt — mint most már
soha fel nem idézhető emlékeket — elsiratta, aztán odajött hozzám, átölelt,
megcsókolt, és megköszönte, hogy mindazzal, ami most történt, közelebb' kerülhetett hozzám . . .
Azokról a diszkréciókról, amelyekről vallomásokat tett nekem, nem beszélek, mert az álom közelsége még oly erős nyomokat hagyott bennem, hogy
úgy érzem, mintha valóban átélt élményről beszélnék!
Egyik találkozásunk alkalmával józan belátásra bírva magamat, ezekkel
a szavakkal fordultam hozzá: Én most a te eddigi életedet lezártnak tekintem!
Soha még gondolatban sem bántalak meg azzal, hogy felrójam: találkozásunk
előtt nem az enyém voltál.
De mi volt az, amit meg kellett bocsássak neki? Azt, hogy annak idején
strandra járt fiúkkal — és az ártatlan diákszerelmeket...
Megsimogattam a testét: Ettől a pillanattól kezdve tiszta, érintetlen és
szent vagy! Megcsókollak. Érezd azt, hogy a mi életünk születésünktől fogva
csak egymásért van; halálunkig! Mi soha senkit sem testben, sem lélekben
egymáson kívül nem ismertünk!
•142

Ő is megcsókolt engem, és megköszönte jóságomat.
Boldogabbá tett. Olyan boldoggá, amilyen boldogságot én addig nem ismertem!
De kínzó féltékenységem ezután sem szűnt meg. Időnként előjött, mint
egy újra meg újra kiújuló betegség. Én azonban soha nem beszéltem erről.
Ha ezentúl igazságtalan voltam vele, akkor sem civódott, csak sírt. Megígérte, soha nem hagy el, egész életében rabszolgám is lesz, ha én úgy akarom.
Furcsa, hogy amit az ember nem képes elérni az élet hétköznapjaiban,
azt elérheti álomban. Engem ez az álom sok mindenre megtanított. Én a
régi életemet nem akarom folytatni tovább! Arra a szerelemre vágyok, amit
álmomban éltem át!
Csodálatos élményeket tartogat számomra az élet, ha sikerül innen hazajutni! De ez egy annál nagyobb hatalomtól függ, mint amelyik most fogva tart
bennünket. Mindnyájan Isten kezében vagyunk! Isten szabja meg, közülünk
kit mire érdemesít. Nekünk egyetlen dolgunk lehet: annyi, hogy vigyázzunk,
nehogy beteljesedjék rajtunk az ige: „Jól lehet a lélek kész, de a test erőtlen!"
Itt a pap részletesen kitért arra, hogy mennyire fontos a tábori körülmények között a testi edzés. Egyesek gyanút fogtak, hogy hátha a pap nem is
álmodott semmit, csak kitalálta a történetet, egy jó mesét mond, tanmesét,
amelynek a vége úgy kerekedik ki, hogy lám: „vár bennünket a haza, mindenki igyekezzen ép testtel, ép lélekkel átvészelni a nehéz időket".
Mások pedig az ellen tiltakoztak, hogy az elbeszélésének menetét megszakítja ezekkél a betoldásokkal. Ezt hagyja, arra kíváncsiak, mi történt, nem
pedig arra, hogy miből milyen tanulság vonható le.
A pap engedve a fogolytársak kívánságainak, folytatta álomélményének
elbeszélését.
— Valamilyen meghatározatlan munkaköröm volt, amelynek betöltésére
a felszabadulás után jelentkeznem kellett volna. Én azonban nem ezt tettem.
A körülmények is úgy alakultak, hogy a faluban maradhattam. Megbízást és
munkát kaptam, amely jó időre a faluhoz kötött.
Amint ezt említettem, álmomban nem pap voltam! így tehát érthető, hogy
tagja lettem a Kommunista Pártnak. A párt programjában és célkitűzéseiben
ellentéte volt mindannak, amit eddig a bolsevizmusról hallottunk. A mi pártunk legfontosabb célkitűzéseként azt jelölte meg, hogy szervezzük a nemzet
legjobb erőit az új világ felépítésére. És akár papként is mondhatnám: meggyőződésem szerint szakítani tudtam a múlt Magyarországával. Azok a könyvek, melyeken én felnőttem, egyértelműen azt sugallták — ha némelyikből a
krisztusi hit, szeretet és alázat hiányzott is —, hogy Magyarországon meg kell
szűnjön ez a középkorból fennmaradt jobbágyi világ.
Az egész nemzetet átfogó, a magyarság sorsának jobbrafordulását jelentő
program megvalósításáért lettem én a Kommunista Párt tagja.
Élmény volt látni az emberek arcán a hitet, a reménységet; akik eddig
nélkülözésre kényszerültek, ezentúl munkájuk után tisztességgel élhetnek. Dolgozhatnak megszégyenítés, megaláztatás, bizonytalanság nélkül. Én elhittem,
hogy akik egy új, virágzó Magyarországot akarnak, azoknak a Kommunista
Párt zászlaja alatt kell tömörülniük . . .
Megszállottként akartam dolgozni, és ¡kívántam a munkát; azt néztem,
mit tehetek az emberek érdekében.
Egyik este a szokásos taggyűlésen vettem részt. Két zászló díszítette a
szónok asztalát. Egyik vörös, csillaggal a közepén, a másik nemzetiszínű, mely•143

nek koronás jelvényét még a gyűlés előtt kivakartuk a zászló közepéből. Csak
a nemzeti rímért hagytuk sértetlenül. Fontos volt az az esti gyűlés álombeli
sorsom további alakulásában, és a falu életében is.
Arról volt szó, hogy minden bizonnyal megindul tavasszal a földosztó
akció . . .
Hogy ez az emberek számára mit jelentett?
Éveken, évtizedeken át valaki dolgozik egy darab f ö l d ö n . . . Akár úgy,
mint béres, akár mint summás, mint harmados, mint részes arató. Kitéve a
gazda kénye-kedvének. És egyszer egyetlen 'naptól számítva ezen a földön
gazda lehet, ö v é a föld minden gondja, minden öröme. Mostantól kezdve
semmi nem úgy lesz, ahogy a gazda mondja, hanem ahogy én akarom; hitem,
boldog álmaim szerint. Nekem szöknék szárba a kalászok, nekem omlik eke
vasa alatt a porhanyós föld, nekem susognak a kukoricatáblák éles levelei,
illatozik a napraforgó virága, nekem hízik föld alatt a krumpligumó, nekem
rágcsál száz- és százmillió bogár a föld gyomrában, hogy porhanyóssá tegye a
talajt a jövő évi termés számára. Nagy dolog ez . . .
Lehetett-e nem együtt lelkesedni, hinni, remélni ezekkel az emberekkel?
Azon az estén a gyűlésen a falu sok egyéb gondja mellett az is szóba került, hogy Szamosházának hiába az országos földosztó akció . . . mert a Szamoson erről a kevés földű emberek birtoka van, a gróf földje túl a vízen!
A pontonhidat — amelyen bevonuláskor átkeltek a folyón — szétszedték az
oroszok. Ha ki is osztják a Tisza-grófok földjét, a szamosháziak nem tudnak
átjárni. Nincs min . . .
Tavaszra híd kellene.
Az oroszok parancsnoka — a kapitány is részt vett a falugyűlésen. Emlékszem a nevére: Ivan Ivanovics Karpatov — mosolygós képű fiatalember
volt. Ö javasolta, hogy kezdje el a falu a híd felépítését, ne várjanak senkire,
fogjon össze a nép. Vannak a falunak mesteremberei. És kell valakit , szerezni, aki vezetheti az építkezést.
Ez az ember én lettem!
Elhatározásomhoz a végső lendületet az adta meg, hogy á megbízatás által
őmellette maradhattam . . .
A falugyűlésen egy paraszt — Angyal Sándor — azt mondta:
— El lehet azt a hídépítést kezdeni! Nincs abban semmi ördöngösség! Egyszerű dolog... gerendákat kell gondosan sorba egymás mellé tenni, és egyszercsak átérünk a túloldalra. A túloldalon megvetjük a lábunkat; akkor miénk
a föld!
Valaki elkiáltotta: Vivát Dózsa György! Vivát Rákóczi Ferenc! Vivát Kossuth Lajos!
A kapitány azt kérte, valaki magyarázza meg neki, kik az előbb említett
elvtársak.
A nép tapsolt, az asszonyok sírtak, apám, aki szintén részt vett ezen a
gyűlésen, hallgatott, és bizonyára a hat szép mangalica hízójára gondolt.. .
(Folytatjuk)

•144

HAZAI TÜKÖR

SZELÉNYI IVAN—VÁGVÖLGYI ANDRÁS

TÁRSADALMI RÉSZVÉTEL, POLITIKAI-KULTURÁLIS
INFORMÁLTSÁG S Z E G E D E N ÉS PÉCSETT
A társadalmi részvétel problémája a szocialista demokrácia fejlődésének jelenlegi szakaszában méltán kelt figyelmet a szociológusok körében, hiszen a társadalom előrehaladásának egyik fontos feltétele az, hogy emelkedjék a lakosság részvételének, aktivitásának a szintje, minél többen nyilvánítsanak véleményt a kollektívumot érintő kérdésiekben, és alakuljon olyan légkör, mely elősegíti a társadalom
egészének (bekapcsolódását a (közügyek intézésébe. A szociológus számára a társadalmi részvétel kérdésén túlmenően nagyon hasznosak azok a jelzéseik is, amelyek
a politikai és kulturális informáltság adott szintjét mutatják, segítségükkel ugyanis
a tudati viszonyok válnak jobban megközelíthetőkké. A címben szereplő problémát
is igyekezett megközelíteni az az empirikus vizsgálat, amelyet a Magyar Tudományos Akadémia Szociológiai Intézete az ÉVM Városépítési Tudományos és Tervező
Intézetével 1968 nyarán közösen végzett. A kutatás fő célkitűzése ,a két város társadalmi és urbanisztikai szerkezetének a feltárása volt, a munkát Konrád György és
Szelényi Iván irányította. Jelen cikkünk e vizsgálat eredményeire támaszkodik.
A vizsgálat nagyobb részénél a megfigyelési egység a család volt, a két városban élő családoknak mintegy 3 százaléka került be a véletlen módszerrel kiválasztott mintákba. A mintába került családok egy részénél véletlen módszerrel még
kiválasztottuk valamelyik felnőtt családtagot is, e módszer alkalmazásával Szegeden
704, Pécsett pedig 840 egyén kikérdezésére került sor. Az egyéni interjúk megközelítően a városok felnőtt lakosságának egy százalékára terjedtek ki, így a választott
módszer elfogadható reprezentációt biztosított.
Az egyéni interjúk során főként a városokkal szembeni attitűdök megragadására
törekedtünk, érdeklődésünk elsősorban a lakosság a városokkal szembeni elvárásaira, a z adott urbanitás szintjével való azonosulásra és a városok által nyújtott
életlehetőségekkel való elégedettségre irányult. Az elmondottakon túlmenően kérdéseket tettünk fel a társadalmi részvétellel és a politikai-kulturális informáltsággal kapcsolatban is.
Kutatási koncepciónkban — az előkutatások eredményeire is támaszkodva —
önmagunknak a problémát úgy fogalmaztuk meg, hogy a szervesebben növekvő város (Szeged) esetében nagyobb számban találunk m a j d a helyi ügyek iránt érdeklődő, azokban tájékozott és társadalmilag-politi'kailag is aktív lakosokat. Ismeretes,
hogy a hazai nagyvárosok között Pécs fejlődése mennyivel energikusabb és gyorsabb volt, mint Szegedé. Pécs fejlődésében — különösen az ötvenes évek végén és
a hatvanas évek elején — nagy szerepet játszottak a különbökő központi szervek és
iparvállalatok, melyek nem a helyi tanács irányítása alatt működtek. Logikusnak
látszott tehát feltételezni, hogy Pécsett többen lesznek majd a lokális kérdések
iránt érdektelenek, olyanok, akiknek egy része általában közömbös lesz a közügyek
iránt, míg más része a lokálpatriótákkal szemben inkább országos perspektívában
szemléli az eseményeket. Ha tehát válaszadóinkat e szempontból három típusba:
4 Tisza táj

145

a közömbösökébe, a lokálpatriótákéba
és a lojwlitásokon túltekintökébe
sorolnánk,
akkor eredeti hipotézisünk szerint Szegedet Pécstől a második típus nagyobb részaránya különböztetné meg.
Mit mutatnak ezzel szemben a két városban végzett vizsgálatunk eredményei?
Elsősorban azt, hogy eredeti hipotézisünk elnagyolt volt és nem vetett számot a
vizsgált jelenségkört befolyásoló tényezők rendkívüli komplexitásával.
Ha a társadalmi részvétel kérdését vizsgáljuk, akkor szembeötlő, hogy a k é t
város között érdemleges különbség nem mutatható ki. Teljesen egyértelműen áll ez
azokra a kérdéseinkre, amelyekben azt tudakoltuk, hogy milyen gyakran tettek a
megkérdezettek valamit szűkebb lakóhelyükön, vagy a város egészében jelentkező
problémák megoldása érdekében. Megfigyelhető, hogy a szűkebb lakóhelyi, szomszédsági ügyékben a megkérdezettek háromnegyede, illetve négyötöde soha s e m m i t
nem tett, a város egészét érintő kérdésekben ez az arányszám pedig már a 90 százalék fölé emelkedik. Kérdéseink megválaszolásánál nagy józansággal és őszinteséggel találkoztunk, ez jellemezte válaszadóinkat akkor is, amikor az iránt érdeklődtünk, hogy milyen eredményesen tudják a különböző szintű lokális döntéseket befolyásolni. A mérleg itt Szeged javára billent, ugyanis Szegeden mintegy 4 százalékkal többen vélekedtek úgy, hogy eredményesen tudnak beleszólni a közvetlen
lakóhelyüket érintő döntésekbe. E négyszázaléknyi különbség nem hatalmaznia fel
bennünket arra, hogy ennek túl nagy jelentőséget tulajdonítsunk, h a más adatok
nem erősítenék meg azt a képet, hogy Szegedien a politikai aktivitás, a politikai
tájékozottság más szerkezetű és magasabb szintű, mint Pécsett. E megállapítást erősítik azok az adatok, amelyek szerint Szegeden csaknem 10 százalékkal többen vélekednek úgy, hogy a közvetlen lakóhelyükön felmerülő problémák elintézésében legcélszerűbb, ha tanácstagjukhoz fordulnak. Érdekes megfigyelni, hogy ezzel szemben
a pécsiek inkább bíznak a tanácsi tisztviselőkben, az újság és iá jó ismerősök segítségében. Űgy tűnik, hogy a legszűkebb helyi kérdésekben Szegeden nagyobb a bizalom a tanácstagok iránt, amit viszont lényegesen leront az a tény, hogy meglehetősen nagy azoknak a száma, akik a saját, lakókörzet tanácstagját nem tudták megnevezni, illetve más, esetleg ismertebb tanácstagot neveztek meg.
Figyelmet érdemel azonban az, hogy mind Pécsett, mind Szegeden többen bíznak tanácstagjukban, mint ahányan annak a nevét ismerik. A lokális döntések b e folyásolási módozataival foglalkozó kérdésünknek volt egy másik érdekessége, éspedig az, hogy milyen alacsony számban nyilatkoztak úgy, hogy e döntések é r d e kében semmit nem érdemes tenniük. E válaszkategóriákhoz tartozók aránya m i n d két városban a 10 százalék alatt maradt, ami azt mutatja, hogy az ügyekbe való
beleszólás igénye mélyen benne él a lakosságban, olyan érdekeltségi szint van kialakulóban, amelyre a továbbiakban nemcsak számítani, de építeni is lehet.
Interjúinkban kitértünk a tömegközlési eszközök szerepére is. Közismert, hogy
a rádiót és az újságokat elárasztják a városfejlesztési és kommunális kérdésekkel
foglalkozó levelek. A látszat alapján könnyen arra a következtetésre juthatnánk,
hogy e csatorna fontos szerepet játszik helyi politikai életünkben. Ezzel szemben
a valóság az, hogy a levelek írói a lakosság nagyon szűk — elsősorban az átlagnál
magasabb iskolai végzettségű és idősebb — köréből kerülnek ki. A levelek írói többségükben nyugdíjasok, vagy legalábbis a nyugdíjkor felé járók, foglalkozásra nézve
pedig elsősorban alkalmazottak és szellemi foglalkozásúak.
Vizsgálatunkban szerepeltettünk olyan kérdéseket, amely a r r a várt választ, hogy
a város egészét érintő problémák esetében érdemesebbnek látszik-e országos szervekhez fordulni. Ezt, mint leghatékonyabb eljárást, a megkérdezetteknek csupán
1—2 százaléka választotta. Az eredménnyel nagyon elégedettek lehetünk, egyben a z
is megállapítható, hogy a válaszok ilyen alakulása saját hipotézisünket cáfolta meg,
ugyanis Pécs esetében feltételeztük — e városban a központi szervek sokkal inkább
beavatkoztak a városfejlesztésbe —, hogy majd lényegesen többen lesznek olyanok,
akik a központi szerveket tartják inkább megfelelőnék a város egészét érintő problémák megoldásában.
•146

Felvetődik a kérdés: vajon tudunk-e valamit mondani arról, hogy a lakosság
helyi döntésekben való részvételének adatainkban tükröződő szintje magasnak vagy
alacsonynak minősíthető? Sajnos, hazai vizsgálatok e kérdéskörrel eddig nem foglalkoztak, vonatkozik ez általában a szocialista országokra is. A nemzetközi politikai szociológiai irodalom nem túlságosan gazdag az ilyen típusú felmérésekben.
A fejlett tőkés országokban a politikai szociológiai kutatások tradicionális területe
a választói magatartás vizsgálata. E kérdéskörnek hatalmas irodalma van, ez azonban a mi szempontunkból nem alkalmas az összevetésre. Ezekben az országokban'
a lakosság politikai részvételének szintjét kutatva, a szociológusok többnyire megelégednek annak feltárásával és elemzésével, hogy az állampolgárok milyen arányban vesznek részt a különböző szintű választásokon, mi az oka a választásoktól való
tartózkodásnak, ki milyen pártra szavaz, milyen csatornákon ¡keresztül befolyásolható a választói magatartás.
A politikai szociológiai irodalomban 1963-ban jelent meg égy úttörő jelentőségű
munka. (Almond, G. A.—Verba, S. : The Civic Culture. Princeton), amely teljesen
újszerűnek mondható nemzetközi összehasonlító vizsgálat eredményéről számol be.
Almond és Verba e vizsgálatokban, amelyet öt országban (USA, Anglia, NSZK,
Olaszország és Mexikó) végeztek, a politikai részvétel fogalmát tágabban
értelmezték és szakítottak azzal a konzervatív polgári demokrácia-elmélettel, mely a demokrácia lényegét a képviseleti demokráciában látja. Idézett vizsgálatukban kérdéseket
tettek fel arra vonatkozóan, hogy a lakosság milyen befolyást tud gyakorolni a politika gyakorlatának különböző szintjeire. Alábbi táblázatunk adatai azt mutatják,
hogy a vizsgált országokban hogyan ítéli meg a lakosság saját befolyását a helyi
ügyekben.
-

USA

Anglia
a

NSZK

Olaszország

Mexikó

megkérdezettek %-ában

Van befolyása
a helyi ü g y e k r e

77

78

62

51

52

Nincs befolyása
a helyi ügyekre

23

22

38

49

48

(Forrás: Almond, G. A.—Verba, S. i. m. 186. old.)

Távol áll tőlünk, hogy a más módon feltett kérdésekre adott válaszokból, túlságosan
messzemenő következtetéseket vonnánk le. Tudományos kritériumoknak megfelelő
összehasonlítás e vizsgálatsorozat és saját kutatásaink között egyértelműen mór csiak
azért sem valósítható meg, mert a két vizsgálat módszere nem volt azonos. Ennek
ellenére mégis szembeötlő a két hazai város lakosságának válaszaiból azoknak ia
magas arányszáma, akik úgy vélték, hogy a helyi ügyekre semmi befolyásuk nincs
(ez 75—90% körül alakul). Ugyancsak kérdéses, hogy kedvezőbb lenne-e az összehasonlítás, h a a tényleges részvételről is lennének az Almond—Verbe-féle kutatásokból adataink.
összefoglalva megállapíthatjuk, hogy Szeged és Pécs között a lokális döntésekben való részvétel tekintetében lényeges eltérések nem mutathatók ki, az azonban világosan látszik, hogy Szegeden a legszűkebb lakóhely ügyeiben a lakosság
valamivel nagyobb aktivitási tanúsít, mint Pécsett. A másik fő tanulság pedig az,
hogy a szegediek lényegesen nagyobb bizalommal vannak tanácstagjaik iránt; ügyesbajos dolgaik intézésére, az egész közösséget érintő ügyekben többször igénylik a
tanácstagok közbenjárását, mint a pécsiek. Az elmondottak értékéből semmit nem
von le az, hogy nemzetközi összehasonlításban mindkét város lakossága meglehetősen. inaktívnak, de legalábbis közömbösnek tűnik.
4*

147

Mint az előbbiekben már jeleztük, tájékozódtunk a politikai és kulturális informáltság- kérdésében is. Adataink értékelése során feltűnt, 'hogy a tájékozottság
szerkezete a két városban teljesen ellentétes. Az informáltság fokának és szerkezetének
mérésére tíz kérdést tettünk fel, ezek közül öt politikai, öt pedig kulturális jellégű
volt. Az utóbbiak részben a helyi kulturális életben-való tájékozottságot igyekeztek
felmérni, részben olyan problémákat exponáltak, amelyekben az igazi „lokálpatriótának" mindenképpen tájékozottnak kell lennie.
A két város vonatkozó adatait összevetve feltűnik, hogy az informáltsági szintet tekintve semmi különbség nem mutatható ki. Szinte százaléknyira pontos mindkét városban azok aránya, akik „jól tájékozottnak" mondhatók. E kategóriába t a r tozók a feltett tíz kérdés közül legalább 'hétre helyesen válaszolták. A megkérdezetteknek körülbelül az egyharmada tartozik e felső információs szinttel rendelkezők körébe. A másik oldalon találjuk azokat, akiket „rosszul tájékozottaknak" n e vezhetünk, hiszen legfeljebb csak három kérdésre tudtak helyesen válaszolni. Ezek
aránya mindkét városban a megkérdezettek egyötöde alatt maradt. Az elmondottakból kitűnik, hogy milyen nagy hányadot képviselnek azok, akik a középtájon h e lyezkednek el, hol az egyik, hol a másik végpont felé szóródva. Felmerül a kérdés:
ez az egybeesés mondhat-e valamit azoknak, akik a két város azonosságait és k ü lönbözőségeit vizsgálják. Az előbbiek — éppen az egybeesések miatt — alig m o n danak valamit. Mindjárt változik 'azonban a kép, ha az informáltság szerkezetét
nézzük. Azonnal kitűnik, hogy Szeged szisztematikusan
vezet a politikai kérdésekre
vonatkozó informáltságban, ezzel szemben Pécs e téren határozottan elmarad, viszont megelőzi Szegedet a kulturális és lokálpatrióta kérdésekben, illetve az ezekre
vonatkozó informáltságban. Ügy véljük, hogy a két város különbözőségének k é r dése ebből az aspektusból nézve határozottan érdekes, ez indított bennünket is arra,
hogy kísérletet tegyünk e probléma megközelítésére. Az előzőekben m á r utaltunk
rá, hogy volt olyan kérdésünk, amelyik a tanácstag ismeretére vonatkozott. E tekintetben mindkét városban egyaránt a legrosszabbul tájékozott a lakosság. A politikai kérdések között e kérdésre kaptunk a legalacsonyabb százalékban helyes v á laszokat.
Számunkra meglepő volt, hogy éppen a lokális szinthez közel ilyen
alacsony
fokú a tájékozottság. Hipotézisünkben e problémát úgy fogalmaztuk meg, hogy a
lokális szint látszik olyannak, ahol a tájékozottság és az aktivitás a leginkább megnyilvánul. A társadalmi részvételnél ez a feltevésünk helyesnek bizonyult, a n n á l
meglepőbb tehát, hogy a tájékozottságnál feltevésünk nem vált be. Viszonylag jelentéktelen Szeged és Pécs között a különbség a városfejlesztési ügyekben való tájékozottságot illetően. Ezt a rekonstrukcióról való ismeret kapcsán próbáltuk megvizsgálni. A szegediek esetében — többek között a Hazafias Népfront e téren végzett jó munkájának is köszönhető — 87%-iban adtak helyes válaszokat kérdésünkre,
ez az arány Pécsett alacsonyabb (80%), de szintén igen jónak mondható. A várostervezés jó propagandáját is bizonyítják az előbbi adatok, hiszen mindkét városban a lakosság túlnyomó többsége ismeri a terveket, figyelemmel követi egyben
azok megvalósulását is. Szeged azonban nemcsak e kérdésekre kapott jó válaszok
százalékos részesedésébén vezet, hanem az iparfejlesztésre vonatkozó kérdésre adottakéban is megelőzi a dunántúli várost. Szeged lakóinak kiemelkedő
tájékozottságát
bizonyítja, hogy 20 százalékkal többen mondtak Szegeden erre a kérdésre helyes
választ, mint Pécsett. Az elmondottak alapján már természetesnek hat, hogy körülbelül ugyanez az arány mutatható ki a Tisza-parti város javára például az országgyűlési képviselők nevének ismeretében.
Ha a politikai informáltság szintjét a rendelkezésre álló nemzetközi adatokkal
egybevetjük, megállapítható, hogy egyik városnak sincs oka szégyenkezni lakóinak
tájékozottsága miatt. Külünösen kiemelkedő e tekintetben Szeged, s mindenekelőtt
az a tény, .hogy a megkérdezetteknek • itt több mint 80 százaléka — s a válaszadásra vállalkozók több mint 90 százaléka — helyesen adta meg a városi tanács
•148

elnökének nevét. Ez az eredmény nemzetközi összehasonlításban, is magasan kiemelkedő.
A nemzetközi összehasonlításhoz adatokat találhatunk az előbbiekben már említett Almond—Verba kutatásban. Ismételten meg kell jegyeznünk, hoigy a náluk
közölt adatok ugyan sok vonatkozásban nem vethetők össze a mi eredményeinkkel,
már csak az eltérő módszer miatt sem, mégis indokoltnak látszik annak megállapítása, hogy a magyar városi népesség politikailag informáltabb az olasz és a mexikói lakosságnál, és tájékozottságban megközelíti a legfejlettebb tőkés országok általános szintjét.
Mint az előzőekben már utaltunk rá, a nem politikai jellegű kérdésekben a pécsiek határozottan tájékozottabbak. A pécsi adatok kedvezőbb alakulása még jobban
akkor tűnik ki, ha a jó válaszokat az összes megkérdezettek százalékában fejezzük
ki. Ez azért lényeges, mert több esetben Szegeden nagyon magas volt a nem válaszolók aránya. Bizonyos esetekben a nem válaszolás és a rossz válasz közel hasonló
értékű.
Visszatérve eredeti hipotéziseinkhez, felvetődik a kérdés: eddigi eredményeink
mennyiben látszanak módosítani kiinduló feltevéseinket. Kutatásiunk kezdetén, a
hipotézis kidolgozása idején nem vettük — s adatok hiányában nem is vehettük —
eléggé számításba a két város társadalmi szerkezetében mutatkozó elég lényeges
különbségeket.
Átfogó vizsgálatunk — melynek jelen cikkünk csak egyik aspektusa — fényt derített arra, hogy Szeged mind az iskolai végzettség, mind a munkamegosztásban elfoglalt hely tekintetében polarizáltabb. Szegeden van Budapest mellett . az ország legnagyobb egyeteme, talán ez is — sok más mellett — magyarázza
az értelmiség nagyobb arányát, de ugyanakkor nagyobb a mezőgazdaságból élő népesség aránya, és több a nyugdíjas is. Szeged — vizsgálatunk más adatai alapján —
egy kicsit a végletek városa. Itt nagyobb a 8 általános iskolát sem végzettek
részesedése, de ugyanakkor az egyetemi oklevéllel rendelkezők -aránya is. Pécs sajátos
fejlődése, hagyományosan ipari jellege nagy számmal vonzotta magához a szakmunkásokat és a technikusokat. Talán nem érdektelen ezeket néhány adattal illusztrálni. Pécsett a szakmunkások
magas számaránya különösen kiemelkedő
(27,5%, a
szegedi 19,8%-kal szemben). A két város különbözősége azonban nemcsak ebben
nyilvánul meg. Hogy a kínálkozó sok példa közül csak egyet emeljünk ki, megemlítjük,
hogy milyen nagy különbség, eltérés regisztrálható a bevándorlók szerkezete tekintetében. Kezdeti hipotézisünkben csak általában beszéltünk bevándorlókról, de arra
nem gondoltunk — és miért is gondoltunk volna? —, hogy Pécsett lényegesen magasabb a közvetlen faluról beköltözettek aránya, ezzel szemben Szegeden erősebb
a városról bevándoroltak csoportja. De sorolhatnánk más példákat is, amelyek e
térben nem nagy távolságban elhelyezkedő, nagyjából azonos nagyságrendű és az
urbanitás fokán is hasonlóan elhelyezkedő két város képét színeiben oly sok esetben másnak mutatják.
És most végül visszatérve a szegediek magasabb szintű .,politikusságára", arra,
hogy aktívabbaknak és lényegesen jobban tájékozottaknak mutatkoznak, az okokat
keresve két dologra hívnánk fel a figyelmet. Szegeden sokkal nagyobbnak
látszik
az „őslakosság" és a bevándorlók között az értelmiségiek magasabb
arányszáma.
Pécs jobb és magasabb szintű kulturális tájékozottsága minden valószínűség szerint a középrétegek nagyobb arányára vezethető vissza. Valószínűnek látszik, hogy
a faluról Pécsre költöző munkás előbb illeszkedik be a város kulturális életébe —
hiszen a városba költözésének egyik motívuma is lehet a kultúra iránti vágy —, de
lassabban ismeri ki magát a város politikai struktúrájában s talán később is aktivizálódik. Ezzel szemben a szegedi „őslákókat" találjuk, akik egész életük tapasztalataira támaszkodva jobban tájékozódnak a helyi politika szféráiban, de alacsonyabb iskolai végzettségük folytán már kevésbé érdeklődnek a helyi kultúra és
tudomány kérdései iránt. E megállapításunkat egyelőre csak hipotézisnek tekintjük,
amelyet további adatokkal lehet megerősíteni vagy elvetni. Ugyancsak további vizsgálatra szorul Szeged „politizáltabb" társadiaimi légkörének a felderítése. Egyelőre
•149

csak megkockáztatjuk azt a feltevésünket, hogy e „politizáltabb" légkör kialakulásában a város politikai hagyományai jelentős szerepet játszottak, s nem kerülheti
el a figyelmünket az a tény sem, hogy az elmúlt két és fél évtizedben az országos
politika színterén több szegedi indulású politikus foglalt el jelentős helyet. E politikusok személyén keresztül tűnik talán úgy a szegediek szemében, mintha a város
helyi politikai élete szervesebben kapcsolódnék az ország politikai vérkeringésébe.
Vizsgálatunk sok levonható konzekvenciájából ez alkalommal csupán a t á r sadalmi részvétel és a politikai-kulturális informáltság kérdéseit vettük nagyító
alá. Mint jeleztük is — több vonatkozásban még mindig csak a hipotézisek szintjén lehet megfogalmazni bizonyos problémákat. Kutatásunk teljes feldolgozása után
lesz majd lehetőség arra, hogy a két városról teljes és a társadalmi valóságnak m i n den tekintetben megfelelő kép alakuljon ki.

SZAVAY
150

ISTVÁN:

LOVASOK

ÖRÖKSÉG

BEVEZETŐ VÁCI MIHÁLY KIADATLAN ÍRÁSAIHOZ
A költő özvegye és hagyatékának hűséges gondozója: Váci Mihályné tisztelte1
meg lapunkat az alább közlendő kiadatlan kéziratokkal. „Íme, ezt találtam Tömörkényről" — válaszolja kérésünkre. — „Hogy teljesebb kép alakuljon ki, mellé csatoltam egy Dosztojevszkijről szóló vallomást, Miska utolsó prózai írása. Vietnamba
való elutazása előtt írta, é n gépeltem le, már azután, hogy nem volt itt, és küldtem
el Leningrádba. A kettő együtt — érzésem szerint érdekes lesz." Több mint érdekes, tehetnénk hozzá, hisz a Tömörkény-jegyzetek születését is megvilágíthatjuk
néhány olyan adalékkal, amelyek ismeretében az írás megsűlyosbul.
Amikor Péter Lászlóval együtt megbízásit kaptunk Szeged Város Tanácsától a
centenáriumi Tömörkény Emlékkönyv összeállítására, vallomásra szólító körlevelünket 1966. február 10-én természetesen Váci Mihálynak is elküldöttük. Március
6-i keltezéssel válaszolt is mindjárt:
Kedves Barátom!
Köszönöm a levelet — Tömörkényt
róla Nektek. Március 30-ig elküldöm.

nagyon szeretem,

és nagyon

szívesen

írok

Baráti üdvözletét
küldi
Váci Mihály.

A kézirat azonban sehogysem a k a r t megérkezni, az ismételt sürgetésre is csak
hajszás hónapjairól s nem Tömörkény Istvánról küldhetett vallomást:
Drága Barátom!
összeroskadva
az igazságtól: — beismerem bűnösségem. Nem tudtam megírni azt,
amit ígértem — de nem tudtam már semmit írni jószerivel —, ezért elmentem, három hónap szabadságra — dolgozni. A könyvnapon — május 28-án Szegeden leszek
— és baráti kebleden kérek bocsánatot.
Addig is szeretettel ölel
Bpest 66. V. 19.
Váci Mihály
A Tömörkény Emlékkönyv így legnagyobb sajnálatunkra Váci Mihály írása nélk ü l jelent meg 1966. december 10-én. A költő Tömörkénnyel kapcsolatos közeli megszólalását nem is reméltük már, amikor 1967. március 12-én váratlanul megjelent a
Csongrád megyei Hírlapban Polner Zoltán Tömörkénytől az Űj írásig c. kitűnő riportja, egy Váci Mihállyal folytatott beszélgetés pontos foglalata. A riportból kiderül, hogy az Emlékkönyv tiszteletpéldányát Váci Mihály alaposan áttanulmányozta, sőt a beszélgetéskor talán már túl is volt a Tömörkény-jegyzetek első fogalmazásán, hisz oly sok az egyezés a válaszok és a jegyzetek között! „Mit lehet ma
Tömörkénytől tanulni?" — kérdezi a nyilatkozat elején; „Mit tanuljunk T-től?" —
í r j a a jegyzetek fölé. „A vidéki városok ma miért Budapest alközpontjai?" — kérdi
a riportban; „Manapság a vidéki városok Budapest kirendeltségei, alközpontok, halvány másolatai a fővárosinak" — válaszolja a jegyzetekben. De lássuk Polner Zoltán riportjának ide vágó teljes szövegét:
•151

„A beszélgetés az Ü j Írás szerkesztőségében
— eltérően a hagyományos
kérdéstől — mentegetődzéssel és vallomással kezdődik. A furcsa »műfaj« tárgya: a nemrég megjelent Tömörkény
Emlékkönyv.
— Annak idején engem is felkértek, hogy írjak az emlékkönyvbe,
sajnos, ezt
rajtam kívül álló okok miatt nem tudtam teljesíteni. Az emlékkönyv
azóta megjelent, és szívből gratulálok hozzá. Mit lehet ma Tömörkénytől
tanulni?
Elsősorban
nyomon lehet követni azt a sajátosan magyar ábrázolási mgdot, amelyet
Tömörkény
teremtett, másodsorban a 60-as, 70-es évek »paraszt-polgári Párizsának« különös levegője is ott érződik <az elbeszélésekben. Vajon mi ragasztotta Szegedhez akkor és
később az írókat, Gárdonyitól kezdve egészen Ortutay Gyuláig? És miért
változott
ez meg? A vidéki városok ma miért Budapest alközpontjai? Ezek a kérdések
mind
sürgetően merültek fel bennem az évkönyv [!] olvasásakor.
Érdekes és tanulságos dolog, hogy a. szerkesztők közölték a Tömörkényt
elutasító egykori kritikákat. Ugyanakkor Ady, Móricz, Juhász felismerte és elismerte az
írót. Ha csak ezekre a nevekre gondolunk, már akkor is világosan kitűnik,
kiknek
volt igazuk. Tömörkény pedig az őt elutasító kritikák ellenére is vállalta a népi
ábrázolást
Váci Mihály vallomásos költő maradt akkor is, ha prózát írt vagy nyilatkozott.
Amikor azt mondja itt, hogy „Tömörkény pedig az 'őt elutasító 'kritikák ellenére is
vállalta a népi ábrázolást", egyszersmind természetesen saját ars poeticáját rögzíti.
Kevéssel alább már nyíltan is önmagára szabva fejtegeti e tételt:
„— A kritika az utóbbi időben, ha nem is nyíltan, de elmarasztal. Azt
állítja,
válságban vagyok. A mindenkori divat azonban nem lehet mérvadó. Tovább járom
a megkezdett utat, hiszen élményeimtől
nem tudok és nem is akarok
elszakadni.
Kritikusaim azt kérdezik, miért kesergek? »Nincs háború, és nem lőnék.-« Való igaz,
de ha a dolgok nem úgy valósulnak meg, ahogy hittük, akkor talán a szokottnál
több keserűséggel, de megírom."
Váci Mihályné a fenti beszélgetésből is kisejl'ő — tehát az 1966. december 10 és
1967. március 12 között keletkezett — Tömörkény-jegyzetekre talált rá a hagyatékban. Az anyag 8 számozott gépelt lapból áll, s külön lapon csatlakozik hozzá a versérvényességű, akár versbe is tördelhető, testamentumszerű vallomás:
Meggyűlöltem az irodalmat,
amit úgy szerettem,
s kételkedem a, művészetben,
mely éltet engem.
Miattatok az életet is megvetném,
ha nem tudnám, hogy van élet
rajtatok kívül is.2
A nyilván véglegesnek szánt cím kézírással került a gépirat élére: Mit tanuljunk Tfömörkényftől?
A Tömörkény-jegyzetek vegyesen tartalmaznak anyaggyűjtést és véges fogalmazásának tetsző kifejtő részeket. Szövegközlésünkben — aminek
jegyzeteihez Péter László, a Somogyi-könyvtár filológiai laboratóriumának tudós
gazdája nyújtott baráti segítséget — dőlt betűs szedéssel különítjük el a tanulmányokból és a Tömörkény-szövegekből vett ldiriduló idézeteket: ezek forrása kivétel
nélkül a Tömörkény Emlékkönyv. A gépelés (diktálás:?) meglehetősen pontatlan, teljes egészében alapos szövegkritikára szorul. Az értelemszerű javításokat külön jelölés nélkül elvégeztük; nagyobb eltérés vagy speciális magyarázat szükségessége,
illetve forrásjelölés esetén jegyzeteket adunk. Az egymástól szellős távolságokkal
elválasztott idézetek és gondolatok külön egységeit csillaggal jelöljük; a rövidítések
feloldása szögletes zárójelbe kerül. (k. s. i.)
•152

VÁCI MIHÁLY

MIT T A N U L J U N K TÖMÖRKÉNYTŐL?
TÖMÖRKÉNY
Jegyzetek
Diószegi írja: „Semmiképpen sem lehet véletlen, hogy a 90-es évek Párizsának
szellemi életében irodalmi hatást nem elsősorban azok tudtak kelteni, akik
»franciásjelleget
viselték, hanem Justh Zsigmondnak a magyar paraszti lelket kutató
novellái — s bármily meglepő — Tömörkény."3
*

D[tószegi] A[ndrás]: „A vidékiség újkeletű, a legutolsó száz esztendőben
keletkezett fogalmi/a irodalmunk történetének. Azelőtt legföljebb postai megjelölés számba
ment, de semmiképpen
sem jelentett értékítéletet. Csokonai számára rang, ajánlólevél volt debreceni s pataki illetősége. A Pesti Magyar Társaságnak lelkesítő példa
Berzsenyi remetei magányának látóköre. Arany egy kézmozdulattal
a maga körébe,
Eötvös, Csengeri s a többiek, mellé emeli ia sztregovai ismeretlent, Madáchot. A töréshatvanhét után kezdődik, ettől kezdve lesz bélyeg és hátrány
a vidékiség, a végekre szorultság."4
*

D[iószegi] A[ndrás]: Tömörkény
küldetés-tartalma
van."5

„számára a Szegedén lakásnak mélyebb

értelme,,

*

„Jellemző, hogy olyan szellemi
biblia és Dosztojevszkij — melyek
• tézisre."6

forrásokból táplálkozik, mint a népköltészet, a.
majd csak Adyban és Móriczban jutnak
szin*

Tömörkény: „A szent Bibliát Károli Gáspár oly magyarul írta meg, hogy ami
kevés magyarság stílusomban, kenyérkereseti eszközömben akad, a parasztokon kívül
majd mind tőle szerzém."1
*

Hídvégi írja: „ . . . Apáca, Tölös, Szarvastó, Gerje, Cegléd és Bécs zömök temploma látszott. Északnak feküdt Csemö, Bércéi és Szilas, közvetlen fölötte pedig a
kerek egyházú Máté...
A mongol-tatárok irtották itt-ki a szép, piros
életeket,sés
gyújtották föl a falvakat. A régi birtojcok hrnnus, fekete pusztákká rontottan foszlottak el esztendők százai alatt. A földházak helyén most apró halmok
domborodnak,
takarván a régi nép pihenő hajlékait a kialudt tüzű kemencékkél. A nagyobb halmok ia dünék és dombok ormain, szentegyházak köveit rejtegetik és a szétdúlt oltárokat. . A Jcámáni román templom alapját Bíró János vasúti őr bányászta ki égy
újságíró és számos értelmiségi szeme láttára a harmincas években. A kilencszáz
éves kövekből és téglákból szőlőbeli házat épített magának."8
*

Szinte egyedülálló, amit Szeged városa produkált az elmúlt száz év alatt. Hány
írót nevelt fel?! Milyen formákat, sajátos témavilágot, társadalmi mondanivalót
adott irodalmunknak?! És milyen eredeti, sajátos, életszérű és gazdag újságírást te•153

remtett?! Ha az ember a szegedi tudósításokat olvassa, végiggondolja mindazon írók
életét, akik Szeged városának légköréből indultak el, irigyen gondol erre a furcsa —
ha szabad így mondani — paraszti városra, parasztpolgári kis Párizsra, mely n e m csak odacsalta az írókat, de azért csalta oda, mert olyan változó és sok kort —
elmúlót és jelentkezőt — magábaötvöző volt; gazdagparasztit, kereskedőt, parasztból
lett hajóst, tanyai parasztot, gazdálkodót és szegény embert, annak idején még
betyárt is, és mindezek mellé pezsgő szellemi életet, értelmiséget is adott. Ez a város
egyáltalán nem volt a mai értelemben vidéki város, hiszen .ugyanazok a jelenségek
zajlanak le 'benne, mint egy fővárossá szerveződő városban bárhol annak idején
Európában, akár Budapesten. Mi az oka annak, hogy vidéki városaink a húszas évek
után elvesztették ezt az önálló teremtő jellegüket? Manapság a vidéki városok Budapest kirendeltségei, alközpontok, halvány másolatai a fővárosinak. Persze egyik ok
a z is, hogy
Van nekünk egy főváros nélküli országunk és ország nélküli fővárosunk.
Legalábbis így volt jó néhány esztendeig. Ha ez változik, csak még jobban
sürgetni. 9
*

„Mindez ¡a korban lehetséges realista parasztábrázolás olyan előfeltételeit
teremtette meg — írja Nacsády József —, melyek akkor Magyarországon sehol
másutt
együtt nem jelentkeztek. Ha föl is tűntek hasonló kezdeményezések,
sehol sem hozlak olyan eredményeket, mint
Szegeden."10
*

Görgey Arthur: „De — fájdalom — ugyanazon tárcacikkek meggyőznek
arról,
hogy buzgó magyar létére német nevelése miatt, teljesen biztos magyar
nyelvérzéknek nemigen örvendhet.. ."I1
*

Tömörkény: „Ügy vélöm, nem az a fontos, hogy engömet ismerjenek. Az
•röket talán mégiscsak inkább érdeklik a Förgeteg János esetei, mint az én
d ágaim."12

emböszürke

*

Szegedi újságok — Szegedi Napló, Délmagyarország, Szegedi Híradó, Szegedi
Friss Újság, Szeged és Vidéke. Mindenesetre ennyi lap tudósít. Tömörkény haláláról,
illetve temetéséről.
*
13
De mi az oka annak, hogy míg Móricz Zsigmond és Krúdy és sokan
oly meghatottan nevezik nagynak és egyedülállónak, annyira értik jelentőségét és
-nagyságát is, addig Kuncz Aladár és
szinte ingerülten és nem érthető agreszszivitással .utasítják vissza. Nem képesek megérteni művészetét, formavilágának gyökereit, sem szándékait, sem emberi magatartását. Nemcsak azt sejtem itt, a m i t
Veres Péter annyiszor és oly kétségbeesetten kérdez — hogy miért nem képesek a
(kortársak észrevenni társukban a jelentőset —, h a n e m egy kicsit szomorúan és
lehangoltan olvasom ebben a kötetben is az irodalmunkat már a század elején megosztó sajnálatos megosztottságnak a jeleit, indulatait, mely már akkor kettéosztotta
irodalmunkat irodalmi írókra, akik az esztétika és az irodalom kategóriáin ¡kívüli
szépséget, művészit és világlátást, magatartást, vállalást, a szokványos és hagyományos ábrázolt világon kívül álló témát, jelen esetben a botladozó paraszti világot
nem képesek sem elfogadni az irodalmi ábrázolás méltó tárgyául, sem megérteni
nem képesek hasonló írói törekvést. Művészietlennek, romantikusnak, földhözragadtnak tekintenek mindent, ami a való világnak, eredeti felfedezett világnak a m ű vészetbe emelése. Ez a régi irodalmi pör. Nem is érdemes folytatni. Két alkat vitája.

•154

Mindig is megmarad. Csak arra érdemes felfigyelni — Kuncz Aladár, Pogány Béla,
Papp Ferenc értetlenül elutasítja egy esztétizáló irodalom elvei alapján —, és Krúdy,
Móricz, Barta Lajos érti, szereti és méltányolja. Kérdéseket sem kell feltenni, melyik
út visz messzebbre.
Nagyon jó, hogy a szerkesztők belerakták ezeket a kritikákat. 1 ''' így látni, milyen
nagy bajt okoznak az irodalom folytonosságában az előítéletek, ha egy irodalmat
megosztanak akár esztétikai, akár rnás indulatok, mert azonnal kirekesztenek abból
egy sereg nagy értéket. Mi lett volna, ha Kuncz Aladárék kritikája, mégha bizony
némely észrevételük részleteiben igaz is, egyeduralomra törhet? Mintahogy az utánuk következő években a közvélemény mintha az ő nézeteiket fogadta volna el.
Mi lenne, ha az irodalomfhan] mindjig] Kunczék szempontja [jutnia érvényre, vagy] 15
az akadémázmus, a dogmatizmus, mely túlhangsúlyozott esztétikai szempontokkal kiirtana minden olyan művészetet, mely eredeti felfedezés a világról és így ú j értékeknek megfelelő formában, ú j törvényekkel jelentkezik?
*

Lám — Podhradszky György ezt írja —: „Va.n bírálója, aki etnográfiai
rosságot vet mintegy a szemére, csakhogy ez a kifogás nem helytálló."10

modo-

Miért van az, hogy egyes íróknak — szintén egyes írók szenelemmel nézik el,
hogyha az egy éppen csak kiválasztott és sajátságos réteget ábrázol aprólékosan, s
egy sajátságos réteg 'lassú" hétköznapjait, csendes, olykor .unalmas érzelmeit vagy
közhelyszerű lapos gondolatait ábrázolja, — ugyanakkor felmegy a vérnyomása
egyeseknek, ha más írók éppen a parasztok világából számolnak be — talán még
érdekesebb és művészibb alkotásokkal is, netán esetleg épp olyian részletesen. Az
irodalmi műalkotás nem tárgyánál, világánál, ábrázolt alakjainak hovatartozásától
nyeri művészi kritériumait. Ez, ha jól tudom, sok ezer éves törvény. El is ismerik
ezt, míg a műalkotások királyok, udvaroncok, hadvezérek, katonák, hősök, szerelmesek, magamutogatók, majd niapjaihkiban polgárok és értelmiségiek, hivatalnokok
és szenvedő művészek életéről szólnak. Azonban azonnal méltatlanságot fedeznek
fel és útszéliséget, provincializmust, vidékiességet, alacsonyságot kiáltoznak, ha a
fentebbi kiválóságok életéből kijjebb rekedt alja népeket — ne aggy isten, munkásokat, pláne még parasztokat ábrázol a szerző.
*

Veres Péternek ós néhány rokonának szemére hányják, hogy például a Balogh
családja hosszadalmas és részletező a parasztság életén ék és gondolkodásának -leírásában. Teremtőm! És Kemény Zsigmond, Jósika, Jókai nem sokkal fárasztóbb-e
a feudalizmus, a történelem világának részletező leírásában? A nagyra becsült és
általam nagyon szeretett Eötvös József, de ne szégyellősködjünk — Stendhal, Balzac,
Flaubert regényei nincsenek teli az unalomig a hercegek, grófok, hárók, gazdagak
és kereskedők fogadásainak, lakásainak, üzleti életének, kastélyai berendezéseinek,
ünnepélyeinek, és ami fő: szerelmi életének, udvarlásainak, és ami elviselhetetlen:
szerelmi szenvedéseinek végtelen és elviselhetetlen, agyonideologizá'lt lélekrajzaival,
dialógusaival, monológjaival és így tovább? És Anatole Francé, a művelt és okos
európai, sokszor unalmas okosságával? És mondjam Beauvoire-t, és sok mai európai
vagy akár hazai szerzőt is? Nem találni a túlírásnak, az osztályöntudat részegségének, a kaszthoz tartozáis mámorának delíriumát, melyben mindenki mindent fontosnak tart elmondani éppen arról a világról, amelybe ő véletlenül beleszületett?
Ó, amit szemére vetnék Tömörkénynek és Veres Péternek és Reymontnak, azt
annyi nagynak a szemére lehetne vetni, csak azoknál nem tartjuk fecsegésnek; míg
az egyik helyen terjengősségnek, a másik helyen gondolatiságnak tartjuk.
*

•155

Akik Tömörkényit nem értették, azok az irodalmat a kiváltságos osztályok p o rondjának tekintették. Akik nem értik az élet perifériáin élő parasztok, munkások,
szegények és mindenféle jöttmentek irodalmi ábrázolását — azok osztályszempontok
szerint nézik a művészetet, és a művészet porondját kizárólag kiváltságos osztályoknak hajlandók fenntartani. Művészetellenes, politikai indulatokra épített előítéletbénította szemlélet ez, és mennyi b a j t okozott már. Ideje lenne, ha mi legalább
tanulnánk már belőle. Nem az a lényeg, (ki milyen, kinek a világát írja meg — a z
a lényeg, az ábrázolt emberi világgal mennyire képes az egyetemest kifejezni. Őrjöngő atomtudósok, természettudósok és filozófusok művészekről írott készítménye
is lehet provinciális, esetleges és jelentéktelen. A tengerből bármivel merítünk —
herendi porcelánnal, kávéskanállal vagy mázas csuporral —, mindig a tengervizet
merítjük. Ez a lényeg. Ha az igazi mély lényeget ábrázoljuk, az élet mély összefüggéseit — azt ki lehet mutatni Hans Castorphon is és Halbőr Förgeteg Jánoson vagy
ne a d j i s t e n . . . Erről hadd idézzem Tömörkényt magát: „Nem az a szép, ami szép;
ami tetszik, az a szép"!17 Vagyis magunk tetszünk a művészetben: a mi világunk.
Ki honnan jött — azt keresi, azt szereti, azt pártolja a művekben, m e r t azt érti,
érzi. De hát akkor engedtessen meg ez mindenkinek.
*

Móra: T[ömörkény] „Egy új világ felfedezője volt, de nem nyugtalanította
az
újnak keresése."18
— Erről lehet megismerni az írót. Mert van, ¡aki újító. Az író azzal újít, hogy
jön a természetes, kiismerhetetlen életből egy teljesen ú j világrész ismerétével, ú j
életanyaggal, szenvedéssel, örömmel — és mindez önkéntelen is ú j formába ömlik
belőle. Vannak ezzel szemben, akik — mivel mindez nincs meg bennük — folyton
az újat keresik, életérzésben is és formában is. Pedig hát életérzést és felfedezést
nem lehet keresni, ha egyszer sorsunk sajnos csak valamilyen régi és jelentéktelen helyre pottyantott minket. — „Egyszer minden ú j volt, és egyszer minden
régi lesz, és az emberek rendszerint az ú j dalt szeretik' 1 9 — írja Móra.
*

Móra: Nem volt benne semmi hajlandóság, hogy az írót valami különös
istenteremtményének
fogja fel. Ha „lexikonok számára életrajzot
írt, abbat belevette,
hogy ő nyelvész, régész, etnográfus, és magyarra fordította Franké
konyhavegytanát,
és csak á legvégére tette oda, nyilván némi habozás után, hogy novellás kötetei is
vannajc."20
*

Ebből is tanulhatna tőle irodalmunk, melyben annyian vágynák a próféták és a
világegyetem nagy látnokai, és oly kevesen az igaz emberek, akikkel el lehet beszélgetni arról, hogy milyen jó a paprikás szalonna fokhagymával. Istenem, bocsássatok
meg nekem!
*

Móra: Súlyosabban vette az újságírást, mint az
írásművészetet,21
Ezt megjegyezhetnék maguknak szintén néhányan, akik — noha kiváló újságíróknak teremtette őket a jóisten — azt hiszik magukról, hogy írók. •
*

Meggyűlöltem az irodalmat, amit úgy szerettem, s (kételkedem a művészetben,
mely éltet engem. Miattatok az életet is megvetném, h a nem tudnám, hogy van élet
rajtatok kívül is.
•156

VÁLASZ A DOSZTOJEVSZKIJ ÉS KORA ClMÜ, LENINGRÁDBAN
MEGJELENŐ KÖTET SZERKESZTŐINEK KÉRDÉSEIRE
A Tanítóképző második osztályos tanulója voltam, 16 éves, amikor a megyei
könyvtárban felfedeztem a Dosztojevszkij összes Művei sorozatot. Dosztojevszkijnek csak a nevéről tudtam addig, valami ismeretlen, súlyos és félelmetes komorság
lengte körül e nevet. A sorozatból egy mű címe ragadta meg képzeletemet: „Megalázottak és megszomorítottak." Odavittem a könyvtár igazgatójához, hogy í r j a be a
nevemre. Az igazgató, dr. Kiss Lajos bácsi, csodálatos ember, kiváló néprajztudós
és régész, csodálkozva nézett rám.
— Nem érted te ezt még! Nem való neked.!
Én makacsul ragaszkodtam hozzá. Hazavittem és mohón olvastam, mintha kolostorba zárkóztam volna, elborultan, magányban 'és a kiválasztottak büszke mámorában. Valóban sokat nem értettem belőle. De ez nem zavart abban a különös emelkedettségben, amit a könyv világa sugárzott rám. Egyet biztosan tudtam: — íme a
művészetbe emelve mindaz, amit már a sértett, megbántott kamasz is állandóan
érez; az önkéntes, mert kényszerű alázat öröme, az önkéntes megadás különös áttételű ellenállása. Valami nincs rendben az emberékben, valami nem tökéletes az
életben, s ez Dosztojevszkij műveiben ott mormol, mint a templomi kórus.
Min,t említettem, már puszta neve hallatára vonzódtam Dosztojevszkij műveihez, és később teljesen megismertem azokat. Mi volt ennek az oka? Gyermekkoromban és ifjúságomban a szomorú sorsak és csendes tragédiák sorát láttam és éltem
át. Mind egy-egy elfojtott őrületet oltott érzelmi világomba. Apai nagyapám, háromszori amerikai útja után, ott kinn lezuhant egy épületről és szörnyethalt. A kártérítési díjból vett házikóban születtem. Azóta is áll ez a ház, örök jelképként. Nagyanyám kilenc gyermekét csonttébésen szülte, betegsége miatt negyven évig állandóan ágyban feküdt. Szörnyeteg lett belőle, én mégis sírva sajnáltam, és meséiért
imádtam. Később, mikor beteg lábát levágták, én vele aludtam — három-négy éves
gyermek —, s évekig úgy teltek éjszakáim, hogy ébren hallgattam sírását, átkozódásait, ímert levágott lába ujja viszketett és azt akarta megvakarni. Édesapám,
négyéves koromban — agyvérzés következtében egy évre megnémult, 'és örökre
megbénult a jobb oldala. Egyik nagynéném 18 évig feküdt gerincsorvadással. A reménytelen szegénységnek olyan világa vett körül, melyben az emberek különös,
szinte vallásos révületben elmerülve, eltorzulva, megalázva és megszégyenítve élték
szomorú életüket. Ez a világ, az emberek összeroppanása már gyermek- és kamaszkoromban megijesztett és fogékonnyá tett. Később, 19 éves koromtól, hat éven át
magam is súlyos beteg voltam, tanyai iskolákban tanítottam, elhagyatott helyeken,
magányosan. Ne vonzott volna Dosztojevszkij? Ö és Baudelaire volt ezekben az
években közel hozzám.
Művészetével meghatározó benyomást gyakorolt rám ifjúságomban és később
költői pályafutásom alatt is. Nem mindennapi, különös sorsú, valahol a természettől
eltávolodott szenvedő, mártír vagy prófétikus figurái az én sorsomat, betegségektől
megrendített, eltorzult alkatomat is magyarázták, bizonyos értelemben felmentettek
és vigasztaltak. Oly emberfeletti nyomorúságokat kellett elfogadnám az élettől, végzetszerű csapásként, hogy be kellett magamait törni mindig a reménytelen helyzetekbe; — ez már-már a szenvedés önkéntes elfogadásának alázatos örömét keltette
bennem, ez és ennek komplikált következményei bűntudatot ébresztettek bennem,
éreztem, hogy a fájdalom szeretete, a belső világ zűrzavarai, a tett 'lehetőségeinek
hiánya eltorzítanak. Mindezek miatti kétségeimet Dosztojevszkij oldotta fel úgy,
hogy megmutatta: az emberi mindig fájdalmas és tulajdonképpen soha nem harmonikus és — merem mondani — a normálistól mindig eltérő. Azóta sem szeretem
a „normális", a szakszerű, a tökéletes, gépi egyensúlyú, a megbízható, abszolút mindig és mindenre jól használható embereket, akikben minden a helyén van, közérzetük és világérzésük állandóan zavartalan. Mivel sértetlenek — nem érezhetik a
„sérülteket", a szenvedéstől, szegénységtől, érzelmektől, szenvedélyéktől, tébolytól
•157

feldúltakat — tehát nincs .bennük részvét, t e h á t önzőek és igazi 'közösségi k a p c s o latra képtelenek. Többek között Dosztojevszkij tett örökre nyitottá. Az ő világa ds.
segített az emberek és az emberiség felé 'kitárulni.
Dosztojevszkij az egész mai szorongásos vüágérzet-irodalom nagy e l ő f u t á r a .
Kafka, Beokett, Dürrenmatt és Sartre Dosztojevszkij hőseiből b ú j t a k elő. Dosztojevszkij előre megérezte, hogy a haladás lehetséges győzelmei ellenére, a z élet b i z o nyos területein, a z emberi kapcsolatok és a belső világa homályaiban m a g á r a m a r a dottan botorkál az egyén, magánya és szenvedései pedig különös delíriumokban r i n g a t j á k — a m a emberét éppúgy, mint Dosztojevszkij hőseit. Ez a nagy „előre jelzés" a d j a Dosztojevszkij jelentőségét és m a is modern időszerűségét.

JEGYZETEK
1 A nyilatkozatnak eddig tartó részét P é t e r László is közreadta A Tömörkény
Emlékkönyvvisszhangjából
címmel — többek között F á b r y Zoltán és Veres P é t e r levélrészleteivei együtt.
— a Dél-Magyarország 1967. ápr. 22-i számában.
2 Szepesi Attila, a költő, akinek m u t a t o m a kéziratot, aprózóbb sortöréseket j a v a s o l :
Miattatok az életet is
megvetném,
ha nem
tudnám,
hogy van élet
rajtatok kívül is.
3 Diószegi A n d r á s : Tömörkény.
Az Emlékkönyv
Tömörkény
István születésének
centenáriumára c. kötetben. Szerk. K. S. I. és Péter László. Szeged 1966. 19. Alább r e n d r e ezt a k i adványt idézzük.
4 Diószegi A n d r á s : i. m. uo. 9. A külön sorba kiemelt utolsó szavak nyilván azt jelzik, h o g y
e gondolatot Váci alaposabban ki akarta fejteni. Érdekes, hogy a t a n u l m á n y szövegében
költőibb variáció áll („végekre szorultság"), mint Vácinál, aki egyszerűen ,,vidékre szorultság"-ot ír.
5 Diószegi A n d r á s : i. m. uo. 10. „Van" helyett Vácinál: „volt".
6 Diószegi András: i. m. uo. 19. Váci az idézetet kissé á t f o r m á l j a , Diószeginél ezt o l v a s s u k :
„Jellemző, hogy olyan szellemi forrásokból táplálkozik, amelyek m a j d csak az A d y b a n és
Móriczban szintézishez jutó huszadik századi törekvésekre lesznek általánosan jellemzők.
A népköltészet, a biblia és Dosztojevszkij . . . "
7 Tömörkényt Diószegi András n y o m á n idézi: i. m. uo. 19.
8 Nagyon érdekes, hogy Váci kiemel egy idézetet Hídvégi L a j o s ceglédi muzeológus t a n u l mányából (A szülőváros. Uo. 36—37.). Ezt a szépirodalmi erővel sodró r e m e k történeti esszét
alig tudtuk megmenteni az egyik lektori véleménnyel szemben. Váci egyrészt biztosan az
irói felkészültséget érzi benne, u g y a n a k k o r megkaphatta az is, hogy a k á m á n i r o m á n t e m p lom alapjaiból az élelmes Bíró János vasúti őr szőlőbeli házat épitett m a g á n a k , ti. a költőédesapja is vasúti altiszt.
9 A bekezdésekbe tett utolsó mondatok megint a későbbi bővebb k i f e j t é s szándékát j e l e z h e t i k ,
10 Nacsády József: Elődök. Uo. 62.
11 Görgey A r t h u r : Köszönet. Uo. 86.
12 Tömörkényt Móra István írása n y o m á n idézi: Családi kör. Uo. 89.
13 A kihagyás-jelölések talán a gépírótól származnak, aki itt nem tudta jól elolvasni v a g y
nem hallotta jól a szöveget.
14 Ti. a Tömörkény Emlékkönyvbe.
15 A mondat eddig tartó része az eredetiben csonka: „Mi lenne h a az irodalom mindé K u n c z é k
szempontja az akaldémizmus", mi egészítettük ki.
16 Podhradszky György: Magyar Skansen. Uo. 179.
17 Tömörkényt Móra Ferenc írása n y o m á n idézi: A célszörű szögény embörök írója. Uo. 190—
191. „Egy paraszti közmondás volt az egész esztétikája: »Nem az a szép, ami szép; a m i
tetszik, az a szép«, s nagyon megörült neki, mikor azt mondtam, hogy Kant I m m á n u e l n e k
is ez a regulája. Azt mondta rá, az is bizonyosan a paraszttól tanulta."
18 Móra Ferenc: i. m. uo. 191.
19 Móra Ferenc: i. m. uo. 191.
20 Móra F e r e n c : i. m. uo. 192.
21 Móra Ferenc: i. m. uo. 193. Az idézet eredeti f o r m á j a : „Komolyabban vette a h é t k ö z n a p o k a t ,
mint a vasárnapot, és súlyosabb dolognak az újságírást, mint az írásmúvészetet."

•158

TANULMÁNY

E. FEHÉR PÁL

T. G. MASARYK L E G E N D Á J A ÉS VALÓSÁGA
VÁZLAT EGY AKTUÁLIS VITÁHOZ
Néhány lexikonadat, kivált az ifjabb korosztályok használatára, akik talán csak
nevét h a l l o t t á k . . . 1850-ben született a morvaországi Hodonínban. A 'bécsi egyetemen szerzett filozófiai doktorátust, s 1879-ben ugyanezen az egyetemen szerzett magántanári címet. 1882-től a prágai cseh egyetem rendkívüli, 1897-től rendes professzora. 1887-ben alapította az úgynevezett realista csoportot, amely először az
ó-cseh, majd az ifjú-cseh párt keretein belül működött. E csoport.lapja volt a híres
Cas. 1891-ben tagja lett a birodalmi tanácsnak és a cseh parlamentnek. Két esztendő
múltán elvi ellentétek miatt lemond párttagságáról és mandátumáról. 1900-ban a
Cseh Nép (realista) párt egyik alapítója, majd e párt képviselője a birodalmi tanácsban. 1914 decemberében emigrál. 1915 szeptemberében Londonban telepszik meg.
mint a King's College professzora, s egyúttal a cseh polgári nemzeti felszabadító,
mozgalom egyik vezetője. 1916 márciusában Párizsban megalakul a Csehszlovák
Nemzeti Tanács: ennek Tamás Garrigue Masaryk lesz az elnöke. 1917 májusában a
forradalmi Oroszországba utazik; célja: a csehszlovák légiók szervezése. A Csehszlovák Köztársaság kikiáltása uitán 1918. november 14-én elnökké választják, s e
funkciót 1935. december 14-ig tölti be. 1937-ben halt meg. Kiterjedt filozófiai munkásságot folytatott. Különösen fontosak azok a művei, melyekben a modern cseh
nemzeti öntudat megfogalmazására, az általa alapított állam hivatásának meghatározására törekedett.
Szellemi öröksége ma is vitákat provokál, megragadó egyénisége ma is vonzó
sokak számára. Ideje komolyan foglalkoznunk ezzel a hagyománnyal. Nem a történelmi értékelés igényének teljességével, inkább néhány sajátosan magyar szempont megvizsgálásával.

MAGYAR EMLÉKE
1935-ben fogalmazta Horthy Miklós az alábbi levelet.
, A háború befejezése óta a cseh sértések és gyanúsítások pergőtüzének vagyunk
kitéve; feltehető, hogy ezeket hivatalos személyek sugalmazzák és vezetik. Amikor
a prágai magyar követ a személyem ellen irányuló sértések ellen (tudtomon kívül)
tiltakozott, azt a választ kapta, hogy, sajnos, semmit sem tehetnek, mert Csehszlovákiában sajtószabadság van; ugyanakkor az ellenzéki lapok naponta cenzúrázva
jelennek meg, fehér foltokkal. Minthogy az úgynevezett békekötés országunkat nemcsak területe és lakossága 2/3-ától fosztotta meg, hanem népünk felfegyverzését is
lehetetlenné tette, nincs lehetőségünk arra, hogy az államok létezése óta szokásos
formában követeljünk elégtételt. Minthogy az utóbbi napokban Magyarország ellen
szórt alantas gyanúsítások messze meghaladják a megengedhető határokat, és én
felelősnek érzem magam hazám becsületéért, nem marad más kiút számomra, mint
hogy személyes elégtételt követeljek az államfőtől. Ha ön nem lenne hajlandó a
kívánt formában bocsánatot kérni, ragaszkodom a fegyveres elintézéshez..." (Horthy
Miklós titkos iratai. 1962. 151—152. 1.)
•159

Olcsó ötlet lenne, ha a gondolat képtelenségén humorizálnánk: a tengernagykormányzó középkori stupiditásán, s így mérnénk meg azt a szellemi távolságot,
amely Horthy és a filozófus-elnök között létezett. Horthy azonban ebben az el nem
küldött levélben egy Masaryk-portrét is felrajzolt, -amely már nemcsak őreá, h a n e m
a magyar uralkodó osztályokra is jellemző. E logika szerint, Trianon egyik döntő
előidézője Masaryk elnök és nyugati szövetségesei voltak. Nem, nem hiányzott n á lunk a cseh-, a szlovákellenes sovinizmus mellett a románok elleni uszítás sem.
De a román király személye valahol mégis közelebb állt hozzájuk: vér a vérükből,
tehát őt provokálni eszükbe sem jutott, sőt 'azt is tudjuk, hogy Horthy egykori k ü l ügyminisztere, gróf Bánffy Miklós egyaránt bejáratos volt a budai Várba és a ¡bukaresti udvarba. E mentalitás számára elsősorban a polgári demokrácia eszméje volt
ellenszenves, melyet Masaryk személye reprezentált. És közben elfeledkeztek arról,
hogy hatalmukat ugyanazoknak az erőknek köszönhetik, amelyek Masarykot az
elnöki székbe segítették, s többek között — közvetve, a történelem paradoxonjaként
— Masaryknak is szerepe volt Horthy rendszerének megteremtéséhen. Hiszen aligha
kétséges^ hogy a Magyar Tanácsköztársaság hadseregének északi h a d j á r a t a korántsem csupán internacionalista érdekeket képviselt, hanem speciális magyar célokat
is követett. Az imperialista diktátum végrehajtói ebben az esetben Masaryk cseh
légionisták 'akik a Trianont előkészítő antanthatalmak parancsait 'követik (francia
komandóra, hiszen a csehszlovák hadsereg főparancsnoka ekkor Pellé tábornok);' az
sem lehet vitás, hogy Masaryk légionistái a területi követelések kielégítése mellett
a magyar ás a szlovák tanácsköztársaságok ellen ideológiai h a d j á r a t o t is -folytattak,
s a magyar vöröskatonák ellen harcolva azt a gyakorlatot alkalmazták, folytatták,
melyet a szovjetunióbeli polgárháború idején, a fehér,,erők támogatásában szereztek.
Ha nincs Masaryk, -ha kibontakozhat a szlovák proletárforradalom, h a erőre -kaphat
a kladnói munkások mozgalma — a magyar forradalom pozíciója kedvezőbb, s nyilván jóval előnyösebben lehetett volna rendezni a közép-európai népek sorsát, beleértve a nemzeti kisebbségek problematikáját is.
Mi volt az ellenszenv lényegi tartalma? Természetesen az ellenségeskedést élesztette, lángra lobbantotta a mindkét oldalon elegendő mértékben megtalálható n a cionalizmus. Masaryknak azonban személy szerint semmi köze nem volt ehhez.
Horthyékat -azonban nyilvánvalóan és elsősorban az háborította fel, hogy földbirtokaikat felosztották Szlovákiában, s még abban a kártérítésben sem reménykedhettek, amelyet a román királyság — a román állampolgárság vállalása esetén —
biztosított (az első bécsi döntés után majd első rendelkezésük lesz e földbirtokreform
semmissé nyilvánítása); nem tudtak megbékélni azzal a gondolattal, hogy Masaryk
menedékjogot biztosított Károlyi Mihály számára és politikai szövetségest látott
benne; elfogadhatatlan volt számukra, hogy Masaryk elnöksége idején a Csehszlovák
Köztársaságban a kommunista párt legálisan működött — és ez volt az egyetlen
közép-európai állam, ahol legális kommunista mozgalom létezhetett; képtelenségnek
érezték, hogy Masaryk és külügyminisztere, dr. Benes — -korábbi legfontosabb szövetségeseik óhaja -ellenére, az európai realitásokat felismerve, Csehszlovákia biztonságát szem előtt tartva — keresték a békés egymás mellett élés lehetőségét a
Szovjetunióval. (De képtelenségnek énezte ezt a Masary-khoz egyébként oly hasonló
képzettségű és mentalitású Jászi Oszkár is, s amikor ezt kifejti Károlyinak, az
messzetekintő -politikai bölcsességét ezúttal is igazolva, éppen a csieh példára hivatkozva fejti ki 1922. november 12-én írott levelében: „mint mondod, az emigrációt
csakis nyugat felé érdemes megszervezni. Egy ilyen kizárólag nyugat felé orientálódó emigráció nézetem szerint tényleg lehetetlen... Hogy miért -akarom a keleti
orientációt is kombinációba venni, annak egyszerű magyarázata az, -hogy nem lehet
a levegőbe még politikát sem é p í t e n i . . . A mai ikelet egy pozitívum — amivel még
a kapitalista antantnak is számolnia k e l l . . . Ha Benes külügyminiszternek szüksége
van az oroszokra, akkor nekem, aki vele együtt akarok dolgozni, szintén szükségem
van r á . . . " (Károlyi Mihály válogatott írásai, I. köt. 1964. 78. 1.)
Nem tetszett a magyar ur.alkodó köröknek Masaryk közép-európai
•160

rendezési

terve sem. Károlyival folytatott tárgyalásainak lényegét özvegye így összegezi: „Mihály több ízben meglátogatta Masaryk elnököt. Ilyenkor jó hangulatban tért vissza,
s derűlátóan ítélte ¡meg a Dunavölgyi államszövetség kilátásait. Masaryk panaszkodott, hogy a magyar Felvidéknek a trianoni békeszerződéssel rátukmált tiszta
magyar lakosságú területe sok kellemetlenséget és zavart okoz neki, s ha Magyarországon tiszta demokratikus kormány kerülne uralomra, visszajuttatná a tiszta
magyarlakta területeket, mint például a Csallóközt, de hangsúlyozta, hogy amíg
Horthy kormányzó van hatalmon, nem lehetséges az együttműködés. Említette, milyen nehézségei vannak a nacionalista hangulattal i s . . . " (Károlyi Mihályné: Együtt
a száműzetésben. 1969. 14. 1.)
Masaryk az emigráció emellett, Horthyval is tárgyalni kívánt, sőt tárgyalt. Masaryk és Benes tárgyalási alapja ez volt: „minden háború után- a legyőzött igyekszik
ú j r a felemelkedni, a vereségét helyrehozni vagy politikai és diplomáciai harccal,
vagy ú j háborúval" (Benes szavait idézi Ádám Magda: Magyarország és a. kisantant...
című művében, 1968. 33. 1.). Erről az alapról kompromisszumos megoldást
ajánlottak, természetesen Csehszlovákia biztonságának érdekében. Területi engedményeket ajánlottak fel, iá határok kölcsönös garanciáját, a revizionista politikáról
való lemondást kérve ellenszolgáltatásként. A Horthy—Bethlen csoport azonban a
békeszerződés teljes revízióját tűzte ki célul. Az eredmény az lett, hogy a Csehszlovák Köztársaságnak sikerült egyeztetni olyan különböző berendezkedésű országok, mint Ausztria, Románia, Jugoszlávia magyarellenes, revízióellenes érdekeltségét, tehát Horthyék teljes bekerítettségben, a maradék lehetőségüket is elveszítették a kérdés politikai rendezésére. (Juhász Gyula Magyarország külpolitikája című
könyvében „inkább diplomáciai manővernek" minősíti a csehszlovák ajánlatot.)
. Masaryk ilyen irányú törekvése a reálpolitikai felismerések mellett humanizmusából is következett. Fiatalságára emlékezve, megemlíti, hogy ért valamit magyarul, de ezt rögtön összeköti a szlovákok nemzeti szabadságának, önállóságának
követelményével. Masaryk ¡minden nép számára függetlenséget, szabadságot követel.
1905-ös tanulmányában A kisnemzet problémája-ban azt a követelményt állítja fel:
„legyünk Komensky n é p e . . . " (T. G. Masaryk: Ideály Humanitní. Melantrich, 1968.
85. :1.) Programadó első elnöki üzenetében, 1918. december 22-én kifejti: „A demokrácia nem uraskodás, hanem az igazságosság biztosításához szükséges ¡munka. Az
igazságosság pedig a humanizmus m a t e m a t i k á j a . . . " (Milán Machovec: Tomás G.
Masaryk, Melantrich, 1968. 277. 1.) Ugyanakkor azonban jól megfigyelhető, hogy a
magyarságot és európai helyzetét — a szentisváni állam-eszme érvényesülése, az
akkori hivatalos magyar politika miatt — olyannak látja, amely veszélyezteti a
csehek és a szlovákok érdekeit. Jól felismeri Csehszlovákia központi európai jelentőségét. Erre vonatkozóan, a már idézett elnöki üzenetben Bísmarkra hivatkozik:
„aki Csehország ura, Európa, ura". Csehországnak tehát az őt fenyegető nagyobb
hatalmak között kell megtalálnia életlehetőségeit. Az egyik ellenfél, úgynevezett
„természetes" ellenfél: Németország, a német politika. A másik: a magyarság. Masaryk — az Osztrák—Magyar Monarchia konstrukciójából kiindulva — a magyarokat nem tartja számon a „kis nemzetek" között. Elnöki üzenetében pedig ugyancsak keményen fejti ki a német és a magyar befolyásról szóló elképzeléseit. A magyar politikát az osztrák és a német hatalmi törekvések kiszolgálójaként látja, a
szlovákok, a ruszinok, a jugoszlávok és a románok elnyomójaként. „Már Cavour helyesen látta, hogy a magyarok nem t u d j á k más népek szabadságát tisztelni; csak
magukat tudták védeni a németek ellen. Politikailag a magyarok már a háború előtti
időben is 1848 presztízséből éltek, ma pedig egészében helyesen látják a Szövetségesek, hogy a magyaroknak csak saját nemzeti államukra van joguk. Helyes lenne,
ha hozzájuk fűződő viszonyunkat hamarosan értelmesen rendezhetnénk. A magyar
kisebbség minden állampolgári joggal rendelkezni fog. A magyarok kegyetlenek
voltak, amikor azt mondottak: a szlovák nem ember, mi nem fogunk ezért hasonló
gonoszsággal fizetni nekik, csak azt kívánjuk, hogy Szlovákia 'határainak teljes biztonságában virágozzék f e l . . . " (Milán Machovec: i. m. 277. 1.) Az ¡elnöki üzenetet
5 Tiszatáj

161

több más, 'hasonló értelmű megnyilatkozás követte. Amikor lassan világossá lett,
hogy a Horthy-Magyarországgal lehetetlen a megegyezés, Masaryk a r r a törekedett,
hogy az állampolgári jogok biztosításával kapcsolja ki a soviniszta politika hatását,
s így é r j e el az állam egységét. „Nekünk nem szabad a részletekben kikényszerített
engedmények, vagy az idő szüksége által kierőszakolt kompenzációk osztrák m ó d szerébe esná. Elkerülhetetlennek látszik tehát, hogy a nemzetiségeket kielégítsük,
hogy nemzeti létük biztosítása miatt való aggodalmuktól megszabadítsuk és így az
állam valóságos polgáraivá tegyük őket" — nyilatkozza a cseh és a szlovák újságírók küldöttségének 1919. június 7-én. (Idézi: Turczel Lajos: Két kor
mezsgyéjén.
Tatran. 1967. 16. 1.)
És -a gyakorlat? Majd látni fogjuk, hogy Masaryk elvei és elnöki gyakorlata
között szükségszerű törés tapasztalható, s kivált élete végére egyre inkább kisebbségbe szorul a maga alapította államban. Egymillió koronát ajándékozott a szlovákiai magyarság kulturális és tudományos munkájának támogatására; nem r a j t a m ú lott, hogy a Masaryk-Akadémia, a Csehszlovákiai Magyar Irodalmi é s Tudományos
Társaság — emberség és tehetség híján — nem tölthette be hivatását. 1930. j a n u á r
17-én fogadta a Sarló küldöttségét, az élen Balogh Edgárral. „Az elnök magas, kissé
görnyedő alakja megjelent a fogadóterem ajtajában, kézszorítások, az öreg úr egy
kisebb szobába tessékelt, ez bizalmasabb, itt ültünk egy asztal köré. Milyen csend
volt itt; magasan a város felett. Lassan olvastam beszédemet, s közben átcikázott
rajtam az a furcsa második érzékelés, hogy a szemközt ülő ősz professzor felfogásával hallom és értékelem a magam m o n d ó k á j á t . . . Vajon mit érthet meg belőlünk
a cseh polgárság filozófus-nagyja?" Balogh Edgár emlékezése ugyancsak egy Masaryk-portrét rögzít: az „újarcú magyarok", a húszas-harmincas évek baloldal felé
tájékozódó, később kommunistává érő magyarságának vélekedését. „Az elnök előbb
felkapja az asztalról lapjainkat és könyveinket, s búcsúzóul csak ennyit m o n d o t t :
»•És soha sem leszek önök magyarok ellen!«" (Balogh Edgár: Hét próba, 1965. 159—
161 1.)
A humanistát látják Masarykban: a lehetőségeiket 'hasonlítják: Horthy Magyarországának nyílt erőszakszervezetét a masaryki polgári demokráciához mérik. Európát látják Prágában és az elkeserítő visszamaradást Budapesten. Masaryk humanizmusa nem lefegyverző: ezek a magyar fiatalok korántsem csak a Horthy-rendszer
ellen harcolnak, hanem Szlovákia és Kárpátalja nyomorát is éles szavakkal bélyegzik meg. Fábry Zoltán 'megrendítő szociográfiáját, Az éhség legendája-1 elkobozza a
pozsonyi cenzor, mert a ruszinok minden képzeletet felülmúló nyomorának rögzítésében lázítást fedezett fel. És megjelent a következő kiadás: a könyvben üres oldalak, teljesen fehér a -bekötött néhány ív, csak a borító utáni első oldalon olvasható
az ajánlás: T. G. Masaryknak — az éhség legendája helyett a demokrácia legendáját a j á n l j a a szerző. És ugyanez a Fábry Zoltán, T. G. Masaryk születésének századik évfordulóján', a dogmatizmus első hullámában, s e szűkítő szemlélet
ellenére:
a hála, a tisztelet érzését fejezte ki. „I. Ferenc József után Masaryk! A szikár, szakállas, cvikkeres Tisza István után ez a m á s f a j t a szakállas, cvikkeres szikárság!
A gróf után a kocsis professzor fia! És Horthy mellett — M a s a r y k ! . . . Sírásra h a j l ó
érzékenységünkben, dacos sértődöttségühkben ő volt az első hang, mely kibékített
minket az ú j helyzettel. Lélegezni tudtunk a sovinizmusmentes tisztább levegőben,
gondolkodni a szellem gyűlöletmentes a t m o s z f é r á j á b a n . . . " (Fábry Zoltán': Stószi
délelőttök. Madách, 1968. 161. 1.)

EGYÉNISÉGE
Becsületes polgár volt, következetes racionalista, s talán az egyetlen európai
polgári politikus, aki megőrizte a francia forradalom demokratikus hagyományát,
melynek népi előképletét a huszitizmusban látta. A XIX. század embere volt —
•162

mint ezt Zdenék Nejedly pontosan megfogalmazta — akár filozófiai rendszerét, akár
politikai ¡harcait, vagy éppen ideáljait elemezzük. Humanista volt, akii szembeszegült
az embertelenség régi és ú j megnyilvánulásaival. XIX. századi humanista volt, aki
Európának ezen a részén csaknem forradalmárként hatott, de aki konzervatív magatartásával elutasította a XX. század forradalmát.
Masaryk eleven anakronizmus volt egy olyan korban, amely megmutatta ugyan
az elkövetkező fejlődés útját, lehetőségét, de a társadalmi viszonyok elmaradottsága,
az osztrák—magyar császári és királyi kreténázmus anakronizmusa még élesebben
mutatkozott, s e két időszerűtlenség egymás mellé állítva szükségszerűen Masaryk
filozófiáját, s persze elsősorban politikai ¡gyakorlatát haladónak láttatta.
„A filozófia egyetemi tanára, a cseh szociológia megalapítója, a történelem filozófusa, az osztrák parlament képviselője, az osztrákellenes külföldi ellenállás szervezője, a köztársaság elnöke. Irt a filozófiáról, a tudományos kutatásról, a vallásról, az irodalomról, a cseh kérdésről, a marxizmus és a szociális problémák viszonyáról, Oroszországról, az Októberi Forradalom utáni világfejlődésről, a csehszlovák
állam felépítéséről. Dosztojevszkij és az angolszász irodalom szerelmese. Tolsztoj,
Gorkij, Wilson és Briand beszélgetőtársa. A szlovák falu szülötte ugyanolyan jól
forog a ibécsi körökben, mint az Egyesült Államok e l n ö k é n é l . . . vagy az angol egyetemen éppúgy, mint Petrográd és Moszkva utcáin, az Októberi Forradalom napjaiban. Elnök, aki szlovák szavakat kever beszédébe, s nyolcvanesztendős korában
is úgy üli meg lovát, mint egy angol lord. Nyolc nyelvet ismer, és bejárta az egész
világot. Elméleti és 'gyakorlati ember, elmélkedő professzor és tapasztalt politikus,
államférfi." Ezt a tömör jellemzést Masaryk életművének egyik legjobb cseh marxista isimerője, Lubomír Novy a d j a (Masarykovské kontradikcie. Elamen, 1967. 9,
76. 1.). „Vitathatatlan: Masaryk mindenekelőtt, s talán kizárólagosan kritikus és nem
rendszerező e l m e . . . " — állapítja meg Masaryk másik modern értékelője (Milán
Machovec: i. m. 75. 1.)
Valóban, Masarykot a cseh közvélemény a nemzeti önámítás leleplezőjeként, az
új, a polgári nemzeti öntudat megfogalmazójaként ismerte meg. A cseh romantikáit
erősebben fogta meg Ossdan láza, mint a miénket. Talán a törökök által érintetlen
hagyott várak, talán a német misztika közvetlenebb hatása, talán a világ modern
szellemi áramlataira való gyorsabb reakció megszokott reflexei eredményezték a
cseh eposz hamisítási kísérletét. Václav Banka misztifikációja, a
Královédvorsky
és a Zelenohorsky Kéziratok azonban fogékonyabb nemzet tudatára hatattak: Ossian
irodalmi-művészeti dicsőséget jelentett, Hanka hamis kéziratai pedig a cseh nemzet
történelmi tudatát fogalmazták meg. A német elnyomás ellen, a mind erőszakosabb
német hatás ellen. Hanka hamisításai kétségtelen költői tehetséget árultak el, s
ugyanákkor igaz nemzeti fájdalmat fejeztek ki. Aki tehát Hanka és a hamis nemzeti mítosz leleplezésére vállalkozott, könnyen kerülhetett olyan látszatmegítélés
alá, hogy az osztrák érdekek szolgája. Josef Dobrovsky már 1824-ben kifejezi kételyeit a Kéziratok...
hitelét illetően. Az ötvenes évektől kezdve pedig egyre többen
mutatnak r á szövegkritikai, stílustörténeti, íráshistóriai érvekkel Hanka művének
XIX. századi, romantikus ihletésére. Masaryk tehát, amikor megismétli Dobrovsky,
Nebesky, Gebauer érveit, lényegében — tudományos szempontból — újat. nem mond.
De Goethe ¡elismerő szavaival és egy fiatal nemzet érzékenységével kellett szembeszállnia. Ilyenkor a tudomány érved kevesek. Masaryk tehát politikai síkra viszi át a
küzdelmet, annál inkább, mivel eddig is politikai érdékeket képviseltek a vitában
részt vevők.
Masaryk szerint, hamis érdekeket És ez a professzor vállalja, hogy pártja szembefordul vele, hogy nemzetárulóként gyalázzák minden prágai utcasarkon. Vajon
csak azért, mert a tudomány becsületét kívánta helyreállítani? Kétségtelenül, ezért is.
Masaryk felismerte, hogy egy nép történeti öntudatának fejlettsége milyen hatalmas
erő lehet a haladás irányában. És felismerte azt is, hogy az a történeti öntudat,,
amely öncsalásra, nyilvánvaló hamisításra épül, nem szolgálhatja a nemzet érdekeit,
abban az esetben sem, ha a hazafias lelkesedés hatalmas felvirágzását eredményezi.
5*

163

Egy nép történeti tudata — Masaryk értelmezésében — a múlt olyan realista felmérése, amely közvetve a jövő feladatainak felismerését sugallja. Tehát Masaryk a
történelmet ugyancsak a jelen • szolgálatának rendeli alá. Tegyük hozzá azt is, hogy
ezzel nyert csatát. A Kéziratok...
tudós bírálói, szinte mindannyian ott vesztettek a
közvéleménnyel szemben, hogy a hamisítás tényét leleplezve, nem tudtak ú j eszményt nyújtani. A Kéziratok...
az osztrák ¡hivatalnokok, a helytartótanács, a német
nyelvű feliratok, az 'elnémetesített Prága ellenére a cseh szellem marádandóságát,
hősiességét hirdették. Hanka kritikusai kimutatták: mindez hamisítvány.
Masaryk azonban ú j eszményeket fogalmazott meg. Elutasította a romantikus
eszményt, s azt mondotta: legyünk realisták. Azt mondotta: ne az ősök dicső h a r caiban keressük eszményeinket, mert e harcokat elveszítettük. Ez a valóság. Ne a
nemesi és lovagi ideák után fussunk, hiszen a cseh nemesség elnémetesedett. „Nem
erőszakkal, hanem békésen, nem karddal, -hanem ekével, nem vérrel, ¡hanem m u n kával, nem halállal, hanem élettel szolgádhatjuk az életet — -ez a cseh szellemiség
válasza, ez történelmünk értelme és nagy elődeink öröksége." A humanizmust
teszi
meg a nemzeti történelem mozgatóerejének. Ismerjük el, hogy abban a korban, amikor Rákosi Jenő 30 millió magyarról fecseg, a magyarság uralmi elhivatottságáról
sző ostoba elméletet, amikor Tisza komolyan valósággá váltaná e rémképeket; amikor a német imperializmus, a prepotens porosz szellemiség egyre nyilvánvalóbban
nem bír magával; amikor a szlovák nemzet ideológusainak többsége véres szájú
pánszlávizmusban keresik a megoldás lehetőségét, s e pánszlávizmust ideológiailag
— s ez nem kevésbé lényeges: anyagilag! — az orosz cárizmus támogatja, amikor a
román nacionalizmus kezdi kidolgozni az adatokkal -ugyancsak nehezen ¡alátámasztható dák rokonság elméletét és ennek politikai programját — tehát az imperialista
nacionalizmusok, az antihumánus nemzeti feladat-megfogalmazók korában Masaryk
humanista -eszménye több mint tiszteletreméltó. Több, mert nemzetalkotó,
államformáló eszme lett. A csehszlovák állani megalakulásának lehetőségét, azt a vitathatatlan szimpátiát, amelyet Nyugat előtt kivívott, s amely rokonszenvessé tett-e m a gát a -gondolatot a haladás hívei -előtt: legyenek azok szabadkőművesek, republikánusok vagy anarchisták, vagy bolsevik forradalmárok — ezen a ponton kell -keresnünk. Masaryk eszméje eléggé forradalminak tetszett a nyugati szociáldemokráciák
számára, amelyek a század első évtizedében egyre nagyobb -befolyással rendelkeznék, de eléggé -konzervatívnak mutatkozott ez az .idea a polgárság számára is.
Csak azt ne higgyük, hogy ez a realizmus, a masaryki realizmus szigorú történetiségen, vagy netán a marxizmus -elméletén alapozódott meg! „A realizmus szembeszegül a történetiséggel, a túlzó -történetiséggel. A dolgok önmagukban még n e m
jelentenek történelmet, a dolgok nem jelentenek eredményt — ez a mi értelmezésünkben a realizmus jelszava..." Masaryk realizmusa tehát elveti a' nyilvánvaló
hazugságot, ¡megtagadja az erőszakot, de nem is kívánja felidézni a történelem teljességének tan-ulságát.
„Jézus — n-ern Caesar" — fogalmazza meg aforisztikusan az eszményét Masaryk.
Ne feledkezzünk meg arról, hogy Masaryk Lev Tolsztoj látogatója volt, s akkor
kereste a -kapcsolatot Makszim Gorkijjal, amikor az orosz író — Bogdanovék hatására — éppen „istenépítő" gondolatokkal foglalkozik. Masaryk Jézusa a passzív n o n konformizmus megtestesítője: a pacifista politikus, az önmagát megőrző, de az önmagáért -harcolni képtelen jóság szimbóluma. A tolsztoji jóságeszmény megtestesítője. Ha a cseh történelemben gondolkozunk: Masaryk formulája a huszitizmus
vallási szárnyának örökségét summázza és teljesen elveti a militáns -huszitizmus,
Zízka hagyományát.
Okkal mondhatta Josef Pékár, Masaryk polgári kritikusa, hogy a „masaryki realizmus nem egyéb, mint álcázott romanticizmus..." (Idézi: Frantísek Cervinka:
Spor o smysl ceskych déjin 1912. Plameri, 1969. 1. 13. 1.)
Az a romantika azonban, amit ez á romantikus kritikus nyújtott nemzetének —
•igenis sok vonatkozásban realista és főképp: akcióképes volt- Hősi akcióra volt képes. Például, amikor a múlt század utolsó esztendejében 'mégrendezték a csehországi
•164

„vérvádas pert" egy polnai zsidó ember, Hilsner ellen. ,,A' polnai per a DreyfusI>er pszichológiai folytatása volt" — állapította meg Masaryk (Milán Machovec: i. m.
264. 1.). Nem volt könnyű fellépni a szervezett antiszemitizmus szennyes áradata
ellen, melyben nemcsak a klerikális erők, a német kollaboránsok vettek részt, hanem a cseh nacionalisták is. Az antiszemitizmus a reakció közös nyelve. És ahogyan
a Kéziratok...
körül zajló pörben Masaryk meghirdette a humanizmus nemzeti eszméjét — most alkalma nyílik, hogy a gyakorlatban álljon helyt nézeteiért. A Dreyfus-vád és a polnai ügy között volt egy döntő különbség: a francia vezérkari tiszt
ártatlan volt, Polnában pedig valóban történt egy szadista gyilkosság. Zola helyzete
tehát, aki az ártatlan Dreyfus védelmében lépett fel — könnyebb volt Masarykénál.
A cseh klerikalizmus körmönfontabb volt: Masaryk azonban egy ártatlan népcsoportot vett védelmébe — miközben elítélte a bűnöst. És elítélte a közvélemény manipulálását: a bíróság, az ügyészség mulasztásait, akik tudatosan, vagy gondatlanságból, de mindenképp elmulasztották a megtörtént gyilkosság valóságos körülményeinek .'kiderítését, és ez a homály adott ürügyet az általános antiszemita hadjárat
megkezdésére.
Masaryk ugyanakkor személyes tekintélyét is erősítette a Hilsner-ügyben és
politikai szövetségeseket is talált. Karel Capekkal beszélgetve utal arra, hogy a háború alatt milyen hasznosan segítette politikai céljait a Hilsner-afférban történt
kiállása {Hovory s TGM, Ceskoslovensky spisovatel. 1969. 102. 1.).
A társadalmi igazságért vívott küzdelmeinek része (kellett hogy legyen a munkásság mozgalmainak támogatása is. Találkozott 1900. január 29-én a sztrájkoló
kladnói bányászokkal. „Ne dolgozzatok! Harcoljatok azzal, hogy nem dolgoztok...
Ha szolidárisaik lesztek, győzni fogtok. A szolidaritásban rejlik a ti e r ő t ö k . . . " —
jelenti ki előttük. Jelen van a Munkásakadémia megalapításánál, 1895-ben az általános és egyenlő választójogi harcok egyik vezetője. Szocialistának vallotta magát,
de nem fogadta el a marxizmust. így beszél erről: „Ez a szó, »szocializmus« a polgárság és az értelmiség előtt madárijesztő volt. Én elfogadtam a szocializmust,
amennyiben, megegyezett a humanista programmal; a marxizmust nem fogadtam el
— és ennek kritikájából keletkezett A szociális kérdés című m u n k á m . . . " Humanizmusát megkülönbözteti a filantrópiától, mert az csupán egyes esetekben segít, a
humanizmus pedig általános rendezésre törekszik. Nem hisz a kommunizmusban, és
elutasítja Lenin gyakorlatát. „Az én nézeteim a szocializmusról, demokrácia-értelmezésemből következnek: a forradalom, a diktatúra lerombolhat néhány rossz dolgot, de nem képes jó és tartós dolgok megteremtésére..." (Hovory s TGM, 97—98. 1.)
Ellensége volt a forradalmi munkásmozgalomnak? A polgári demokrácia volt politikai és filozófiai eszménye. „Amikor demokráciáról szólunk, azt a demokráciát
értjük — eltérően a régi törekvésektől —, amely az úgynevezett nagy francia forradalom óta fejlődik. A szabadság, egyenlőség, testvériség jelszavával a forradalom
kikiáltotta az emberi szuverenitást az abszolutizmus és a monarchia ellenében, meghirdette és kodifikálta az ember ési a polgár veleszületett j o g a i t . . . A demokrácia
programja adott: mindenekelőtt az általános választójog és ennek parlamenti következményei. A parlamentarizmusban a hangsúly a törvényalkotó hatalmon lesz —
tehát minden választó törvényalkotó..." (T. G. Masaryk: Ideály Humanitní, Melantrich, 1968. 99. 1.)
Okkal állapította meg tehát Masaryk egyik marxista híve, iá kitűnő szlovák forradalmár, Vladimír Clementis: „Az, ami Masaryk számára végső cél volt, a forradalmi munkásság számára csak részletkövetelmény maradt." (Vladimír Clementis:
Vzduch nasich cias. Vydavatefstvo politiekej literaiúry, 1967. 2. köt. 397. 1.)
Arról azonban sohasem feledkezhetünk meg, hogy ezek a,
részletkövetelmények
az Osztrák—Magyar Monarchiában hangzottak el, hogy ezek a részletek megvalósulnak — vagy legalább: többségükben valósággá lesznek — a Masaryk alapította
állaimban, a Csehszlovák Köztársaságban. Ez a Csehszlovák Köztársaság pedig militarista és félfasiszta rendszerek szorításában él: Pilsudski Lengyelországa, Horthy
Magyarországa az ellenfelei; a bojár-Románia és királyi Jugoszlávia a szövetségesei,
•165

de ezek a szövetségesek — a maguk társadalmi rendszerének logikája szerint
hamarabb hasonlítanak az ellenfélre. „A munkásság azzal a k a r j a T. G. Masaryk
életművéhez fűződő viszonyát dokumentálná, hogy a T. G. Masarykra való emlékezéssel ú j r a erős kötelezettseget vállal: minden erejével megvédi a köztársaságot a
reakcióval és a fasizmussal szemben" — hirdette meg 1937-ben, Masaryk halálának
napján kiadott részvétnyilatkozatában Csehszlovákia Kommunista P á r t j a . (Dolmányos István: Kelet-Európa, Tankönyvkiadó, 1970. 417. 1.) Ugyanekkor m á r a cseh
fasiszták össztüze Masarykra, a masaryki örökség ellen irányult, a k á r a hitleristákra,
akár a szlovákiai magyar revizionisták, Jaross Andorék propagandájára gondolunk.
(A sors iróniája, hogy a cseh fasiszták egyik vezető 'egyénisége az a Rudolf G a j d a
tábornok, aki a Masaryk szervezte oroszországi cseh légiók parancsnoka volt, m a j d
1925-ben rövid ideig vezérkari főnök, de fasiszta szimpátiái miatt leváltják és megfosztják katonai rangjától. München után a nácik „rehabilitálták".) A Vlajka, a cseh
fasiszták lapja 1939 szeptemberében azt a javaslatot veti fel: dúlják fel 'Masaryk
sírját. „Kd vele és egész zsidó (bandájával a lánai keresztény-árja temetőből.. " A h a n g
kísértetiesen egyezik a Národní listy cikkének hangvételével, akkor, a századfordulón, a polnai per idején utasította ki a cikkíró a cseh nemzetből Masarykot: „Menj
a pokolba, te gaz áruló. Menj az ellenséghez, akit szolgálsz, és felejtsd el, hogy cseh
anya szült téged. Mi, mint undok fekélyt távolítunk el téged népünk t e s t é r ő l . . . "
(Tomás Pasák: Cesky faiismus, Sesity. 23. 38. 1.)
Tonnás Garrigue Masaryk azonban felhasználta ugyan az Októberi Forradalom
európai hatását, de a kommunistákkal mindvégig szemben állott. Mint gyakorlati
politikus úgy, hogy szoros barátság kötötte őt Miljukovhoz, az ideiglenes kormány
külügyminiszteréhez, de már Kerenszkijt sem tudta elfogadni. Nemcsak eltűrte, h a nem politikai előnyöket szerzett abból, hogy az antant felhasználta a cseh légiókat
a szovjet hatalom elleni intervencióban. Mint teoretikus a Világforradalom
(1925)
című tanulmányában indokolta ellenérzéseit. Szembeállítja itt a cseh fejlődés k é t
szárnyát: Húsban, Jirí Podebradskyhan és végül, leginkább Komenskyben l á t j a
megtestesülni azokat az eszményeket, melyeket a csehszlovák társadalomnak követnie kell. „Jézus — nem Caesar" — ismétli meg jelszavát. Humánus, tudós n e m zetet akar építeni, és ezt szembeállítja a tábori ták úgynevezett forradalmi szélsőségeivel. A kommunizmus előképletét látja a huszitizmus forradalmi szárnyában,
és ezt képtelen elfogadni.
F. X. Salda, a legkitűnőbb cseh polgári kritikus száll vitába vele. Salda kritikája a Világforradalom-ról az általa szerkesztett Tvorbá-ban jelent meg, 1925-ben.
„A szovjetorosz forradalom világjelentőségét abban látjuk — állapítja meg Salda
, hogy a XVIII. század végi úgynevezett Nagy francia polgári forradalom m á s á t
teremtette meg — s nagyobb, jelentősebb a n n á l . . . " Salda kifejti, hogy az orosz
forradalom a szociális forradalom központját hozta létre, s ez új, minőségi változást
jelent a világban. A cseh kritikus nem feledkezik el a masaryki elmélet és az
államelnöki gyakorlat között tátongó szakadékról sem. E szakadékot szükségszerűnek
érzi, s éppen a kommunizmus eszméinek fényében. Salda azt a lépést teszi meg
ezzel a bírálatával, amelyet Masaryk sohasem tudott megtenni. (A vita feldolgozása:
Váolav Pékárek: Saldilv spor s T. G. Masarykem...
Tvorba, 1970. 33. sz.)
A filozófus elmlélete és az elnök gyakorlata közötti különbség jól látható volt
polgári pozíciókból is. Az elnök egyik ilegjöbb tanítványa, közeli barátja, az író
Karel Capek a tanú. 1925 áprilisában hívta meg T. G. Masaryk Karel Capekot, hogy
felkérje önéletrajzának megírásában való segítségre. Masaryk önéletrajza n e m készül
el, de az elnök és az író barátságából — amelyben öapek Eekermann szerepét vállalta — egy háromkötetes rriű születik: a Beszélgetések
T. G. Masarykkal.
Aligha
kétséges, hogy az elnök életrajzának, filozófiai rendszerének ez a legjobb összefoglalása. A csehszlovák polgári demokrácia katekizmusa ez a könyv, s amellett
megragadó portré az idős Másarykról, aki sok-sok bölcsességgel, némi iróniával vall
önmagáról. Ritka találkozás ez: az állam elnöke az állam egyik legjobb — h a n e m
a legjobb — íróját csalogatja magához, kéri fel életrajzának megírására, nézeteinek
összegezésére. T. G. Masaryk' tovább is ment ennél: rendszeresen megjelenik a Karel
•166

Capak villájában rendezett pénteki írótalálkozókon, amelyen néhányan a kommunist á k közül is részt vettek, például Vladislav Vancura és Vitézslav Nezval. Nezval
emlékezéseiben beszámol a pénteki találkozók légköréről: „Masaryk kijelentette —
emlékezik Nezval —, szívesen adna a kommunistáknak egy földbirtokot Kárpátalján, 'hogy ott kísérletezhessenek »gazdálkodásukkal«. Elég udvariatlanul közbevetettem, -hogy a kommunizmus nem kísérletezés dolga, s a kommunisták a maguk
igazát kísérletek nélkül ds k i h a r c o l j á k . . . Azt hiszem, T. G. Masaryk sem sértődött
mag, mert a közbeszólás után még arról faggatott, milyen társadalmi viszonyok
között élt Jirí W o l k e r . . . " (Nezval: Életemből, 1967. 94. 1.)
E demokratikus légkör, az idős elnök szellemi frissesége azonban kiáltó ellentétben volt a csehszlovák társadalmat fenyegető, s éppen belülről, a jobboldali polgárság előretörésének tényéből következő reakcióval. íaptík is érzi ezt a feszültséget. 1927-ben a cseh jobboldal botrányt kavar az ¡elnöknek a Gapek-villáfoan tett
látogatásai körül. A rágalmak annyira felháborítóak, hogy az író beperli a jobboldali lapok heccelő hírlapíróit. A pert azonban nem nyeri meg. Ekkor jelenik meg
Josef Holousek botrányos afférja című kisregénye, amely a csehszlovák polgári
demokrácia kíméletlen szatírája, e demokrácia korlátainak világos felismerése. Különös tudathasadás ez: Karel Capek egyszerre fogalmazza meg az elnök eszményeit, s ¡ugyanakkor — a masaryki realizmus követelményeit vállalva — ezeknek
az eszményeknek a ki nem elégítő mivoltára is rá kell mutatnia.

ÉS A TANULSÁGOK?
Masaryk életművének vannak aktuális tanulságai is.
Elsősorban a sajátos kelet-európai történeti fejlődés egyes fontos vonásaira
figyelmeztet. T. G. Masaryk az a polgári politikus, aki Kelet-Európában a legtovább
mehetett el polgári eszményeinek megvalósításában. 'Láthattuk: az eredmény nemcsak csábító (a Horthy-Magvarország, vagy még inkább a királyi Románia szemszögéből nézve), hanem erősen sebezhető is volt (magának az eszmerendszernek a
következetességét tekintve, illetve a Csehszlovák Köztársaság belső fejlődését ismérve). Csehszlovákia — München előtt — nemcsak a legfejlettebb kelet-európai
állam, hanem a legjelentősebb feszültségek is itt tapasztalhatók. Szívesen ismételik
azt a közhelyet, hogy a polgári Csehszlovákiát végül a megoldatlan, s többnyire a
határokon kívülről szított nemzeti ellentétek robbantották fel. Ez azonban az egyik,
a láthatóbb, a szembeötlőbb ok. Az igazi ok azonban mégis a csehszlovák társadalom
szociális struktúrájának elmaradottsága. A fejlett cseh ipar mellett a szlovák tájak
tartósított elmaradottsága és Kárpátalja középkori viszonyai találhatók meg. A Szovjetunió diplomáciai elismerése mellett a csehszlovák államférfiak a volt antanthatalmak bizalmi emberei voltak. Ezek azok az ellentétek, amelyeket Masaryk elvont humanista magatartása képtelen volt feloldani. így lett Masaryk állama a fasizmus első áldozatainak egyikévé. A külső beavatkozás miatt, a nyugati hatalmak
áruló politikája miatt, de alapvetően a feloldatlanul maradt belső
ellentmondások
miatt.
Revolúció, vagy evolúció? Ez volt Masaryk kérdése. Az ő .válasza: az evolúció
volt, és ez nem tudta, nem tudhatta e táj konfliktusait megoldani. Kísérlete — humánus tartalma miatt, kivételes emberi tisztessége okán — mégis figyelemre méltó.
Kelet-Európa második világháború előtti történetének egyik tragédiája, hogy enynyire társtalan volt Tomás Garrigue Masaryk. A magányos filozófus győzhet eszméivel. A magányos politikus azonban nem nyerheti meg csatáit. Masaryk pedig a
lehetséges szövetségeseitől maga választotta el magát.

•167

KRITIKA

TANULMÁNY

A SZOCIALISTA R E A L I Z M U S T Ö R T É N E T I
ANTOLÓGIÁJA
A SZOCIALISTA REALIZMUS I—II. KÖT.
SZERK. ÉS BEV. KÖPÉCZI BÉLA
,.A szocialista realizmust nem csupán saját elvei és termékei
fényében kell szüntelenül felülvizsgálnunk,
hanem a rajba
kívül álló, sőt vele ellentétes tapasztalatok fényében is, és
nagyságához hozzátartozik, hozzá kellene tartoznia annak is,
hogy képes ezeket a művefeet értelmezni, megvilágítani,
magába olvasztani, és kiválasztani belőlük \azt, ami az emberi
haladásnak
megfelel,"
ARAGON

Á Gondolat ¡kiadó igényes és méltán népszerű sorozatának ú j kötete a szocialista realizmus előtörténetéről, létrejöttének körülményeiről, fejlődésének alakulásáról, leszűkített értelmezéséből eredő hibáiról, a körülötte kialakult vitákról, jelenlegi helyzetéről, eredményeiről és lehetséges útjairól tájékoztatja az olvasót. Az a n tológiához Köpeczi Béla írt rendkívül tömör, ám mégis nagyon alapos, minden lényeges kérdésre, az irodalom mellett az egyéb művészeti ágak problémáira is kitérő
bevezető tanulmányt. A válogatás — amelynek munkájában a szerkesztőt tizenhét
munkatársa is segítette — óriási anyagot ölel fel. A kötet első írása 1822-ből, az
utolsó 1965-ből valló. Igaz ugyan, hogy tulajdonképpen csak 1905-től kezdve beszélhetünk a szocialista realizmusról „mint művészileg megalapozott és elméletileg is
kialakult irányzatról" — ¡bár magát a kifejezést ekkor még nem használják —, d e
gyökerei a viszonylag távoli múlt hatalmas örökségébe nyúlnak vissza, s „az olyan
elmélet — mondja Aragon —, ¡amely elvágná ¡ezeket a gyökereket, a jövő h a j t á s á t
ítélné vele halálra".
Ezt vallja a bevezető tanulmány szerzője is, aki a szocialista realizmusnak öt
fejlődési szakaszát különbözteti meg: az első, előkészítő jellegű szakasz 1848-tól
1905-ig terjed; a második, 1905-től 1917-ig tartó periódusban születnek az első szocialista realista alkotások; az 1917 és 1932 közötti harmadik szakaszban az ú j ábrázolási módszer kivívja „helyét a nap alatt", s ekkor szűnik meg az elmélet drodalomcentrikussága; a ¡következő, 1956-ig terjedő fejlődési szakaszban megszilárdul az
elmélet, értékes alkotások születnek, b á r a dogmatizmus erősen gátolja az egészséges irányú fejlődést; így érkezünk el a ¡mai fejlődési szakaszhoz, amelynek eredményeit még korai lenne összegezni, de annyi bizonyos, hogy a dogmatizmus felszámolása és a valóságlakkozó sematizmussal történt szakítás után született művek
sokkal bátrabban közelítik meg az egyén és a társadalom viszonyának problémáit,
a múltat és a jelent egyaránt kritikusabban szemlélik. Változatosabb, színesebb lesz
a művészi kifejezőeszközök használata, s elekor kezdődnek meg a máig is tartó he•74

ves elméleti viták, amelyek során a dogmatikus utilitarizmustól a Garaudy-féle parttalan realizmusig a legvégletesebb álláspontok csapnak össze, ekkoriban bukkannak
fel a szocialista irodalmakban a különféle „új hullámok" képviselői. Ezek csöppet,
sem lebecsülendő eredmények, különösen akkor, h a . n e m feledkezünk meg arról,
hogy a szocialista realizmuson belül meglehetősen hosszú ideig az a roppant kárt
okozó irányzat érvényesült, aimely idealizálta a valóságot, s benne a szocialista
embert olyan e s z m é n y i tulajdonságokkal ruházta fel, amelyeknek gyakran még a
megközelítése is utópisztikusnak tűnt.
A továbbiakban a tanulmány a szocialista realizmus fogalmának kialakulását
elemzi, majd a művészet és a valóság viszonyát vizsgálva az elmélet leggyakrabban
használt fogalmait igyekszik tisztázni, megvilágítani. Nyomatékosan hangsúlyozza a
szocialista realizmus emberközpontúságát,
világnézeti tudatosságát és aktív
humanizmusát. Ezután tér rá az olyan kényes, gyakran félreértett vagy félremagyarázott
kérdések vizsgálatára, mint amilyen a pártosság és a pártirányítás. Lenin nevezetes
cikke — A párt szervezete és a pártos irodalom — nem kívánja az íróktól sem a
napi politika közvetlen szolgálatát, sem a művészi engedményeket. Ettől mór Engels
is óva intett az irányköltészettel kapcsolatos', Minna Kautskyhoz írt híres levelében:
„Az irányzatnak magából a helyzetből és a cselekményből kell fakadnia, anélkül,
hogy kifejezett utalás történne rá, és a költő nem köteles a művében rajzolt társadalmi összeütközések eljövendő történelmi megoldását az olvasó kezébe adni."
Ennek az „irányzatnak" ikerfogalma a lenini pártosság, amely „csak az ábrázolt
életanyag legmélyebb tartalmát, legsajátabb objektív igazságát hozza felszínre, sohasem lehet ettől az életanyagtól többé-kevésbé független, szubjektív ráadás". A pártosság tehát mai szóval élve elkötelezettséget jelent — a művészi szabadság bármiféle csorbítása nélkül. A pártirányításnak, is sokféle értelmezése ismeretes, de
abban minden jelentős teoretikus megegyezik, hogy a pártirányítás alapvető feltétele az irodalom sajátosságainak tiszteletben tartása és a hatalmi, adminisztratív
beavatkozás mellőzése. Hogy a legigényesebb írók és kritikusok mindenkor ellenezték a valóság megszépítését és a konfiiktusnélküliséget, arra igen meggyőző példa
Bálint György bírálata A bázeli harangok c. Aragon-regényről. A magyar kritikus
éppen azt* értékeli nagyra a műben, hogy a regényírót „a világnézet nem csábítja
a valóság torzítására, a helyzetek és jellemek hamis leegyszerűsítésére, jelszavak,
használatára — a költészet viszont nem gátolja etikai, tehát végeredményben nem
»tiszta művészi-« elgondolások közlésében".
A népiség és a közérthetőség fogalmával lényegében elérkeztünk a mai szocialista realizmus irányzataihoz. Köpeczi Béla két fő irányzatot különböztet meg: a
XIX. századi kritikai realizmust továbbfejlesztő és az avantgarde-mozgalmaktól származó, azok eredményeit ú j szintézisben produkáló irányzatot. Az irányzatok először az irodalomban fejlődtek ki, valamivel később .a színház és a filmművészet
területén is megfigyelhető a kísérletezés, az ú j utak keresése. A zenében viszont a
'hagyományokhoz való túlzott ragaszkodás — különösen egyes műfajokban — meglehetősen bosszú ideig gátolta a fejlődést. A képzőművészek többsége is eléggé nehezen szakadt el a realista hagyományoktól, nem is beszélve az építészetről, ahol
egészen az ötvenes évek második feléig inkább „visszatérésről", visszafejlődésről
beszélhetünk.
A szocialista realizmus jelenlegi helyzetének és perspektíváinak részletes elemző
vizsgálata ma még korai lenne. A művészi eredmények azonban — ezt meggyőzően dokumentálják az antológia szemelvényei — minden korszakban az elvek helyes vagy helytelen gyakorlati alkalmazásától függtek. Annyi bizonyos, hogy a -szocialista realizmus létét tagadni nem lehet. Nem teszi ezt immár a mai polgári kritika sem, amely a múltban oly nagy előszeretettel igyekezett egyenlőségjelet tenni
a szocialista realizmus és a leggyengébb, legszemellenzősebb sematikus iművek közé.
Természetesen súlyos hiba lenne a múlt hibáinak, az ellentmondásoknak és a fejlődést olykor még napjainkban is gátló tényezők elhallgatása is.
A szocialista realizmusnak vannak állandó és változó vonásai. Állandó vonásai
közül Köpeczi Béla az alábbiakat emeli ki: a szocialista realizmus a valóság lénye•169

gének megismerésére és ábrázolására törekszik; az értelem jelentőségét emeli ki;
aktív és harcos művészet; hatni a k a r a közönségre. A mai fejlődési szakaszt a m ű vészi kifejezőeszközök változatossága, a haladó ¡hagyományokkal ¡kapcsolatban a
„megőrizve túlhaladni" elv alkalmazása, a kritikai szellem és az állandó újítási igény
jellemzi: „Én a magam részéről a szocialista realizmust — mondja Aragon, é s vallhatjuk vele mi is — nyílt, nem dogmatikus irányzatnak tartom, amely lehetővé
teszi a művésznek, hogy n e csak valami elkerített legelőről gazdagítsa önmagát és
művészetét, hanem mindenhonnan, ahol elvei kritikai fenntartásával táplálékot talál."
Közismert .tény, hogy a szocialista realizmus fogalma a k ö z t u d a t b a n — mind a
pozitív, mind a negatív példák tekintetében. — ¡hosszú ideig szinte kizárólag csak
a szovjet irodalomhoz kötődött. Az antológia szakít ezzel a leszűkített szemléletmóddal, s bőségesen merít az európai, ázsiai és amerikai eredményekből, kísérletezésekből is. De búcsút mond annak a korábbi, eléggé nem bírálható gyakorlatnak
is, amely a kényes kérdéseket és neveket legtöbbször megkerülte, s az ellentábor
véleményét csupán összefüggéseiből kiragadott idézetek formájában ismertette meg
az olvasóval.
Az izmusok-sorozat tehát ú j a b b értékes kötetekkel ¡gyarapodott, ezúttal a szó
szoros értelmében úttörő jellegű, roppant gazdag anyagot átfogó és sokoldalú történeti olvasókönyvvel, amelynek irodalompolitikai jelentősége sem lebecsülendő, s
amelyből legfeljebb azt hiányolhatjuk, hogy egy-két szemelvény — például Aragon
Nevezzük nevükön a dolgokat c. ¡híres ¡beszédének részlete, vagy Lukács György
Mai szocialista realizmus-a — nem teljesebb. Köpeczi Béla antológiája elsősorban
az „érdeklődők széles körének" kíván képet adni a szocialista realizmus m ú l t j á r ó l
és jelenéről, ám azzal, hogy a nyitott és további tanulmányozást igénylő kérdéseket
is jelzi, bizonyára újabb ¡esztétikai vitákra, a problémák továbbgondolására, esetleges elhamarkodott ítéletek revideálására ösztönzi majd a szakmabelieket is. (Gondolat Könyvkiadó, 1970.)
BENKÖ ÁKOS

VERS

CSANÁDI IMRE: ÖTVEN VERS
ö t v e n vers jelzi ezúttal Csanádi Imre több mint három évtizedes költői ú t j á t :
valljuk meg, ritka szigorú válogatás. A szigornak azonban sokkal meggyőzőbben
sikerűit bizonyítania, hogy a költő mai líránk élvonalaba tartozik. A szűkre inért
válogatás ugyanis azokat a tulajdonságokat domborítja ki, melyek Csanádi költészetének sajátos természetét jelzik, e költészet mással össze nem téveszthető egyéniségét rajzolják fel az olvasó előtt. E rövid ismertetesnek éppen ezért nem is -lehet
más feladata, mint az, hogy erről az egyéniségről próbáljon adni vázlatot.
Számomra — mióta kezembe került az Erdei vadak, égi madarak című ¡kötet —
a modern költészet és az évszázados - örökség viszonyának érvényes rendje jelenti
Csanádi Imre költészetének újdonságát és egyéniségét, azt a vívmányt, amit költészete hozott. A korai versekben legfeljebb a tárgydas-leíró hang biztonsága, a f o r m a
arányossága és az érdeklődés történelmi-közéleti jellege ígérte a későbbi eredményeket. A dunántúli falu életéről, gondjairól, a háborúba, katonaságba kényszerített
fiatalok sorsáról, panaszairól tudósítottak ezek a korai versek; anélkül, hogy a „nagy
költészet" elragadó hatalma megszólalt volna bennük. (Bár közöttük is volt néhány
•170

szép és ígéretes darab; a Dudvatüz-re, az öregasszony mulatságá-ra, a Berdicsevi
nyírfák-ra gondolok.) Aztán egyszerre — miként a jelentős művek, szinte előzmények nélkül — megszületett a „nagy költészet" első hírnöke, a Bornemisza
Péter:
Pörnye kerengett mi országunkon,
•eget beborítván,
rángó tetemek nyárson
nyuvadtak,
felhőkre
vonítván,
jámbor kegyesek nyúlként
inalltak,
tort ült vala hitvány.
Mitévő légyen, nyelvén
akinek
szavak
dagadoznak?
fojtja torkába: oldalán is ki
sebbel fakadoznak, —
feltátja száját, félvén is hősen
támad a Gonosznak!
Akkoriban — 1955-ben — félreérthetetlen jelentése volt ennek a versnek: a történelmi gondok szorításában vergődő emberről beszélt, s arról a felelősségről és elkötelezettségről, amit a fogalmazás, a költészet kíván meg művelőitől.
A Bornemisza-vers után pedig az Erdei vadak, égi madarak következett, ú j r a
•a felelősségtudat vallomása: „Nem pénz, nem rendjel, nem is hír vont engem, / s ha
hír, nem akármi, / de hogy érclábon tudjak a zajló / időben m e g á l l n i . . . f Nézhessem tisztán, meg ne piruljon ,/ miattam utódom, / s melyből vétettem, nevemre,
•a köznép / el ne komorodjon." S azután a többi: a Húzd rá, cigány, a Halottvivők
•éneke és a Nyolcasok. A kor nagy lírai kivirágzása — Illyés Gyula, Benjámin László,
J u h á s z Ferenc, Nagy László ú j versei, Szabó Lőrinc visszatérése — idején is nyilvánvalóvá lett, hogy' jelentős költészet született, líránk egy fontos lehetősége találta
meg ú j r a sajátos alakzatát.
Ez a lehetőség és alakzat a modern — korszerű — élményvilág és az- archaikus
forma egybehangzásában öltött testet. Csanádi versei ugyanis egyféle történelmi
közérzetre rímeltek: a magyar tizenhatodik század szorongását, veszendőségérzését
és konok szolgálatvágyát, elkötelezettségét idézték fel. Egy kor vagy egy korstílus
idézésének mindig lényegre mutató oka van. így idézte Ady Endre a kuruc költészetet: saját mondanivalójához és közérzetéhez találta meg benne a kifejezés lehetőségét. S így fordult a népi írómozgalom a XVI—XVII. század világához, művelődéséhez, hőseihez és stílusformáihoz. Németh László tanulmányai az erdélyi emlékírókról: Bethlen Miklósról és Bethlen Katáról, Heltairól, Szenei Molnárról, a vizsolyi
bibliáról, drámái Apácairól és Tótfalusiról, Féja Géza Régi magyarság-a eligazító
jelzéseket kerestek a régi századokban. Ugyanazokat a kérdéseket hallották akkor
elhangzani, amikre nekik maguknak is választ kellett adniok. A süllyedés, a szétszóródás >és a megmaradás akkori vitáira füleltek, s a biztató szót lesték, amely
háromszáz év távlatából szólt a huszadik század magyarsága felé. A helyes választ
kutatták a „régi magyarság" századaiban, mindegyikük a maga módján: Németh a
gondolkodó erő és a történelmi realizmus teljesítményeiben, Féja egy kurucos-kálvinista ideálban. „A régi magyarság — írta Németh László — éppolyan nagy tartály,
mint a magyar nép, s a kettőből tulajdonképpen egy vödörrel merhetsz."
Csanádi Imre valamivel később, de érvényesen és hitelesen csatlakozik a „régi
magyarság" eme vallatóihoz. ö is egy nehéz korszakban tekint vissza a nemzeti
történelem válságos, ám hatalmas tartalékokat rejtő korszakába. Ö is a válságok
leküzdéséhez remél erőt Bornemiszától vagy a tizenhatodik század prédikátoraitól
és énekeseitől. S mivel azok közé a kevesek közé tartozik, akik az irodalomtörténész
biztonságával és a költő érzékenységével vették birtokukba a régi magyar költészet
•171

kincseit (hatalmas antológiája: a Magyar valóság versei bizonyítja ezt), fel tudja-,
•használni a régiség stílusát, nyelvi alakzatait. Vagyis inkább a korszerű és személyes mondanivaló kifejezésére tudja mozgósítani őket; úgy hogy a régi alakzatok
jelentésbeli „aurájával" egészíti ki mai élményeit, kifejeznivalóit. A stílust így a
mondanivaló szolgálatába tudta állítani.
A „régi magyarság" stiláris és etikai idézése szabta meg tehát a Csanádi-vers
leghitelesebb és legszemélyesebb alakzatát. És ez az alakzat jelentkezett azután
azokban a költeményekben, amelyek a korral és a nemzeti történelemmel vetettek
számot. A Bornemisza-vers vagy a Halottvivők éneke után leghangsúlyosabban talán
Az 56-os évre soraiban. E vers a régi panaszló krónikák, krónikás siratok h a n g j á t
követi, előde talán Ady nagy verse: ,a Krónikás ének 1918-ból lehetne. Ugyanaz a z
„epikus" hang, .ugyanaz a fokozatosan emelkedő fájdalom szólal meg itt, mint k o rábban a világháború vérengzését krónikába szedő Adynál. A szörnyűségek láncolata,
az árvíztől-földrengéstől a Fertőbe fulladt csecsemők képéig emelkedik. Ady ¡kilátástalan keserűséggel fejezte 'be a maga versét: „Halálmezőkön bitófák épülnek, / Nagy
tetejükre kövér varjak ülnek, I Unják a hullát, el s vissza-röpülnek, / De az e m berek meg nem csömörülnek." Csanádi másként zárja le a krónikát: a nemzet életerejéhez, a jövendőhöz és a történelemhez fellebbez, reménykedik:
Énekem, sajgó ének,
maradj meg
töredéknek,
ne a bosszút — elég volt! —
ne költögesd a tébolyt:
idézz oldó jövendőt,
versbeli víg esztendőt,
kikeletet: e kis nép
ontson virágot ismét,
süppedező sírokra,
i f j ú menyasszonyokra
—
neve, a virtussal-ékes,
felnőjön az Emberiséghez.

.:

. Az 56-os vers a reménykedés — az újrakezdés és a kiegyenlítődés — szólamával'
zárult tehát. És ez a szólam hangzott fel azután a hatvanas évek néhány súlyos,
versében: a Hazát keresőben és az Egy hajdani templomra soraiban. Az utóbbi költemény ugyanazt a „régi magyarságot", prédikátori szellemet idézte fel, mint korábban a Bornemiszára hivatkozó sorok. A régiség ébresztgetését azonban most a bizalom szövi át: Csanádi a protestáns erényeket — a helytállást, a konok hitet, a hűséget — állítja példa gyanánt: azokat az erényeket, melyek a török és német csapásai alatt vérző országban is megtartották a nemzetet. A Hazát keresőben pedig
azt a szólamot hozza, amit az Erdei vadak...
csendített fel éppen tíz évvel e vers.
születése előtt: az elkötelezettségről és tisztességről beszél. De most ,ez a szólam i s
több bizalmat, belső békét sugall: „Diadalt, harácsot kinevetek, / de végzem, a m i t
végezhetek: / a tisztességért, becsületért, / gyerekeimért és öregeimért, / elgyöngülésemben oltalomért, / oltalmas karok közt nyugodalomért." S végül ez a ¡bizalom,
válik történelmi — a nemzeti sorsot és fennmaradást érintő — reménységgé az Észtek soraiban. Csanádi egy kis népről beszél, amely önmagát őrizve dacol az idővel,
a porlasztó-mállasztó történelem hullámaival, és szorgalomból, okosságból és h ű ségből épít gátat a pusztulás ellen:
c.

Feketén bömböl a Fátum:
Jaj minden apró népnek!
•172

Nem
teszik
gátat
gátat
gátat
építik

felelnek az észtek,
a dolgukat:
vonnak a szorgalomból,
vonnak a józanságból,
vonnak áradó énekekből,
magukat parttá.

^Ezekben a sorokban válik foghatóbb és tárgyszerűbb bizalommá az a történelemfilozófiai fellebbezés, melyet az 56-os krónika fogalmazott.
Ezek a versek bontakoztatják ki az olvasó előtt Csanádi Imre költészetének
arcvonásait. Van azonban ennek az arcnak egy olyan vonása is, amire általában
kevesebb figyelem jut. Csanádi néhány újabb — a hatvanas évek második felében
írott — versére gondolok. Ezek a versek a modern ember filozófiai közérzetéről vallanak. A kor kínzó élményei, felismerései Csanádit is megvallatták, s az emberiség
általánosabb — vagy az ember ontológiai helyzetét érintő — kérdéseire ő is elvontabb feleletet adott. Ö is átélte azokat a dilemmákat, amelyek a modern tudományban, elsősorban a természettudományban tájékozódni igyekvő embert vallatják.
Mindenekelőtt a Csillagforgó című vers hordozza ennek az élménynek a következményeit. Mióta a kozmológia tudományos felfedezései, a csillagászat és az űrhajózás
eredményei (közismertté váltak, nem csupán néhány szkeptikus bölcs, hanem egyre
több gondolkodó s helyét kereső ember mérd össze a. kozmosz nagyságát az emberi
l é t esetlegességével. A „csordákban örvénylő csillagok", a „törvényeink pókhálórácsán átrobogó táltoslovak" (Csanádi lidérces metaforái ezek): a világegyetem és a
„férgeknél nyomorultabb" ember szembesítése kínzó bizonytalanságot, keserű relativizmust okoz; e szembesítésbén törpének érzi magát az ember, s nyomorult koméd i á n a k látja a történelmet. Csanádi, mint a modern filozófus költők már annyiszor,
•é kiábrándító számvetés terhétől akár bennünket megszabadítani, mikor az emberi
küzdelem, sors s az emberiség hatalmas vállalkozása: a történelem értelmét, méltóságát keresi, s hitet tesz az ember küldetése, igaza mellett.
E belső küzdelem, s e humanista válaszadás alakítja ki azt a költői-emberi tartást, mely Csanáditól eddig sem volt idegen, s ¡melyben .veszélytudat és elszántság,
tragikus tépettség és munkára, küzdésre vállalkozó felelősségérzet találkozik.
A Csillagforgó jelentős vers, s azt ígéri, hogy Csanádi Imre lírája ú j távlatok
felé lép, a költő intellektuális és elvont problémák megoldására vállalkozik. Rapszod i k u s sizerkezete, lázas irama formailag is ú j elemeket jelent, noha ezeknek még
itt-ott ki kell forralniuk: mintegy szintézisbe kell kerülniük a költő tömör fogalmazásával, kemény vonalú képeivel. Az a hagyomány, amely Csanádit felnevelte,
nem birkózott a bölcselet elvont fogalmaival. Most talán, mások mellett, az ő lehetősége és feladata is, hogy összhangot teremtsen, a régiségtől ösztönzött, • tárgyias
költőiség — azaz eddigi értékei — és a ¡modern ember filozófiai nyugtalanságának
kifejezése között. Olyan feladat ez, amely konok munkát kíván, de rangot ad. (Szépirodalmi Könyvkiadó, 1970.)
POMOGÁTS BÉLA

FODOR ANDRÁS: MÁSIK VÉGTELEN
„Szép, hcgv akármi messzire csatangol, egyszercsak újra megleli az ösztön a
hazahívó szellem határát." E horatiusi hangvételű versrészietet (Berzsenyi) neim
különleges - értéke miatt idézzük, inkább versalkotó pallérozottságának egyik példájául, ha tetszik, helyrajzi jelölésként dunántúliságára, mely latin kultúrájával,
etnikai sajátosságaival elidegeníthetetlen bázisa volt és marad Fodor András vers•173

világának. Fodor András nem fél az ilyen soroktól: „ki a világ s a szív
zivatarában.
(kiemelés tőlem — S. I.) — a kiemelt sor összefüggései közül kiragadva is m a j d n e m
merésznek hat manapság avittságával, amire lejjebb még ráfejel: „Költő, te, k i t
az ártó feledés" (kiemelés ismét tőlem — S. I.). Fodor mindent á t akar menteni, ami
valaha költői vívmány volt, akkor is, ha elkopott a tulhasználtságban, aztán mellétesz egy erős mai metaforát, meghökkentő szóképet, és kikeveri azt a versvegyületet,
amit bárki versolvasó megért és élménykörébe ismerősként illeszthet. Fodor nem a
céhnek, az olvasónak ír.
A népdalok mintájára szívesen indít idillel: „Rézsút bodorgó füst alatt fésülködik a rét. Keservek tüskeboronája vonódsz-e, fájsz-e még? (Füst). Milyen k e m é nyen dobban ¡be a harmadik sor, s a folytatás hogyan metszi halkká az önmagának
adott választ, mire az: „Emberszabású lesz az álom, kezembe fogható"
fölismerésével
biztathatja magát, hogy a címadó szomszéd versben ú j r a kezdődjék a zaklató, nyugvást, végeredményt sosem hozó meditáció: „Nem kérdezem, ki kezdte, mért, ki
volt a felelős, a bátor, csak a kockázat lehetetlenéből fakadhat tiszta mámor." K á r ,
hogy a -mámor nem egymagában áll, hogy a tisztát csak szótári alakjával jelölhette.
A zárószakasz differenciáltabban ismétli a régi kötetekiből mindegyre kiugró k é r déskört, jóság és hála viszonyát. Fodor András emberközpontú társaslény, ellentétben a költők többségével, akik, h a átmenetileg vegyülnek is (mert megnyilatkozási igényük, vallomásvágyuk kilöki őket a maguk teremtette sivatagból) — m i n d
magányosok. Fodor Andrásnak dolga van mindenkivel, társulni, segíteni akar (vö.
A csend szólítása — Válogatott versek, 1969); egymagában eldől, neki a ¡barátság -az.
oxigénje: „Véges szabadság ráadása, egyetlen ¡érv az elmúlásra, árulók ellen é g i
d á r d a . . . Kötődik bátran éjre, napra, a lét fagyán is m e g t a p a d v a . . . nem évül el,
nem évül el" (Egy barátságra).
Hét kötetében nincs talán egy sem, amely nem ezt a bensőségesen épülő leltárt
gyarapítja. A t á j is akkor él, ha ember járja, a szenvedés is csak akkor hasznosuló
érték (jóértelerrsben), ha tanúja van, aki már azzal is jóvátevő, hogy hajlandó elviselni a másik szenvedésének látványát, vállalja a néma befogadó -helyzetét, osztozik, rezonál, visszanéz, tekintetében megfürödhet az elhagyatott: „ . . . S fejemben
ők, a távoli mások, kik elhagytak, akiket én nem -hagytam volna el soha" (Magány).
Sorsa „zsivajgó városa fölé" vezetné a nieki legfontosabb lényt, „ahonnét m i n d e n
egybelátszik", hogy megértse: „a nagy egész láttán ott f e n n . . . mily különös, -mi
foghatatlan magány köröz a működés kövekbe ékelj- tengelye fölött" (Magasból).
Üj kötete barázdáltabb gondolkodót reprezentál, mint az előzők. Halottai m e g szaporodtak, a szenvedés kiszolgáltatottabbá tette. Nem a régi, verskezdeteitől f e j lesztett tudás akar itt csillogni, terjeszkedni, h a n e m a gondolati szelekcióé. A m i n dent elmondás-megmutatás kényszere is ritkább. Néhány korrektül elkészített d a r a b
kivételével csak az szökött versbe, ami földre teperte. A felületes pillantás azonosíthatja mostani formakincsét a régivel (a ¡bevezetőben utaltunk rá), hangvétel é s
tónus, vershelyzetek és tipográfiájuk is ugyanaz, de a mondandóinak v á j t meder
mélyebb. A saját képességeivel való összenézés, a hogyan tovább konzekvenciáinalt
megkeresése, kiderítése a cél; önmagáén át mindenki szenvedésének átlényegítése.
Alapvető felismerésre bukkan: „És nem találhatsz más barátra, csak aki n á l a d n á l
esettebb, szeme -gödréből vereség rovása, kudarcok szálkái merednek" (Amikor
meghal a nagyság). (Hatásosabb lett volna náladnál helyett esetleg nálad is: a kettőzött
helyrag csökkenti a hangzásértéket.) Gazdagodása eredményeként „eltéved önmagában". ¡Egynek vallja magát a kérdezők közül, míg az „utolsó igaz" fölkutatására,
indul Sodomában. Közben „várakozások ajtaiban ténfereg", mert „szeme l á m p á i
közt valaki áll" (Nyugtalanság) — milyen valódi leleménye a telítettség érzékeltetésének! Gyanútlanságából eredő árvasága kínhozó, de intellektuális és tapasztalati szenzációkkal telített, mert -az átmeneti magánynak is célja van a költővel,
bajban is szerencsés, -hiszen valahol mindig várják, s ez a valahol, ez az időtlenbe
emelt, , de földközeli tartomány nemes -hadviseléssel imperializálható: lakói az önkiteljesítéshez nélkülözhetetlen társulás -kiválasztottjai, esendőségeik a s a j á t j a i r a
figyelmeztethetik, emberismeretét bővítik. Közben „ . . . volt • a nyár, mikor a semmi •174

bői madár szállt ablakomra, fejét kéretlenül rámfordította s én elhittem, hogy ott
marad örökké" (Szép nyár). Késve, de még idejében tudatosíthatja a Berzsenyi személyéből és életművéből sugárzó erőt. Megesik, hogy a szenvedély próbáltatásai
helyett már a közöny irgalmáért folyamodik sorsához: „Hagyom, hogy elpihenjen a
folyton kérdezett, eszmélet ösztokéin kerengő képzelet. Ne bántsa m á r a bánat, a
testesült hiány. Árnyékok lugasában lehessek még vidám, mikor a lombok, házak
ködében odafönn parázstüskékkel felragyog az irgalmas közöny" (Elállt a szél). De
a semmi kis élet, mely csak „búzavirág-szökdécsélés a recehártyán", a szótlan férfit
távozásra készteti, a kín látványa oszthatatlan. S akkor a szenvedéssel dugig rakott
világképben fölmagaslik az anya, akinek nincs ideje a roskadásra, bölcsessége a cselekvés, nagysága a realitásérzék, „szétosztogatja erejét", hogy mindenkinek juttasson
a reményből (Életveszély). A bezárult életek birtokára is behatol a költő, láttatva a
holtakét (Koszorú) és az élőkét, az egyre tágulót, melynek törvényeit megátalkodott
szívóssággal pontokba szedheti, korrigálásukban részt vehet (Bizonyosság,
Győztes
város).
Amikor a vágyott közöny elérkezik hozzá, nem kell neki. Inkább a ¡bizonytalanság és kétely, a sebek és rúgások, csak valódi élet legyen, s benne országnyi remény, mely őt is szószólójául fogadja (Vonatok). (Szépirodalmi Könyvkiadó, 1970.)
SOLYMOS IDA

S Z E P E S I ATTILA: AZ ÜVEG ÁRNYÉKA
Pályakezdő költő első verseskönyvét veheti kézbe az olvasó. A szerző neve mégsem ismeretlen a közönség előtt: a tavaly megjelent fiatal költők antológiájában —
a Költők egymás közt címűben — tán a legerősebb versek tőle valók. Az üveg árnyéka, bár csupán prológusa egy ígéretes lírikus pályának, nem zsengéket gyűjt
egybe, hanem -érett, kiforrott költeményeket. Alkotójuk már kigyógyult az egyéniség -gyermekbetegségeiből: a kamaszos kócosságból, a csip-csup személyességből éppúgy, múrat az egzotikum hajhászásából. Szepesi ugyan valamiképp József Attila és
Juhász Ferenc szellemi gyermeke (mentségére legyen mondva: nemzedékéből -ki vonta
ki magát hatásuk alól?), mégsem fokozza le egyéniségét sehol holmi utánzássá. De
nem -téved avantgarde eredetieskedésbe sem. A lírai hagyományból sok mindent
megtagad, mégis inkább formaépítő, mint formabontó. Eszményképeit versei-ben e
három név tájolja he: a Villoné, a Dosztojevszkijé és a Braque-é. Könyve — m-ely
ízléses köntösben, a Magvető gondozásában jelent meg — kész (de nem lezárt!)
költői tehetség önálló jelentkezése.
Induló fiatalok versesköteteiben gyakran riaszt valamiféle modoros szenvelgés,
mesterkélt modernizmus. A képzettársítás szabadságát fenegyerekes excentrikusságnak értelmezik, a mondandó hordozását nem a mű egészére, hanem annak egy részletére bízzák. Szepesi költői 'hangja ritka és szerencsés kivétel ez alóL A mod-ern
líra köznapi és technikai szókincsét [természetesen, az anyanyelv közvetlenségével
beszéli, mitológiáját a természet ősi jelképrendszeréből, az évszakok, a folyó, a láng,
az éjszaka primitív jelentéstartalmaiból építi. Idegen tőle a sitílromantikus toicsaklás,
a poénos hatásvadászat. Mestere a szóhalmozásnak, a szürrealista mágiának, de a
salaktalan köznyelv az eszköze. Költészete nem formai trükkökben, -hanem -gondolatiságában bonyolult.
Szepesi lírai alapélménye az emberi szabadság korlátlansága és az egyéni lét
korlátozottsága közt kínzón feszülő ellentmondás:
Fények zuhognak, városok zúgnak, s nincs hova
menni...
Belül is Jcórok falkája zúdul, iszonyat-szülte
ordasok,
•175

a titkon-hordott őrület a szem zárt ablakán
kiragyog,
a sejtekben a rák indázik, befonja a gondolatot,
mivé lesz így szárnyalni-szánt
hited, csodák-csodája> indulatod?
Személyiségét nem a 'befejezettség, hanem az alakulás állapotában igyekszik kifejezni. A világot nem a szemlélődés sztoikus fensőbbségével nézi, hanem a sokféle
lehetőség és megoldás közti választhatosag izgalmaval. Verseinek nyugvópontja az
igen és a nem végeredménye helyett a választ megelőző tépelődés. Egyik verse fölé
címül kérdőjelet tűz, másutt e modern szóösszetételt: Anti-én! Bizonytalanságtudatának, kételkedő attitűdjének nem a dolgok relativizmusa az oka; az ember a sebezhető, a lélék, ha nem vértezi a közmorál páncélja:
Ki vagyok én? Egy emberöltő
vonzásában ostorra, vagy
a sejtjeimen
átdübörgő
gyönyörre teremtett csoda?
Csak hab vagyok ta tengeráron?
Kallódó jel az éteren?
Vagy törvény,
világgá-sugárzó?
Hiányában is végtelen?
Vallomásait sohasem direkt módon énekli meg; hite önvád hitetlenségéért; hűsége
lelkifurdalás hűtlenségéért — „megtartó helyváltoztatás". Költői öntudata az önmagában is kétkedés poklában tisztul meg:
Kit érdekel kit érdekel
hogy érdekel-e a világ ...
Jaj kit érdekel e hamis
e költészet-szerű
pimaszság

...

E gondolatgazdagság formai változatosságban bontakozik ki. Az üveg árnyéka —
cseppet sem monoton költészet: találunk benne képet-gondolatot hagyományos párhuzamban, metaforaszerűen kibontó szonettet (Üvegöntök) és modern asszociációs
technikával, időszemlélettel írott szürrealista szóverset (Éjerdő); szatírát a bürokráciáról (Z) és lírai aforizmát (Dosztojevszkij-ikonok).
Az álom kevés a teoretikus objektivitás nevében tagadja az emlékekbe málló, sejtelmesen ellebegő álom-lírát, mert
az ember csak előre néz
bár bogozza millió hurok
a múlthoz a
meg-nem-ismerhetőhöz...
az Anyám
díti meg:

nevére

mégis az emlékező költészet fájdalmasan szép felhangjait csen-

kiraboltalak önmagadból s most menekülnék
előled
idegen asszonyokkal mámoros
éjszakákba
de megtart a te erőd fölélem hited anyám
ikonok madonnáinál nagyobb-hatalmú
Mária...
Ez a líra empirikus is, konstruktív is. Fanyar, rezignált ¡keserűséggel idézi az alföldi
•táj, a falu komorságát, súlyos, tömör anyagszerűségét, kilúgozva belőle a couleur
locaie színeit, az érzelmek idilljét; ugyanakkor óvakodik attól, hogy sokoldalú t a pasztalással a variánsok gazdagságába szédüljön:
Váljak magam is oly kaméleonná,
hogy létemhez kevés legyen a szó?
Legyek a. százkilenc elem?
Esőktől gyülevész folyó?
Akkor már inkább a gondolat kristályos tisztasága!
•176

Nem szeretnék abba a hibába esni, hogy „útmutatás" címén vagy „bírálat" ü r ü gyén Szepesi Attilának emberi és költői alkatával ellentétes javaslatokat tegyek.
Nincs bántóbb, mint az olyan kritika, mely intellektuális költőnek életességet tanácsol, leíró ösztön helyett elemzőkészséget és így tovább. A továbbhaladás föltétele
jelen esetben sem a pályakezdés korrekciója lehet, hanem a fölcsillantott lehetőségek közti tudatosabb választás, a lírai világot tovább mélyítő tisztázás. Néhol sokalljuk a higgadtságot s keveselljük az intellektus fegyelmébe fogott szenvedélyt.
A versíró attitűd még túlságosan is komoly, feszes; több játékosság, könnyedség,
oldottság csak hasznára válna. Ez az igény azonban nem a kötettől független elvárás,
hanem a benne rejtőző föltételből fakad. Szepesi Attila költői bemutatkozása nem
csupán szép teljesítmény dokumentuma, hanem a jövőre vonatkozó nagy ígéret is.
(Magvető Könyvkiadó, 1970.)
GREZSA FERENC

P A F P GYÖRGY: VIDD EL, MADÁR . . .
6 Tiszatáj

177

PRÓZA

SÜTŐ ANDRÁS: ANYÁM KÖNNYŰ ÁLMOT ÍGÉR
Sütő András könyvének tárgya egy kis mezőségi falu, Pusztakamarás. Háromnegyedrészben románok, negyedrészben magyarok lakják. „Holt tenger" — ahogy a,
hajdani püspök regénye nyomán ő maga is nevezi. A m ű f a j : naplójegyzetek. Meglehetősen bizonytalan meghatározás: riport, krónika, tanulmány keveredik szépirodalmi ihletettségű részletekkel, leírásokkal, kikerekített és kikerekítetlen epizódokkal, több családregény témájának elegendő felsorolásokkal, de még a groteszk felé
kacsingató anekdotával is. Stílusa elüt a két világháború közötti irodalmi szociográfia stílusától, inkább a szubjektívebb, esszészerűbb részek dominálnak benne,
mintsem a tudományosság felé haladna.
E „vegyes" műfaj, melyet annyi támadás ért egyrészt a tudomány, másrészt a
szépirodalom felől, úgy látszik, bizonyos történelmi szituációkban megkerülhetetlen.
Hogy mikor ír szociográfiát az író, ez sokkal bonyolultabb kérdés, mintsem egy r e cenzió hasábjain kielégítően felelni lehessen rá, egy nagyon egyszerűnek látszó
mozzanatot azonban most mégis 'kiemelnék: amikor nincs idő, nincs mód regény
vagy más szépirodalmi m ű f a j művelésére. Amikor a társadalmi kérdések minél
gyorsabb reagálásokra szorítják az írót; amikor szándéka, hogy minél világosabban
és minél szélesebb közönséghez szóljon, csak úgy valósítható meg, ha megkerüli
azokat a közlekedőedényeket, amelyéken keresztül az irodalmi hatás érvényesül.
Sommásan ez történt a két világháború között, a Magyarország felfedezése, A néma
forradalom korszakában. A „valóság" kényszeríti az írót, hogy olyan nyelven szóljon, ami legalkalmasabb a változtatásokra, s ez az írónak is visszautat jelenthet
egy természetesebb alkotói állapothoz. Persze a kényszer még elvont, az író felelete széles skálán mozoghat, a direkt akcióktól kezdve önmaga felszámolásáig
terjedhet
„Nincs mód" — ez pedig azt jelenti, hogy a tradicionális m ű f a j o k n e m t u d n a k
megfelelni mindazoknak a követelményeknek, amelyet a m ű t é m á j a és a kor együttesen támaszt. Ez is túl általános, hiszen nemcsak azokra a művekre vonatkozik,
amelyékben a társadalmi vonalvezetés dominál, sőt a tapasztalat szerint leginkább
nem azokra vonatkozik, mégis úgy érzem, a jelenség itt is fellelhető, a szociográfikus
tájékozódás és a formai útkeresés nem idegenek egymástól.
A hatvanas évek magyarországi irodalmi szociográfiáiról í r j a Bori I m r e : „ . . . a
magyar próza metamorfózisa ebben játszódik le, mind az ismeretlen tartalmak meghódítása, mind a formai 'kérdések területén. S nem véletlenül. Ügy tetszik, a szociográfia volt az egyetlen olyan műfaj, amelyben ez lehetségessé vált, s amely v á l lalni tudta az írói kereséséket, elsősorban tárgyiassága és szabad formai jegyei
révén." (Bori Imre: Irodalmi szociográfia — szépirodalom. Eszmék és
látomások.
1965.) Bori az irodalmi szociográfiát egy „új stilisztika megálmodásának" előzményeként fogta fel, és „egyenes útnak" egy új esztétikum megteremtéséhez.
1
A társadialomalakító szándék ihletett jelenléte és a szerzőnek az a kétsége, hogy
a rendelkezésére álló formák elégtelenek az „opus" létrehozására, természetesen
még nem 'határozhatják meg kötelezően, hogy ebből a helyzetéből milyen i r á n y b a
kell kifele lépnie. A m ű f a j szabadsága-, kötetlensége azt is megengedi, hogy megmaradjon a jelen állapot rögzítésénél, saját energiáinak, lehetőségének szervezésénél, felmérésénél. Érdekes „írói koncentrátum" jön így létre, amelyben a múlt, a
jelen és a jövő útjai egyenrangú perspektívákként élnek egymás mellett, formai
szempontból az írói gondolat körkörös pályát járhat be, mivel nem szorítják sem a
hagyományos elképzelések, sem s a j á t útjának ú j szempontú kijelölései. Nem a
rendszerezés, hanem az értelmezés válik fontossá, az író lemond a lehetséges sze•178

repkörökről, mintegy ¡egész valójával vesz részt az írásban, emberi képességeinek,
készleteinek ugyanolyan teret enged, mint írói képességeinek és eszközeinek. A „végső eredmény" kialakításába bevonhatja legszemélyesebb hajlamait, s -ha úgy gondolja, a társadalmi téma „ürügyén" lemerészkedhet ösztöneinek mélyvilágába is.
Sütő András tárgyilagosságát sajátos hangvételbe „csomagolja", megkockáztath a t j u k : a népmesék ¡hangvételébe. Nemcsak szóhasználatában, nyelvi fordulataiban,
egy-egy figura jellemzésekor érhető tetten ez ¡a népmesei hang, d e a gondolkodásmódban is. A „csavaros észjárás" segítségével egyszerre több tekintetben is megmozgatja az olvasó képzeletét, de nem engedi fantáziájába kapaszkodni, hanem a
népmesei hangulatból kizökkentve, a saját „realitásában" folytatódik a megkezdett
gondolat. Lehetséges, hogy jelzőnk félreértésen alapszik; így akartuk megkerülni
az elődökre való hivatkozást (Tamási Áron, de Nyírő József is nyugodtan megemlíthető), másrészt mindenáron nevet akartunk adni az ismeretlennek. A saját
adottságai által fejlődő táj, a s a j á t lehetőségeikhez és eszményeikhez igazodó emberek életmódja azonban maga is kialakíthatta ezt a stílust. A szerző választása mindenesetre tudatos, éppen a stílus bölcs sajátosságai ¡miatt; egyszerre képes vele az
exponálásra és a színezésre, mégpedig úgy, hogy a színezés nem jelent átszínezést.
Esztétikailag nem különösebben eredeti a választás, de Sütő magas színvonalon
műveli, így végső soron esztétikai teljesítménye támogatja a könyvet szülő szándékot. Hogy egy kikristályosodottabb, lírába záruló formavilágból átvett, máshol
csak bizonyos kompromisszumok árán érvényesülő elemek emelik maguk felé a
tartalmat — ennek ellentmondásai nyelvi téren is megtalálhatóak.
„A magyar irodalomba tévedve, föl kellett figyelnem valóságos helyzetemre,
miszerint nem erdőbe, hanem bokorba születtem, az anyanyelv diribdarabjai közé,
ahol minden, amiből a legkisebb költőnek is föl kellene ruházkodnia: csupa maradvány, foltnak való, szalagvég, elhullajtott kacat" — így ír első tudatos találkozásáról ¡az anyanyelvvel. Amikor kezébe kerül a Toldi, „vad mohósággal" veti m a gát rá, szinte szavanként szerette volna az egészet elraktározni. E gyerekkori komplexus, amennyire személyes, annyira kollektív is lehetett: egy közösség befeleépítkezésének folyamatáról tanúskodik. E nyelviség jellemzői: csendes, visszafogott líra,
a csaknem minden jelzőt átlengő szomorúság felolvadása a humorban. A játékos
mondatszerkesztés egyhangúan ismétlődik, mintha a nyelv ártalmatlan felszíne alatt
dinamikus erők készülődnének; az olvasó v á r j a a nyelvi robbanást, de a stílus fegyelmezett marad, a görcsös ön-őrzés hű kísérője az utolsó lapig.
Az írói módszertől nyilvánvalóan idegen egy határozott vonalvezetés, a könyv
egyes darabjai szinte ötletszerűen követik egymást, az egyébként széteső részéket
az asszociációk természete t a r t j a össze. Az egyes témák emberi sorsok köré szerveződnek, s nem a levonható konzekvenciák .érdeklik elsősorban, hanem maguk a
sorsok, mivel ezeket nem csupán egyéni sorsoknak foghatja fel, hanem olyanoknak,
amelyek kifejezik a kort is. A nyitás szűk: egy kis romániai falu kisebbségiéről szól
a könyv, de még ezen belül is találunk megszorításokat. A szerző rokonsága, közelebbi ismerősei közül egyik-másiknak alakja visszatér, a többiek fölé emelkedik,
nemcsak terjedelmével, hanem „kifejezőképességével" is. A szerző apja amolyan
sáraranyibeli figura, nyugtalan természet, ezermester, a technika bűvöletében állandóan belefog valamilyen vállalkozásba, s már-már végzetszerű bukásai sem szegik
a kedvét. Az emberi erőfeszítések, akarások és belenyugvások, nekilendülések és
megtorpanások szövevényéből bontakozik ki a társadalmi rajz, egyfelől a maga
szociológiai, etikai, etnikai, másfelől gazdaságpolitikai, kultúrpolitikai és nemzetiségpolitikai vonatkozásaival. Az állapot sejtetésszerűen ősi modellt idéz fel: az emberek
nem valamiféle irányítottságukkal, bensőjüknek valamilyen cél felé való kihegyezettségével, hanem egész lényükkel, szellemi-lelki és fizikai apparátusuknak teljességével érintkeznek a történelemmel.
A szűkösnek tetsző mikroközösség az intellektus számára nagyon is „gazdag";
s ha még azt is hozzávesszük, hogy a motívumok „mélysége", „színessége" milyen
kincsesbányát jelent egy metaforikus gondolkodás számára, bátran kijelenthetjük —
6*

17»

egyáltalán nem pejorative értve —, a szerző „lubickolhat" az értelmezésekben.
A szűk nyitás így válik elhanyagolandóvá: a hangsúly az egyes szám első személyben beszélő szerző gondolatvilágára terelődik át.
A könyvön belül elkülöníthetünk két írói magatartást: az egyiket az azonosulás
szándéka jellemzi, a másikat ¡egy állandósult idegenségérzés. Érezhetően ez utóbbi
a súlyosabb, egyáltalán nem olyan megfontolásokból, mintha önmaga felé f o r d u lását előnybe helyeznénk; idegenségérzése nem csupán a „szülőföldtől való elszakadás" következménye, ennél általánosabb okokra vezethető vissza, írói szempontból
pedig mindenképpen termékenyítőbb. Bár nem mentes a nosztalgiától, időnként sikerül a nosztalgia vizeiről izgalmasabb tengerekre eveznie. Egy ú j f a j t a igényt sejtünk; nincsenek illúziói a hűséggel, a visszakanyarodással, az egy helyről kimozdíthatatlan elemzéssel kapcsolatban, így elindulhat más irányba. Hogy semmiféle
tradicionális m ű f a j mellett nem tudta elkötelezni magát, ez ha nem is formabontás,
mindenesetre formai megfelelője belső nyugtalanságának. Merre tart — a jósolgatás mindig kétes kimenetelű vállalkozás volt, de a szakítás képességének erőteljes
jegyei előzetes üzeneteket küldhetnek az író tartalékairól. (Kriterion
Könyvkiadó,
Bukarest, 1970.)
AJTONY ÁRPÁD

HELYTÖRTÉNET

TANULMÁNYOK BÉKÉSCSABA T Ö R T É N E T É B Ő L
SZERK.: KRISTÓ GYULA ÉS SZÉKELY LAJOS
Az elmúlt években — az évfordulók hatására — az egész országban megnövekedett a helytörténeti kiadványok száma.
Békéscsaba az országos jelentőségű évfordulók mellett más „kerek számokkal" is
büszkélkedhet: újjátelepülésének 250, városi rangra emelésének 50 éves évfordulója
is a közelmúltban volt. „Ezek a jeles dátumok — írja Uhljár Mihály, a városi tanács
vb-elnöke a kötet Előszavában — számvetésre késztették a város lakóit és vezetőit"
Felkérték tanulmányok írásóra azokat a kutatókat, akik a város történetének egyes
kérdéseivel már régóta foglalkoznak, vagy akik szeretik és ismerik annyira ezt a
vidéket, hogy múltjával tudományos szinten tudnak foglalkozni. A „számvetés" igénye és a komoly történeti kutatóm-unka elvégzésénék eredménye a
Tanulmányok
Békéscsaba történetéből című kötet.
A szerencsésen összeválogatott írói gárda különböző színvonalú, de teljesen
egyéni felépítésű tanulmányokban (szám szerint 18-ihan) m u t a t j a be a város mai
területének őskori lakottságát, a középkori magyar falu harcát a szomszéd várossal
és falvakkal a megmaradásért, a hatalomban való nagyobb szerepjátszásért. Színvonalas elemzés vizsgálja a település elpusztulását az ország három részre szakadása, majd a török uralom ideje alatt. Szemléletes képet kapunk a XVIII. század
eleji újjátelepítésről, aminek eredményeként Békéscsaba a XVIII. század folyamán
a vidék legnépesebb településévé fejlődött. Történetében a XIX. század második
fele a gazdasági megerősödés időszaka, és ekkor a politikai súlypont is fokozatosan
átkerül a megyeszékhelyről. A XIX. században a korábbi nagy falu m á r a város
•szerepét tölti be: gazdasági, politikai és kulturális központtá válik. Az ipari koncentráltságból és a birtokmegoszlás egészségtelen helyzetéből következően az uralkodó rendszerrel való szembenállás itt válik a legerősebbé. A jelentős eredményeket
felmutató munkásmozgalom az agrárszocialista mozgalmakban és az Áchim L. A n d •180

rás névével fémjelzett „Parasztpártban" gyökeredzik. A munkásság szervezettsége
és megerősödése a két világháború között annyira nyilvánvaló, hogy a felszabadulás
után a legtermészetesebben veszi magához a 'hatalom irányítását. Békéscsaba mai
életének megismerését Adattár teszi lehetővé, amely 1968-ig közli a fontosabb statisztikai adatokat.
A szerkesztők, Kristó Gyula és Székely Lajos az igényes és pontos szerkesztéssel
el tudták érni, hogy nemcsak gazdaság- és társadalomtörténetet olvashatunk, hanem
jelentős kultúrtörténeti tanulmányokat is. (Közülük jelentőségénél fogva is kiemelkedik Haan Lajosnak, Csaba első történetírójának a ¡bemutatása.) Érdekes szerkesztői megoldás, hogy a tanulmányok közlési sorrendje kronologikus — azaz a gazdasági, társadalmi és művelődéstörténeti tanulmányok nincsenek mereven elválasztva,
és így szervesen kiegészítik a történelmi eseményekről rajzolt képet. Ez -a megoldás
— véleményünk szerint — egy helyen válik nehézkessé: a felszabadulás utáni politikai történet bemutatását a három közbeékelt művelődéstörténeti tanulmány túlságosan elválasztja a Horthy-korszak munkásmozgalmát bemutató tanulmánytól.
A viszonylag nagy létszámú írói gárda természetesen nem tudott egyforma színvonalú tanulmányokat adni. Vannak a kötetben a helytörténeti irodalomban mindenképpen kiemelkedő feldolgozások (pl. a Békéscsaba középkorát, vagy az 1846—1914
közötti mezőgazdaságát bemutató két tanulmány: Kristó Gyula és Szabó Ferenc
írása), de sajnos, találkozunk olyannal is, amely — egyébként igen nagy forrásismeret mellett — alapvető feldolgozást nem 'használ, vagy amelyikben a forrásmegjelölés pontatlan, illetve hiányos. Néhol úgy tűnik, hogy a szerzők túlzott általánosításokkal vagy az adatok tényszerű felsorolásával is megelégedtek.
Ezek a hiányosságok azonban csak a kötet kisebbik részére vonatkozhatnak,
általánosságban a bő forráshasználat és alapos elemzés a jellemző. Figyelemre méltó,
hogy a szerzők mennyire ismerik korszakuk irodalmát és a korábban megjelent feldolgozásokat. A forrásanyagot nézegetve feltűnő, milyen sok hivatkozás történik a
Békés megyeiek antológiáiban, a Körös Népé-ben, illetve a Békési Élet-ben. megjelent tanulmányokra. Napjainkban a Békési Élet-ben jelennek meg azok a kisebb
résztanulmányok, amelyek -megfelelő a-lapot adhatnak átfogóbb összefoglalás készítéséhez — még helytörténeti viszonylatban is. (Sajnálatos tényként kell megjegyeznünk, hogy vidékünkön csak a mai Békés megye területére vonatkozóan van lehetőség résztanulmányok megjelentetésére. Ez a magyarázata annak is, hogy milyen
feltűnően sok szegedi történész foglalkozik — a jóképességű Békés megyei történészgárda mellett — Békés megye története valamely részének feldolgozásával — jelen
esetben például Békéscsaba múltjával.)
Van a békéscsabai tanulmánykötetnek egy olyan ú j vonása, amely országos
viszonylatban is egyedülálló. (Erre a Népszabadság 1970. dec. 2-i számában E. Fehér
Pál ismertetése is felhívja a figyelmet.) A tanulmányok végén a tartalmi kivonatokat és a tartalomjegyzéket szlovák fordításban adják -a szerkesztők, nem pedig valamely általában használatos világnyelven. Itt azt a szlovák nyelvet láthatjuk, amely
Békéscsabán is feltétlenül a kisebbség — a nemzetiség — nyelve. Teljesen jogos
és érthető a szerkesztők demokratikus elgondolása: Csaba legutóbbi 250 éve alatt a
lakosság nagy része ezt vallotta anyanyelvének, ismerik és beszélik m a is, természetes tehát, hogy az őróluk és nekik szóló kötet ezt a nyelvet is használja.
Bízunk abban, hogy a békéscsabai tanulmánykötetnek lesz folytatása. Ebben
kerülhet majd sor az ebből a kötetből kimaradt történeti résztanulmányok publikálására (pl. a -kevésbé „látványos" történelmi események vizsgálatai: a nagyszámú
Dicalis Conscriptiók feldolgozása-, a község 1828-as összeírása, amely a reformkorra
vonatkozóan tartalmaz alapvető adatokat, a tőkés ipar és mezőgazdaság árutermelése, piacai, a várossá alakulás és az 1945-ös földreform elemzése stb.). A következő
kötetben tágabb teret kaphat — Orosháza monográfiájához 'hasonlóan — a néprajz
is. Az 1970-ben megjelent tanulmánykötet színvonala — említett hibái ellenére is —
megfelelő alapot ad bizakodásunknak. (Békéscsaba, 1970.)
BÖÖR LÁSZLÓ
•181

182

MŰVÉSZET

KÉPZŐMŰVÉSZET

KÉT M Ű V É S Z - KÖZEL EGYMÁSHOZ
Évek óta nem volt ennyi képzőművészeti kiállítás és rendezvény Szegeden, mint
az idén. November hónapban is értékes anyaggal -gazdagodott az amúgy is programd ú s Bartók Zenei Hét. Bartók évfordulójával egyidőben nyílt meg a képtárban Szabó
Iván és Papp György népi ihletésű munkáiból rendezett kiállítás. Ahogyan Bartók
és Kodály alkotóművészeiében újraéledt a népzene, és egyetemes mű lett, ugyanúgy van létjogosultsága a képzőművészetben is a népművészet inspiráló hatása
felhasználásának. Ezt bizonyítják a tárlatok.

SZABÓ IVAN
Kopjafák, sztélék. Régi kultúrák emlékei. S most Szabó Iván avatott vésője alatt
újraélednek, művészi alkotássá születnek. Az élet virágzik 'ki a fákon. Nemrég még
születőben láttam a vásárhelyi kis ház udvarán levő műteremben ezeket a fákat, s
most m á r itt beszélgetnek a kiállító teremben a körtefák, diófák, cseresznyefák, hársak, b-arackfák. Beszélgetnek, és sok mindent elmondanak az alkotó életfélfogásáról, alkotói módszeréről, -gondolatairól, dinamikus egyéniségéről.
A fát régen szereti a művész, a leghumánusabb szobrászati anyagnak tartja.
A Nemzeti Galériában levő parasztfej még 194 l-es születésű, s mutatja, hogy ezek
a problémák — a fa formálásának problémái — főiskolás kora óta „bajgatják". Régen -kopjafákban és sztélékben nyert megfogalmazást, de -hogyan lehet a mai kultúrába beépíteni a régi pásztorművészet tartalmi és formai problémáit? Szabó Iván
megtalálta a fában a megfogalmazás módját, a kifejezés teljességét. Szimbólumrendszert hozott létre, amely már részben a korábbi művekben megtalálható, de azok
inkább előkészítik a mostani alkotásokat. A fa megmunkálásának a művésznél különböző stádiumai vannak. Kezdetben a dombormű tartalmilag és érzelmileg részletezett cselekményt tartalmazott, magába rejtette a cselekményt, mint ahogyan a
fa magában rejti a mondanivalót, imintba a szobrásznak csak le kellene vésni róla
a felesleges anyagot. A későbbiekben az ábrázolás elvontabb, szimbolikusabb lett,
mint az itt látható művek jó részén is.
Sokoldalú művész Szabó Iván. A szobrászat hagyományos anyagaiban dolgozik:
agyagban, kőben, fában, bronzban, ólomban. A szobrászat műfajai majd mind érdeklik. A megszületett, gondolathoz keresi a megfelelő műfajt, az anyag és a forma kelt
gondolatokat benne. Vannak témái, amelyeket bronzban is és fában is megmunkált.
Mint a Bartók Művelődési Központban megrendezett estjén elmondotta: az erdőben
csavarogva már „belelátja" -a fába az elmondandót. Rajzok készülnek — sokszor
több száz r a j z —, majd a rajz felkerül a fára, érik, néha egy évig is, és ha kiállta
a próbát, az önkritika próbáját, akkor kezd él vésni, faragni. Néha a véső a d j a a
tippeket a művésznek a továbbformálásra, de ez a ritkább eset.
A szín segítségével történik a kifejezés intenzívebbé tétele. A most bemutatott
-művek egy része színezett. A középkori szobrászok, sőt m á r a görögök is színezték
az anyagot, de ihlető forrás a népművészet is. A kiállított anyagban az élet színét
•183

jelentő vörös színek dominálnak — példaként hozható az Oszlop, a Vágta, vagy a
hajnalt hirdető kakasok. Az intenzivebb kifejezést segíti a viasszal való bevonás,
mely a népi fafaragásokon, a pásztorművészetben is megtalálható.
A forma alkalmazkodik a tartalomhoz, de sokszor a forma szüli a gondolatot.
A figurák adják a formát, másrészt alkalmazkodnak hozzá. A reális világ kidomborodik Szabó Iván művein, pozitív formát ölt, az elképzelések, vágyak, álmok
pedig negatív formában öltenek testet, például a Bartók-sorozaton az asszonyi
alakok, a szarvasok, a madarak, solymok negatív megfogalmazást kapnak, a királyfi,
A kékszakállú herceg pedig pozitív f o r m á l Több oszlop szerepelt a kiállításon.
A körplasztika segítségével sok gondolatot kifejezhet a művész, de egy csomó gondolatot ez is leszűkít, ezért választ többféle formát, alkalmazkodva az adottságokhoz.
A Bartóknál például a fa természetes formája segítette elő a gondolatok születését.
Az asztalosműhelyben álló cseresznyefa-derekakba belelátta az erdő ág-bogát, a
szarvasagancsok szövevényét, s ez indította el a gondolatot.
Témában négy mű kapcsolódik Bartókhoz. A Cantata profana, A fából faragott
királyfi, A kékszakállú herceg vára, és A csodálatos mandarin. Hozzájárult ezeknek
a műveknek a megszületéséhez, hogy a művész személyesen ismerte Bartókot, a
század legnagyobb művészének tartja. Ott volt a zeneköltő búcsúhangversenyén é s
sokat rajzolt róla. Az eddig rajzban levő figurák most, hogy megfelelő anyaggal
találkozott, fában születtek újra. A négy sztélé a zene hatására, a zene ritmusának
hatására mélységében talán legjobban kibontja a fát.

A művek másik része a népművészethez, a népballadákhoz kapcsolódik. Így
született a Megölték a Basa Pislát, a Júlia szép leány, Ballada két asszonyról és még
jó néhány szép alkotás. Szereti a művész a népdalokat, népballadákat, a népművészet hatása elsősorban gondolati nála. Kiemelkednek a kiállítási anyagból a Nagy
László-művekhez kapcsolódó Menyegző és a Ki viszi át a szerelmet is, amelyek
tiszteletadást jelentenek a költő barátnak, de ugyanúgy önálló, öntörvényű szobrászati alkotások, mint a Bartók-sorozat.
Visszatérő fő motívumai, szimbólumrendszerének hordozói: a madár, a ló és a
női alakok. A női szépség sok formában való megjelenítése egészen a jelképként
való ábrázolásig megtalálható műveiben. Az élet szépségének talán a legteljesebb
megjelenítői ezek a női alakok. A száguldó lovak — elég csak a Vágta, vagy a
Pegazusok szimbolikus figuráira gondolni — és a gondolat gyorsaságával röppenő
sólymok a legtöbb műre felkerülnek. Ezek a művész életritmusát, örökké égő egyéniségét is szimbolizálják.

184

P A P P GYÖRGY
A másik teremben Papp György grafikusművész első önálló kiállítását láthatjuk. Műveiben az utóbbi időben nála is a népművészet inspiráló hatásával találkozunk.
Időben régebbiek a rajzok — filctoll és tusrajzok —, melyeknek technikája kedvez a stilizált elemekből álló népi képépítkezésnek — ezek vezették el a népművészet formai elemeinek a felhasználásához.
A kiállítás anyagának jó része színes linómetszet. Az 1970-es Nyári Tárlat díját
ezek a színes linómetszetek érdemelték ki. A képek inditómotívuma legtöbbször
olyan népballada vagy népdal, amellyel a művész szellemi rokonságot érez. A művek vallanak arról, hogy alkotójuk szereti a népművészetet, a magyar népművészeti alkotásokat, s a magyar népi ábrázolóművészet szűkszavúsága, a díszítő motívumok stilizáltsága, a balladai tömörség példamutató számára. Nem illusztráció
igényével készülnek ezek a művek sem, önálló műalkotással találkozik a néző, amely
a műfaj sajátosságaival, kifejezési eszközeivel, egy ú j képi megfogalmazású mondanivalót hordoz.

A színes linómetszetek közül a Görög Ilona és a Barcsay az elsők. Ezeken az
első műveken a cselekmény még direktebb kifejezést kap, a ballada cselekménye
jóformán végigvezethető a művön. A képi megfogalmazást még kísérő szöveggel
támasztja alá a művész, mint a pásztorművészek. A kísérőszöveg Papp György műveiben is szervesen kapcsolódik a kompozícióba, így például a Csokonai ihlette Szerelemdal a csikóbőrös kulacshoz című művén a főalakot fogja körbe a szöveg. Ez a
kísérőszöveg a későbbi műveknél már elmarad, a művek szimbólumjellege egyre
erősödik, s a kifejezési mód mindinkább a szürrealizmus felé halad (pl. Egy aszszonynak kilenc fia).
185

Maga a ballada csak indítómotívum. A Vidd. el madár, vidd el például a fogoly
katona szabadulási vágyát fejezi ki. A szülői házba küldi üdvözletét. Nem egy m a dár ábrázolása azonban ez, hanem „a" madár elvont motívuma. Átveszi a népi
díszítőművészet stilizáló motívumait, s -ugyanakkor a két kézbe rejtett szülő elmosódó rajza m á r szürrealista módon kap megfogalmazást — így a népi naiv látás és
a lényeglátás egyesül —, s az egész szimbolikusan -egybeolvad.
A balladák hatása mellett másik jelentős ihlető tényező a természet. A Hegyenvölgyön színes montázsa a természettel való azonosulásból született. Ennek is szimbólum foglalja egybe népművészeti ihletésű részeit. A természetszeretet jelentkezik
a fehér-fekete színű Évszakok montázson is, amelynek minden kis részlete önálló
műalkotás igényére tarthat számot.
Az évszakokhoz, de a balladákhoz is kapcsolódnak az időben korábbi m u n k a ábrázolások. A Paprikaszedők, Kenderszárítók, Kertészek vagy az árvíz ihlette Küzdelem azt mutatják, 'hogy a művész nem él teljesen a mesék és 'balladák álomvilágában, hanem benne él a jelenben, a hazában, s a munkaábrázolásoknál közvetlenül
is leszűkíthetjük addig — itt él Szegeden. Műveiben a munkaábrázolás realitása
és a népmesei motívumok stilizáltsága egyszerre van jelen. A balladák elvontabbak,
a népművészet és a nép szűkszavúsága szól 'belőlük, a munkaábrázolások a realitásból nőnek ki.
LACZÓ KATALIN

KETTŐS ARCKÉP EGY ÖNÉLETRAJZ T Ü K R É B E N
(BÁRÁNYI KAROLY ÉS MARKOV ZLATA)
A történésznek aránylag 'könnyű a dolga, amikor arra vállalkozik, hogy az ú j vidéki Bárányi művészházaspár — Bárányi Károly és Markov Zlata életművét bemutassa. A Szegeden és Hódmezővásárhelyen 1956-ig munkálkodó, aztán Űjvidékre
költöző Bárányi Károly megírta önéletírását: Ikarosz szárnyán címen (Szabadka,
1970) s ebben a legfontosabb dolgokról maga, mint koronatanú, elmondta a lényeget, már amennyire a körülmény-ek megengedték. Művészetét is értelmezi benne,
ezzel megint csak megkönnyíti a műkritikus dolgát. Életművének írásos dokumentációjára ugyanaz a precíz, mondhatni mérnöki rend a jellemző, ami m u n k á i n a k
szellemére és megformálására is. Csak a mostoha viszonyoknak róható számlájára,
hogy a Bárányi művészházaspárról sem magyar, sem szerb nyelvű monográfia még
nem jelent meg. Hogy nem akadtak „emberükre", aki idejének megfelelő részét r á tette volna életművük feldolgozására. Arra az életműre, amely nemcsak róluk szól,
hanem tanúságtétel az utolsó 5—6 évtized vajdasági magyar képzőművészetéről is.
Azt, hogy a megközelítő tárgyilagosság igényével még csak áttekinteni sem lehet
korunk s ezen belül a magyar és szerb művészet történetének utolsó fél évszázadát,
éppen az ilyen jellegű monográfiák hiánya okozza.
Szinte egyetlen lendülettel szakad M Bárányi Károlyból, az íróból, mondanivalója, több mint 7 évtized története. Nemcsak azért értékes és hiányt pótló m ű ez
az önéletírás, mert egy művész, illetve művészházaspár munkásságához rögzít nélkülözhetetlenül értékes adatokat, az élő forrás hitelességével, hanem azért is, m e r t
mondhatni egy egész tartomány művészi életére, ennek szereplőire szolgál olyan
adatokkal, amelyek enélkül talán sohasem kerültek volna nyilvánosságra. Olyan
szereplőkre, akik láncszemeit alkották a kultúra, a művészet folyamatának, akik
nélkül szerves kulturális élet elképzelhetetlen, függetlenül attól, hogy a szereplők
tehetségük és életművük révén a műtörténeti rangsor melyik fokán helyezkednek el.
186

<9

Az Ikarosz szárnyán hazai és külföldi művészeti viszonyok közé vezet vissza
bennünket. Ajtókat nyit ismeretlen részletekre. Az európai kapcsolatok mellett két
szomszéd nép művészeivel, küzdelmeivel, jó és kevésbé jó cselekedetekkel, intézkedésekkel ismertet meg s emberi magatartások csomóját bogozza ki előttünk. Mindezt
olyan stílusban, amit például állíthatunk a műtörténietírás elé. Semmi misztifikáció
a nyelvi kifejezésben, semmi szómágiának álcázott bődülete a manipulálást szolgáló stílusnak, ami oly elszomorítóan jellemző vonása a műtörténetírásnak. Bárányi
Károly olyan világosan fejezi ki magát szóban is, (mint sajátos stílusban formált
műveiben.
„Egykönyvű" ember marad a vajdasági művészettörténetírásban, de művének
néhány részletét a prózairodalom is számon t a r t j a majd, ha fontos dolgokról szépen
megírt vallomást akar idézni az utókornak. Azokat a részleteket, amelyekben a
szülői ház meghitt családi légkörét idézi, aihogy ¡az tükröződött a gyerekkor visszfényében, ahogyan a p j a ezermesterségét, tudásszomját, tanulni vágyását leírja, vagy
a gyerekkori szemlélődés első emlékeit, a koraérettség meglepő szellemi megnyilatkozásait, az óvó anyai szeretet sugárzását, a leendő asszony képének megjelenését a
messzi idegenben, azután ahogyan a találkozás egyszerű szépségét szavakba formálja, feledhetetlen emlékeink maradnak. Az élet- és munkatárs érzékenyen tartózkodó jellemzése, egy-egy művész portréjának kevés szóval," mégis a portré hűségével történő telitalálat-szerű megrajzolása, a közállapotoknak futtában is mélyreható kritikája és még mennyi részlet sorolható annak bizonyítékául, hogy az Ikarosz
szárnyán nemcsak művészettörténeti,
hanem irodalmi szempontból is maradandó
alkotás. Baranyinak nem az írás a kenyere, mégis íróvá avatja ez a műve, amely
nélkülözhetetlen lesz ahhoz a kortörténethez, a magyar és a vajdasági, sőt ezen túlmenően a szerbiai művészet történetéhez, amelynek alkotó tagjaként élt és dolgozott Budapesten éppúgy, mint Újvidéken, feleségével, Markov Zlatával, a plasztika
szintén kitűnő művészével együtt.
A tanú mély 'embersége és puritán egyszerűsége nyilatkozik meg könyve mind e n sorában. Igaz meglátásának és megállapításai igazságának mindenek fölött álló
pártatlansága a biztosítéka: nem ismeri az elfogultságot, még feleségével kapcsolatban sem, az Arany János-i tartózkodás és elfogódottság ellenére sem. Nem önti el
agyát az irigység vérözöne a mások sikere láttán. Sőt, örül annak, ha műve minél
jobb társaságba kerül. A mondanivaló lényegére tör, oly konok következetességgel,
mint amilyennel létrehozta szobrait. Gyökvonás minden sora, minden megállapítása.
Ilyen szabatosan, minden sallangtól mentesen csak a legjobbak tudtak írni: Lyka
Károly a hivatásosaik közül, Bernáth Aurél, Pátzay Pál, Kisfialudi Stróbl Zsigmond
az „amatőrök" közül. S még a maga művészetét is egyszerűen, minden kultúrgőztől,
tolvajnyelvtől, stiláris nagyképűségtől mentesen írja le. Amint a gépnek is csak a
szerkezete lehet 'bonyolult, működése már természetes, valahogy így vagyunk Bárányi írásművészetével is. A gépi civilizációra és kultúrára jellemző szellemi termék
ez az önéletírás, egyszerre racionális és „irracionális" okoknak gyümölcse. Egészséges szemlélet, a sérelmeket eltemető derűs világnézet képviselője Bárányi Károly,
pedig harcban formálódott az élete s akadályok között a művészete. De más a harc,
és más a nyavalygás a bajok, nélkülözések és sérelmek miatt. Az erős léleknek minden javára szolgál. Az üveg zúzódik ízzé-porrá a csapások alatt, az acél megedződik.
Bárányi élete és viszontagságos pályája erre a legszemléltetőbb példa.
Elmondani a lényeget, aztán gyerünk tovább, mert „nem beszédben áll az isten
országa" sem, h á t még egy művész életműve mennyire nem abban. Ilyen tömören
zengő az egész könyv. Ami elmondható egy szóban, nem pazarol rá húszat, ami egy
mondattal megvilágosítható, azt nem füstöli oldalakon át. Írásában éppúgy, mint
művészetében a hasznos emberséget és a gyümölcsöző szeretetet képviseli, a szó
egyetemes értelmében, oly tisztasággal, amilyenhez hasonlóval csak Veres Péter írásaiban és tetteiben találkozunk.
Nyomát sem lelni e művészházaspár életében ¡az életpusztító bohémiának, amely
annyi tehetséget felőrölt, ama téves szemléletből következően, hogy a zsenihez az
extravagancia hozzátartozik, a morális fegyelem fölrúgása a lángész jele. Nem volt
•187

nyoma a mátyásföldi házban sem az 1920-as évek közepén, ahol számosan jöttek
össze náluk a művésztársadalomból. A Bárányi házaspár iskolapéldája annak, hogy
a tehetséghez és az alkotáshoz a dada korában sem kellett tivornyázni, bizonyosfajta
elmekórtani lapokra szert tenni, sárgaházak lakóivá lenni s egyáltalán kóros jegyekkel tüntetni az érdeklődés fölkeltésére és ébrentartására. Nyomatékosan kell a
Baranyiék egészséges életformájának időszerűségére utalni ott, ahol — mint a B á c s kában is — az élet tékozlása gyakoribb, elszomorítóbb, mint az ország más területein. A Bácskában jobban kell vigyázni az életre — mintha itt nagyobb volna a
Halál vonzása, márpedig a Sorsot meg kell fordítani, a Sorsot le kell győzni, ez az.
emberhez és művészhez méltó feladat, nem pedig hullani „szolga módra".
Baranyiékban érző szív mellett értelmes lélek lobogott, barátkozó kedély, játékosságra is hajlandó pajtási jó szellem, minden tiszta örömre fogékony -érzékenység,
s ez a derű sugárzik mindenkire, aki környezetükbe kerül. Ez süt keresztül az Ikarosz szárnyán is. És éppen ez a „csoda" korunkban, hogy ilyen emberek is élnek,
közöttünk, s ezt nem venni észre, nagyobb vakság volna, mint nem látni a napot,
csak azért, mert nem tanácsos -belenézni.
Ök elérték azt, ami oly kevés embernek sikerül: az életüket is úgy formálni,,
hogy az boldog legyen, amennyire vészek, nélkülözések, távollétek ellenére is boldog
lehet az össze- és egymáshoz tartozás kötelékében. Sors bona, nihil aliud, mondta a
költő. De azért az ember maga is kovácsa a sorsának, ha idejében rájön arra, hogy
magát is formálhatja és kell is alakítania, nemcsak a kezébe kerülő anyagot, mészkövet, márványt.
Bárányi Károly és felesége, Markov Zlata egymástól különbözve mondhatni ideálisan egészítették -ka egymást. Bárányi lényegében derűs lélek. Törhetetlen optimizmusának megvolt az alapja: tehetsége és lelkiereje tudatában úgy ment át az életen,,
jólétben, szegénységben, fronton katonaként, szökevényként, betegen és egészségesen,,
mint aki bizonyos benne, hogy őt nem fogja a golyó. 76 év küzdelme és életkedve,
ereje, szeretete ezt bizonyítja.
Markov Zlata lírai alkat, halk szavú, mélyre látó kulturált lélek. Határozott,,
ha kell, de alapjában az őszi hangulatok elégikus hangú költője, aki nemes -méltóságérzettel a dolgok fölé emelkedve törölte le azt a sarat, amivel beverték a művészet lócsiszárai.
A Bárányi művészházaspárt -megismerve még inkább érezzük, hogy a mai társadalomnak nemcsak művekre, hanem olyan emberekre is szüksége van, akik, mint.
Baranyiék, valóban emberek az embertelenségben, oly korban, melyben a 'kicsinyesség elől kitérni egyre nehezebb. Kialvó lelkű korunkban, mert sajnos, letagadhatatlan jelek igazolják borúlátásunkat, .azt találták meg, ami a legnagyobb hiánycikk
emberben és művészetben: a megmaradó értéket reprezentáló emberit, a „vox humana"-t, a szóna-k nem egyoldalúan értelmezett ideológiai-politikai jelentésében.
E művészházaspár úgy élt a -művészetnek, a magukénak is, hogy önérvényesítés
címén soha nem vétett az emberség, a kollegialitás, a -humanitás .törvénye és e t i k á j a
ellen. Valóban egymás kezét fogva kristályosodott, ki szeretetük a szakma és a hivatás iránt s teljesedett ki emberségük és művészetük. Amennyire ismerem a művésztársadalmat, erre a szintézisre nagyon kevés példát tudnék még idézni. Pedig é p p e n
ez az erkölcsi és szellemi -magatartás hivatott arra, hogy éltető, gazdagító kulturális
légkört teremtsen maga körül.
A Baranyiék egyéniségéből áradó szellemiség a d h a t j a a hitet ahhoz a reménykedéshez, hogy -emberségben talán lesz m i t s kitől örökölnie a fiatalabb művésznemzedéknék. Legalábbis értékesebb rétege birtokba veheti és kamatoztathatja azt az
örökséget, amit a Bárányi házaspár életművében hátrahagy mint kulturálisan -és morálisan is rendkívüli egyéniségük látható jelét.
Külön fejezet az. amit tettek a művészekért és a művészetért. Nem juthattak
olyan válságos helyzetbe, hogy ne akadt volna szívükben és agyukban energia a
becsületes helytállásra, a segítésre, bárki fordult is hozzájuk. S mindig távol az
•188

-önreklámozásnak még a gondolatától is. Nincs más kifejezés erre, mint az, hogy
-olyan természetesen, magától értetődően, mint ahogy levegőt vesz az ember.
Baranyiék is érzik a körülmények korlátait, s volna miről panaszkodniuk, de
•azért erre való hivatkozással sohasem hagyták abba a küzdelmet, a rendszeres munkát. Így érkeztek el a megkezdett életmű -betetőzéséig. 120 évig kellene élnem —
mondja a 76 éves Bárányi Károly. Ezt mondta a kortárs Harmos Károly is, a csallóközi Komáromban, 77 éves korában. S mondják ezt egy-egy ragyogó életművel a
h á t u k mögött! A fentiek után érthető is, mivel lélekben fiatalok maradtak, megőrizték alkotóerejüket is.
Ennek szép, megmaradó értékű dokumentuma a prózába faragott műalkotás, az
Ikarosz szárnyán. A szobrászban köszöntjük az írót is, -értékes hozzájárulásáért a
kor történetének megírásához. (Szabadka, 1970.)
SZÍJ REZSŐ

SZÍNHÁZ

MADÁCH: MÁRIA KIRÁLYNŐ
„Tragédiának nézed? N-ézd -l-egott Komédiának, s mulattatni fog." Ez az ismert
mondat lehetne a mottó Gyárfás Miklós ú j darabjához, a Madáchnalk vlsszaaján-dékozott Mária királynőhöz. A Szegedi Nemzeti Színház Madách darabjaként hirdette
ünnepi bemutatóját a színiház államosításának 25. évfordulóján, valójában azonban
ú j magyar színmű születését ünnepeltük. Madách kezdetleges, szerkezet nélküli, terjengős dolgozatát Gyárfás Miki ós Madáchhoz méltó fintorral, de modern író tollával áttette melodrámából groteszk komédiává. Ismerős eljárás, már a görögök is
gyakorolták, a drámatörténet teli van hasonló esetekkel. Shakespeare például nagy
mestere volt ennek, míg aztán ő lett a fő préda. Ne tessék a János királyra vagy
a West Side Storyra gondolni, dehogyis. Sokkal régebbi példa van erre, a „Tongor
avagy Komárom állapottya a XIII. században". Ki gondolná, hogy ez a Lear király?
Szóval Gyárfás eljárása csak látszólag ú j dolog, tulajdonképpen az -élő színház régi
gyakorlatát folytatja, papírba holt szövegekkel. Nem az átdolgozás, javítás, rendszerezés útján, mint a Mózes esetében történt, hanem idegen szöveg töredékeiből és
Madách témájából eredeti darabot írva. Madách sorai szervesein simulnak az ú j
műbe, nyelv és verselés az eredetit" imitálja sikerrel. Csak az nem világos, miért
Madách neve jegyzi a szín-lapon?
Milyen -lett Gyárfás Miklós darabja? A pillanat nem alkalmas tárgyilagos ítéletre. Amikor az előadást néztem, sokszor eszeimbe jutott, hogy a színházépületet
lebontás, a színházat széthullás fenyegeti. Ettől a gondolattól megenyhül a kritikusi
szigor, s megerősödik a másik érzés, ami vele együtt jár, a szeretet. Legalább a
kritikus szeresse ezt a színházat, ha már másnak nem hiányozna.
A kétrészes színmű Mária álmában játszatja le a történetet, színterül választva egy óriásira növesztett ágyat. Ettől az ötlettől szerkezetet kap az egész, egységes idő és színtér jön létre, a gondolatok új, ironikus összefüggésben jelennek meg.
Ez az álom már nem Nagy Lajos király lányáról szól, hanem valami fontosabbról,
valami állandóról, ami minden történeti időszakban lejátszódhat. Le is játszódott -a
-mi közelmúltunkban is, és erről érdemes darabot írni, csakis erről, mert az Anjouk o r i anarchia a gimnáziumi történetoktatásra tartozik, nem a színházra. Szerencsére
a szereplökön a kosztüm csak álruha, és nem nehéz mögötte ráismerni fejbólintó,
•189

térdet hajtó, önhasznunkért akárkit megkoronázó önmagunkra. Gyárfás meg is r e n dült a téma időszerűségétől, s a tragikomikus szituációtól, amely átélve tragédia, d e
mi tagadás, utólag komédiának tűnik. Ennek a megrendülésnek aztán k á r a is van,,
haszna is van. A kára annyi, hogy néhány jelenet érzelgősre hangolódik. Kétségtelenül a haszon a nagyobb. Nyoma sincs a (kellemes (néha kellemkedő) s nyájas (néha
nyájaskodó) Gyárfás Miklósnak, akinek korábbi műveiben mindig hibátlan volt a
világegész az apróbb emberi hibák mögött. A játék most nem feloldó, hanem ijesztő,
a humor nem kiengesztelő, hanem felzaklató. Ami a korábbi Gyárfás-művek h a n g jából megmaradt, az a fölényes-pontos drámai szerkezet, az arányos, szellemes é s
meglepetéseket jól előkészítő dramaturgia. Lehet hogy ez utóbbi túlságosan is jó,
mert az alapötlettel nehezen illik össze. Ilyen mértanilag pontosat álmodni — kicsit
ellenkezik az álom sókkal sziirreálisabb dramaturgiájával. Mindenesetre G y á r f á s
Miklós fölfogására és stílusváltására föl k e h figyelnünk, és örülnünk k e h (neki.
Az előadás szép, hatásos, néhol megrendítő. Ebben legnagyobb része Lendvai
Ferenc rendezői munkájának van. Genovai sose felejti el, hogy a színház intézmény,
hogy a színpad emelvény, emelt hely. a nézőtérihez képest magaslat, ö még magasít
is rajta, a rendezés sajátos eszközeivel. Mindenekelőtt a látvány szépségével. Bartha
László háromszintes díszlete nemcsak a szemnek szép, -hanem ki is emeli a színpadot a véletlen valóságból, olyan teret teremt, ahonnan nem (beszélnek, -hanem
szólnak a lent levőkhöz, ahová fel kell nézni, ahová föl -kell emelnünk -a f e j ü n k e t .
Fokozzák ezt Gombár Judit fantáziaruhái, fehér, fekete, kék, vörös, arany színeikkel, s a rendezői beállítás, amely a szereplőket mértani alakzatokba, elrendezett
csoportokba, szerkesztett látványba szervezd. Tovább fokozza — magasítja a l á t v á n y t
a pontosan elemző, figyelmet felhívó és értelmező világítás, és a színészek hangsúlyozott testi, szépsége. A színészi mozgás se a valóságot -utánozza, stilizált-emelt a z
is, éppen úgy, mint a hanghordozás, az ünnepélyes-komoly tónus, ahogy szólnak, s
amit a tudatosan- -megválasztott hangszínek összhatása egészít (ki. Naigyan jó a h á t térből föllépő szereplők -megjelenése, a függöny-fény-rendszeren keresztül ahogy f o kozatosan -tűnnek elő s tűnnek el, mint az álomalakok. A -mozgások redukáltak, lovatlan lovaglás, kard nélküli vívás természetesnek tűnik ebben a látomásvilágban.
A natúra terhétől megszabadított színészek kevés gesztusukat nagyon -szépen valósítják meg. Molnár Piroska gyönyörű karmozgása, Stefanik Irén királyi fejtartása,
Janka Béla, Konter László és Tolnay Miklós fenyegető ¡mozdulatlansága 1 m i n d - m i n d
külön és együtt értelmet nyer a gondosan fölépített már-már mértani f o r m á j ú szituációkban. S mindez a részletszépség a r r a szolgál, hogy a mű fő -gondolatait állítsa
előtérbe, a fontosat hangsúlyozza, az értelmezést tegye nyilvánvalóvá. Károlyi István
és a főurak karának hangsúlyai és hanghordozása átértelmezik az egész darabot,
pótolva rendezői leleménnyel azt a z iróniát, aimi a szövegből — mi tagadás —
hiányzik.
A kitűnő rendezés jó hatással van a színészekre. Rég nem láttunk Szegeden
ilyen pontos összjátékot, ilyen kiegyensúlyozott együttes teljesítményt. A szereplők
kivétel nélkül helyükön vannak, saját stílusukat alávetik a rendezői felfogásnak, s
a vállalt korlátok közt tudják szabadon megvalósítani önmagukat és a darabot. Igazi
nagy szerep csak kettő van, Molnár Piroskáé és Stefanik Iréné, ö k gazdagabb lehetőségeikkel eleve a többiek fölé emelkedhetnek, mert azok statikus figurákat j á t szanak, fejlődése és dinamikája csak a (két királynőnek van. Stefanik Irén vérbeli
tragüka, aki gyönyörűen mozog, beszél, nagyon tud kosztümöt viselni, s egész m a g a tartásában ¡királyi. Érzékien szép nő, gonosz banya, intrikus és áldozat egyszerre,
örül, szenved, cselt sző, győz és buikik, meghal, mindezt színpadi-színészi módon, s
mégis természetesen. Született tehetség, olyasmit -tud, amit -tanítani -kellene, d e n e m
tanulható. Jelenlétének súlya van, szép a dikciója, veretes pátosza, jól illik a kosztümös darabhoz. (És többet is tud, mint ami ebben a szerepkörben lehetséges; a z
előző bemutató púpos vénlányában néhány szóvaí, mozdulattal, képes volt teljes
embert teremteni. Elismerve hősnői képességeit, arra biztatnánk, vállaljon többször
is karakterszerepeket.) Molnár Piroskának ugyancsak a második jó alakítását láttuk,
•190

két egymást követő .bemutatón, de ez a szerep más 'lehetőséget adott számára, mint
a Hauptmann-darab. Máriában többet játszott el, mint amit a szerző megírt. Már
első pillantásra megindító: fekszik egy csepp lány a nagy ágy irdatlan magányában.
Vergődése, ijedtsége, fájdalma, s „mégíis vállalni kelP'-ereje a darab végén személyes üzenet a világ számára. Egy fiatal lány készül meghódítani a gonosz világot,
sejti, mi vár rá, tudja, hogy szenvedni fog, hogy mindent kockáztat, de mégis, és
csak azért is akar valamit. Királynő akar lenni? Nagy színésznő szeretne lenni?
Egyre megy. Alakítása mélyen átélt, őszinte igaz. Többször elmondják róla a darabban, hogy nagyon szép, s ő ennek is megfelel. Nem csak testi szépségével, hanem
tartásával, szemének lelkes őszinte játékával, kezének szinte koreografált mozgásával is. (Érdekes, hogy ez a fiatal színésznő, aki ilyen sokat tud, hamisan sír a színpadon. Mit kívánjunk neki? Hogy tanuljon meg sírni? Sajnos, megtanul majd.)
Nem tudni előre, hogy a szeszélyes és kiszámíthatatlan nagyérdemű közönség
hogyan fogadja majd ezt az előadást. A siker minden lehetősége együtt van; Madách
neve, az elég jó darab, a nagyon jó rendezés és a jó színészek, szép látvány, s a
színpadon megfogalmazott gondolatok korszerűsége-izgalma. Mégis könnyen lehet,
nem lesz nagy közönségsiker. Ez azonban nem befolyásolhat bennünket a színház
teljesítményének értékelésében. Akár Madách-dráma feltámadását láttuk, ahogy a
színlap állítja, akár ú j Gyárfás-darab ősbemutatóját, mindenképpen a magyar irodalom gazdagodott. És a néző gazdagodott, aki színházban volt — nem átalakított
kultúrotthonban, nem az újszegedi szabadtéri színpadon, nem pincében, nem padláson, nem lomtárban, nem sufniban —, aki a Szegedi Nemzeti Színházban volt,
ahol Madách—Gyárfás Mária királynő című ironikus tragédiáját játszották.
BÁRDOS PÁL

HÍREK
Hódmezővásárhelyen
a
HÖDIKÖT
kulturális bizottsága Tiszatáj-estet
rendezett december 12-én. Az üzem kultúrtermében lezajlott műsorban
Annus
József, Polner Zoltán, Simái
Mihály,
Tóth Béla és Veress Miklós olvastak
fel írásaikból.
*

December 15-én Szegeden került sor
Tiszatáj-estre, amelyet ia Bartók Művelődési Központ, az írócsoport és szerkesztőségünk közösen rendezett. A műsorban Annus József, Baka István, Bárdos Pál, Fenákel Judit, Mocsár Gábor,
Petri Ferenc, Polner Zoltán, Simái Mihály, Tóth Béla és Veress Miklós írásai
hangzottaik el. Közreműködtek:
Molnár
Piroska, P.app János, Stefanik Irén és
Tolnai Miklós, a Szegedi Nemzeti Színház tagjai. Az est bevezetőjét dr. Havasi Zoltán főszerkesztő tartotta, a műsort Vass Károly rendezte.
*

László Gyula, a Művészeti Alap irodalmi szakosztályának vezetője és Fábián Zoltán, az Írószövetség titkára látogatott el szerkesztőségünkbe
december 19-én. A baráti beszélgetésen részt
vett szerkesztő bizottságunk és az írócsoport több tagja. László Gyula részletesen ismertette
a Művészeti
Alap
tevékenységét, a tagok jogait, lehetőségeit. A vendégek este
Hódmezővásárhelyre utaztak, ahol részt vettek a
nyolcvanéves
Bibó Lajos
köszöntésére
rendezett
ünnepségen.

SZERKESZTŐI ÜZENET
Nem közölhető írást küldtek: R. Z.
Szeged, G. K. Budapest, K. I. Fertőszéplak, U. P. Budapest, Sz. Z. Kecskemét, K. G. Szeged, E. L. Budapest.
•191

KIS S Z E G E D I M Ű V E L Ő D É S T Ö R T É N E T

XL
Az idegen uralom alól történt menekülés Szeged számára nem engedte meg
a föllélegzést. A tartalékokat az életért
való küzdelem fölemésztette, a környék
.gazdasága tönkrement, a lakosság megritkult, ¡a belső lehetőségek tehát nem
voltak elégségesek ahhoz, hogy előrelendítsék a várost. A külső
körülmények viszont — ha lehet — még az
eddigieknél is kedvezőtlenebbekké
váltak. A felszabadítás ugyanis Szegedet a
front tövében lapuló határvárossá tette,
s a fölötte gyakorlandó uralom még
sokáig nyílt kérdés maradt.
Falainál
kisebb-nagyobb
csatározások folytak, s
a háborús állapotok megfosztották
a
török
időkben
élvezett
viszonylagos
nyugalomtól. A
Rákóczi-szabadságharc
idején is a hadak útjában feküdt, s különösen sokat szenvedett 1704-ben, amikor a fejedelem sikertelenül
kísérelte
meg a vár elfoglalását. A lakosság teljes nyomorúságra jutott, s mire a pozsareváci béke 1718-ban föloldotta a
szorítást, mindössze 399 adó alá vonható épület maradt, a családok zöme
viskókban húzta meg magát, a határ
pedig pusztasággá
változott,
melyen
még csak egy fát sem talált a vándor.
A hódítás első időszakában
a várost
mintegy 6700—6800 polgár lakta, 1715ben a lélekszám mindössze 2000, s erre
telepszik az itt állomásozó,
magánérdekekre természetesen
ügyet sem vető
katonaság. A rendszeresen és gyakorta
ismétlődő tűzvészeken,
árvizeken,
járványokon, sáskajárásokon kívül
mindehhez hozzájárult
a közjogi
helyzet
rendkívül lassú normalizálódása is. A
császári közigazgatás a hódítás jogán
igyekezett érvényesíteni hatalmát a terület fölött, s a városi érdekek biztosítása több évtizedes erőfeszítést
vett
igénybe. Az egykori szabad királyi városi kiváltságokat
végre 1719-ben ismerte el a kormányzat. Egy időben már
a város elköltöztetéséről
is szó esett,
minthogy úgy látszott, régi helyén nem
térhet többé magához. Ilyen
körülmények között a polgári fejlődés számára
nem nyílt nagyobb tér, mint az idegen
uralom alatt.

Közben
azonban a hadi
vállalatok
mégiscsak eredményeztek
némi
fellendülést, különösen a vár újjáépítése,
ami
munkaalkalmat
teremtett, élénkítette a
forgalmat, s mestereket csalogatott ide,
megteremtve
a lehetőséget a
legnehezebb esztendők átvészelésére.
Újraindult
a marosi sószállítás, a mzi és a szárazföldi fuvarozás.
Végeredményben
a
megszállás és a nyomába lépő háborús
állapotok okozta zsibbadtság egy újabb
évszázad múlva engedett fel, amikor —
elsősorban a török és francia
háborúk
keltette konjunktúra hatására — a forgalom tetemesen megnövekedett,
a népesség száma gyanrapodott, s lassacskán
az anyagi jólét fokozódásának, a városi
fejlődés újraindulásának
jeleivel
találkozunk. A helyzet csak a XVIII. század
utolsó, jelentősebb mértékben a XIX.
század első évtizedeire érlelődött
idáig.
A lélekszám 1787-re 21 500 főre emelkedett, s a következő
100
esztendőben
még megháromszorozódott.
Üjra megkezdte működését
az országos sókamar.a (1711), megnyílt
a
postahivatal,
nagy lendületet vett — különösen
egyházi erőből — az építkezés.
Újjászületnek a céhek. A szegedi ipar, főleg a
hajóács, asztalos,
talicskakészítő-mesterek tevékenysége,
kezd túlnőni a városi határokon.
Egynémelyik
céh az
egész Délvidékre kiterjeszti
fennhatóságát: a szomszédos megyék szabói, pékjei, borbélyai, kalaposai, kötélverői, lakatosai stb. a szegedi anyacéhek
felügyelete alatt dolgoznak. A
mesterek
kintről jönnek, külföldről s az ország
más vidékeiről, idebent azonban a helybélieknek dolgoznak, s az ő ízlésükhöz
kell alkalmazkodniuk,
tgy jön létre ebben az időben a máig is élő sa/játos
szegedi stílus, összefonódva a „magyar"
s a „német" mesterség meg a divat elemeiből. A lakosság másik része a céhkorlátokon kívül igyekszik
megélhetést
teremteni a maga számára, s új mesterségekkél
próbálkozik.
Ennek
nyomán indul meg a
dohánytermelés.
K. P.

•192

