19701*^112

TISZATAJ

IRODALMI ÉS KULTURÁLIS F O L Y Ó I R A T

A Magyar í r ó k Szövetsége
Dél-magyarországi C s o p o r t j á n a k
lapja
Megjelenik h a v o n k é n t

Főszerkesztő: HAVASI Z O L T Á N
K i a d j a a Csongrád megyei
L a p k i a d ó Vállalat
Felelős k i a d ó : K O V Á C S L Á S Z L Ó

Szerkesztőség: Szeged. Magyar Tanácsköztársaság útja 10. Táviratcím: Tiszatáj Szeged, Sajtóház. Telefon: 12-330. Postafiók 153. Kiadóhivatal: Szeged. Magyar Tanácsköztársaság útja 10. Telefon: 13-116. 13-500 Postafiók 153. Terjeszti a Magyar Posta.
Egyes szám ára 6 forint. Előfizetési diia: negyedévre 18. fél évre 36. egy évre
72 forint. Előfizethető a Posta Központi Hírlapirodában (Budapest. V.. József nádor
tér 1.) és bármely kézbesítő postahivatalnál. Egyéni előfizetések a 61 260. közületi
előfizetések a 61 066 csekkbefizetési lapra (átutalások az MNB 8. egyszámlára) küldhetők be. Kéziratot nem őrzünk meg és nem adunk vissza. Indexszám: 25 916.
70-5704 — Szegedi Nyomda

Tartalom
X X I V . ÉVFOLYAM, 12. S Z Á M
1970. DECEMBER

WEÖRES SÁNDOR: Psyché múlt század eleji költőnő
verseiből ..'
SZILÁGYI DOMOKOS: Sajtóértekezlet (vers)
TOLNAI OTTÖ: Málnakör (vers) ,
MOCSÁR GÁBOR: Telik az idő (jegyzetek)
KÁROLYI AMY: A kiterített Virius (vers)
POLNER ZOLTÁN versei: Honfoglalás, Gyertyák
KISS BENEDEK versei: Busó, Arcom rétje, Hol vagy,
kölyök?
,
SZEPESI ATTILA versei: Zsábék, kék utak, Lovak ...
CZELE GYÖRGY: Egyetlen fa a hegyek között (elbeszélés)
AJTONY ÁRPÁD: A porcelánok beszerzése (elbeszélés)

1091
1093
1096
1099
1106
1107
1108
1110
1112
1118

H A Z A I TÜKÖR
HAVASI ZOLTÁN: A kongresszus tükrében ....,
M. G.: Erdei Ferenc hatvanéves
ERDEI FERENC: A szülőház változásai
SIMON ATTILA: Szektások között

1126
1129
1130
1134

FIGYELŐ
KOVÁCS VILMOS—BENEDEK ANDRÁS: Magyar irodalom Kárpát-Ukrajnában. II
1144

TANULMÁNY
JAKÓCS DÁNIEL: Gorkij moszkvai könyvtára

1151

KRITIKA
Tanulmány
JANKOVICS JÓZSEF: Tolnai Gábor: Tanulmányok ... 1155
Vers _
SÓLYMOS IDA: Kálnoky László: Lángok árnyékában
NÉMETH S. KATALIN: Somlyó György: Hármastükör
SZABOLCSI GÁBOR: Jánosy István: Kukorica Istennő
RIGÓ BÉLA: Gergely Ágnes: Azték pillanat

1156
1160
1161
1164

Próza
BENKÖ ÁKOS: Jegyzetek két prózai antológiáról (Fergeteg, Körkép 70)
PÁLYI ANDRÁS: Ottlik Géza: Minden megvan
ZENTAI MÁRIA: Vészi Endne: A hosszú előszoba
POMOGÁTS BÉLA: Sándor Iván: Földközelben

1164
1167
1169
1170

MŰVÉSZET
Színház
BÁRDOS PÁL: Jean Giraudoux-bemutató a Szegedi
Nemzeti Színházban
1172
Képzőművészet
KARDOS JÓZSEF: XVII. ószi Tárlat — Vásárhely ... 1173
Zene
NIKOLÉNY1 ISTVÁN: A szegedi szimfonikusok históriája
i
1176
M. G.: | Szabó Pál | (1893—1970)

1180

Városi irodalmi díjak — 1970 (H. Z.: Mocsár Gábor,
K. S. I.: Ilia Mihály)
1181
Grezsa Ferenc: Bi'bó Lajos nyolcvanéves
1182
Szerkesztői üzenet
1182
Esztóri Dániel: |Herepei János| (1890—1970)

1183

Hírek
K. P.: Kis szegedi művelődéstörténet

1183
1184

ILLUSZTRÁCIÓ
Tóth Sándor érmei az 1095., 1111., 1125., 1128., 1133.,
1143., 1175., 1179. oldalon.
Szabó Pál arcképe az 1180. oldalon.

WEÖRES

SÁNDOR

Psyché múlt század eleji költőnő verseiből
ILLUSTRISSIME KAZINCZY FERENC ÜRHOZ
Széphalomra Sáros-Patakrúl, 1. Decembris anno 1811.
Kegyes sugárú, nyájas fényű
Sirius
Még ridegen alvó tengerünk
hullámain,
S nékem (ha szabad így szállanom) Elmém és Szivem!
Első hálám Desevffi Jósefé
legyen,
Mert Kassárúl röpíte lovakkal, fellegen át
Engem Kegyelmed
tárt atyai keblére és
Sophie Asszony figyelő szemébe; szép tatár
Metszésű ferde szem. Jósef bátyám
tanú,
Hogy sem Poppaea, sem Semiramis,
csupán
Gyermecske
vagyok; lantot kezembe ő ada,
Bibliothecája
kincseit mind
megnyitá
Előttem, hogy ne maradnék pusztai vad fakó;
Már csecsszopó koromban ölben
ringata
S ezért gyakran le vala pisilve
általam,
Nem Respectus hiányábúl (hiszem ez tülem
Akkoron is távol álla s azóta is) hanem
Még gondtalan Necessitas
vezérele.
Immár kell vallnom ártatlan lelkembül
és
Kisded, de igyekvő elmémbül: miként
ama
Jó Kassai Bölcset, a Széphalmi Szentet is
Ügy tisztelem, sőt még inkább, ha ugyan, lehet,
Es egy-azon érzékeny kútfőmmel
(ez szivem).
Habent sua fata libelli: egy szép napon
A kis gubóbúl már a pillangó
kikélt;
Hogy Uram dicső karjába emel, nagy dísz nekem,
Es gyenge picinytűi telhetőn viszonzom
is,
Ha Sophie Asszony mesgyéjit
nem sértem és
Kegyelmedet
nem fárasztom
túlságosan.
Utólagos hozzá jegyezésem:
Ezen Epistolát Kazinczy úrnak
elküldni
nem merészlém.
Hiszem ő bizonnyal megbocsájtná,
mivel
brillians
humora vagyon — hanem akik feltehetőn szintén, de nem
szintúgy
olvasandnák!
1091'

A BOSZORKÁNY
Seprű nyélre ülök,
Viharban
repülök,
Alattam az utak
Giliszta
mászások,
Alattam a hegyek
Vakondok
túrások,
Alattam a folyók
Kúszó ezüst
kigyók,
Alattam a házak
Piros szürke
bogyók.
Tokajnak
hegyére
A leg
tetejére
Boszorkány
társimhoz
Szállok
múlatozni,
Varangyokat
enni,
Kén lángokat inni.
Fejér
csecsemőnek
Fogom ballik lábát
S tőbűl
lenyiszálom,
Fogom jobbik lábát
S tőbűl
lenyiszálom,
Szikrán
megpirijttom.
Ha oda nem érek,
Repülvén
lehullok,
A mezőn
kinyúlok,
Darabokbúi öszve
szednek,
Eltemetnek.
Tokaj, 1809.
A KÉSÉRTET
Kézbe kést
veszek,
Szívem által
szúrom,
Késértet
leszek,
Tetemim mind szerte
hányom,
Véred és velőd
zabálom,
Comb csontommal
dobolok,
Koponyádon
megkopog,
Viharban
viséttó
Késértet
vagyok.
Tállya, 1809.

A M A PROPOSITIORÜL, MISZERINT
NEM KELL M I N D E N H E L Y S É G N E K K Ü L Ö N N E V E Z E T
Hatvan Miskolc, hatvan
Hatvan,
Debrecen
meg hatvanhat
van.
Minek nékünk
hatvan-hatvan,
Jobb, ha csak egy Hatvan hat, van!
Pesten, 1824.

MI V A G Y O N EGY K I S L E Á N Y RIDICULE-JÉBEN?
Első sejtelem,
Első rajongás,

első hév, első bánat,
első csók, első
szidalom.

Első vér, első tudás, első
titok,
Első vigyázat,
első vakmersz,
első

meghalás.

Buda, 1825.

SZILÁGYI

DOMOKOS

Sajtóértekezlet
Aki nem emlékezik az elmúltakra,
megismétlésüket kockáztatja meg.
Santayana
Hölgyeim-Uraim,
úgy jártam, mint Önök
a megismerés
útjain;
előbb: álmot léptem,
hatalmasat,
s a föld mögöttem
meghasadt,
és estem, estem, estem, mint
ahogy
m u l t i f a l l e r e docuerunt
—
estem-zuhantam,
akarva-akaratlan,
7'

hol bűnhődésnek,
hol bűnnek
veremébe,
utunkon nem mindig bűnre jött a
bűnhődés,
mint ahogy nem járt minden bűnnel bűnhődés
—
dum
timent
falli
félelmek
vermeivél
szegett
utunkon,
Hölgyeim-TJraim,
csoda, hogy vittük valamire
is,
a megismerés,
a programozott
kíváncsiság,
betáplált
múlt-jelen-jövő
útján, betáplált remények
s riadalmak
útján,
betáplált
bűnök
közepette
(igen, Hölgyeim-Uraim,
ebben vagyunk
csak
egyek)
et a l i i s i u s
peccandi
suspicando
fecerunt—
s másokat magunkkal
ragadván
a kényszerű
úton,
magunkhoz
hasonítandó
(hisz a rosszban is rossz
társtalanul),
űzött néha a vágy,
megundorodván
a földitől:
ismerkedni
az égi renddel —
kalauz: Georg Friedrich Händel —,
s csak, mivel célszerűnek
látszott:
kacérolván
a földiekkel játszót —
igen,
Hölgyeim-Uraim,
nem Megváltót
kerestünk
— ilyen akad
elég,
s ha maga nem talmi is: a célja mindenképpen!
—,
mert Megtartóra
van
szükségünk,
jobban, mint
bármikor.
Megtartóra,
ki, mint az
anyanyelv,
lelkünkből
lelkedzőn
jelent
műlt-jelen-eljövendő
végtelent,
s megismerésünk
bűnös útján rendet
teremt.
Sokan
estek
bűnbe
f él elmükb
en a bűnt
öl,
és
gyanakvásukkal
másokat
bűnbe
juttattak.
A végső
arcot,
a facies hippocraticát,
nyugodtan
felölteni az
utolsót,
mellyel majd fogadod
koporsód,
s amelyre máris nem gondolnunk
nem
lehet,
még elválasztja
tőlünk annyi
felelet,
általunk,
Hölgyeim-Uraim,
általunk
megfogalmazandó,

oly sok gyarló
halandó
szavainak
letéteményeseiként
vonítsunk végsőkig
reményt,
néha a dolgok
zűrzavarából
szószólónkká
szegődik
Ámor,
míg legvégül egy
élethosszal
megosztozkodunk
Thanatosszal.
Hölgyeim-Uraim,
együtt,
örökletesen,
együtt az
örök-lesen,
együtt,
életre-halálra,
„elvegyülve,
kiválva" —
kötelez immár az útvesztő
jövendő
azzal, hogy
megismerendő,
mögöttünk
a
temethetetlen
múlt, s a kitanult
jelenben
a megtartó
utak.
Tudjuk:
„mint a persely — e föld befogad."
Hölgyeim-Uraim,
várom a —
válaszokat.

TÖTH SÄNDOR: NORA
1095

TOLNAI

OTTÓ

Málnakor
— k i s l á n y o m leesett k ö r m é r e —
„És valának roppant körmei, mint a kövek."
(Juhász Ferenc Gyermekdalok)
*

az arc amelybe
beletört
nád mögött
tataroztatik
a mosoly gipszfodrait
ragasztják
a csatorna
az agy váladékait
vezeti más váladékokkal
a szakáll égő bokrait
oltják
népesítik
be ismét
énekesekkel
s a napként kelő puha
körmbcske
nemsokára
újra áshat;
szemet.
hacsak nem lép rá az asztál
mert harmadszorra
már
karma nő a
csecsemőnek
hónaljsárga
karma
mint kávéskanállal
szíved
meri

meri

karma

*

egy-két
málnakör
mit más űrök mákszeme
vert
tőben férges
nyelvecskén
*

az angyalszárny
utolsó pehelytollai
körmök
nőttek
ilyenkor ha egy leesik
a hús mintha
gondolkodna
mit lökjön
helyébe
szarut
pehelytollat
emelem az arc
savótálját
kormos
üveged
az űrt szántó lila ekevas elé
ha egy leesik
a bolhák
duplaszaltóvál
a fűrészporpuha

érkeznek
szeméremdombra

helyén

alá
egy

gödörbe

gyémántszilánkők
a semmi
jegén

nyoma

ki érkezett
korcsolyán
a pokolba
muffba rejtve egyik
kezét

csak új hangot
üthetsz-foghatsz

játékhangszereden

egy sáros kéz nyúl kt
a földből
hogy leüsse a halál
üveghangját:
fejetlen

légy röppen

az ember

át

rézhálón,

nem ökonomikusán

nincs már mit szagolni
egy sáros kéz nyúl ki
mákfejekkel
csörög
nőni
szétfeszítve
célszalag

az olló
gyászával

legel

alulról

állkapcsát

belenőni
a halál húsába
csontig
*

ne
rakd
ne
rágd

szádba
patád

holnap elvisszük a kovácshoz
hadd marja kalapács
tarkójába
az arany
jelét
beszakad
*

a gomba

nincs
mihez
dörzsölni
nincs
min
köszörülni

havas

jegén

nincsenek

összefűzve
[a

csontvázak

nincs
mit
dörzsölni
nincs
mit
köszörülni

a keresztre
feszített
még élő körmeinek
virágcsokrát
[nyújtja
keletnek
nyugatnak

számon
piros húságyukban

ismét
[a
csontvázak

mennyországpuha
ismét
minden
mint a méh
málnalevében

az üvegvázú

sörtés

virágürülékkél

ujj

írom, alá
[magamat

*

gipsz-másod
érjen
a világ éléhez
gipsz-másod
ugrasson
[

grafitlándzsáknak

a madár
lepattant
vizet

szívéről
egy
pikkely
vegyetek

*

lovas
rothadt

hogyan

papíron

carata-szakkönyveket

a
[manikűrkészletbe
ezek a tűk amiket
majd
[vallatáskor
a letépett
körmök alá vernek
semmi

kerültek

őröl a

ne vallj
nincs mit

1098'

mákfejekben

törő

nemi
[szerv

egy hajszál bárdja
alatt
levegő maszatol
majd
mint sárga
lepkék
[bulldogpofáját
csikket
nyomsz
tükörre
írsz
pára már nem jön de a tükör
[talán
még látja magát benned:
hulla:
kaucsukbaba
kezébe
haraptál

MOCSÁR

GÁBOR

Telik az idő
A mondás így kerek: telik az idő, múlik az esztendő. Ebben még nincsen
semmi o l y a s m i . A téma keservessége ott kezdődik, amikor egy másik mondóka is eszünkbe jut: öregszünk, pedig nem is igyekszünk. Erről kellene most
beszélni, ha húzódozva is, mert kinek van kedve arra gondolni, hogy „megette immáron kenyere javát".
Ez utóbbi ismert mondást, az immáron-nal megbővítve, a jó öreg Dugonics
András könyvében is megtaláltam, aki jeles gyűjteményébe valami kétszázhúsz mondást jegyzett föl abból a témakörből, amiről beszélni nekem most
sehogyse akaródzik. A gyűjteménynek olyan pompás bölcsességei zökkentik ki
az embert a nyugalmából — emlékeztetve az idő könyörtelen múlására —,
mint: „régen van ő már dögrovásra meccve", meg az, hogy „a' vén ökör mélyebben hágdossa sarat", arról nem is beszélve, hogy „az abrosz is végtére
szösszé válik". Az viszont vigasztalásként hat, hogy ,,a' vén kecske is megnyalja a' sót" — ez tehát régi igazság, ha már Dugonics 150 éve megjelent
könyvében is benne van. S lám, az öregek megbecsülésével is lehettek már
akkor is problémák, mert ezt az intelmet is megtalálom: „ki az öreget meg
nem böcsüli, jele annak: öreg lenni nem akar". De ki a k a r öreg lenni? Ez
nem akarom-nem akarom dolga. A már idézett mondásnak rettentően igaza
van: öregszünk, pedig nem is igyekszünk.
Végtére is ez lenne a téma, amihez ekkora feneket kerekítve lassacskán
közelítünk. Az öregedés. Nehéz bizony hozzákezdeni. Pedig, hogy a téma —
legalábbis számomra — rendkívül időszerű, azt nemcsak a meg-megszaladó
szívdobogás, a ropogó derék meg az ajtómon kopogtató ötvenedik év jelzi,
hanem egy látszólag nyelvészeti momentum is, ami így fogalmazható meg: én
még értem azt a szintén Dugonics gyűjtötte mondást, mely az öregedés állapotát ezzel a képpel jellemzi:' „vén csoroszlya, kopott ösztök". Aki ezt még
érti, nem mai gyerek. A mai gyerekek ezt nem értik. Az ő fülükben a vén
csoroszlya kifejezés ismerősen cseng ugyan, vénségesen vén öregasszonyt jelent, viszont a kopott ösztökkel nem tudnak mit kezdeni. Kopott ösztök? Sajtóhibára gyanakodnak, gondolván, csakis ösztönről lehet szó. Vén csoroszlya,
kopott ösztön — még logikus is. Én azonban még tudom, hogy így helyes és
így igaz, tehát szép a mondás, a kopott ösztökkel, lévén az ösztök (mifelénk
isztike) egy kézbe való egyszerű szerszám, kétágú bot is megteszi, amivel szántás közben az ember az ekekésre akadt tökindát, krumpliszárat, perjegyökeret, mifenét letisztítja, leösztökéli, hogy akadék nélkül, könnyebben haladjon
a földben a csoroszlya. Mit csinál ilyenkor a szántó ember? Ösztökél.
1099'

De a témát még mindig csak kerülgetjük. Miért? Hát olyan rossz róla
beszélni? Nem rossz, csak még szokatlan. Amikor az ember először lesz ötvenéves — hát az bizony szokatlan. Akiknek a személyi igazolványában a „Születési ideje" rovatban az áll, hogy 1921, az most, 1971 küszöbén pontosan érti,
mire gondolok én, akinek igazolványában szintén ez az évszám jelzi a keletkezés, a kezdés miről sem tehető, mit sem sejtető dátumát. És ez a magyarázata annak is, hogy én még tudom, mi az ösztöke. Mert akkor, amikor mi felcseperedtünk, még üzemben volt az az apró kis paraszteke, amihez az ösztöke
tartozott. Csakis az volt üzemben. Sőt, én még láttam a szomszéd tanyában
szérűt, amelyen körbe-körbe járó lovak „nyomtatták" a búzát. Rozsot. Nyomtató lovak. Nem volt bekötve a szájuk. Sőt, hogy még nagyobbat mondjak, én
magam személyesen is csépeltem cséphadaróval rozsot. A jobbágykori technikát nem konzervativizmusunk indokolta, hanem részint az, hogy elfogyott a
liszt, de még a lisztnekvaló is, nem győztük bevárni, míg hozzánk érkezik a
cséplőgép, részint, mert úgy szoktuk, hogy a legszebb kévékből kézzel vertük
ki a szemet, így kaptunk aztán töretlen szálú zsúpszalmát, amivel az istálló
meg a disznóól zsúpfedelét megfoltozhattuk. Így aztán én azt a Dugonics feljegyezte mondást is értem, ami „A' Far verések" című fejezetben áll és úgy
hangzik, hogy „úgy meg van verve, mint a zsúp". Mindezzel persze nem a
jeles mondások körüli jártasságomat, nem (egyébként sem olyan magas) életkoromat akarom túldramatizálni. Korántsem. Egészen egyszerűen arra célzok,
hogy abban az ötven évben, amely velünk, huszonegyesekkel kezdődött, mekkorát változott a világ s benne a paraszti élet. A fogalomrendszer. Nyelvünk
szókincse. Maga a világ. Többet, mint a jó öreg Dugonicstól a mi világrajövetelünkig, sőt eszmélésünkig. Én még értem az öreg Dugonics nyelvezetét,
értem a nagyon öreg jeles mondások hasonlatait, tárgyi utalásait. De a mi
gyerekeink már nem értik azt, amit mi még értünk. Telik az idő. öregszünk,
habár nem is igyekszünk.
Namármost, a témába nagy nehezen belekezdve, első kérdésünk az legyen:
milyenek vagyunk mi, nevezetes huszonegyesek? A huszonegy állítólag szerencsés szám. De ha a babonaságban tovább lépve, a számjegyek számbeli
értékeit összeadjuk, tizenhárom jön ki, ez pedig köztudottan szerencsétlen.
A babona tehát nem segít az eligazodásban. De hát akkor milyenek vagyunk?
Annyi bizonyos — nem akármilyen sorvány. (Ez a sorvány szó is! A katonai
sorozásra kerülő évjáratokat nevezték sorványnak.) Amikor mi sor alá kerültünk, már nyakig benne voltunk a háborúban. Tudtuk, hogy ha átesünk a pár
hetes gyalogsági kiképzésen, frontra dobnak bennünket; hát csoda-e, ha nem
tettünk bokrétát a kalapunk mellé, amikor a bizottság elé sorjáztunk? A tisztesség megkívánja, hogy éppen most, ide érve jelentsem ki: bár én most folyton a huszonegyeseket emlegetem, azért nemcsak róluk beszélek. Előttünk is,
meg utánunk is volt még egy két „sorvány", amelynek éppen az és éppen
annyi jutott ki, ha nem több, mint ami miránk várt és amit nekünk kellett
átélnünk. Mely évjáratok ezek? A közismert ábra, az úgynevezett népesedési
karácsonyfa pontosan megmutatja: azoknál az évjáratoknál a karácsonyfa behorpad, természetellenesen megtörik, kimutatva a pusztulást, amelyet a háború okozott sorainkban., Az előttünk levők közül például többen fagytak meg
a Don-kanyarnál, ahova én el sem jutottam, mert termetemet a sorozó orvos
csekélynek tartotta ahhoz, hogy golyófogóként sikeresen alkalmazni lehessen,
további erősödés végett egy évre visszairányított a civil életbe. Így aztán én a
katonai pályámat a huszonkettesekkel együtt futottam be, nekünk „csak" a
1100'

közelebbi frontok jutottak — bár a megmaradás esélyei itt sem voltak sokkal vigasztalóbbak.
De nem a magam útját-sorsát akarom én most elemezni — hát még példaként állítani! — nem. Arról a pár évjáratról szeretnék valamit elmondani,
amelynek én is egyik, s egyben-másban tipikus egyede vagyok. Tipikus nem
annyiban, hogy életben maradtam, mert a mi tipikusunk ottmaradt, hanem
abban, ahogyan az életben maradás után ez a társaság nekilátott a dolgának.
A tipikus út tehát: háború után hadifogság, hadifogság után hazatérés a romok közé, kikaparni az országot a romokból, aztán körülnézni, hogyan s merre
tovább. Ez a társaság az, amelyik még azok után is elég erőben volt ahhoz,
hogy az újjáépítés fantasztikus teljesítménye után még arra is képes legyen,
hogy óriási rajokban küldje be képviselőit a kialakuló új állami és társadalmi
gépezetbe, s hevesen, lázasan, szinte gondolkozás nélkül beledobja magát a
közügyekbe. Persze, ez nem a mi korcsoportunk sajátos érdeme: mi voltunk
kéznél. Nekem 49 tavaszán azt mondták: el kell menni újságírónak. Az üzemi
faliújságra kiragasztott förmedvényeim állítólag tehetséget sejtetnek, meg kell
csinálni a sajtóban is az őrségváltást, ott a helyem. Jó. Jóanyám szigorúan a
lelkemre kötötte, nehogy aztán politizáljak, mert abból csak baja keletkezik
az embernek. Jó — mondtam neki is. És alig telik el egy év, főszerkesztőként
oktatom fiatal munkatársaimat arra, hogyan kell újságot írni. Politizálni. Szerkeszteni. Ma is megborzongok, ha arra gondolok, ugyan mire oktattam őket.
Mire oktathattam!
Na, ebből is legyen elég. Mondom, hogy nem a magam sorsával akarok
szórakoztatni — ha ez ugyan szórakoztatásnak minősíthető. De itt van például írótársam, Fekete Gyula, aki öcsém lehetne, mert huszonkettes, mégis
negyvenötben földosztó miniszteri biztosként nyargalászott faluról falura. Tele
volt ilyenekkel, fiatal ügybuzgó húszon- és harmincévesekkel akkor az ország.
Állítólag egy ittjárt neves külföldi újságíró meg is írta efölötti meglepetését:
akárhova megy, mindenhol fiatal és sovány a főnök, a vezető, a parancsnok.
Mintha mindenki úgy az 1918—1923-as időszakban született volna. Ám most
jön egy bökkenő, aminél meg kell állni. El kell gondolkozni a következőn:
erős a gyanúm, hogy ha ez az illető most visszatérne, ugyanazokkal, vagy
legalábbis ugyanazokból a korosztályokból származó főnökökkel, vezetőkkel,
szerkesztőkkel, parancsnokokkal találkozna a most már bepárnázott ajtók mögött. Csak egy kicsit megpocakosodtak, megkopaszodtak, naponta borotválkoznak, okosabbak lettek (ha lettek), s feltétlenül választékosabb az öltözékük is,
a modoruk is.
Ezzel én persze nem azt akarom mondani, hogy a mi korcsoportunk milyen önfeláldozó, derék, okos és munkaképes, hanem egy igen sajátságos és
némely érvényesülni vágyó fiatal szemében dühítő jelenségre szeretnék rámutatni: a szóban forgó korcsoporthoz tartozó társaság húsz évvel ezelőtt
elfoglalta az elfoglalnivalókat, s máig sem adja fel állásait, nem engedi át a
helyét a fiataloknak, még az olyan korú fiataloknak sem, amilyenek ők voltak, amikor beültek a mindenféle funkciókba. Tessék nekem megmutatni: hol
vannak a 28—30—32 éves főszerkesztők, a hasonló korú megyei párttitkárok,
vezető funkcionáriusok? Egy irodalmi példa, mert ez közelebbi: „sorványtársam", Király István 31 éves volt, amikor igen jelentős könyvére, a Mikszáthról írott monográfiájára Kossuth-díjat kapott. Hol vannak a harmincéves
Kossuth-díjas irodalmárok? Sőt, mást mondok. A legutóbbi íróközgyűlésen
egyik tekintélyes idősebb írónk azzal akart kitérni a választmányba való jelöl1101'

tetése elől, hogy őhelyette inkább egy olyan fiatal írót válasszanak meg, aki
annyi éves, ahány Petőfi volt, amikor a segesvári csatatéren elesett. Javaslata
nem volt teljesíthető, mert ma nincsen ilyen korú tagja az írószövetségnek.
Hol vannak a . . . nem folytatom. De bárki folytathatja, s gondolom, folytatja
is magában, mert úgy sejtem, nem akármilyen húrokat pengettem meg.
Mintha volna a történelemnek bizonyos szokása: izgatott, lázas, forrongó
állapotában óvatosan háttérbe húzza, mintegy tartalékba vonja meggondoltabb
idősebbjeit, s előredobja, főszerepekre készteti vállalkozó kedvű, merész fiataljait. Görgey, a szabadságharc (most ne térjünk ki rá, hogy milyen) fővezére
harmincévesen fővezér, s kell-e említeni a márciusi fiatalokból kikerült kormánybiztosokat, szerkesztőket és ismét és ismét Petőfit, a huszonhat éveset.
Hamis a párhuzam? Lehet, de akkor is, ettől függetlenül is hiányolom a mostani harmincévesek súlyosabb részvételét, hiszen forradalmunk, amely húsz
évvel ezelőtt az akkori fiatalabbakat az első sorokba állította, még nincsen
befejezve. Mennyire ránk férne olykor az a fiatalosság, amellyel annak idején
mi nekivágtunk az ismeretlennek. S az sem mellékes dolog, hogy nem ibiztos:
mi valójában jól csinálunk-e, úgy csinálunk-e mindent, ahogy kellene? Sőt,
ez nem is kérdéses: egészen bizonyos, hogy nem csináltunk és nem csinálunk
mindent úgy, ahogy kellett volna és ahogy lehetne.
Ez a korcsoport arról is nevezetes ugyanis, hogy számláján nemcsak történelmi méretű eredmények, hanem ugyancsak történelmi méretű tévedések is
szerepelnek, hibák, melléfogások, amikért az utánunk sorakozók, meg éppenséggel a mai harmincévesek ferde szemmel nézhetnének ránk .— ha érdekelné
őket a történelmi közelmúlt tanulságos krónikája. (De nem nagyon érdekli!)
Védekezésül tapasztalatlanságunkra is hivatkozhatnánk, meg fiatal életkorunkra, tudvalevő ugyanis, hogy minél fiatalabb az ember, annál inkább rá
lehet venni kalandozásokra, bele lehet ugratni olyan dolgokba, amiknek nem
gondolja végig a következményeit, mert még nem képes áttekinteni a dolgok
logikáját. Mint a sakkban a kezdő, aki csak két lépésre gondolkozik előre:
ütöm, üti, visszaütöm. Mostanra már persze, hogy csontozatunkban a mésztartalom felszaporodott, s ezáltal a koponyánk is keményebb lett, aligha volnánk
kaphatók olyan kalandos cikcakkokra, üti-ütöm-visszaüti lépésekre, mint a
fiatalságunkkal és tévedéseinkkel egyaránt jellemezhető időkben. Így hát talán
mégsem olyan nagy hiba, hogy még mindig mi foglaljuk el a legfontosabb
pozíciókat a munkában és a felelősségben, eltorlaszolva az utat olyan fiatalok
előtt, akik ugyanolyan tulajdonságokkal rendelkezvén, mint mi akkoriban,
esetleg ugyanolyan hibák elkövetésére is hajlamosak lennének, mint amilyenekkel mi bonyolítottuk történelmünknek egy-két kritikus szakaszát. No, de
ebbe se másszunk bele túlságosan, csak még annyi megjegyzés kívánkozik ide,
hogy azokból a cikcakkokból végül is nem más, hanem mi, újra és újra mi
jöttünk ki az egyenesbe, de hogy ez vajon okosságunknak vagy szívósságunknak köszönhető-e — a kérdés nyitva hagyható.
„Mi? Ki az, mi az a Mi?" — kérdezheti s joggal bárki, tartozzék bármely
korcsoporthoz. Megütődve kérdezheti, mert jelen esetben misztifikáció történik, szemmel látható. Egybe boronálni, a nemzet gerinceként kiemelni néhány
évjáratot csak azért, mert az írónak szerencséje van közéjük tartozni! S most,
az író számára jeles év küszöbén — amely csak teljesen önkényesen nevezhető
jelesnek, mert másnak más év a jeles — meghatódva elmerengeni e korosztályok történelmi szerepén! A kifogás jogos, célba talált. De hát engedelmet,
én nemcsak azt tudom, hogy korosztályokat egyiséges tömbként kiemelni nem
1102'

lehet, hanem azt is, hogy ha különleges érdemekről beszélhetünk, az a kor
érdeme, amely a társaságból ki tudta „hozni" a legjobb tulajdonságokat, a
legértékesebb erényeket azáltal, hogy teljes erejüket és képességüket igénybe
vevő feladatokat rakott rájuk. S hogy nem szabad valami békességben összeolvadó egységet keresni az egy évjáratúak között, arra engem nem kell
figyelmeztetni, engem, aki álltam kivégzési négyszögben, amikor is huszonhárom éves katonák sortüze végzett huszonhárom éves katonával, aki nem
akart tovább katona lenni, olyat is láttam, hogy harmincéves népnevelők söpörték le a harmincéves paraszt padlását, hogy a begyűjtési versenyben újabb
sikerek szülessenek, hát mondjam-e tovább? Mondom. Dőreség volna azt hinni,
hogy az említett „sorvány", az a nevezetes korcsoport — mint a plakátokon
láthattuk — kéz a kézben, egymás vállának feszülve rakott volna téglát téglára, egymást tökéletesen értve és megértve, meleg bizalommal eltelve sürgöttforgott volna a közélet mezején.
Bizalommal! Soha annyi bizalmatlanság, gyanakvás, szemmeltartás — de
ezt is ennek a korcsoportnak kellett elviselnie, mégpedig épp a miatt a sajátos
jellege miatt, hogy ez a korcsoport már élt a régi rendszerben, s ki tudhatja,
milyen fertőzéseket hozott magával onnan! S különben is e korcsoport tagjai
részt vettek egy bűnös háborúban, egy bűnös nemzet képviseletében, méltók
a gyanakvó figyelemre. A mai gyerekek ezt már nem értik meg — ezt sem
értik meg — hála istennek. Hiába is mesélném. Mese helyett álljon itt egy
közszájon forgó anekdota egy derék dolgozóról, akit szorgalmas és öntudatos
munkája elismeréseképpen elő akartak léptetni valami fontosabb funkcióba.
A bizottság, amely ügyét döntés végett megtárgyalta, már-már úgy határozott, hogy méltó az előléptetésre, ám valaki szót kért: „Megálljunk csak, ha arról
az X. Y.-ról van szó, aikire én gondolok, akkor vegyük fontolóra a dolgot, mert
tudomásom szerint pár évvel ezelőtt volt valami kabátlopási ügye az illetőnek." Ohó! Kabátlopási ügy? Akkor csakugyan álljon meg a menet, fgy aztán
maradt az illető a helyén, ha ugyan le nem váltották a kabátlopási ügy miatt.
Csak majd évek múlva derült ki, hogy az óvatosságra intő közbeszólás egy
bizonyos szempontból nézve valóban megalapozott volt: az illetőnek csakugyan
volt kabátlopási ügye. Egy vendéglőből ellopták a télikabátját. Ez az anekdota sok mindent tartalmaz. Nem kell lenézni a történelmi anekdotákat. De
ezt csak mellékesen.
Továbbra is mellékesen — nem azért, mintha számomra a most következő
betét, melyben irodalmi vonatkozások is megvillannak, mellékes lenne, de
hátha az olvasó számára mellékes — néhány szót közelebbi személyes érdekű
köreimből. Irodalmi körökből. Az én évjáratom, a huszonegyes, azzal az érzéssel hajthatja álomra a fejét, hogy két Sztálin-díjas írónk közül az egyiket
ő a d t a . . . nem is tudom, hogyan f o l y t a s s a m . . . azt nem mondhatom, hogy a
hazának, mert az illető aztán Nyugatra disszidált és Londonban nyilvános árverésre bocsátotta azt az aranyplakettet, amit a díj átadásakor ünnepélyesen
a markába nyomtak. Ezt a példát — Aczél Tamás a neve, mielőtt elfelejtenénk
— csak arra hoztam elő, hogy bizonyítsam: a tárgyalt korcsoport nem hogy
egészében, de még egyedeiben sem kezelhető egységes képletnek. Mekkorát
tudtunk változni, útközben, csak annyit mondhatok: szédületes!
Nem ez utóbbi tételnek az igazolására, sőt, isten ments, csak mert az egyik
íróról eszembe jutott a többi, hadd pletykáljam el, némi tréfát s így a tréfa
miatti felhorkanást is vállalva, hogy felületes emlékezetem és ismereteim szerint az én évfolyamomból, a huszonegyesből kik forgolódnak irodalmunk te1103'

kervényes tájain, felfelé iparkodva a Parnasszus csúcsa felé. Hát a már itt-ott
említetteken kívül ott látom Karinthy Ferencet, vagyis a Cinit, vízipólóhoz
használatos labdát pattogtatva, most jött ki a vízből, aztán a költők közül
Rákos Sándort, jambus helyett akkád verseket mormolva, Sipos Gyulát kicsit
kedveszegetten, de ott menetel Jeromossal, a kőfejűvel a hóna alatt, s egyre
több dioptriával az orrán Szeberényi Lehel, aki törékeny termete ellenére
egykor hegyeket akart elmozdítani, ki ne hagyjuk Bor Ambrust, Csontos Gábort, Gergely Miskát, Jobbágy Károlyt, Pilinszky Jánost — akikre csak én
emlékszem. Viszont nem látom köztük, nemcsak azért, mert könny párázza be
a szemem, hanem azért, mert nincsen már köztünk testi valójában — Sarkadi Imrét. Gondoljuk meg, velünk együtt ő is mostanában lenne ötvenéves,
ha nem roppantotta volna össze ez a kor, ez a híres.
Viszont, még mindig szűkebb köreinknél tartva: a felsoroltak, ugyebár,
verset írnak, meg szépprózát. Hát a kritikusok? Akik nyájasan terelgetnék
őket a hegy csúcsa felé, mutatva nekik az utat is, de a veszélyeket is, hol
van szakadék, tévút, bozót stb. Nem kell attól tartani, hogy nem volnának,
adtunk kritikusokat is a nemzetnek, főszerkesztőt is. Ha a sok közül csak
Köpeczi Bélát, Szabolcsi Miklóst, meg a Szabad Föld-tői Szentkirályi Jancsit
említem, kiderül: adtunk eleget. Ha minden évjárat, amelyik még, vagy már
a pályán van, ennyit adott volna, milyen gazdagok volnánk!
Annak bizonyítására, hogy csakugyan nem szabad még egyetlen évjáratot, még egy szűkebb szakmán belül sem egységesként említeni, megemlítek
valamit. Arra a kérdésre próbálok feleletet találni, hogy meddig fiatal az író.
Dehogyis vagyunk ebben az egy kérdésben is egységesen kezelhetők! Karinthy
Ferenc már egy éve, Király István már négy éve Kossuth-díjas volt, amikor
az én első szépprózai munkám — egy regény — megjelent, én tehát hozzájuk
képest elég koros fejjel lettem fiatal író. És jó ideig az is maradtam. Minek
bizonyítására felemlítem, hogy 1965-ben Moszkvában megjelent a fiatal magyar írók antológiája s ebben én is, 44 éves fejjel benne vagyok, olyan 10—12,
sőt 15 évvel fiatalabbak társaságában, mint Sobor Antal, Lázár Ervin, Barát
Lajos. Elképzelhető, milyen jól éreztem magam köztük, már-már bebeszéltem
magamnak, hogy csakugyan olyan, vagy majdnem olyan fiatal vagyok, mint
ők. Ez a fölemelő érzés azonban csak addig tartott, amíg nem olvastam a Magyar Irodalmi Lexikon szintén 1965-ben megjelent illetékes kötetében a „Szociográfia" címszó alatt írottakat. Agyamra szaladt a vér. A cikk vége felé
megállapítja, hogy az utóbbi időben újra fellendült a szociográfiai irodalom,
itt aztán idézem: „Újra jelentkeztek a műfaj klasszikusainak számító írók
(zárójelben egy névsor), s az idősebb korosztályok képviselői mellett (zárójelben névsor, benne vagyok én is), rendkívül ígéretes tehetségű fiatal írók egész
generációja folytat értékes kísérleteket a műfajban . . . " — s itt megint zárójelben egy névsor, hát hogyne szaladt volna az agyamra a vér, amikor az első
név, amin fennakadok, a Bor Ambrusé. Én vagyok az idősebb korosztály! Bor
Ambrus meg az újabb, a fiatal generáció! De hiszen egy évben születtünk, könyörgöm! És ebben a kérdésben nemcsak az hervasztja le az embert, hogy az
Irodalmi Lexikon tudományos bizonyítása szerint Bor Ambrus a legfiatalabb
ötvenéves magyar író, és én csak a második vagyok, hanem az is, hogy míg
Moszkvában elismerik fiatalságomat, Budapesten az idősebb korosztályok közé
sorolnak. Így hát nem tudok a kérdésre érdemleges feleletet adni: meddig
fiatal az író. De azt hiszem, az én esetemben ez már nem is érdemleges kérdés, sajnos.
1104'

Sokkal inkább arra a kérdésre kellene visszatérni, hogy vajon okosságunknak, vagy pedig szívósságunknak köszönhetjük-e, hogy folyamatosan és
állandóan ekkora helyünk van a hazai világban. Okosság! Okosodtunk, az
nem vitás. Az a rengeteg szeminárium, tanfolyam, iskola, fejtágító! De legtöbbet mégis szívósságban gyarapodtunk, okossággal párosítva persze ezt a
tisztes tulajdonságot. És közben kifejlesztettünk magunkban olyan tulajdonságokat, melyekről azt hittük, rég kivesztek az emberiségből. Valamikor a
reneszánsz táján éltek csak olyan sokoldalú, mindenhez értő egyéniségek, amilyenek mi voltunk, illetve amilyenekké fejlődtünk. A reneszánszban élt Machiavelli is, de nem ő a fontos, hanem azok a tudós elmék, akik művészetben,
építészetben, mindenféle tudományokban egyaránt otthonosan, a kor legjobb
színvonalán forgolódtak: Leonardo da Vinci nevét említem csak. Nos, a mi
korcsoportunkban nem egyesével, hanem százával fejlődtek ki az okosság és a
szívósság párosítása révén a mindenhez értő, mindenben tájékozott, hallatlanul sokoldalú elmék. Én magam is személyesen találkoztam nem is egy kortársammal, aki a gazdasági, a kulturális élet, sőt a politika sokféle ágazatát
megjárta, így például állami gazdaság igazgatói székéből átment a papírgyárhoz hasonló beosztásba, majd tanácsi osztályvezetőként a kultúrát Szolgálta,
hogy onnan bádogos és szerelő kátéesz elnöki székébe vándorolván, átmenetet
képezzen a szocialista szektorok között, mert onnan ismét az állami szektorba
tért vissza s textilgyári ellenőrzési osztály vezetőjeként építette egy ideig a
szocializmust. Mostanában szem elől tévesztettem, bizonyára felsőbb szinten
fejti ki sokoldalú képességeit. Hát nem isten ellen való vétek volna, ha az
ilyen pótolhatatlan típusok át- meg átplántálása helyett olyan fiatalokat ültetnénk véglegesen egy-egy helyre, akik nem értenek ennyiféle dologhoz, távol
állanak a reneszánsz eszményektől, mindössze egy-egy szakmában, tudományágban szereztek mélyreható ismereteket?
Továbbá az sem megvetendő szempont, hogy mi, ez a nevezetes korcsoport egyéb előnyös tulajdonságokkal is rendelkezünk. Miközben az idők árja,
miint valami gyors folyású hegyi patak, zúgva és habosan kavarogva, olykor
merész zuhanású vízesést képezve görgetett bennünket, eredeti kényelmetlen
szögleteinket lekoptatta, kiálló szilánkjainkat lesimította, s hasonlatosan a
pontosan kézbe illő békasóhoz, szépen szabályos ovális, lapos alakot vettünk
fel, ezzel szemben ezek a tapasztalatlan fiatalok érdesek, szögletesek, szilánkosak, kézbe nehezebben illeszthetők. Ez nagyon fontos végkövetkeztetés!
Mert egyebek közt ez is bizonyítja nélkülözhetetlenségünket.
Végezetül — mert amilyen viszolyogva kezdtem a témához, éppoly nehezen tudom abbahagyni — arra kellene még, visszatérve saját személyemhez,
rámutatnom, hogy ötven fölött mi minden érheti az embert. Arra, amire e
szempillantásban az olvasó gondol, én még nem gondolok, bár nem hagytam ki
a számításból azt sem. Ellenben, legalábbis az én számomra, egészen bizonyosan vár egy kézzel fogható, hallatlanul konkrét dolog: bizonyos jelekből arra
következtetek, hogy nem is nagy idő múlva nagyapa leszek. Nagyapa! Ez már
bevégzett tény, és csak idő kérdése. Namármost a mi társadalmunknak érdekes sajátossága, hogy az unokákat nem a szülők, hanem a nagymamák nevelik. Bár, gondolom, segítenek ebben a nagymamáknak a nagypapák is. Sok
olyan esetet ismerek, amikor is egy XIX. században született nagymama nevelget olyan unokát, aki kétségkívül a XXI. században éli le tudatos, alkotó
életét, akkor lesz belőle valaki, ha lesz. Hát hogy egy XIX. századbeli nagymama mire nevel egy XXI. századbeli — mondjuk — komputerkezelőt, az
2 Tiszatáj

1105

majd a XXI. században fog kiderülni. De hol lesz már akkor az a nagymama!
És akár én is!
Mert ugyanis, mint említettem, rövidesen nagyapa leszek, és hát ahogy
magamat ismerem, bele fogok segíteni a nagymama oldalán — és kizárólagos
irányításával — az unoka nevelésébe. Hogy mire próbálom nevelni és hogy e z
a nevelés hat-e rá egyáltalán — az is csak a jövő évszázadban fog realizálódni.
Én ezt már nem tudom megfigyelni, őszintén sajnálom, de eleve belenyugszom. Viszont az unokákról megint eszembe jutott valami. Azt írják a statisztikusok, hogy egyre kevesebb az unoka. Hogy tudományosan fogalmazzak:
csökkenő tendenciát mutat az eleven termelőeszközök újratermelésének f o l y a mata. Viszont igen sok a nagymama. A természet rendje valahogyan m e g fordult, és ez nem jó dolog. Lesznek nagymamák, akiknek n e m jut unoka.
Unoka nélküli nagymamák? Bolond világ! Unokákat a nagymamáknak! —
szívesen kiadnám ezt a jelszót, s ha a jelszó okosan és szívósan elterjedne,
én is szívesebben nyugodnék bele az idő múlásába, mert tudnám, hogy m u n kánknak — amibe, valljuk be, kezdünk olykor belefáradni — lesznek f o l y tatói a XXI., sőt a következő századokban is.
Belenyugodni az idő múlásába? Méghozzá szívesen? Nehéz kérdés — m i n denesetre tudomásul kell venni egy igen-igen bölcs mondást, ö t v e n után
majd hatvan közeledik, és ezt a magyar így fejezi ki, belenyugodva bölcs derűvel az élet rendjébe: hatvan felé, hazafelé. Nos, ezután már az következik.
S ha nem tehetünk, ne is tegyünk ellene semmit. Telik az idő, múlik az esztendő. Jönnek, már kezdenek jönni az unokák: lássunk hozzá a nevelésükhöz.
Hátha majd lesz, aki szeretettel megemleget bennünket odaát, a XXI. században.

KÁROLYI

AMY

A kiterített Virius
Generalic f e s t m é n y e
Égő gyertyákkal
körültűzdelve.
A késdobáló kése remeg
így
a körüldobált
feje
körül.
Szemén kendő, szeme helyett
talpa
mered ránk
skurcban.
Hűs réten hever a halott.
Mellette
kakas
kapirgál:
gyertyafényben
jobban
látja,
hol a kukac, lárva,
cserebogár.
1106'

POLNER

ZOLTÁN

Honfoglalás
Én füvek és búzák
forrásvidékéről
vagyok. Pipacs-forradalmárokkal
jöttem
Európába. A dombokon ezeréves
akácok,
István király pogány
előőrsei.
Napsütés-fekete
bivalyok
húzzák a hajnalt. Özönlenek
nyomukban
a proletárok.
Homlokuknál
sirály-szél
zokog. A jégeső-penészes
földeken
felravatalozva
a kenyér.
Virrasztják
a
jegenyék.
Hatalmas égitest-napraforgók
csikordulnak.
Hamuhodó arcomat nézik,
összezárva
egy almafával énekelek a kés
udvarában.
Szekercés-Dózsák,
rohamozó
tizenkilences
vöröskatonák
kráter-léptei
dübörögnek.
Letelepedni
végre az Alföldből
kiásott
Horthy-koponyák
között. Haza, haza
a törvénykező
történelem
útjain
erdőtűz-csillagok
alatt.

Gyertyák
Feleségem három gyereket
szült.
Kettő
halott.
Arcomnál hervadtak el a madarak,
jegenyék. Sugárzó
fájdalom
roncsol.
Arvaság-Nesszusz-ing
lobog
rajtam.

Megfagyok
Nincsen-ajtómon

ebben a városban.
kopogtatnak.

Mint a magzatvíz ömlik a teli
holdból a szél.
Álldogálok a süvöltő
huzatban.
Minden csupa szöglet, perem, él.
Egyetlen éjszakák egy életre.
Könnyből
sírhant.
Ki kéne fizetni a sírásókat.
Eloltani végre a villanyt.

KISS

BENEDEK

Busó
Magamat én is rontottam,
martam,
nemcsak a cselek, szelek —
Csontig busó így lettem én.
Ijesztek lányt és
tábortüzet.
A tábortűzhöz
nem illek én.
Vihar szikráztat
kovaeget.
Tábortüzek
víg
busó-maszkja
nem pácolhatja a fejemet.
Én busó vagyok, füstös,
valódi.
Vicsorgók ha nevetek.
Tábortüzekhez
sehogysem
illek.
Ne hívjatok hát. Én nem
megyek.
Arcomat nyúznám meg, csak
egyszer
ülhetnék vígan ott veletek
—
de a csontom is busó csont már.
Takarom, rejtem a
fejemet.
Lányokon túli vizek
tépnek.
Zengenek rétek, lányszigetek
—
szenes totemként visz már a tenger.
Héj! visz a tenger egy
totemet!

No híres bálvány, váltsd meg magad!
Húsozd föl
gerincedet!
.. . Jön már Oresztész. Apja
vagyok.
Ki ne tudná hát, hogy mi esett.

Arcom rétje
Arcomon a szőr manói,
görbe legények tolonganak
ki,
kaszálom, vágom sűrű
rendben
s jönnek mindig
szemtelenebben.
Idő, időm, szeles
kaszáló:
vasfűtermő,
madárdobáló
suhogó nyilasom nem vagy,
mérgezett
nyílnál kegyetlenebb

vagy!

Apollinaire-kék,
hús-lila ősz van.
Halál gyűlik a
tehénhúsban.
Méri ki éri, ki bírja, marja —
jön a tél, jön majd, hogy
elkaparja.
Fekete érsek károg a káron.
Csuhás! az a kár az én károm!
Varjúérsek!
nem papolsz
ingyen:
varrja már a tél az ingem!
Két inget, ropogót húz a földre:
egyet gyászra, egyet
örömre.
Elsőt fagy tűi
szegjék,
emezt felhők
fércelnék.

Hol vagy, kölyök?
Haj te kandzsikaforgatós
régi
kedvem!
Járok utánad hogy bár vedlett
bőrödet
leljem,
elvándorolt
mezők lábnyomát ütöm száraz
minden fűcsomót széjjelhajtok,
hátha: egy
ott van,

kőrisfa
bottal,
darabka

hol vagy,
kandzsikaforgatós
régi kedvem,
—
hasadozok, repedezek
aszályos
dögmelegben,
mint a vérbélkörte,
csattant a fonott
csapó,
futott szavára mesenagy
rétet
száz
csudáló,
a börsallang mind lenyúzott
sárkányok
skalpja,
nyélre fűzve,
megjuhászodva
táncolnak rajta, —
no, kései fattya Laokoonnák, ki játszi fanyüvő
győztél a Vizeskertben
a roppant
hüllők
ellen,
csattogtattál
velük, forgattad fejed
fölött:
merre
vagy,
régi
kedvem,
elnyűhetetlen
kölyök,
hát elnyüvődtél
volna mégis, mikor
pedig
bűnök idomított szíja
terád
1
csavarodik,
míg tekereg rád sikló folyondár, gaz, sivigó:
te
elnyüvődtél?
elrongyolódtál?
sudaram!
lószőr csapó?!

SZEPESI

kedvvel

ATTILA

Zsábék, kék utak
(Magyari Lajosnak)
őrizzen ez a föld!
—• a zsábék, kék utak,
a
kapuállító,
ős-dalú
öregek.

barna bércekre,
lombra.
Körülötted
az éj
fogantatás,
magány —
Túléljen ez a föld:

Fatornyok,
Egy-sorsnyi
Az égcsapó
sámánfüst

a szittyók,
jeltelen
nádasok,
vadvizek.
A szél
világító
arca a fák
mögött!

kopjafák.
éneked.
hegyek', hol
csokorodik

Lovak
mert
kipusztultok
ordas
időnkből
harang kondul
fölöttetek
bordakosaratok
beroppan
pipacsmezőn
eszelős
gépek
viaduktok
világító
városok útjai alatt
szólítsatok
meg
hogy legyen örök
a
gyermekkorból-

világító nyakatok
varázsa
nélkületek
elvadulunk
kőéjszakánkban
szólítsatok
meg
ha legközelebb
arra járok
ahol lehajtott
fejjel
legeltek füstöt fekete
füvet
reklámok
árnyán
rozzant palánk alatt

TÖTH SÁNDOR:BARTÓK

CZELE

GYÖRGY

Egyetlen fa a hegyek között
i.
— Nekem ebből elegem van! — Beda kihajol a vagon mögül; hosszú
haját megtépi a szél.
Az égbolt fekete, sűrű felhők takarják a csillagokat. Lópata a fiú vállára
rakja a kezét, némán nézi a tarkóját. Beda visszafordul:
—• Lelépek.
— Szóval feladod? — kérdi Lópata közönyösen, kicsit hangosabban, mint
ahogy máskor szokott beszélni. A süvítő szél, a vonatkerekek eszeveszett kattogása megölik a szavakat.
— Reménytelen — mondja Beda halkan. — Ellenőrzik a vonatokat.
— Nem tudtad, mikor elindultunk?
— De.
^
— Szóval beijedtél?
Beda az utat kémleli. Bal kezével a vagon falába kapaszkodik, kitornázza
magát a töltés fölé.
— Az első kanyarban lelépek.
Lópata megrántja á vállát. Ajka egyetlen vonallá keskenyedik hosszú sasorra alatt. Ahogy görnyedten áll az ütközőn, senki sem hinné, hogy majdnem
két méter magas,
— Hol vagyunk? — kérdezi a harmadik, János. Ő a másik ütközőn utazik, felsőtestével a vagon falához lapul.
Senki sem válaszol. Fél kilenckor ugrottak fel a kanyarban lassító szerelvényre a rendező pályaudvar környékén, és már régóta nem tudják pontosan, hogy hol vannak. Sötét az éjszaka, mintha végtelen alagútban robognának. A két vagon között egyetlen biztos támaszuk a talpuk alatt billegő
ütközőpár.
„Kapaszkodj — ismételgeti János magában öntudatlanul. — Kapaszkodj,
ahogy csak bírsz!"
Most ez az egyetlen igazán fontos dolog a világon; kapaszkodni, igazodni
a vagonok bukdácsolásához. Ha egyik kezük meggémberedik a szélben, csimpaszkodnak a másikkal tovább. Aki elfárad, az menthetetlenül leesik; széttapossák a kerekek, fejét szétzúzzák a talpfák.
Elnémultan utaznak hárman. A mozdony néha tűzcsóvákat, szikraesőt
dob az éjszakába; a fények kihunynak, a szél keserű füstöt csap a vagonok
közé.
— Hát nem gondoltam volna — szólal meg Lópata, fogai közt megszűrve a
szavakat. — Hittem benned; fiú. Nagy volt a szád. Túl nagy. Jobb is, ha lelépsz. Minél gyorsabban, annál jobb!
1112'

Beda Jánosra néz, aztán odébb, Ló patára:
— Ti is jobban tennétek. Mi a fenét csináltok, ha a vonat vesztegelni fog?
Ha minden' egyes átkozott vagont megvizsgálnak? Itt még egy tetű sem tud
meglapulni!
Lópata hátát a vagon falának veti, bal kezét zsebébe süllyeszti. Égő szemével Bedára mered. A fiú állja a tekintetét.
— Ide figyelj! — mondja Lópata/megfontoltan. — Nekem ez nem kirándulás. Én minden áron átjutok. Ha leugrasz, hát egyen meg a fene. Majd megbánod, nekem nem fogsz hiányozni. Idáig vagyok az egésszel! Ha nem megyek, mi marad? Csak a sitt. Világos?
„Hülyeség — gondolja János, de némán kapaszkodik a vagon falába. —
Megyünk, ez a fontos. Elindultunk és m e g y ü n k . . . "
A mozdony füttyent, a vagon vadul balra lendül. Beda Jánosra pillant,
int a kezével:
— Hát sok szerencsét!
Elrúgja magát az ütközőről, és eltűnik a sötétben. A kerekek egyformán
kattognak tovább a síneken.

2.
Csend. Csak egészen közelről a felerősödő, elhalkuló tücsökzene, távolabb
az erdőben a falevelek remegése. A vonatrobogást már elvitte a szél.'
Beda felemelkedik. A mező, ahová esett, száraz, gyomos, könyökét és
két térdét felhorzsolta a kemény föld. Izmaiban órák óta most érzi először az
utazás fáradalmait; idáig csak a kapaszkodás kötötte le a figyelmét.
„Valahol ott az erdő — gondolja, arccal a levélzizegés irányába fordulva.
— Odáig el kell jutnom. Aztán majd reggel. . ."
Meg fogja keresni a legközelebbi falut. Bekéredzkedik egy házba, vesz
valami reggelit, aztán elindul visszafelé. Estére talán a városban lesz. Megkönnyebbülten sóhajt, mert tudja, hogy a nehezén már túl van.
Világosan emlékezik a leugrás pillanatára. Megnézte magának a töltés
oldalát, elrugaszkodott; arra gondolt, hogy vigyáznia kell, nehogy a vágány
mellett húzódó keskeny acélhuzalra essen. Aztán odacsapódott a földre, csúszott néhány métert. A vonatrobogás távolodott.
„Nevetséges — gondolja, miközben lassan, botorkálva megy a mezőn. —
Már akkor tudhattam volna, hogy reménytelen. Csak nem volt bátorságom
kimondani: maradok. Lópatát egye meg a f e n e . . ."
Soha nem szerette Lópatát. Csodálta benne az elszántságot, a fizikai erőt,
a csavargóvért és azt a tényt, hogy Lópata szinte minden börtönt és javítóintézetet megjárt már az országban. De pontosan ezekért a tulajdonságaiért
gyűlölte is.
i
„Szükségem volt rá — gondolja keserűen."
Ez az igazság. Lópata mindenkit ismert a városban, minden zenekart és
minden bandát. Vele mindenhova el lehetett jutni, mert meghívták; Lópatárói tudták, hogy ült, és azt is, hogy miért. Mindenki félt tőle. Lópata könnyűszerrel gyűjtötte maga köré a csodálókat, a magasztalókat, mint valami fejedelem. Az elismerésért cserébe élményt adott, igazi, romantikusnak tűnő
élményeket.
„Kicsit olyan, mint Dean Moriarty — gondolja Beda."
1113'

Megy a mezőn, töpreng. Könnyűnek érzi magát, tisztának, mintha egész
múltját a gyorsan tovarobogó tehervonaton hagyta volna.
„Lópatát soha többé nem látom — gondolja. — Soha többé, hacsak le
nem szedik őket a v o n a t r ó l . . . "
3.
:
* Egyenletes sebességgel robog a vonat, billegnek az ütközők, ugrálnak a
vagonok. János most két kézzel kapaszkodik. Alsó ajkát beharapja a fogai
közé, a vagon rozsdabarnára festett, szálkás falát nézi.
„Megfagyok — gondolja, egész testében remegve a kabátja alatt. — Csak
legalább l a s s í t a n a . . . "
De a vonat rohan tovább, talán még gyorsabban, mint eddig.
Bedára gondol. Emlékezik rá, ahogy leugrott; eldőlt oldalra, eltűnt e g y
szempillantás alatt. Jánois valami kiáltást várt, meglepte a csend. Most, hogy
csak ketten utaznak az ütközőn, valamivel kényelmesebben tudnak kapaszkodni. Amióta Beda leugrott, mindketten hallgatnak. Lópata mereven bámul
maga elé.
„Ha tudnánk, hol vagyunk, könnyebb lenne — gondolja János. — Sokkal
könnyebb. Akkor azt mondanám magamban: ennyi és ennyi utat megtettünk,
közeledünk a célhoz. A számok megnyugtatják az embert."
De hiába kutatják a sötétben, egyetlen táblát sem tudnak felfedezni. Néha
városok vagy falvak közelében robognak el, de a házak ablakaiból kiszűrődő
apró, sárgás fények mindenütt egyformák.
— Nem lehetünk már messze — szólal meg Lópata a hosszú hallgatástól
rekedten, mintha kitalálta volna a fiú gondolatait. — Ha jönnek, lapulni fogunk. Ezeket a vonatokat többször is ellenőrzik, jó, ha tudod. Ez a legrohadtabb az egészben. Ide nézz!
János odafordul, eltátja száját a csodálkozástól. Átfut rajta a félelem,
olyan erősen, ahogy az utazás folyamán még sohasem érezte. Lópata revolvert
tart a kezében.
— Engem innen le nem szednek élve — mondja halkan, különös fénnyel
a szemében. — Nyolc nekik, egy nekem. Ez az utolsó utam!
János a revolvert bámulja. Érzi, ahogy kellemetlen, ingerlő gombóc nő' a
gyomrában. Hányingere van.
— Hol vetted? — kérdi halkan.
— Az apámé — válaszolja Lópata, és elsüllyeszti a fegyvert a belső zsebében. — Nem figyelt az öreg. Most keresheti.
Lópata arca elégedett és elszánt. Szokatlanul erős ráncok gyülekeznek a
szája köré.
A kerekek csikorognak.
János homloka a vagon falához koppan. Nem érzi a fájdalmat.
A szerelvény lassít, aztán megáll.
„Az ellenőrzés — gondolja János. — Mindjárt v é g e . . . "
Ügy érzi, minden ereje elszállt. Mintha súlyos homokzsák nyomná a csontjait, szinte tehetetlen. Erőtlen, remegő lábbal áll az ütközőn.
Lópata kisandít a pályára a vagon fala mellett. Aztán gyorsan behúzza
a fejét:
— Jönnek. Ugorj!

1114'

János meglendül. Felhúzzák magukat a vagon pereméig. Átbuknak, már
ott hasalnak egymás mellett. Csend. Elöl köpködi a füstöt a mozdony.
— Hasalj! — sziszegi Lópata.
János fejét a két csuklója közé szorítja. Arca a fémhez tapad, érzi a nedves füst- és rozsdaszagot, összehúzza magát, amilyen kicsire csak tudja.
A szerelvény két oldalán elölről is, hátulról is emberek közelednek. Kezükben apró, de erős fényű lámpások. Nyikorog a csizmájuk.
„Még egy perc — gondolja János. — Egyetlen perc."
A csizmanyikorgás közeledik. János a szíve dobolását hallgatja. Rettenetesen kiszolgáltatottnak érzi magát a vagon tetején.
„Lőni fog — gondolja, küszködve a remegésével. — Ez a marha biztosan
lövöldözni fog . . . "
Aztán átvillan az agyán egy furcsa kép; leugrik a vagonról, és rohan,
egyenesen át a mezőn, az erdőbe, a hegyekbe, mindegy. Csak innen el.
Ügy tűnik, eltelt már egy negyedóra. A csizmák kibírhatatlanul lassan
közelednek. János mozdulatlanul fekszik, testét a ruhája alatt elönti a verejték.
„Vége — gondolja. — Vége. Nem tarthat s o k á i g . . . "
Aztán felvillan egy roppant fényes csóva, valahol elöl, a mozdony környékén. János inkább csak érzi a fényt, mint látja.
„Fényszóró — gondolja, és hirtelen indokolatlan, csodálatos nyugalom lesz
úrrá rajta. — Elvesztettük."
A csizmák közvetlenül alattuk ropognak.
Csuklója mellett a fémfelületen hidegen megvillan a fényszóró.
Emberi beszédet hall odalentről.
„Most — gondolja. — M o s t . . . "
Csörömpölés.
Egy lámpa nekicsapódik a vagon falának.
János nem lélegzik. Egész testében megrándul a zajra. Behunyja a szemét.
Csuklója körül a fémfelület sötétségbe borul.
S lassan, odalenn egyre távolodnak a csizmák.
A mozdony csakhamar füttyent, meglódul a szerelvény. János kimerülten
fekszik, mint egy fa tuskó. Kicsit oldalra néz, pillantása Lópatáéval találkozik;
két hideg, gyűlölettől villogó szemével, aztán megpillantja a kezét is, ahogy
görcsösen szorongatja a revolvert.
— Megúsztuk — suttogja Lópata.
János erőtlenül bólint.
Lassan lemásznak a vagon tetejéről. Ismét talpuk alatt billegnek az ütközők. A vonat egyre gyorsabban robog.
— Klassz voltál — mondja Lópata, most már nyugodtan. — Gyújtsunk
rá. Belédlőttem volna, ha elhülyéskeded!
Cigaretta parázslik az ujjai között. János egyre biztosabban érzi, hogy
nemsokára kimondja, amire olyan régóta gondol már.
— Egyszer vagy kétszer ellenőriznek még — mondja Lópata. — Ha szólok, csak ugorj. Ügy, mint most. Egy kis szerencse, és odaát vagyunk!
Lópata mosolyog.
— Nem bírom tovább — mondja János.
Lópata arcán meghal a mosoly. Elfehéredik.
— Leugrom. Nem bírom tovább.
Lópata vadul megragadja a fiú kabátját. Közelről mered á szemébe.
1115'

— Mi az istent csinálsz?
— Leugrom.
— Meghülyültél?
János megrázza a fejét.
— Az első kanyarban lelépek. Ne h a r a g u d j . . .
. Lópata lassan a zsebébe nyúl. János szeme a revolver kurta csövére tapad.
Dörrenést hall, éles fájdalmat érez a lábában. Ellöki magát, kitárt karral
hátrazuhan.
.

..;•...

4.

Kábult,: fáj a feje, hasogat a lába. Az előbb, amikor feltűrte nadrágja szárát, és megnézte a sebet, megnyugodott; a golyó csak horzsolta, kitépett egy
darabot a húsából, de a csontot nem érintette. Zsebkendőjével és az inge
aljából szakított sávval bekötözte.
Egyedül van. Olyan fekete az éjszaka, hogy kinyújtott karjával képes csak
kitapogatni a bokrokat.
„Leugrottam — gondolja. — A hátamra estem és a vállamra. A fejemet
nem ütöttem be nagyon. Szerencsém volt."
Lópatára gondol. Azóta már biztos leszedték a vonatról. Megvetést és
gyűlöletet érez iránta.
„El fogom felejteni. El kell felejtenem az egészet; Mintha benné se lettem volna!".
Most már egészen másképp látja a történteket, mint tegnap, vagy mint az
utazás folyamán.
A városra gondol. Az utcákra, ahol otthonosan mozog, a házakra, amiket
belülről is jól ismer. Ül a fűben, fájós jobb lábát felhúzza, babusgatja, s közben szinte egész élete lepereg a szeme előtt, mint a gyorsított film. A szülei,
a barátai, a szerelmei. Soha ilyen világosan és megfoghatóan nem látta még
az arcukat.
„Itthon vagyok — gondolja. —• Soha nem is akartam elmenni. Az ember
úgy érzi, ismer már mindent, mint a tenyerét. Aztán felvillan a dolgok idegen arca; mint a titkosírás."
Boldog. Egyedül van, azt sem tudja pontosan, hogy hol. A reggelt várja.
A hajnalt, amikor majd elindul az országúton visszafelé, és a városba érve
talán mesélni is fog az útjáról. El fogja felejteni az egészet; a vonatot, Lópatát, a fényszórót, mindent. Csak ezt a pillanatot nem fogja elfelejteni sohasem, ahogy most itt ül a fűben, nyugodtan, tele reménységgel.
„Elölről kezdem — gondolja, szinte mámorosan. — Nem nehéz. Csak
tudni kell, ha valaminek egyszer vége van. Aztán elkezdeni valami mást,, amit
az ember önismerete m e g k í v á n . . . "
Tele van a szíve; csupa emelkedett, tiszta gondolat.
Most nem fáj a lába. Nem éhes és nem szomjas. A hideget sem érzi. Csak
kimondhatatlanul fáradt. Oldalára dől, összekuporodva elalszik.
Hajnalodik.
Mintha sietne a napkorong, egy csapásra elönti a . fény a tájat. János a
hátán érzi a meleget. Ahogy felül, első pillantása a lábára esik; a kötést átvérezte a seb. Kicsit sajog, de nem fáj túlzottan.
János feláll. Körülnéz. Mögötte a vasúti töltés, előtte két hegy közé szű1116'

külő, göröngyös erdei út. Elindul az úton. Sántít, kíméli a rossz lábát. Fütyörészik.
Az úton feltűnik egy szekér, izmos, barna ló húzza. Imbolyog, recseg és
ropog. János az út szélére szorul. A paraszt, aki a bakon ül, hosszan nézi a
fiút, aztán elfordítja tekintetét, és megcsapkodja a ló hátát.
Az út egyszerre kiszélesedik. Minden átmenet nélkül egy völgybe érkezik.
Körülötte magas hegyek, talpa alatt gyenge fű. Távolabb egy fekete, villámcsapott fa ágaskodik. Ez az egyetlen fa itt a völgyben, a hegyek között. Száraz, élettelen ágai az égre kapaszkodnak, mintha a halálos villámcsapás pillanatában minden ujja görcsösen összerándult volna.
A fa mögött zöld kerítés, belül emeletes, fehér ház. János nem hallja a
lépteit a füvön, ahogy közeledik az épülethez. Langyos, sűrű tejre gondol, amilyen a tej közvetlenül fejés után szokott lenni.
„Itthon vagyok — gondolja. — Majd mindent elfelejtek. Mintha nem is
történt volna semmi, úgy. Itthon vagyok, ez a fontos. Soha nem is akartam
m á s t . .."
Két kutya ugrik a lábának. Vicsorognak, belécsimpaszkodnak. János megy.
Iszonyú szomjúságot érez. A kutyák követik.
A kapuban feltűnik egy asszony. Fehér bőrű, szőke. János szeretné megkérdezni, hogy kaphat-e tejet. De nem jön ki hang a torkán. Megáll, nézi az
asszonyt, aki gyanakodva bámul vissza rá. A kutyák megszelídülve lapulnak
a kerítéshez, oldalukat a deszkákhoz dörzsölik.
— Guten Tag, wen suchen Sie? — kérdi az asszony színtelen hangján.
János remeg. Már a házat sem látja. Kitapogatja háta mögött a fa törzsét, leül lassan a tövébe.
— Was ist geschehen? Kann ich Ihnen helfen?
Nem érti a szavakat. Valami tompán dörömböl az agyában. Fejét a térdére hajtja. Csak a földet látja most két térde között, a barna földet.
Az asszony odaáll fölé és nézi. János nem érzi a tekintetét; érzéketlenül
ül, hátát a magányos fekete fának vetve a völgyben.

1117'

AJTONY

ÁRPÁD

A porcelánok beszerzése
Kálmán Róbert Szentendrén lakott, egy kis építkezésen, a saját építkezésén. Hogy itt valamikor majd ház fog állni, hollandi ház, egyik fala végig
üvegből lesz, s a Dunára néz, a szigetre, Magyarország második legnagyobb
szigetére — ebben maga sem hitt nagyon. A telek közepén faházat állított fel,
ott tartotta a holmijait. Reggeli mozdulatai lusták és nehézkesek voltak.
A lavór alján még maradt tegnapról egy kis víz, belemártotta az egyik tenyerét, és megdörzsölte a szemeit. Félrehúzta a virágmintás függönyt. A ruhái
fogasokon lógtak, válogatott közöttük, fehér ingjén kék és lila pecséteket
fedezett fel.
„A panoráma, a panoráma" — ismételgette magában könnyedén. Lefelé
tartott a domboldalon, kezében egy horpadt bukósisakot lóbált. Az útról szekérzörgés hallatszott. Kétoldalt földszintes házak, talpa alatt a kövek, felszabadultnak érezte magát. A reggeli fény úgy villant meg az ablaküvegeken,
hogy azt csak ő vehette észre, s ahogy ment előre, vele csúsztak a villanások is. Hamarosan kiért a Fő térre. Távolról forró olaj szagát hozta a szél,
gondolkozott egy kicsit, hogy beforduljon-e a lángossütő szűk utcájába, de
aztán egy tejcsarnokban kötött ki.
.— Fél liter tejet — mondta a fehér köpenyes nőnek.
Az üveg szája törött volt, kortyolgatott, harapott hozzá a zsemléből. Mellette bevásárló asszonyok sürögtek, csak egy-egy részletüket kapta el, kendőket, blúzokat, kövérkés, formátlan karokat. Szavak suhantak el a füle m e l lett, egy szót sem értett belőlük. A falon felirat lógott, majdnem dísztelenül,
csupán azért vette észre, mert a betűk szabálytalanul pirosak voltak. N e m
olvasta össze őket, ugráltak a szeme előtt. Hirtelen úgy érezte, hogy sűrűsödni
kezd körülötte a levegő, visszarakta a pultra az üveget, s kifordult az utcára.
Kinézett magának az aszfalton egy repedést, nagyjából egyenes vonalban
haladt, csak itt-ott ágaztak ki belőle rövid, vékony szálak. Ezen ment tovább.
Nem hajtotta le a fejét, s maga is meglepődött, mennyire egyformán látja a
járdát és az utcát.
A HÉV-megállóban már bent állt a szerelvény. A legutolsó ajtón szállt fel,
leült az ablak mellé. Szokott, reggeli hangulat, rajta kívül nem sokan voltak
még a kocsiban, akinek álom pislákolt a szemében, az megadóan bóbiskolt,
egy fiatal lány unatkozva nézett ki az ablakon, vízszíne volt a nyakának.
Szemközt vele kövér férfi terpeszkedett, egyszerre két helyet is elfoglalt,
1118'

újságot olvasott. Megpróbált ellopni tőle néhány sort, de csak a címekig jutott el, ezek pedig nem nagyon érdekelték. A mennyezetről fénytelen, lapos
lámpaburák tekingettek lefele.
Valahonnan elölről füttyszó hangzott fel, a vonat megrándult. Ahogy kiértek a nyílt pályára, a szerelvény fokozatosan egybeolvadt a derengő tájjal,
a napsugarak szenvtelenül mozgó árnyakat vetítettek a kocsik belsejébe. Nagy
kedve támadt, hogy kilépve az ablakon áttelepüljön egy fa alá, izmaiban
azonban erőtlenséget érzett.
Az állomásokon úgy álltak meg, akár egy friss léghajó. Kis libbenés a
sínek felett, hetyke pillantás a fehér házikóra s fölötte a táblára. Előrehajolt,
az ég megtört szeletje a tábla és a házikó közé került, benne egy fehér felhő,
akkora volt csak, mint egy kacsa.
Elhatározta: az út további részében megadóan fogja tűrni mindazokat a
hatásokat, amelyeket a környezet gyakorol rá. Kissé fel is élénkült, bár számított arra, hogy eleinte nehezen szétbontható összetételek fosztják meg a
lényegi benyomásoktól. Később egy hang emelkedett fel a mélyből, vastag,
hői hang, a szavak nem is voltak érdekesek, majd egy szín, amely alaktalanul
olvadt Össze más színekkel. És szagok. A reggel már kezdett felmelegedni.
Behunyta a szemét, s akkor csupán a HÉV puha, monoton zakatolása jutott el
a tudatáig.
Csillaghegyen szállt le. Az állomás környéke rögtön megfogta: kis telefon az épület oldalán, nem messze újságosbódé, szemközt közért és patika, és
lángossütő olajszaggal, mint Szentendre szűk utcáján. Annyira belefeledkezett
a nézdegélésbe, hogy hirtelen ném is tudta, merre kell mennie. Pedig már
járt itt, s Tárnok a biztonság kedvéért többször elismételte: „Ha leszállsz,
fordulj jobbra. Gyere végig azon az utcán, majd ide találsz."
A parkírozóhelyen biciklik álltak az autók között. Az egyik ház ablakából
ismerős dallam szállt kifele. Az úttest közepén ment, a széleken fák álltak, s
azt szerette volna, ha mindkét oldalról feléje vetik árnyékukat. Hirtelen megállt, s visszanézett. A HÉV-megálló már messzebb volt, mint gondolta, az emberek körülbelül a felükre zsugorodtak, s nem sikerült megállapítania, vajon
hova igyekeznek többen, a közértbe vagy a patikába, vagy esetleg csak szétszórtan és csendesen várakoznak. A közelben senkit sem látott, de azért folytatta az útját.
Tárnok háza a sarkon állt. A kerítés mögött szénaboglya, előtte gyér, gondozatlan fűcsomók és keskeny virágágyas. Átlépett az árkon, a tüskés drótba
csimpaszkodott, s elkiáltotta magát.
— Tárnok!
A kis, sárga ház ajtaja kinyílt. Tárnok teljesen kék volt, a nadrágja gyűrötten tapadt a combjához, az ing lágyan és sötéten simult a vállára. Hajszálai összevissza álltak, mintha fésülködés közben egy pillanatra sem tévesztette volna él szeme elől a szénaboglyát.
— Mindjárt hozom a kulcsot — szólt, s lehajtott fejjel visszafordult. Kálmán Róbert a nyitott ajtón keresztül világosan tudta követni mozdulatait, egy
hosszúkás, fehér bútordarabon kotorászott, aztán az asztalon a képeslapok és
színes kávésdobozok között.
— Beszéltél Mencselivel? — kérdezte, hogy ne hagyjon neki egy perc
nyugtot sem.
33'

— Beszéltem.
— És miben állapodtatok meg?
— Tizenegykor találkozunk a porcelángyár , előtt.
— Másban nem?
— De igen. Mindjárt elmondom.
Tárnok mosolygós léptekkel tartott a kapu felé, s Kálmán Róbert boszszankodva tapasztalta, hogy ő is elmosolyodik. Megkerülték a nagyobbik házat, az „anyaházat", ahol a főbérlők laktak, a két ablak között a virágágyasba
szúrt karóról zöld növény kapaszkodott a házfalra, meg kellett hajtaniok a
fejüket. Kálmán Róbert igyekezett mindent jól szemügyre venni. A kisház és
a szénaboglya közötti távolság nem lehetett több két méternél, s meglepetten
fedezett fel még egy építményt; balra alacsony tyúkól, előtte udvar, fakerítés.
Tárnok ajtaja és a tyúkkerítés között olyan szoros volt a kapcsolat, akár egy
városi bérházban a szomszédok között.
Tárnok rövid, hangsúlytalan mondatokban beszélt, mégis figyelni kellett
rá. Leültette Kálmán Róbertet az ágyra, kigombolta az egyik inggombját, majd
visszagombolta, megmutatott egy teniszütőt, kilátásba helyezte, hogy valamelyik nap átmennek játszani a közeli üdülő pályájára, aztán hirtelen félbeszakította magát, s mintha mi sem történt volna, a cipőfűzőjét kezdte babrálni.
Kálmán Róbert fojtó meleget érzett. Hátradűlt. Tárnok ruhái ugyanúgy
fogasokon lógtak, mint az övéi, csakhogy ő nem húzott eléjük függönyt. A fogasok egy kerekre csiszolt rúdon himbálództak, a rúd két végét egy-egy szögre
erősítették, a szögek az ajtóba voltak beverve, elég csúnyán. A sarokban állt
a hosszúkás, fehér bútordarab, amely közelebbről nézve lehet, hogy nem is
bútor, talán lepedővel letakart láda, esetleg kályha. Rajta vadonatúj, piros
bukósisak.
Egymás mellé rakták a sisakokat, s egyszerre mind a ketten elérkezettnek
látták az időt az induláshoz. Kálmán Róbert felállt, kilépett a házból. A szénaboglyában mély színek vibráltak. Tárnok a tyúkól mögül tolta előre á motort,
s egy óvatlan pillanatban az ajtó felé dobta a kulcscsomót. Kálmán Róbert
még a levegőben elkapta, s azt is eltalálta rögtön elsőnek, hogy melyik illik
a zárba. Tárnok figyelmeztette, hogy amikor bezárja, kétszer fordítsa el, nem
miatta, a háziak kényesek erre, a. néni fél a rablóktól.
Felrakták a sisakokat. Tárnok még babrált egy kicsit, a hátsó keréknél
elfordított két kart, kinyitotta a benzincsapot, aztán berúgta a motort. Fémes
hang zendült fel, a kipufogócsőből kék füst ömlött ki, amely azonban fokozatosan elhalványodott. Felültek, váltás, kettesbe, hármasba, a motor meglepően rövid idő alatt felgyorsult, majd a sarkon hirtelen fékeztek. Kálmán
Róbert előrebukott, az állát Tárnok vállába fúrta. A saroktól balra húszharminc méterre volt a buszmegálló, meg kellett várniuk, amíg kizörög a
tömött busz, komor, vastag füstfelleget eresztett maga után. Tárnok közvetlenül mögéje kanyarodott, majd bedűtötte a motort, s elhúzott mellette. Kálmán Róbert szokása szerint visszanézett, az ablaküveghez egy arc nyomódott,
de még azt sem tudta megállapítani, hogy női vagy férfi arc-e.
Aquincumnál a nagy töltés mellett futott az út. Megelőztek egy széles,
fekete kocsit, a távolban csillogott az aszfalt, mintha beépített tükrök verték
volna vissza a fényeket. Az útkereszteződésnél egy Trabant mögé álltak be.
Kálmán Róbert felfedezett a hátsó ülésen egy hosszú hajú, barna lányt. Szólt
Tárnoknak is, aki leadott egy-két fényjelzést, de a lány nem válaszolt. Megpróbálták megelőzni őket, de a szembejövő forgalom is nagy volt, egymás
1120'

után jöttek velük szembe a teherautók. A Trabant túlságosan is az úttest
közepén haladt, a szélső kerekei szinte leradírozták a láthatatlan felezővonalat.
A felüljáróhoz érve, Tárnok hátraszólt:
— Ha szerencsénk van, elhagyjuk őket — s nem kanyarodott felfele, hanem jobbra elhúzott.
— Nincs szerencsénk — válaszolta tömören Kálmán Róbert. Már messziről látta, hogy a fénysorompó pirosat jelez.
Tárnok feje rángatódzni kezdett, nem vette le a sebességet, s nem sokkal
a beérkező HÉV előtt átzúgott a síneken. Az elsőbbséget a felüljáró túlsó végében sem adta meg, a Trabantot többet nem is látták. Kálmán Róbert sajnálta,
hogy nem jegyezte meg a rendszámukat. Ki tudja, lehetséges, hogy egyszer
majd találkozik ezzel a lánnyal, s akkor nem tudja neki felemlíteni versenyüket, eszébe sem jut megkérdezni, hogy mit keresett errefelé, ki ült a volánnál, pedig talán nagyon fontos dolgok ezek.
Már Zuglóban jártak, amikor megnézte az óráját. Tizenegy lesz öt perc
múlva, s a mellében szúrást érzett. A porcelángyárban pontosan tizenegykor
mindent összetörnek, gondolta. Előrehajolt, s ordítani kezdett Tárnok fülébe.
Tárnok nem ismerte jól az utat, folyton kérdezősködött. Mintha minden összeesküdött volna ellenük: a villanyjelző lámpák pirosat mutattak, nagy camion
kocsi lassított előttük. Tárnok kapkodott, hol levette a gázt, hol pedig hirtelen
feltépte a forgantyút, s amikor oda értek a porcelángyár kapujához, majdnem tovább mentek. Szerencsére azonban meglátták a telefonfülke előtt Mencseli kék-piros kocsiját. Odaálltak mögéje.
Mencseli nevetve támaszkodott a kocsi hűtőjére.
— Ügy néztek ki, mintha az Északi-sarkról jönnétek — mondta.
Lekászálódtak a motorról, Tárnok zavartan mosolygott, de a bukósisakot
úgy vette le a fejéről, mintha valóban sorsdöntő eseményeken mentek volna
keresztül. Még a kezét is odanyújtotta Mencselinek. Töprengésre azonban nem
maradt idejük. Kálmán Róbert igyekezett határozott hangon utasításokat adni,
most mindent tegyenek be a kocsiba, a motort zárják le, s menjenek a hátsó
kapuhoz, ahol a gyári teherautók szállítják az anyagot. A kocsiban Tárnok
felé fordulva még hozzátette:
— Neked külön feladatod is lesz. A pénztárban ül egy lány, aki utál engem, majd biztosan meg akarja nézni, hogy valóban törmeléket szállítunk ki.
Beszélned kell vele. — Az utolsó szavakat nyomatékosabban mondta, mélyen
Tárnok szemei közé nézett. — Beszélned kell vele — ismételgette.
Tárnok valamit hümmögött. A hátsó bejárat előtt egy teherautó állt, azt
megkerülték. Első látásra a gyár udvarán összevisszaságban álltak az épületek,
nehezen ismerték ki magukat. Cementezett út vezetett mindenfele, akár egy
játékpályán. Mencseli szívesen kanyargott volna egy kicsit, de Kálmán Róbert
rászólt, ne keltsen feltűnést, s egyenesen a selejtes árukhoz irányította őket.
Két fiú volt megbízva a selejtes áruk elintézésével. A fiatalabbik hatalmas dorongot tartott a kezében, láthatóan nem zavarta meg az idegen autó.
Kátránytető vetett rá némi árnyékot, de pár méterrel tőle kint a szabad ég
alatt púposodtak a már összetört porcelán csészék, vécé- és mosdókagylók,
beépíthető papír- és szappantartók, csempék, mázasak és máz nélküliek. Többféle színben pompáztak, a fehér volt ugyan túlsúlyban, de sárgát, kéket és
zöldet is lehetett köztük bőven találni.
3 Tiszatáj

1121

Kálmán Róbert, Tárnok és Mencseli szótlanul szemlélték a pusztítás nyomait.
Az idősebbik fiú egymaga hozta a kemence felől a csészéket, csak úgy a
kezében, egyszerre három-négy darabot cipelt ide. Szinte rejtélyesnek tűnt,
hogyan tudott ekkora kupacot összehordani reggel óta.
Kálmán Róbert Mencselire nézett, Mencseli bólintott, s behajolt a kocsiba,
előkaparta az ülés alól a zöld borosüveget. Odaadta Kálmán Róbertnek, aki
kissé bátortalanul indult el az idősebbik fiú felé. A fiú közönyös arccal vakargatta meztelen felsőtestét, úgy tett, mintha nem venné őket észre, belerúgott egy csempébe. Kálmán Róbert megállt előtte.
— Szeretnénk elvinni egy-két ép csészét — mondta. Bágyadtan mosolygott a fiú arcába, majd kezébe nyomta a bort. — Ez a tied. Nékünk i s m e g éri, neked is.
A fiú köhintett, elvette az üveget, s körülnézett.
— Későn jöttetek — felelte —, már mindent összetörtünk.
— Bent sincs több?
— Lehet — felelte határozatlanul a fiú —, megnézem. Felvett a sarokból
egy meszes zubbonyt, abba csomagolta az üveget. — Várjatok — szólt, s
elment.
' Kálmán Róbert elégedetten bandukolt vissza a kocsihoz.
— Itt van a pénztár balra — mondta Tárnoknak. — Menj be, s vegyél
két mázsa törmeléket.
— És mit mondjak, mire kell?
— Mondd azt, hogy építkezünk, összekeverjük a cementtel. Ott van az a
lány, akiről beszéltem, intézd el.
— Hogy néz ki?
— Barna. Nem tévesztheted el, ő állítja ki a blokkokat.
Tárnok hátranyúlt a zsebéhez, megtapogatta a pénzét. Kicsit még álldogált, aztán megindult, de lassan, időnként visszanézett, mintha nem volna
teljesen meggyőződve, hogy valóban fel kell keresnie a pénztárt. Talán várta,
hogy utánaszólnak. De Kálmán Róbert és Mencseli már fent mászkáltak a
törmelékhalmok tetején, túrkáltak, csempéket válogattak.
A pénztárhoz hat lépcsőfok vezetett felfele. Tárnok egy parkettás előszobába jutott, ott két ajtót talált, az egyik zárva volt, a másik nyitva. A nyitott ajtón keresztül íróasztalokat látott, nők ültek mögöttük, csupán az első
mellett álldogált egy férfi is, telefonált, izzadt tenyerével a füléhez szorította
a kagylót. Tárnok odalépett, elmotyogta, hogy mit akar, ösztönösen halkan
beszélt. Maga is meglepődött, hogy a nő nem kérdezett tőle semmit, szótlanul
megkezdte a számlák kiállítását. Utána részletesen elmagyarázta, hol keressék
meg a raktárost vagy a helyettesét, hogyan néznek ki, milyen köpenyt viselnek, milyen cipőt, nadrágot. Még azt is elmondta, hogy tulajdonképpen nem
ez a pénztár, itt csak a számlákat állítják ki, a pénztárt csak a rakodás után
kell felkeresniük. Tárnok már-már kételkedni kezdett Kálmán Róbert ítélőképességében, hiszen mostani aggályoskodásai is — enyhén szólva — fölöslegesek voltak.
Ekkor a telefonáló férfi lerakta a kagylót, s Tárnok felé fordult.
— Mire használják a törmeléket? — kérdezte.
— Építkezünk — felelte Tárnok, s a lányra nézett, mintha tőle várna
segítséget. A lány felpillantott.
— A vakoláshoz veszik ezeket — mondta a férfinek.
1122'

A férfi hümmögött.
— És hogyan használják fel? Meghagyják őket ilyen darabokban vagy még
jobban összetörik?
— Hát ennél azért jobban összetörjük — válaszolta Tárnok, s igyekezett
minél barátságtalanabb arcot vágni.
Meglepődve látta, hogy mennyit kell fizetnie. A lányt azonban nem
hagyta el a türelme, elmondta, az árakat februárban emelték fel, illetve még
januárban kellett volna, de akkor annyira el voltak foglalva egyéb dolgokkal,
hogy erre nem is gondoltak. Tárnok közölte, ennyi pénz nincs nála, s kérte a
lányt, hogy állítson ki egy újabb számlát fele ennyi törmelékről. A lány megjegyzés nélkül húzta át piros ceruzájával a régit.
Mire visszaért a kocsihoz, az már meg volt rakva. Két kis fehér mosdó, s
egy nagyobb kék, három vécékagyló, alig van valami hibájuk, csupán gondos
vizsgálódás után lehetett felfedezni rajtuk egy-egy jelentéktelen karcolást.
Mencseli még egy hatalmas, fehér porcelán lemezt is az ülés aljára csúsztatott, amelynek a rendeltetését azonban nem tudták megállapítani. Ezután
igazi törmelékeket raktak rájuk.
Kicsit vitatkoztak még, hogy menjenek-e a pénztárhoz vagy sem, végül
Mencseli döntött, beült a kormány mellé, berregtetni kezdte a motort, s integetett. Amikor látta, hogy azok ketten mennyire tanácstalanok, legyintett, s
megindult egyedül a hátsó bejárat felé. Kálmán Róbert és Tárnok ugyan nem
vallották be, de jól jött nekik Mencseli távozása. Lépteiket a főépület felé
vették.
Kis vasajtón mentek be, szűk lépcső vezetett az alagsorba. Kálmán Róbert
ismerte a járást, Tárnok azonban vakon tapogatódzott, s közben azon töprengett, hogy jó helyen járnak-e, nem fog-e itt pillanatokon belül minden összedűlni, illetve nincsenek-e papírból a falak, amelyeket egy erősebb szélroham
könnyen elvisz a fejük fölül. Hamarosan azonban egy boltíves járatba jutottak, a végében állt a többszárnyas, zöld kapu. Kálmán Róbert Tárnok fülébe
súgta, hogy menjen előre, ő pedig odalépett az üvegfal mögött üldögélő portáshoz, s váltott vele néhány szót. Tárnok titokban arra gondolt, hogy most
biztosan fog vele valami történni, de tévedett.
Az utcán még legalább két percet kellett várakozniuk, amíg a sarkon
megjelent Mencseli kocsija. Lassan jött, Mencseli feje elmosódott a volán
mögött. Nem állt meg mellettük, s ők kénytelenek voltak utána tolni a motort
egy mellékutcába.
A kocsi már elég megviselt állapotban volt, ez a külsején is látszott. A motorjáról azonban jobb nem is beszélni. Mencseli szerint hibák egész sorát
rejti magában, előbb-utóbb teljes egészében át fog alakulni egy nagy hibává,
vagy pedig majd nem kell bele benzin sem, mert a hibák maguktól elrángatják. Mindenesetre minél előbb meg kell szabadítani a tehertől, legfőképpen
a haszontalan tehertől. Hogy Kálmán Róbert is beszálljon Mencseli mellé,
az számításba se jöhetett. Megbeszélték, hogy a legrövidebb úton jutnak ki a
szentendrei útra, sokkal rövidebben, mint ahogy jöttek.
Mencseli eltűnése után Kálmán Róbert és Tárnok nem szálltak fel rögtön a motorra, átmentek a szemközti cukrászdába, s megittak egy kávét. Közben egy szót sem szóltak egymáshoz, csak Tárnok kezdett időnként dúdolgatni,
dobolgatott az asztalon, de hamar abbahagyta. Felrakták a bukósisakokat, s
Mencseli után eredtek. Az Árpád-hídon érték utol, meg is előzték, a Miklós
téren azonban bevárták. Mencseli buzgó tekintettel pislogott feléjük. A felül3*

1123

járót kénytelenek voltak újra megkerülni, mert tudták, hogy betonelemei
nem kapcsolódnak simán egymáshoz, állandóan zökkennek rajta a jármüvek,
ez pedig nem használt volna a porcelán tárgyaknak. Nem mentek többel ötvennél. Övatos haladásuk egészen addig tartott, míg el nem maradoztak a
házak, s amikor az út mindkét oldalán már csak földeket láttak, mégálltak.
Kidobálták a kocsiból a fölösleges törmeléket.
Mencseli a szűk utcán állt meg, amely közvetlenül a domboldal alatt
futott végig. Nem várta meg, amíg Tárnokék is lekászálódnak a. motorról, kinyitotta mind a négy ajtót, s megkezdte egyedül a földre rakodást. Kálmán
Róbert azonban még idejében lefékezte, mondván, vigye fel mindjárt a téglák mellé.
A domboldalon keskeny, agyagba vágott lépcsők vezettek az építkezéshez. Mencseli mind a két kezébe annyi porcelánt rakott, amennyi csak belefért, Tárnok is, Kálmán Róbert azonban már óvatosabb volt. Aggódó pillantásokat vetett feléjük. Amíg ő egy fordulót tett, azok kettőt. Közben Mencseli
felfedezte, hogy az egyik mosdó alján végighúzódik egy repedés. Még a kemencében rosszul égett ki egy helyen, s ez az utazás során tovább repedt.
Kálmán Róbert guggolva vizsgálgatta, aztán megállapította, hogy nincs nagy
baj, kátrányt kell bele önteni, úgy még használható egy ideig.
Sorba rakták a színes kagylókat, papír- és szappantartókat, a fehér csempéket, s gyönyörködtek bennük. Tárnok megszomjazott. Itt-ott üvegek heverésztek, de mindegyik üres volt, a kúthoz pedig, amelyik a felső utcán állt,
lusták voltak elmenni.
Kálmán Róbert bement a kisházba. Az asztal alatt egy lábosban gyümölcslét tartott, úszkáltak benne a barack, az alma, az egres héjai. Levette róla a
tányért, ivott jócskán belőle, aztán a maradékot két bögrébe töltötte, s kivitte.
Először Mencseli kezébe nyomta, majd átnyújtotta Tárnoknak is. Azok kicsit
meglepetten néztek rá, Tárnok rögtön megitta az egészet, Mencseli csak kóstolgatta.
— Mikor csináltad? — kérdezte rövid idő múlva.
— Még a múlt héten — felelte Kálmán Róbert. — Rengeteg volt belőle,
de már csak ennyi maradt.
— Jégbe hűtötted?
— Nem. Miért kérded?
— Mert olyan hűvös.
Kálmán Róbert legyintett, s odalépett Tárnokhoz, szorosan a háta mögé
állt, kezét a vállára tette. Tárnok fészkelődni kezdett. A téglarakás mögül
neszezést hallottak. Mindnyájan arra fordultak, s látták, hogy egy feketefehér macska lépett be a körükbe.
Fiatal állat lehetett, alig pár hónapos, mégis rendkívül magabiztosan nézett rájiuk. Kálmán Róbert letépett a fáról egy gyenge ágat, megtisztította a
leveleitől, csak a végén hagyott párat, s játszani kezdett vele. A macska nem
vetette magát rögtön a gally után, csak a feje mozgásával jelezte, hogy követi az irányt. Mellső lábait kinyújtotta, majd egy óvatlan pillanatban, éppen
amikor Kálmán Róbert nem számított rá, ugrott. A levelek ugyan kicsúsztak
a karmai közül, de ettől a pillanattól fogva nem vesztette el a lendületét.
Szaladt, amerre kellett, két meghatározhatatlan pont között, majd körbekörbe, s időnként a magasba ugrott. Szinte már a csodával volt határos, hogy
egy ilyen ismeretlen macska ennyire belefeledkezzen a játékba.
1124'

Aztán hanyatt feküdt, nyújtózkodott, száját kitátotta, megvillantak vékony, hegyes fogai, mintha kész lenne a harapásra is. Kálmán Róbert leguggolt melléje, simogatni kezdte a hasát, vakargatta a nyakát és az állát.
A macska ezt még tűrte, de azt már észrevehetően nem szerette, ha az alsó
felén kaparászott. Ekkor egészen dühbe gurult, beleeresztette a karmait Kálmán Róbert kezébe, komolyan megharapta. Kálmán Róbert kénytelen volt belátni, ennek a fele sem tréfa. Bement a házba, s keresett egy bőrkesztyűt.
Így ő teljesen védve volt, a macska egyre ingerültebben csapkodott a farkával,
majd amikor megértette, hogy mennyire tehetetlen, felugrott és eltűnt. Kálmán Róbert keresni kezdte, felmászott a téglarakás tetejére, s onnan nézett
körül.
Tárnok és Mencseli még mindig ugyanazon a helyen álltak, ahol az előbb.
Szedelőzködtek. Tekintetük lemondó, szemrehányó volt. Kálmán Róbert úgy
tett, mintha ezt nem venné észre.
— Elmegyünk — mondta Tárnok.
— Miért siettek? Sütünk szalonnát.
Mencseli az órájára nézett.
— Nekem programom van. Sajnos — tette hozzá.
Kálmán Róbert többet nem marasztalta őket, bár félt a távozásuktól.
Csak a kanyarig követte szemével az útjukat. Feljebb emelte tekintetét a
vízre, szemben a sziget, Magyarország második legnagyobb szigete — s egyszerre összeszorult a torka. Mintha máris sűrű, láthatatlan köd telepedne a
tájra; a színek csak megszűrve jutottak el hozzá.

TÓTH SÁNDOR
„GYERÖK'
1125

HAZAI

TÜKÖR

A K O N G R E S S Z U S TÜKRÉBEN
A kongresszus tükröt tart elénk. Hazai tükröt. Milyen válaszokat ver vissza
fényre és árnyra érzékeny felülete? A kulturális közéletben felmerült
kérdésekből,
tágabban a közvéleménynek a kulturális tevékenységgel összefüggő nézeteiből
emelnék ki párat.
Mi a biztosítéka
hazánkban
a mi ideológiánk
hegemón
hely z et ének?
Tapasztalatom szerint az, hogy a marxista—leninista
párt kezdeményezi és bátorítja az alkotó vitákat, a> széles körű véleménycseréket,
az új kérdések megoldási módjainak keresését. Ezt tette korábban is, már a hatvanas
évek
elejétől, az oktatási reformok kidolgozására irányuló törekvéseivel.
Biztosítéknak
tartom továbbá, hogy nem kapkodással, még az egyébként szükségszerűen
jelentkező
helytelen vagy éretlen nézetek és jelenségek hallatán-láttán sem csapkodással, hanem a nagyon összetett kulturális és ideológiai kérdéskörökben is összefoglalóan, helyenként tanulmány szerűen alakulnak ki az állásfoglalások, és kerülnek
nyilvánosságra. Ez történt az irodalom és a művészetek hivatásáról szólva 1966-ban. Biztosítékot látok abban is, hogy van a marxista—leninista
alapon folyó
társadalomépítő
munkának egy értelemszerű sorrendje. Nagyon megjegyeztem a párt első titkárának
a tudománypolitikai irányelvek kidolgozása után mondott szavait: „Munkánknak az
ellenforradalmat követően elvégzett gyötrelmes felülvizsgálása után tennivalóink
között először ia hatalom megszilárdítása, azt fcövetően a • mezőgazdaság szocialista átszervezése, majd a gazdasági irányítás mechanizmusának
reformja volt a döntő feladat. A munka menetében, különösen ez utóbbit szinte természetszerűen
követi a
tudomány problémáinak napirendre kerülése és vizsgálata." Azt hiszem: a „munka
menetének" ebből a sorrendjéből kiolvasható, hogy a következő években
alapos
vizsgálatra kerülnek a közoktatás és a közművelődés folyamatai. Nagyon hiszem: e
kettő szerves egységben. Sőt — egy tágabb felfogásban — lényegében az egész kulturális tevékenység párt- és állami irányításának egy új rendszere,
mechanizmusa
alakulhat ki. Különösen, fontosnak tartom a közművelődés fejlődését, mert ez az
egyéniség, a személyiség kibontakozásának is, a szocialista demokrácia
erősödésének
is, a termelési kultúra emelkedésének is nélkülözhetetlen
eszköze. A
marxizmus—
leninizmus hegemóniájának erősödését, a társadalmi közvélemény
rokonszenvének
fokozódását, a szocialista közgondolkodás terjedését eredményezi az a felfogás, amelyik — nem engedve teret sem elméletünk dogmaként való kezelésének, sem a revizionista torzítás kísérleteinek — a hibákat, nehézségeket letagadó, vagy megkerülő
magatartással szemben továbbra is támogatja a társadalmi válóság feltárására irányuló kutatásokat, vizsgálódásokat, történjenek azok a tudományos megismerés
módszereivel, vagy a művészeti megismerés sajátos formáival, mert a megismerés, a
felismerés érdekünk.
- .
Nem jellemz.i-e
valami
„engedékenység"
a
pártirányítást
a kultúra
dolgában?
Főleg azok vetik fel, akik az adminisztratív
eszközök
hívei lennének inkább ma is, holott tudniuk kellene, hogy a kulturális életben, különösen a művészeti életben ia pártirányítás elsősorban az ideológiai meggyőzés és vita
eszközeivel él, és — gondolom — ezen nem változtat. De egyfajta
„engedékenysé1126'

get" mégis érzek. Megítélésem szerint: többet kell tennünk a párttagság
kulturális
felkészítésében.
Az aktív, vitaikész szocialista művészeti közvélemény tágabb hatókörű kibontakozásának
egyik feltételét látom ebben. A Központi Bizottság és a. megyei, városi pártbizottságok kulturális iránymutatásai ellenére alacsony fokú még ia
kulturális területen tevékenykedő pártszervezetek helyes irányultságú, kulturális közvéleményt befolyásoló szerepe is. Még kisebb hatóerejű a gazdaság
műhelyeinek
pártszervezetei részéről. Pedig a kultúra és a tömegek összefonásának szálait erősítendő, keresni kell a kultúrateremtő
közösségek cselekvőbb és közvetlenebb
tényezővé válásának lehetőségeit, mert valóban feszülnek
ellentmondások,
valóban támadhatnak rések a kultúra összetevői között. A kultúra: az alkotások, értékek felhalmozódása, ezeknek az értékeknek hagyományozódása, közvetítése, elterjesztése az
emberek között, és a műveltségnek cselekvési normákban, életformában, emberi magatartásban való kifejeződése. Az összetevőknek egy, a mainál elevenebb
cirkulálása
biztosíthatja a közösségi kultúra meg-megújuló folyamatát. Forradalmunk
következményeként hazánk szellemi teljesítményeinek
szintje nemcsak önmagunkhoz
képest
emelkedett példátlanul, hanem sok tekintetben álljuk a nemzetközi
összehasonlítások
próbáit is, ugyanakkor az ország lakosságának egy jelentős hányada alig tudott túllépni amyagi-kulturális körülményeinek
hagyományos keretein. Nem lehetünk engedékenyek tehát, nem engedhetjük, hogy a tudományos, a kulturális, a művészeti
alkotómunka, s a tömegek kulturális igénye között szakadék
keletkezzék.
Mi akadályozza
a kultúrát
ter emtő
erő hatásosabb
kibontakozását?
A fő kérdés: az életmód általános változása következtében
hogyan
tud a dolgozó tömegek és a szellemi alkotók mélyrehatoló kölcsönhatása
eleven
hatótényezővé válni? De milyen jelenségek fékezik a társadalom széles rétegeit mélyen átható folyamatok kiterjesztését? A kongresszust megelőző időkben, de még az
előkészítés idején, sőt némely pártértelcezleten is már-már szorongva figyeltem, hogy
ha a vitákba a kultúra ügye is beleszövődött, miként fordult mosolyra, vagy inkább
ferdült ironikus mosolyra a jelenlevők arca, különösen akkor, ha nagy hatású tömegtájékoztató eszközeink kultúraterjesztő funkciója került szóba, vagy művészeti
alkotómunkánk képezte a megítélés tárgyát. Nem örültem a már szinte általánossá váló
jelenség láttán. Két okból. Mert ha a kulturális élet visszásságaival kell számolni,
akkor kellő komolyságot kíván a. velük való szembenézés. Nem örültem azért sem,
mert éreztem, hogy sikké válik a valóban silányabb kulturális termékek feletti közítélkezés, de e társadalmi magatartás mögött ott sejlett, hogy az emberek jó része
hazavonul otthonába, és a képernyő elé telepedve éppen és főleg a kommersz élvezetének adja át magát. Az ironikus mosolyokba valami ilyen is vegyült. A másik
kedvezőtlen jelenségnek vitáink menetét , tartottam. Nem jellemzi még eszmecseréinket a gondolkodás tágassága és a gondolkodás fegyelme. Leszűkült sokszor a belátható terep, nincs íve az összetartozó kérdések összeköthető pontjainak. Több a
görcs és az indulat fűtötte hevület, mint ® gondolat szárnyalása, és a szárnyalás
ámmerejének
konstruktív befogása valós céljaink elérésének mechanizmusába.
Ha
fel-felszökken a viták hőfoka, nem mindig a teremtés parázsló szikrái csiholódnak
ki az összecsapásokból, hanem esetleg egymás fejbeverésének gyorsan pernyévé hamvadó tüzei csapnak fél csupán. Ilyenkor több a salak a tanácskozások után. Kulturális vitáinkból gyakran hiányzik a fegyelmezett gondolkodás, a szellemi erők gazdaságosabb összefogása. Mondandóink sokszor csak érintik egymást, majd hozzászólásaink irányának szöge messze eltéríti gondolatainkat. Nem jut kifejezésre eléggé
vitapartnereink emberi méltóságának megbecsülése, holott nem is vezet
bennünket
személyeskedő
rossz szándék. A harmadik kedvezőtlen jelenségcsoport viszont a
rosszakaratokból, a sandaságból rakódik össze. Gyakran tapasztaltuk az elmúlt években, hogy a hazánk életét jellemző alkotó fő sodor mellett hogyan áramlik,
tekerődzik valami furcsa tehetetlenségből
táplálkozó hátmögöttiség; valami
visszafele
tapogatódzó, leplezett szándék. Érthetetlenül befonva hínárjával helyenként még a
tehetséges, alkotó tevékenységre kész erőket is. Ügy gondolom, hogy a kongresszusi
1127'

előkészületek során számos helyen fény derült a csoportérdekekből
fakadó
olyan
tagolódásokra, amelyek eddig fékezték a szocialista eszmeiségű közszellem
megerősödését.
Mit
hoz,
hozott
a kongresszus?
(E sorok a tanácskozás előtt 20
nappal íródtak, de megjelenésük már a beszámolók és a vita utáni időkre esik.) Olyan
közhangulatot, amelyben az alkotó ember nagyobb megbecsülést kap, amelyben az
eddig csak haszonélvezők nem tudnak szégyenkezés nélkül sem a társadalmat
tudatosan építők szemébe, sem a tükörbe nézni.
HAVASI ZOLTÁN

TÓTH

1128

SÁNDOR:

NYÁR

ERDEI FERENC HATVANÉVES
Nehezen tudnám hirtelenében megmondani, milyen minőségében köszöntsem tar.
hatvanéves Erdei Ferencet. Mint írót? Politikust? Közgazdászt? Szociológust?
Tudományszervezőt?
Nálunk, Csongrád megyében, még egyebek is hozzáadódnak:
földink, hiszen Makó szülötte, Szeged neveltje, jelenleg is országgyűlési képviselőnk, s
bár az országban mindenütt és sokan ismerik, nyilván sehol sincs annyi személyesismerőse, barátjai mint ezen a tájon. Mint jó ismerőst és barátunkat is köszönthetnénk tehát. Ne meditáljunk
azonban ezen 10 terméketlen kérdésen: köszöntsük őt'
abban a minőségében, amiben minden összefoglalható.
Erdei Ferencet, az embert
köszöntsük abból az alkalomból, hogy hatvanéves
lett.
Az ő személyében, emberi mivoltában ugyanis minden felsorolt „minőség" anynyira egybefonódott, hogy már-már önálló intézménynek
is felfogható. Ha jól emlékszem, ő volt az, aki Veres Pétert, személyes jó barátját, harcostársát,
egybenmásban vitapartnerét egyszemélyes nemzeti intézménynek
nevezte, nos, az elnevezés alighanem őrá is értelmezhető. Érdekes valóban, hogy az olyan mélyről jött,,
helyesebben
mélyről feltörő emberek, mini Erdei Ferenc is, miközben a velük
szemben idegenül álló társadalmi hatalmakkal hadakoztak, miképpen
gyarapították
szellemi fegyverzetüket
komplett arzenállá, hogyan váltak harcra készülés közben a
szellem különféle régióiban úgy otthonossá, felkészültté, hogy adandó
alkalommal
sokoldalú képességeiket fáradhatatlanul a pozitív építés szolgálatába állíthatták. Tudjuk például a fiatal Erdeiről, hogy miközben a szegedi egyetemen jogot hallgat, e
szaktudomány tanulása közben tevékeny tagja a Szegedi Fiatalok Művészeti Kollégiumának, s — színházművészeti,
néprajzi, irodalomtörténeti
témákban
búvárkodik.
A Kollégium magas színvonalú foglalkozásai közben, főként a falujárások során hegyeződik ki érdeklődése a szociográfia, a szociológia iránt. Persze ha egy makói
hagymatermelő kisparaszt fia tudatosan és már hazulról hozott parasztmozgalmi
tapasztálatokkal, közösségi szellemi indítékkal lát a társadalom sokoldalú
vizsgálatához, szociális problémák boncolgatásához, abból előbb-utóbb politika lesz, méghozzáradikális és népi — mint ahogy az is lett. Erdei útja az egyetem padjaiból egyenesenvezet a Válasz-ban közölt szociográfiai tanulmányok,
vitacikkek írásán át a népi
írók közé, majd a Márciusi Front balszárnyán folytatott politikai tevékenységen át
a Parasztpárt alapítóinak és vezetőinek sorába, a Márciusi Front 12 pontjának egyik
megfogalmazójaként
a kommunisták
eszmei és mozgalmi közelségébe. Egyenes ez
az út: milyen könnyű ezt most, utólag megállapítani! Harcra mindig kész egyéniség,
tudományos igényesség, a paraszti, népi sors tudatos átélése, hallatlan
munkabírás
kellett hozzá, mindaz, ami Erdeinek ma is, hatvanéves korában is jellemzője.
Kellett hozzá az- az eltökéltség, hogy a következő feladatok kiválasztásakor inkább a
nehezebbet választja, amelyhez új felkészültségek
kellenek. Erdei Ferencet először23 éves korában ítélték el két hónapra radikális politikai tevékenységért, de ugyanezen radikális politilcai szemlélet és feladatvállalás fejeződött ki akkor is, amikortudásban és tapasztalatokban gyarapodva, tizennégy évvel később megírta a magyarszociográfiai irodalom klasszikusának
számító Futóhomok-ot
a Magyarország
felfedezése
sorozatban.
Erdei útja oly gazdag és a szocializmusnak mind gondolati
problematikájához,,
mind gyakorlati megvalósulásához oly szorosan kapcsolódik, hogy ennek az útnak a.
méltatása — hát még elemzése — sokszorosan meghaladja e köszöntő kereteit. Meggyőződésem, hogy ha majd megírja — meg kell hogy írja! — emlékezéseit,
abbólkiolvasható lesz nemcsak a magyar parasztság (melynek Erdei mindvégig
hűségesfia) utolsó fél évszázadának történelme, de benne lesz egész népünk (melynek Erdei
Ferenc átfogó érdeklődésű és képességű reprezentánsa) fontos és bonyolult
sorskérdéseinek kifejtése is, mert Erdei mindig és mindenhol ott volt, ahol az ég zengett,,
vagy a part szakadt, vagy a munka nehezebb végét meg kellett fogni. Nagy ívű ésgazdcug pálya az övé, valóban belefér az irodalom is, a politika is (már 44-ben az
1129'

Ideiglenes Nemzeti Kormány belügyminisztere, s azóta is többszörösen
kormánytag),
a tudomány is (jelenleg másodízben főtitkára a Tudományos Akadémiának),
egyszerre több szólamban fejezve ki egy alapgondolatot: a mélyről jött ember hűségét
és elkötelezettségét nép és haladás iránt. Mikszáth az írót olyan gyertyához
hasonlította, amelyet mind a két végén meggyújtottak — ez a hasonlat Erdei Ferencre
hányszorosan érvényes? Szerencsére azonbam ez nem látszik meg rajta:
valóban
fáradhatatlan munkabírással végzi a dolgát ma is. Ennek egyik bizonyítékát
veszi
kézbe most az olrasó — s itt álljunk meg egy kicsit.
Van abban valami jelképes és oly sok mindent megmagyarázó, Erdei Ferencre
mélyen jellemző momentum, hogy épp ezt az írást teszi közzé Szeged
folyóiratában, a Tiszatáj-ba/n, hatvanéves korában. Erdei ott volt, amikor a népi írókszociográfusok nekiláttak az elesett, nyomorult Magyarország, a hárommillió
koldus
Magyarországának felfedezésének. Megírta a Futóhomok-ot. S harminc év elteltével
újra itt van, egy újfajta Magyarország felfedezői között: amikor az írószövetség
kezdeményezésére
megkezdődött a magyar irodalom felszabadulás utáni egyik legnagyobb vállalkozása, egy szociográfiai könyvsorozat megírása, amely a régiek iránti
tiszteletből újra a Magyarország felfedezése nevet viseli, Erdei Ferenc újra munkához látott. Nemcsak mint a szerkesztő bizottság tagja irányítja, segíti a fiatalabbak
nagy vállalkozását, hanem maga is újra elindult, bejárja a jól ismert tájakat, s
könyve újra ott lesz a felfedezők sorozatában. Ebből a készülő könyvből
közlünk
most egy vallomásértékű
részletet.
Szeretettel és tisztelettel köszöntjük a hatvanéves Erdei Ferencet, és kívánunk
neki még további évtizedekre termékeny és örömmel végzett munkát, ia munkához
erőt, egészséget!
M. G.

ERDEI FERENC

A S Z Ü L Ő H Á Z VÁLTOZÁSAI
Az Arad felé vezető hosszú és széles utca elején áll a ház. Az út, amely előtte
elvezet, a Szeged—Arad közötti országút, a hadak útja is. Dózsa György seregei
jártak itt nagyon régen, 1849-ben vasas németek vonultak itt Világos felé és vissza
onnan; 1919-ben a magyar Vörös Hadsereg egységei, majd román és francia csapatok meneteltek rajta. És 1944 őszén itt jöttek be a felszabadító szovjet csapatok,
azóta Vörös Hadsereg útja az utca neve.
Hat utca összetorkollásából keletkezett névtelen térre néz a ház: iskolák, patika,
üzletek vannak itt, s a legrégibb artézi kút. Alközpontja ez a keleti városrésznek,
amelyet még a XVIII. században neveztek Újvárosnak. A régi Szent Lőrinc nevű
falu, majd városrész lakói települtek ide akkor, s mindig annak a részei is. maradtak. Ez a református városrész, s ez a hagyma bölcsőhelye. A ház kertje temetővel
határos: az öreg református temető van itt, ez az egész hagymás, református városrésznek a központja, enyhe dombon terül el, a város legmagasabb pontja van itt, s
a történeti idők kezdete óta temetőhely. összes tudott és nem tudott őseim itt nyugosznak, kivéve azokat, akiket valami országos veszedelem sodort el szülőhelyükről,
s idegen földön lelték halálukat.
A telket és a házat r a j t a 1864-ben kötött házasságuk után szerezték apai nagyszüleim, akik házatlan zsellérek voltak azelőtt, de ennek a városrésznek a külsőbb
44'

részén születtek és nevelkedtek árendás zsellérházban. Az Aradi utcai ház együtt
nőtt a 'hagymás város fejlődésével. Nagyanyám egyike volt azoknak, akik Szeged,
Arad, Nagyszentmiklós, Temesvár és Pancsova piacára hordták gyékényes szekéren
a hagymát, zöldséget és paprikát, s onnan vissza a makói piacra sovány libát hoztak, amit a makói hagymás zsellérség és kisparasztság vásárolt és töméssel hizlalva
adott iel. Hagymából, kofálkodásból és 'libatömésből gyarapodtak nagyszüleim a
többi hagymás családokkal együtt. Még a múlt században újjáépítették a házat
olyan formára, mint a többi házak ebben az .utcában.
Ilyen is maradt a ház a legutóbbi évekig, s így nőtt fel ibenne két generáció:
apáméké és a mienk. Apámék tizenhármán születtek, s heten nőttek fel közülük, s
hatan hagymás-földművelő családot alapítottak, egy lett közülük kereskedő. Minden
hagymás családnak ez volt az útja Makón: a múlt század közepén mind zsellérek
voltak, s közülük a szerencsésebbje és a szorgalmasabbja lett kisebb-nagyobb földű
család, de a középparaszti szintnél tovább egyik sem vitte, a nagyobb rész pedig
földbirtok nélküli bérlő hagymakertész lett. Nagyszüleimnek sikerült a gyarapítás,
és minden gyermekük néhány hold föld hozományt vagy örökséget kapott, s a gyermekek egy része régi telkes gazdák leszármazottjával kötött házasságot (köztük
apám is), ami az itteni hagyományok szerint vegyes házasságnak számított.
Szigorú rendű paraszti élet volt ez minden sajátossága és korai polgárosultsága
ellenére. Nem olyan .ugyan, mint a dunántúli vagy imás országrészi ősi falvakban,
nem voltak éppen olyan szigorúak a hagyományok, s az élet gyorsabban mozgott
itt a történelem törvényei szerint. De paraszti törvények .uralkodtak a szülőházban,
és ősi hagyományokat is őriztek a nagyszülők. A legnevezetesebbet fel kell elevenítenem ezek közül. A család volt az élet irányadó szervezete, s ebben az asszonyoknak, az anyáknak és a nagyanyáknak volt megkülönböztetett szerepe. Nagyanyánk is igazi „mater familias" volt, aki őrizte a családi tűzhelyet, s maga avatta
fel és fogadta a családba az újszülöttéket. Ez pedig a következőképpen ment végbe:
Amikor az újszülött unokát megkeresztelték a templomban, akkor onnan egyenest
a nagyanyához kellett vinni. Az e vidéken hagyományos sarokpad és asztal volt a
szobában, s nagyanya erre az asztalra tette a pólyás csecsemőt, kibontotta a pólyából, meztelenre vetkőztette, megnézte, hogy ép-e, és fiú-e vagy lány, s aztán egy
ősi dallam dúdolása közben hóna alá nyúlva ringatta a kisdedet: „já-ra-ti-li-lá-li-li".
S ilyenkor minden csecsemő felébredt, de egyik sem sírt. Később ismertem r á : az
a dallam éz, amelyet Bartók Béla a „Medwetánc"-ban dolgozott fel. Engem is, öcsémet is így avatott fel nagyanyánk, s ott a szülői-nagyszülői házban tanúi voltunk
unokatestvéreink felavatásának. És az asztalt szertartásosan állták körül a nagycsalád tagjai.
Apám tehát törzsökös hagymás volt, de a két nagyszülői család révén mi úgy
nőttünk fel öcsémmel, hogy — mintegy klinikai kísérletként — az összes, Makón
lehetséges gazdálkodási formát végigéltük. Az alapállásunk az volt, hogy az Aradi
utcai házból hagymát termeltünk a városközeli földeken, a magunkén is, bérelt
földön is olykor, ahogy a hagyma négyéves váltással forgott a földeken. De mi a
gazdálkodó hagymakertészek közé tartoztunk, tehát mindig két lovunk volt, tehenünk, gabona- és kukoricatermelésünk és sertéshizlalásunk, de a főág a 'hagyma
volt és mellette libatömés. Majd elhalván apai nagyszüleim, az anyai nagyszülők
tanyájára költöztünk ki néhány évre, s ott tanyai gazdák módjára gazdálkodtunk.
Házunk azonban továbbra is megmaradt a városban, innen jártunk iskolába, s ide
jöttünk haza vasárnap, de a gazdaság kinn volt a rákosi tanyán, s itt az általános
szántóföldi gazdálkodásban volt betét a hagyma, amit sohasem hagytunk abba. Így
az anyai család revén a tanyai gazdák vilagába kerültünk át, s annak a 1 titkait és
hagyományát is ott sajátítottuk el. Aztán ú j r a visszakanyarodtunk városi hagymakertészeknek, mindenestül visszatérve a hagymások társadalmi és gazdasági közéletébe, emellett mintegy mellékesen végeztük el öcsémmel együtt a makói gimnáziumot és a szegedi egyetemet. Ebben a hagymás életben önállósultam én is és lettem
1131'

az akkori hagymás szövetkezet munkatársa. S itt szakadt meg családunk makói
hagyománya.
De hasonló történt a nagycsalád többi tagjával is. Apámék heten alapítottak
családot, de mi, a gyermekeik m á r csak tizenketten nőttünk fel mint unokatestvérek, akik mind az 1900—1920. évek között születtünk. De e tizenkettőből összesen
•kettő folytatta tovább egyenesben a hagymás családi hagyományokat. A többi mind
más pályára tért. A fiúkból 'lett tanító, pincér, bányász, csendőr, a lányok pedig
iparoshoz, kereskedőhöz, - tisztviselőhöz mentek férjhez. Nem egy közülük m a az
ország határain kívül él vagy már ott temették el.
A szülőház is változott a maga pályáján. Amikor mi eladtuk, hasonló hagymás
család vette meg, s hasonló módon gazdálkodott benne, ahogyan mi abbahagytuk ott.
De olyan makacsul, hogy termelőszövetkezetbe sem lépett be, bár a földje bekerült,
hanem megmaradt továbbra is az utca egyik egyéni hagymakertészének. Az ő gyermekei szintén nem maradtak hagymások, hanem más pályára mentek. Alig n é h á n y
éve eladták ők is a házat, s azóta megújult a ház élete. Hozzánk 'hasonló hagymás
családbeiiek vették meg, de a kezük alatt minden megváltozott, pontosabban k o r szerűsödött. Űjjáépítették a házat: vaskapuval, az utcára fordítva az épületet, több
szobával, kőalapra téglából, parkettával, vízvezetékkel, fürdőszobával. De a nagy
kertben és a város melletti földön továbbra is mezőgazdaságot folytatnak: újburgonyát, hagymát, virághagymát termelnek, kukoricájuk terem, disznót hizlalnak és
baromfit tartanak. Annak ellenére, hogy a f é r j banktisztviselő, egyébként szintén
hagymás család sarja. Maga is, felesége is részt vesznek a munkában, ebből épült
a ház, s ilyen munkájuk után van gépkocsijuk. Termelőcsalád maradt ez továbbra is,
bár foglalkozása szerint alkalmazott lett a családfő. Gyermekeik még ebben nőnek
fel, de távlatra már aligha folytatják ezt az életmódot. Mindegyik iskolába jár, s m á r
vagy nem mezőgazdasági pályára ment, vagy útban van effelé.
A szülőház nem kivétel a Vörös Hadsereg útján. Hasonlóképpen változott az
utca több mint száz háza is e néhány nemzedék váltása során. Az én gyermekkoromban még — tehát az 1920-as és 1930-as években — a házak nagy többségében
a hagyományos hagymás gazdálkodás folyt, az ennek megfelelő életmóddal és családi viszonyokkal. De amikör 1966-ban sorra vettük a házakat az utcabeli szomszédokkal és rokonokkal, már egészen más -helyzetet találtunk. Százra kerekítve a h á zakat, már csak a kisebbik felükben, 42-ben találtunk hagymakertész családot. Közülük 25 lett termelőszövetkezeti tag és 17 maradt meg egyénileg gazdálkodó hagymásnak (egy részük a város határán kívül bérelt földön), 23 házban megszűnt minden hagyomány: munkások, -alkalmazottak, kisipari termelőszövetkezeti tagok laknak bennük, s házkörüli-kerti gazdálkodásuk is jórészt sorvadóban van. És 35
házban vegyes jellegű az életmód: a nagyszülők mezőgazdasági nyugdíjasok vagy
még aktív gazdálkodók, de a gyermekeik más pályákon vannak, legfeljebb olyan
háztáji módon folytatják még a hagyományos mesterséget, mint ahogy az a szülőházban történt.
A változások között vannak egészen gyökeresek is. Csak én magam öt családot
ismerek a nemrég még a mi utcánkban lakók közül, akik innen összkomfortos bérházakba vagy emeletes családi házakba költöztek. Megunták ezt a falusias-városi
életmódot, a kertet, az állatokat, a házak örökös tatarozását, és átváltottak a még
városiasabb életmódra. Jól érzik magukat abban a másik életmódban? Még megmegsajdul a szívük a kert miatt, de aztán az is elcsitul, mert az összkomfortos, a
sár és por nélküli élet csábító: könnyű 'beleszokni.
Mindehhez képest megváltozott az utca képe, és napról napra tovább változik.
Gyermekkoromban még százfőnyi tehéncsorda járt ki az utcából a legelőre, 'ma m á r
csak néhány utolsó mohikán van. Akkor még az úttest és a házak közötti széles
gyepen a tyúkok és csirkék ezrei sürögtek, ¡ma m á r ennek is vége, -tiltja is a szabályrendélet. Higanygőzlámpa világít végig az utca felett, most rakták le a vízvezeték csöveit, hamarosan jön a gáz is, és előbb-utóbb autóbusz fog járni az utcában.
1132'

A házak még sokáig fognak emlékeztetni a régi életre, de előbb-utóbb az is elmúlik,
s az ú j kor formái veszik át ebben is az uralmat.
Változott a temető is a szülőház kertje lábjában. S majdnem egészen megváltozott. Volt egy időszak, amikor nem volt illő tisztelni a temetői hagyományokat, s
akkor a radikálisan újító városrendezési terv megszüntetni tervezte az öreg református temetőt is. Már meg is hozták a törvényt erre, ki is jelölték az ú j köztemető
helyét, csak éppen erő nem volt a felépítéséhez. A temető azonban pusztult és parlagosodott ezekben az években. Az egyházközségi vezetés is sorsára hagyta, s egymás után dőltek be a kövek, pusztultak ,az örökzöld fák és cserjék, s mind több
sírhanton kecskék kezdtek legelni. Érthető, hogy az utca és városrész elkeseredett, s
mindannyian, akik e temető körül születtünk, akik elődeinket ide temettük, s akik
magunk is ide érzünk vonzódást, mindent megmozgattunk, hogy éljen még tovább
ez a szép temető, s még fogadjon be bennünket is. Megtörtént a fordulat: a városi
vezetés is magáévá tette a temető ápolásának és fenntartásának a tervét, s az egyházi vezetők is talpra álltak. Azóta újból mai életünk része lett az elhaltak városa.
Ü j ravatalozó épül, utakkal, fákkal és cserjékkel szépül tez az emlékkert, s úgy
marad az utódokra, mint a város változó történetében a történeti folyamatosság
megtestesítője.
Temetőhely volt ez a honfoglalás korában is, akkor is, amikor nyolc-tíz falu
volt a mai város helyén, akkor is, amikor a város mai formájában kifejlődött. Maradjon az akkor is, amikor már csak emlékeztet erre a történelemmé váló, régi
életre, s fogadja be azokat, akik még ide kívánkoznak.

TÓTH SÁNDOR: „VERÁDASÉRT"

1133

SIMON ATTILA

SZEKTÁSOK KÖZÖTT
Közismert dologról beszélünk, amikor a nagy egyházakban dúló szervezeti és
ideológiai vitákra hívjuk fel a figyelmet. Az is köztudott, hogy ezek a viták elsősorban a katolikus egyházban éleződnek tovább. Hogy csak a legjelesebb ideológusok közül említsünk néhányat, Theilard de Chardin, Maritain, Barth stb. eszméi és
nézetei mind-mind ezeknek a vitáknak teoretikus (hátterei. De azok előtt sem ismeretlenek a 'belső villongások és ellentétek, akik nem ismerik ezeket a vitákat és eszméket. Számtalan híradásból értesülhettek és értesülhetnek olyan jelenségekről, mint
a francia munkáspapok fellépése, az egyházi szertartások módszeres reformálása, a
cölibátus problémája, vagy akár a modem zene bevonulása a templomok falai közé.
De ismertek azok a törekvések is, amelyek a legújabb tudományos vívmányoknak a
teológiai rendszerekbe való beépítésével próbálkoznak. Gondoljunk a modern fizika
problémáinak filozófiai megközelítésére, vagy az orvostudomány legújabb vívmányainak etikai-teológiai és praktikus értelmezésére, a fogamzásgátlás, az abortusz, a
szervátültetések problémái körül lefolyt és még ma is folyó vitákra.
Ezzel szemben vajmi keveset tudunk azokról az életszervező funkciókról, amelyet az egyházak és a vallás a társadalomban jelenleg betölt. E funkciók feltárását
nagymértékben nehezíti, hogy az egyházak és a vallás társadalmi befolyása nemcsak a társadalmi rendszerektől függően más és más, 'hanem azonos társadalmi r e n d szereken belül is lényegesen különböző. Annyit tudunk, hogy a hagyományos egyházak pozíciói világviszonylatban visszaszorulnak, tudatalakító erejük csökken, amit
nyomon követ a vallásos tudat széthullása és az, hogy a vallásos magatartás a z
emberek életében mindinkább üres formalitássá válik. Bár a hagyományos egyházak továbbra is arra törekszenek, hogy az egész társadalomra közvetlen befolyást
gyakoroljanak, saját kereteikbe tömörítsék a társadalmi fejlődés különböző szintjén
álló osztályokat, rétegeket, ez azonban a differenciált társadalmi fejlődés következtében egyre inkább reménytelen törekvés. Mivel a történelmi egyházak nem a k a r nák, de nem is képesek „zárt" rendszereket létrehozni, ennék egyenes 'következménye lesz, hogy a vallásos tudatot és magatartást nem erősítik meg intenzív vallásos
élmények, s így az emberek vallásos érzelmi világa üressé, tartalmatlanná válik.
A vallás, a hagyományos egyházak válsága, közel két évszázad óta tartó folyamat. A társadalom életének közvetlen irányításából radikálisan kiszorultak, ideológiai befolyásuk is lényegesen csökkent. A tudományos életben, s így az értelmiség
köreiben is a különböző filozófiai irányzatok foglalták el a vallásos képzetek helyét.
A materialista filozófiai irányzatok fokozatos térhódításával tovább szűkült a hatókörük. De az idealista filozófiák sem kedveztek a vallás egyeduralmának, jóllehet
ezek vallási szükségleteket is kielégítenek, mégis jelentős rést ütöttek az egyházak
egyetemes ideológiai uralmán. Ezek a jelenségek, és még mások, közösen idézték
elő az egyházak, a vallások mély válságát.
A társadalom, a hagyományos egyházak és vallások válságánál? következménye
a szektaegyházak megjelenése. Ezek a keresztény vallások korszakait megkerülve,
közvetlenül az őskeresztény gyülekezetekhez nyúlnak vissza. Az ősi gyülekezetek
életszervezését és hangulatát idézik fel, és zaklatott törtenelmi időkben sorsukat is
újraélik. Ezek a „feltámadt'-' közösségek a társadalom sajátos képződményei. A társadalomtól 'hermetikusan elzárkóznak, mégis szüntelenül olyan problémákat kell
megoldaniuk, amelyet a társadalom ír elő. Nem élnek a valóságban, de szüntelenül
belebotlanak a valóság tárgyaiba.
Amit itt elmondottunk, kitűnő elemzésben megtalálható egy igen érdekes könyvben. Szerzője Kardos László, címe: Egyház és vallásos élet egy mai faluban. Ez a
1134'

könyv az egyházak és a vallás mai helyzetének nem egyszerű leírása, inkább annak
a problémának felderítésére vállalkozik, hogy miben van ma az egyházak és a
vallás társadalmi funkciója, van-e m a az egyházaknak és a vallásoknak az emberek
életében szervező-, alakítóképességük. Jól látja, hogy ez a probléma nem egyedül az
egyházak ügye, hanem jelentős, eleven társadalmi érdekekkel függ össze.
Már a vizsgálat helyszínének megválasztása is több, mint szerencsés: kitűnő,
alapos mérlegelés eredménye. Bakony cserjén három történelmi egyház működik: az
evangélikus, a katolikus és a református. E három hagyományos egyház mellett
jelentős tényezők a szektaegyházak. A szekták viszonylag ú j képződmények. Az első,
a nazarénusok gyülekezete, nem egészen százesztendős múltra tekint vissza. A szekták keletkezését és azt, hogy ezek az ú j társadalmi feltételek között hogyan élnek
tovább, ¡mi tartja fenn őket, csak komplex vizsgálattal lehet felderíteni. Kardos a
néprajzkutatást kiegészíti helyi társadalomtörténeti kutatással, egyház- és vallástörténeti, vallásszociológiai vizsgálatokkal. A feladat differenciált megközelítése határozza meg a konkrét módszert is, mely éppúgy felöleli az információs adatfelvételt, mint a kérdőíves tudatvizsgálatot, az ¡esettanulmányt és a dokumentációk feldolgozását. A történelmi egyházak vizsgálatánál megelégszik az általános fejlődésvonal bemutatásával. Az evangélikus egyház múltját azonban részletezőbben taglalja. Ez indokolt is, mert az evangélikus egyház kezdettől fogva uralkodó egyháza
a községnek. De legalább ilyen fontos az, hogy a szekták szoros kapcsolatban állnak a protestáns egyházakkal, lévén ezek protestáns képződmények.
Kardos könyve a bakonycserjei egyházak közül a szektaegyházak adatait dolgozza fel legrészletesebben. Annál a kérdésnél, hogy melyik egyház tölt be érdemleges vallási funkciókat, a szerzőt nem tévesztette meg a hagyományos egyházak
technikai és számbeli fölénye, ö a valóságos funkciók feltárására törekedett. Vizsgálatai egész sora bizonyítja, hogy a nagy egyházak híveinek vallásossága ma m á r
nem egyéb, mint beidegzett szokásók gyakorlása, olyan istenek megtartása, akiknek
időközönként hódolni illik. Ugyanakkor a szektavallások át- meg átszövik a hivők
egész életét, a társadalomhoz való viszonyoktól kezdve a legintimebb emberi kapcsolatdkig. A szerző dicsérendő mértéktartása elkerülte a téma „csapdáit", vagyis
azt, hogy a szekták életében a szokatlant, a látványosat keresse; csakis így sikerülhetett az intenzív vallásos élet megnyilatkozásának, a vallási közösségek életvitelének reális feltárása. De a könyvnek talán legnagyobb értéke az, hogy a megvizsgált öt szekta szerveződésében és életvitelében megtalálta a közösét, a lényegeset, és
olyan összefüggéseket tudott felmutatni, amelyek nemcsak a vizsgált község szektaegyházaira érvényesek, hanem bővebb körben országosan is.
Amikor a szekták felépítésének, szerkezetének közös vonásait vizsgáljuk, h a j lamosak vagyunk arra, hogy megálljunk a külső összefüggéseknél. S h a csak a külső
összefüggéseket nézzük, a szekta valamiféle tökéletes homogén alakulásnak tűnik.
Ez a látszat onnan adódik, hogy minden szekta hermetikusan „zárt" rendszer, melyeket a külvilág hatásai nem tudnak megbolygatni. S ha ezt kisebb településeken
nézzük, mint esetünkben Bakonycserjén, akkor ezt a látszatot erősíti a szekták személyi összetétele is. Itt a szektatagok azonos, de legalábbis hasonló néprétegekből
kerülnek ki. De ha ugyanezt a kérdést fejlett iparvidékek vagy nagyvárosok vonatkozásában vizsgáljuk, a szekták személyi összetétele lényegesen változatosabbnak
mutatkozik, noha ezek a közösségek itt is féltve őrzik elkülönültségüket. Kardos
helyesen mutat rá e homogenitás viszonylagosságára, és hangsúlyozza, hogy ez a
szektáknak csak a külvilághoz való viszonylatában érvényes. S ezt a megállapítását
akkor teszi kétségtelenné, amikor a szóban forgó szekták belső tagozódását, differenciáltságát elemzi. A szektaintegráció falvakban és városokban egyaránt hármas
tagozódást mutat. Van a szektamag, amely a prédikátor köré csoportosul, és többnyire a vének tanácsát alkotja. Ök irányítják a közösség életét, döntenek a tagfelvételékben a gyülekezet meghallgatásával, levezetik a fegyelmi eljárásokat, és meghozzák a döntéseket a gyülekezet jóváhagyásával, ö k határoznak más egyházakkal
való együttműködés ügyében, de intézik a közösség adminisztrációs, pénzügyi dolgait is. ö k jeleskednek legjobban a hitbuzgalomban, példaadó magatartásban.
1135'

,A közösség kipróbált tagjai, akiknek egész élete, életmódja garantálja megbízhatóságukat. ő k e t követik a mérsékeltek, akik hitbuzgalmukban és életvitelükben legközelebb állnak a szektamaghoz. Végül vannak a peremen elhelyezkedők, ők a
szekta csendes tagjai. Ezek a csoportok különböznek egymástól lelkialkatuk, az
•életben szerzett tapasztalataik alapján, de különböznek világi és vallási kulturáltságuk szerint is.
Ez a tagoltság különösen a városi szektaközösségeknél figyelhető meg. Ám a
különbségek nemcsak a belső differenciáltságot tükrözik, hanem kifejezésre jutnak
a. világhoz való kapcsolódásukban is. A tudományhoz, a kultúrához való viszonyuk
sem egyforma. Bármennyire is közös vonásuk a világi tudás elutasítása, a különbségek mégsem hanyagolhatók el. Ha a több megyében szerzett tapasztalatokat szembesítjük a bakonycserjei adatokkal, akkor a kisebb települések szektáinak életfelfogásában és magatartásában lényeges különbséget nem találunk. Viszont találunk
a szekták mércéjével mérve is egészen szélsőséges szemléletet és magatartást a legelesettebb településeken, mindenekelőtt Szabolcsban. Ezek a települések a gazdaságitársadalmi fejlődés viszonylagosan igen alacsony színvonalán állnak m a is. A lakosság kulturális szintje meglepően primitív. A gondolkozást átszövik a misztikus
hiedelmek, babonák és a kuruzslásban megjelenő csodákba vetett hit. A kulturális
•elmaradottság stigmája az idősebb korosztálynál és a nőknél leginkább szembetűnő.
Az itt működő szekták tagjai között az elmaradottság fokozottabb, mint a lakosság
más részénél, mivel ők tudatosan és szervezetten helyezkednek szembe mindazzal,
ami a technika, a tudomány és a kultúra világából érkezik hozzájuk. Egyetlen t u d á suk a biblia részletekbe menő ismerete. Ha meggondoljuk, hogy a hazai szektamozgalom is ilyen szociális mélypontról indult, és hogy a felszabadulást megelőző években a városokban is csak alig-alig haladta meg ezt a mély nyomorszintet, akkor
•értjük meg igazán Kardos megállapítását, miszerint a szekták nyertek a népi demokráciával. Ma az ilyen mélyponton álló szektaközösségek kivételek.
Ha viszont a gazdasági-kulturális élet magasabb színvonalán álló településeken
nézzük ezeknek az egyházaknak a helyzetét, akkor szemléletben és magatartásban,
a tudományhoz és kultúrához való vonzódásban igen értékes előrehaladást láthatunk, airni természetszerűleg összefügg a lakóhely nyújtotta nagyobb lehetőségekkel
és a szekták személyi összetételével. Városokban gyakran találkozunk olyan hivőkkel, akik a tudomány, a technika és a 'kultúra dolgaiban meglepő jártasságról
tesznek tanúságot. Találkozunk közöttük iskolázatlan emberekkel, akik idegen nyelvet is megtanultak azért, hogy a külföldi szektákkal személyes kapcsolatot tarthassanak fent. Elsősorban a városokban figyelhető meg, hogy a hivők soraiban, h a ritkán is, találkozunk értelmiségiekkel é s diákokkal, olykor-olykor nagynevű tudósokkal is. De a városokban is gyanakvással tekintenek az értelmiségi „útkeresőkre",
bár hatásuk alól nem vonhatják k i magukat. De h a „megtérnek" és megvallják hitüket, akkor megbecsülik és kifejezetten tisztelik őket. Annak érzékeltetésére, hogy a
felszabadulás óta milyen „átállás" ment végbe a szekták életében, megemlítjük az
•egyik szegedi szekta esetét. E szekta több fiatal „útkeresőnek" anyagi támogatást
nyújtott az egyetemi iskoláztatáshoz. Ha csak ezt az egy esetet állítjuk szembe a
szabolcsi állapotokkal, és azt, hogy itt a hivők gyermekei igen gyakran középiskolát
végeznék, akkor lehetetlen nem felismerni egy ú j folyamat elindulását ezeknél az
•egyházaknál. S hogy elsősorban orvosi képesítés elnyeréséhez biztosítanak anyagi
támogatást, azt erkölcsi felfogásuk önmagában is megmagyarázza.
A 'bakonycserjei vizsgálódás célszerűsége abban van, hogy az ország különböző
területein kimutatható változásokat és tendenciákat egyetlen településen veszi tüzetesen szemügyre. A szektavallások közös jegyeinek feltárásában, de a további általánosításban is nagy segítséget jelent ez a vizsgalat. Azaltal, hogy a könyv a szekták
történetét a község történetével, helyenként a környék, illetve az ország történetével
együtt tárgyalja, nemcsak a múltat és a jelent t u d j a nyomon követni, h a n e m bepillantást enged e mozgalom jövőjébe is. A 'község szektamozgalma önmagában is
érdekes jelenség, igazi jelentősége mégis abban van, hogy átmeneti típus az elmaradott települések és a várasok szektamozgalmai között. A hivők soraiban megtalál1136'

hatók a közösség századeleji állapotát védelmezők éppúgy, mint a tömegkommunikációs eszközöket igénybe vevők és a könyvtárlátogatók. Ez utóbbiak különösen ,a
fiatalok között találhatók.
A szektaegyházak demokratikus felépítésű közösségek, nem ismerik a társadalmi
hierarchiát, a rangokat. Mindenkinek egyaránt joga és kötelessége a közösség ügyének intézése. S hogy ebben ki-ki milyen részt vállal, az saját akaratán és képességén múlik. A szekta demokratikus felépítéséből következik a származási és születési előjogok elutasítása. A hivő szülők gyermekei sem lehetnek automatikusan a
szekta tagjai, jóllehet a gyülekezet istentiszteletein rendszeresen részt vesznek. De
nekik is ki kell állniuk a próbát, mint minden „törekvőnek", személyes életükkel
kell bizonyítaniuk, hogy alkalmasak a hivő életre. A gyülekezetek alapkövetelménye
a szabad döntésen alapuló elhatározás. Üj híveket nem csalogatnak, sőt ismételteri
figyelmeztetnek a hivő élet nehézségeire, buktatóira. A viszonylagos szabad döntést
szolgálja az is', hogy a gyülekezet tagjai csak felnőttek lehetnek, olyanok, akiket az
egyház szertartásai szerint megkereszteltek. A keresztség csak felnőtt korban
vehető fel.
A demokratikus közösség elsősorban azokra van nagy hatással, akik még sohasem szólhattak bele a társadalom ügyeinek intézésébe, sem saját sorsuk irányításába.
„Mindig az erőszak, az önkény, a véletlen martaléka voltam" — vallja egy szombathivő. Az ilyen ember számára a hivőközösség egy egész világot jelent, nem is akar
mást ismerni. Ezért .akarja magát kivonni a világ hatása alól, és ezért nem akar a
világ sorsára hatással lenni, akár az egész társadalmat érintő kérdésről legyen szó,
akár kisebb integráció ügyéről. A hivő úgy érzi magát, mint akit kiüldöztek, mint
aki kimenekült a világból.
A szekták nagy hozzáértéssel szervezik belső életüket. Üj'ból és újból felfedezik
a közösséget összetartó elemi tevékenységformákat. Ilyenek többek között a közös
Ima, a közös éneklés, amelyek az egyházi szertartások szerves részei. Az exhibicionista imádkozások, az extatizáló rítusok az idegen f ü l számára ugyan hangzavarnak
tűnnek, de nekik ez erőgyűjtés, a bűnök rendezésének egyik eszköze. A prédikáció
a szektaegyházak beállítottságától, a prédikátor egyéniségétől függően a hívek értelmére vagy érzelmére .apellál. A nazarénus prédikációk jellemzője a vallási racionalitás; az értelemre való hatás. Ezek az igehirdetések kerülik az életképeket, az élethelyzetek ecsetelését, e helyett a vallásos élet szükségszerűségét elemzik, az erkölcsi
konfliktusok vállalására biztatnak. Más szektáknál, pl. a pünkösdhivőknél, a prédikáció inkább az érzelmekre kíván hatni. Tele van életképekkel, dicséri az anyákat
a gyermekneveléssel járó gondok vállalásáért, a férfiakat a megerőltető fizikai munkában való helytállásért, és buzdítja a hallgatóságot az áldozatvállalásra. A hivők
„bizonyságot" tesznek .arról, hbgy az Ür miként segítette ki őket kétségbeejtő helyzetekből. Ezeket a „bizonyságtevéseket" a prédikáció a vallásos, az erkölcsös élet
következményeként értékeli, az isteni kegyelem megnyilatkozását látja benne, azt,
hogy az isten már e földön is gondot visel övéire.
A szekták prédikációiban feltűnő az, hogy milyen gondosan, milyen konzekvensen kerülik a politikai elemeket. Ez napjainkban igen figyelemreméltó jelenség, ha
tudjuk, hogy a szekták történetéből ellenkező tapasztalataink is vannak, elsősorban
az ellenforradalmi Magyarország korszakából. A kommunistákkal való jó kapcsolat
kialakulása is az ellenforradalom tobzódásának idejére esik. Ez a szektaegyházak
.történetében olyan időszakot jelöl, amikor ezek a közösségek kifejezetten politikai
rendszerekkel ütköztek. A politikai ütközés legélesebb szakasza a nácizmussal való
szembehelyezedésük volt. Egy olyan településen, mint Bakonycserje, ahol az ismert
történelmi előzmények révén a lakosság jelentős részét meghódította a náci demagógia, a szekta távol tudta tartani magát a nácizmustól: De nemcsak távol tartotta
magát a náci befolyástól, hanem szembe is szegült vele. Valamennyi szekta hirdette
akkor az utolsó idő elközeledtét, aminek jeleit a náci mozgalom tevékenységében
ismerték fel, Hitlert pedig az Anti-Krisztussal azonosították, ami náluk a legszörnyűbb bűnök megtestesülését és az utolsó ítélet közeledését jelentette. Ennek a
meggyőződésüknek a templom falain belül és kívül egyaránt hangot adtak. A náci
4 Tiszatáj

1137

szellem jegyében, fogant törvényeket és utasításokat megtagadták, és semmivel sem
lehetett őket azok elismerésére és végrehajtására kényszeríteni. Nem téveszthet meg
bennünket az, hogy e küzdelem vallási-erkölcsi köntösben jelentkezett, ez a valóságban politikai küzdelem volt.
E tényék ismeretében jobban érthetővé válik a szekták mai magatartása, életük
szervezése, szertartásaik rendje és hangulata. Mai viszonylagos háborítatlanságukban ezek a sokat próbált, zaklatott életű emberek saját életüket a k a r j á k élni. Éppen
ezért nyugtalanná teszi őket a legkisebb visszaélés, és azonnal védekezésbe vonulnak. Kerülik az összetűzést a társadalom intézményeivel, de életvitelükben nem
hagyják magukat megzavarni. Minden zaklatásra soraik összezárásával válaszolnak,
és megerősödnek abban a meggyőződésben, hogy ez a világ nem az ő világuk. És
ezért kerülik az igehirdetésben, az egész egyházi szertartásban gondosan a politikai
elemeket.
Minden gyülekezetnek megvannak a kialakult módszerei az ifjúság foglalkoztatására. Ha meggondoljuk, hogy ezt az igazán nehezen kezelhető korosztályt mily
sikeresen tudják irányítani, akkor megirigyelhetjük pedagógiai érzéküket. A fiatalokat bevonják a közösség ügyeinek intézésébe, segítséget nyújtanak a rászorulóknak, a betegeket, öregeket gondozzák. De a fiatalok foglalkoztatását szolgálja a közös
imákban való részvétel, a közös éneklés. A közös énéklés hatását csak fokozzák az
összejöveteleken a jól szervezett zenekarok, változatos dallamvilágukkal. Ezek a
zenekarok igen bonyolult zenei feladatok megoldására képesek.
A szektaközösségek egyik feloldhatatlan ellentmondása a házasságkötésre vonatkozó rendszabályuk. A szabályok érteimébén a hivők csak egymás között köthetnek házasságot. E tilalom megszegőjét a gyülekezetből kizárják. Ebben a könyörtelenségig következetesek. Az, hogy ezek a jámbor, jóindulatú emberek ennyire
szigorúan ragaszkodnak a házasságra vonatkozó szabályok megtartásához, csak azzal
magyarázható, hogy a közösség zártságát minden körülmények között meg a k a r j á k
óvni. Ez a probléma ma minden fonákságával előtérbe kerül. Különösen a városokban és fiatal szektatagoknál vált ki ellenállást és konfliktust, amit nem ritkán a
szektából való 'kiválás követ. Pillanatnyilag talán ez a szekta legsúlyosabb gondja,
mert a fiatalok ilyen magatartása a szekta utánpótlását veszélyezteti. De a fenti
súlyos ellentmondás ellenére is a szekták élete meghitt, meleg emberi kapcsolatokra
épül, megértés egymás gyengeségei iránt, védelemnyújtás az a r r a rászorulóknak.
A magatehetetlen öregeket és betegeket gondozzák, árváikat felnevelik. Aggódás és
megbocsátás, segítőkészség és szigor, íme ezek a közösségek együttélésének legfonQ
tosabb jegyei.
A szekta minden esetben a valamilyen módon elesett emberek közössége. Ez
egyaránt érvényes a falusi és a városi közösségekre, holott a társadalmi rétegződést
illetően lényegbevágó különbségek vannak közöttük. A különböző rétegeket természetszerűleg más és más társadalmi behatások érik, de még ugyanazon hatások is
másként érvényesülnek itt és ott. Világos, hogy direkt társadalmi hatásokkal és
tényezőkkel csakis erőszakoltan lehet magyarázni a szektasors vállalását. Individuálpszichológiai tényezők ismerete nélkül vajmi kevés esélyűnk van a vállalt sorsok
kialakulásának és fenntartásának megértéséhez. A társadalmi hatások nem szükségszerű, hanem véletlen következményekben jelentkeznek az individuum sorséiban.
E hatások az egyéni helyzetekén megtörnek, az egyesek mindig saját szükségszerűségüknek megfelelően reagálnak r á j u k . Konfliktusok személyes életükben, csalódás
a politikában, vallásban, világnézetben: mind-mind indíték lehet a szektasors vállalásához. Érthető, hogy összefutnak a z individuális és társadalmi problémák, hiszen
aki távol van tartva a társadalom ügyének intézésétől, az saját sorsának s e m lehet
igazi irányítója.
Kardos könyvében a helytörténeti elemzés, a személyes élettörténetek feltárása
is bizonyítja, hogy a szektatagok „megtérésük" előtt keresték az ú t j á t - m ó d j á t annak,
hogy változtassanak megalázó sorsukon. Különböző mozgalmakban vettek részt, és
többségükben valamilyen protestáns egyházi közösség tagjai voltak. De a sorozatos
sikertelenség és csalódás a mozgalomban, a z anyaszentegyházban, a r r a ösztönözte
1138.

őket, hogy más közösségben keressék a megoldást, ott, ahol védelmet találnak a megaláztatásokkal szemben és vallási szükségleteiket is ¡kielégíthetik. így találkoztak a
szektaegyházakkal, ahol sajgó sebeikre írt nyertek.
Azok között az individuálpszichológiai tényezők között, melyek a szektához való
tartozást motiválják, legerősebb a közösségbe tartozás vágya. A demokratikus közösségeknek pedig mindig nagy a vonzóerejük. A kölcsönös segítőkészség, a belső
egyenlőség, az ügyek közös intézése, a kollektív szertartások valóban nagy hatást
gyakorolnak azokra, akik válaszút előtt állnak. Társat, társaságot a magány helyett,
védelmet a kiszolgáltatottságban, lelki és testi sérüléseikre orvosságot, a bűntudat
nyomasztó súlya alól feloldást remélnek.
Nem lehet eléggé hangsúlyozni a szerepjátszás individuális szükségletét, amihez
a szektaközösség biztosítja a keretet. Ha a társadalmi szerepjátszás vágya az önérvényesítés, az átlagból való kiválás nem oldható meg a társadalmi érvényesülés
útján, akkor máshol keresi realizálódásának lehetőségét. A szerepjátszásnak, az önérvényesítésnek a szekta mindig biztosít teret és lehetőséget, habár szűk ez a tér,
és kicsi a lehetőség. Nos, a szerepjátszásra, az önérvényesítésre való törekvés szinte
valamennyi szektatagra jellemző, ami náluk egyet jelent a kiválasztottsággal, ö k az
elhivatottak az üdvösségre, amelynek bizonysága az isteni kegyelemben való gyakori
részesedés, ö k többek, különbek, mint mások. Megvilágosodottak. A kiválasztottság
tudatának túlburjánzása a „világiak" szemében gőgnek, önteltségnek tűnik, ami
gyakran vezet félreértésekre, és nem ritkán vált ki haragot és gyűlölködést a szektákkal szemben.
A pszichológiai okok sorában kell megemlíteni az érzékenységet és az érzelmességet, amelyeknek szintén fontos szerepe van a „megtérés"-ben. A kollektív
szertartások szuggesztív élménye könnyen talál utat az érzékeny és érzelmes emberek lelkéhez. A szekta iránti vonzalomban legalább ilyen szerepe van a képzelődésre
való hajlandóságnak, a képzelet szülte transzcendens lényekhez fűződő rajongó kapcsolódásnak. S a szektáknál olyan rajongó vallási misztikum fejlődik ki az egyénekben, ami nerrí külsődleges szertartásokban nyer kielégülést, hanem a közvetlen
isten-ember közötti kapcsolat élményében. Ezeknek az embereknek a világképéről
és e világképnek megfelelő magatartásról a gyermek lelkivilága jut eszünkbe. És
minél elesettebb, a kultúra minél alacsonyabb fokán álló embereket figyelünk meg,
annál inkább ez a lelkivilág tárul fel előttünk. A gyermeki hiedelmek eluralkodását
látjuk a racionális szemlélet felett. A kultúra magasabb fokán álló szek tahi vöknél
viszont a szemlélet kettőssége szembetűnő, ö k úgy tekintenek a világra, ahogy a
gyermek a számára szokatlan dolgokra szokott. Pl. egy pince a gyermek szemében
veszedelmes patkányok és egyéb rémítő szörnyek tanyája. De ugyanerről a pincéről
később azt mondja el, hogy abban szenet és fát tárolnák a nagyok, hogy amikor
hideg lesz, és fűteni kell, legyen mit felhozni. Mint ahogy a gyermek semmiféle
ellentmondást nem lát és nem érez a két állítás között, hasonlóan természetesnek
veszi a szektahivő a maga által megkettőzött világot. A mindennapi életben, a munkája közben megtanulja a tárgyak reális értékelését, de ezzel párhuzamosan misztikus képzelődést épít magában a világról és a tárgyakról. Ez a jelenség megérdemelne egy pszichológiai tanulmányt annak tisztázására, hogy sajátos élethelyzetek
hogyan mentik át a gyermekkor szemléleti világát a felnőttkorba, ott milyen funkciót tölt be; és miért nyújthat biztonságérzetet, a felnőttek számára a gyermeki
naivitás megőrzése. Kardos megfigyelése szerint ezek a pszichológiai stigmák a község szlovák lakosságára felette jellemzőek. De ezek a pszichológiai vonások minden szekta elszakíthatatlan jellemzői. Már ez az egyetlen megfigyelés is lényegesen
közelebb visz bennünket a szektaképződés pszichológiai mechanizmusához, érthetővé
válik, hogy miért van a szektáknak olyan nagy sikerük Bakonycserjén. A képzelőerőre épített világkép, amelyben nincs sem törvény, sem véletlen, a világ minden
jelensége, tárgya egyedi, amit teremt, szándékol, akar valaki. A nazarénus prédikátorral folytatott beszélgetésből kiderül, hogy a prédikátornak mély életbölcsességről árulkodó megfigyelése és véleménye van a világról, a világ gondjairól. Ugyanakkor a legtermészetesebb módon lép át a vallási racionalizmus birodalmába, ahol
4*

1139

is a világ dolgainak, a világhoz való reális viszonynak már semmi értékelhető szerepe nincs. A lakosság között ez n e m okoz feltűnést, részben azért, mert megszokták, részben azért, mert ők is 'hajlamosak a vallási képzelődésre. De Kardosnak
igaza van akkor is, amikor arra a következtetésre jut, hogy igazságtalan és téves
lenne, ha a szektákat a lelkibetegek és a szédelgők mércéjével mérnénk. A szektavallás éppen olyan vallás, mint bármelyik más vallás, csak szokatlanok a szertartásaik, szokatlan a szerveződésük és a magábazárkózottságuk.
A szekták morális követelményei tükrözik leginkább ellentmondással terhelt
világnézetüket, a társadalomhoz való viszonyukat. Minden szekta közös követelménye a társadalom ügyétől, a „világi" élettől való elfordulás. Ugyanakkor a szekták erkölcsi kódexe és 'követelményrendszere a „világi" erkölcs alapvető követelményeit is tartalmazza. így jutnak a szekták abba a képtelen helyzetbe, hogy s a j á t
erkölcsi követelményeik megvalósítása elé emelnek korlátokat. Azzal, hogy elzárkóznak a világtól, a világ gondjaitól, elzárják maguk elől az erkölcsi praxis feltételeit. Rövid távon kisebb közösségek képesek ugyan valamilyen követelményrendszer kiépítésére és megvalósítására, különösen olyan történelmi szituációkban,
amikor a jó és rossz „tiszta" formában jelenik meg, pl. a fasizmus idején, vagy amikor régi erkölcsi rendek bomlanak fel, és az új még nem általánosult, ahogy az napjainkban van. De hosszú távon ez az út járhatatlan. Nem véletlen, hogy ezt az ellentmondást mindennapjaik, a gyakori bűnbánatok, a visszaesőként elkövetett botlások
is tükrözik. Ök ugyan e botlásokat az ember esendőségével magyárázzák. Szerintük
az erkölcsös életvitel két tényező függvénye; az isteni kegyelemé és az egyéni elhatározásé. S hogy e hitük mellett töretlenül megmaradhatnak, azt életvitelük viszonylagos sikeressége biztosítja. E sikeresség alapja az, hogy egy „zárt" közösség képes
viszonylagos autonómiát kivívni, továbbá, hogy az egyén is rendelkezik viszonylagos
autonómiával. Az viszont tény, hogy a szekták hivői többségükben olyan emberek,
akik képesek erkölcsi integritásuk megtartására, h a ehhez megerősítést kapnak.
És éppen ebben a megerősítésben van e közösségek morális küldetése. Az erkölcsi
integráció megtartása a szekta-életkövetelmény megkerülhetetlen parancsa. A szekta
életkövetelményeket állít fel, amelyben az egyén integrációját ténylegesen kipróbálják. Tisztaság és egymás megsegítése, italtól, dohánytól, gorombaságtól, haragtól,
bosszútól, erőszaktól való tartózkodás, a szexuális tisztaság, házastársi hűség, a családszeretet, a 'gyermekáldás fogadása, íme ezek a szekta legfontosabb életkövetelményei. A tagok ehhez valóban tartják is magukat. Talán ezek az életkövetelmények a legfontosabb tényezők abban, hogy elsősorban a nők vonzódnak a szektához.
A részeges, durva férjtől bántalmazott feleség, a munkahelyi önkénynek kitett anya
menedéket és védelmet talál ezeknél a közösségeknél.
A szekta erkölcsi követelményei közé tartozik a konfliktusokkal, a lelkiismeretfurdalással való bátor szembenézés. A tévedésből vagy gyengeségből elkövetett és
erkölcsi elveikkel össze nem egyeztethető elhatározásokért és tettekért mindenkor
vállalják a felelősséget. Nem tévesztik össze a lelkiismeret-furdalást a neurózissal,
ami napjainkban annyira jellemzővé vált, hogy reális veszélyt jelent társadalmunkra. De nem tartanak igényt a neurotikusoknak kijáró sajnálkozásra sem. Ök
nem ismerik azokat az agyafúrtságokat, amelyekkel az emberek olyan könnyen hallgattatják el lelkiismeretüket. Hosszan és mélyen élik át konfliktusaikat, s itt a végletekig is elmennek, a túlzó önvádaskodásig, az önmarcangoló bűnbánatig. De hibáikat, bűneiket nemcsak megbánják, hanem a helyrehozást elsőrangú kötelességüknek
tekintik. Már a szektatagság elnyeréséhez sem elegendő pusztán a bűnök megbánása, a bűnöket jóvá kell tenni még a tagság elnyerése előtt. Az okozott k á r t meg
kell téríteni, a sérelmekét rendezni azokkal, akikkel szemben elkövették. Ha a b ű n
és a vétség olyan, amit a hatóságok üldöznek, akkor fel kell adni magukat a hatóságoknál, és vállalni kell a büntetést. Ugyanakkor gyakran tapasztaljuk azt, hogy
morális konfliktusaik elvont tartalmakban jelentkeznek, és ezek rendezésére hihetetlen energiát fordítanak. Az elvont morál konfliktusai pedig magától értetődően
keletkeznek olyan közösségeknél, amelyek erkölcsük alapjait nem a társadalommal
való kölcsönhatásban teremtik meg, hanem ellenkezőleg, a társadalmon kívüliség1140'

ben, a „világi élet"-től való minél tökéletesebb elzárkózottságban. így valami üresjárat jön létre, mert a társadalmi létükből kinövő konfliktusaikat csak személyes
életük konfliktusaiként élik át. Ezek a konfliktusok állandóan újratermelődnek,
mivel megoldásuk társadalmi .alapjától vannak megfosztva. Arra a kérdésre, hogy a
világiak és az ateisták lehetnek-e erkölcsösek, igennel felelnek. A börtönökben megismert kommunisták erkölcsétől olyan elismeréssel beszélnek, hogy azok már közel
állnak az isteni erkölcshöz. A bűnök sorában az egyes szekták vallási alaptörvényét
sértő bűnök mellett a legsúlyosabb bűnnek a képmutatást, a vallási-erkölcsi meggyőződés sunyi eltitkolását tartják. Hivatkoznak ilyenkor Jézusra, aki megbocsátott
a parázna nőnek, de még a vámszedőnek is, a képmutatóhoz viszont sohasem volt
jó szava. Nem kis elismeréssel hallja az ember ezeket a hitvallásokat akkor, amikor
a mi szürke „ateistáink" a nyílt állásfoglalást gúnyosan pszichopáthiának nevezik.
A szekták zárkózottsága mély ellentmondást hordoz magában. Szektáns mivoltukból következően kivonják magukat minden olyan tevékenységből, amely más
integrációk sorsára hatással lehetne, ugyanakkor nem szakíthatnak meg minden
kapcsolatot a világgal, mert ehhez ki kellene futniuk a világból. Olyan világban kell
küldetésüket teljesíteni, amelyikben hitük szerint számukra nincs hely. Végső soron
ugyanazokat a .magatartásformákat és módokat konzerválják, amelyeket még keletkezésük idején kialakítottak. Zárkózottságukat ugyanúgy őrzik a népi demokráciában, mint a fasizmus idején. Az az alapvető tévedésük, mely szerint a társadalom,
az emberiség, a világ lényegében mindig ugyanaz marad, a társadalmi rendszerek
változása nem teremtett ú j tényeket, csupán a gonosznak újabb cselszövéseit, szükségszerűen változtatja át az elzárkózást eltokosodássá, s így az a magatartás, amely
hosszú időn át létüket óvta, óhatatlanul pusztulásukat fogja előidézni. A szekták'
sajátosan szelektált közösségek, és ebből következik, hogy .létfeltételeik is sajátosan
meghatározottak. Jövőjük nincs, de a jelen még újratermeli létezésük feltételeit.
Annak ellenére, hogy még további, átmeneti megerősödés előtt állnak, e virágzásban
m á r megjelennek a bomlás első tünetei is. A fiatal hivők vonzódása a tömegkommunikációs eszközökhöz, televízióhoz, rádióhoz, a házasságkötésre vonatkozó tilalmak egyre gyakoribb megszegése — ami a tagság létszámának csökkenését is magával vonja — a z egyházak elöregedése, mind-mind .a bomlás tünetei, h a ma még
csak nehezen kitapintható tünetei is. S ha a szekták tovább szigorítják elzárkózásukat, azzal nemcsak utánpótlásukat semmisítik meg, hanem létfeltételüknek azt a
minimumát is, amellyel ma még rendelkeznek.
A másik igen fontos ellentmondás: a szekta tudat maga. A szektatudat védekező
tudat, ereje is ebben volt a letűnt társadalmi rendek idején. A védekezésre pedig
mindig volt okuk. De ezzel az erővel egyre kevésbé gazdálkodhatnak. Fokozatosan
csökken azoknak a tényezőknek a száma, amely a szektákat védekezésre készteti.
S hogy ez milyen ütemben haladhat, azt az általános társadalmi alakulás határozza
meg.
A szektasors alakulása azonban leginkább városokban követhető nyomon. Ha a
szegedi szektákon vizsgáljuk ezt a sorsalakulást, akkor két szembetűnő jelenséget
tapasztalunk. Egyrészt azt tapasztaljuk, hogy a • szekták elzáródása a városokban
meghaladja az általuk kívánt mértéket. A városokban alig tudnak róluk, létezésük
és működésük nem beszédtárgy. A familiáris utánpótlás is erősen megcsappant,
mivel a város, a városi erkölcs már korán belopakodik a hivő szülők gyermekeinek
tudatába, és életük alakulására elsősorban „a világi" élet normái vannak hatással.
A városi lakosság jobban tolerálja a szektás életszemléletet, mint a falusi, kevésbé
bántó és ironikus velük szemben. így a szekták viszonylagos háborítatlanságot élveznek. De ez a háborítatlanság megfosztja őket egyik leglényegesebb funkciójuktól: a védekezés lehetőségétől. Ennek következtében a szekták csökkent mértékben
érzik és tapasztalják égi küldetésüket. Ugyanakkor a városi élet a legkülönbözőbb
utakon lopakodik be a szekták és a hivők életébe. A technika áldásának akarvaakaratlanul részeseivé válnak. A tömegkommunikáció eszközei bevonulnak a hivő
családok falai közé. De maga a város, a városi miliő nap mint nap végzi „bomlasztó"
hatását, még akkor is, ha ez pillanatnyilag nem érzékelhető.
1141.

Társadalmunknak is megvarrnak a 'kötelességei és feladatai a szektákkal szemben. Ezek a kötelességek és feladatok egybeesnek elveinkkel és célkitűzéseinkkel.
Már működnek azok az erők, amelyek a vallásszükségletek felszámolására hatnak.
Az iparosodás és városiasodás, a városi erkölcs és kultúra önmagukban is jelentős
eredményt hoztak. De ez még nem elegendő. Az iparosodás és városiasodás önmagában még táptalaja is lehet a vallás- és szektaképződésnek. A falvakból beözönlő,
az iparban elhelyezkedő dolgozók adaptációs nehézségei, hiányos szociális ellátottsága taszíthatja a városok ú j lakosságát a szektákhoz. Azonban annál sokkal meghatározóbb — és ellenkező 'hatású — szerepet játszik a munkahélyklíma, éspedig
két szempontból. Az egyik az üzemek modernizálása, különösen az életveszélyes és
túlerőltető munkák megszüntetése, továbbá a munkaközi kapcsolatok demokratizálása. Jó például szolgál ehhez a bányavidékek szektamozgalma. Korábban a bányamunka úgyszólván semmi életbiztonságot nem tudott nyújtani a bányászoknak.
A bányász naponta- azzal a tudattal szállt le az aknába, hogy élete „Isten kezében"
van. Az állandó életveszélynek igen nagy szerepe volt a bányavidékek szektamozgalmában. Ezt erősítette a bányászok társadalmi kiszolgáltatottsága is. A felszabadulás után a bányászok életében radikális változások álltak be. A munkahelyek gépesítése erőteljesen visszaszorította a bányamunka életveszélyeit, emberfeletti megterheléseit. A munkaközi kapcsolatok humanizálódása visszaadta a munkások emberi
méltóságát és önérzetét. Ez a folyamat meglassította a szekták terjedését, á m megváltoztatta a szekták karakterét is. Az anyagi jólét megjavulása, a technikával való
találkozás, a haláltól való mindennapos félelem feloldódása m á r n e m sodorja az
embereket a szektákhoz. De a régi hivők pszichéjében és karakterében is lényegbevágó változások álltak be. önérzetük és büszkeségük fokozódott, ami felismert emberi méltóságuk és szektás mivoltuk közé feszít ellentmondásokat. Így is oldódik,
lazul a szekta.
De ezek a tényezők még nem elégségesek ahhoz, hogy a szektákat kimozdítsa
eredendő tespedtségükből. Ehhez szükséges a kultúra további szélesítése és elmélyítése, az ú j viszonyokhoz való adaptáció megkönnyítése, az elesettek társadalmi gondozásának jobb megoldása. De javítani kell a tömegkommunikációs eszközök további elterjedését, programjainak minőségét, hogy n e csak a vallástól való eltávolodást, hanem ezzel együtt az ú j világnézet, kultúra és erkölcs elterjedését is szolgálják. Mindezekhez a társadalmi kapcsolatok mindenirányú további demokratizálódása, olyan ú j és valóban szocialista közösségek létrehozása szükséges, amik által
nemcsak újszerűen szerveződik a közösségek élete, de ú j életkövetelmények is érvényesülnek, amelyek — szemben a szektaközösségekkel — tág teret biztosítanak az
önérvényesítés, a közösségi tevékenység számára.
Jelenleg még távol állunk attól, hogy mindazokat a társadalmi és egyéni tényezőket megszüntessük, amelyek a szektákat életben tartják. Ezért értelmetlen lenne
arra törekedni, hogy a szektákat felszámoljuk. Ma a szektákban olyan emberek vannak, akiknek gondjait még nem tudja társadalmunk megoldani. Még mindig vannak
sok gonddal élő családok, elhagyatott öregek és 'betegek, felelőtlenségnek és önkényeskedésnek kiszolgáltatott nők és gyermekek. Ezek egy része menedéket talál a
szektáknál, kiegyensúlyozott és megbékélt életet élnék. A szektákban sokan vannak
olyanok, idősek és fiatalok, akik a társadalom számára m á r - m á r elveszettnek t ű n tek. Prostituáltak és közveszélyes részegeskedők, közönséges bűnözők. Ezek az emberek tökéletesen szakítottak múltjukkal, s m a a társadalom szorgalmas munkásai.
Olyanok,"'akik mentesek a gátlástalan harácsolástól, akik minden fillérüket becsületes munkával keresik. Vajon mennyivel jelentenek ezek az emberek több veszélyt
társadalmi céljaink megvalósításában, mint a vallással szakító, de elvtelen és csak
a saját érdekeiket hajszoló elemek? Felelőtlenség lenne ezeket a sokat próbált és a
maguk módján révbe jutott közösségeket felületeskedő erőszakkal megbolygatni. Ha
a törekvéseik és tevékenységük nem is felel meg az élet realitásának, ha hathatósan
nem is folynak be a társadalom életébe, de becsületes m u n k á j u k és jó szándékuk
által mégis hasznos tagjai társadalmunknak. Hozzájuk való viszonyunk és maga tar 1142'

tásunk nem lehet más, mint a megértés és a türelem, gúnynak, erőszaknak, pökhendi
lekezelésnek itt nem lehet helye.
Kardos kutatása bizonyítja, hogy ahol az állami és társadalmi szervek megértéssel közelednék ezekhez a közösségekhez, ott a zárkózottság is oldódik. Persze látványos és gyors változásokra itt nem számíthatunk. De az a tény, hogy Bakonycserjén
a hivők ma már hajlandóak a világiakkal közös munkabrigádokban dolgozni, a
munkabrigád-megbeszéléseken részt venni, ékes bizonyság a Kardos által is ajánlott
türelmes, megértő módszer mellett. A szekta nem a mi társadalmunk produktuma,
hanem az előző társadalmaktól kapott örökség. Be kell látnunk azt is, hogy napjaink nagy társadalmi átalakulása közben nemcsak a régi sebeket hordozzák az
emberek, hanem újonnan sérültekkel is számolhatunk. Ismerjük a szektavallás hátrányait, elfogultságát és vakbuzgó rajongását, társadalom- és kultúraellenességét,
begombolkozását és primitívségét. S hogy mi mégsem ezekről a dolgokról beszéltünk? Látnunk kell, hogy ezek a közösségek nem a társadalom ellenségei, hanem a
korábbi társadalmak áldozatai. Továbbá: a mi társadalmunkban meg kell tűrni
minden tisztességes szándékot és törekvést, minden olyan integrációt, melynek erénye
és haszna több, mint a mérge. S mivel e közösségek meggyőzése, átnevelése kevés
reményű vállalkozás lenne, olyan életet kell inkább teremteni, amelyben a hivősors
vállalásához vezető tragédiák ne alakulhassanak ki.

TÓTH SÁNDOR: ÖNARCKÉP

1143

FIGYELŐ

KOVÁCS VILMOS—BENEDEK

ANDRÁS

MAGYAR IRODALOM KÁRPÁT-UKRAJNÁBAN
ii.

Az 1945 utáni (szovjet—magyar) irodalom kialakulásának feltételei. A Kárpátalja területén létrehozott ideiglenes államalakulat: Zakarpatszka Ukrajina 1944 novemberétől 1946 januárjáig állt fenn. Hatalmi szerveinek politikáját — a pozitív
szociális átalakítások mellett — két tényező befolyásolta: az ukrán nacionalizmus
és a háborús állapotokkal terhelt személyi kultusz. Törvénytelen, diszkreditációs
intézkedései jóvátehetetlen károkat okoztak és súlyos csapást mértek a kárpátaljai
magyar lakosságra, amelyet amúgy is megtizedelt a háború, a Horthy-rendszer megtorlásai és a közeledő front előli tömeges evakuálás. 1944 végén átmenetileg Ukrajna belső területeire kényszerült az egész felnőtt magyar férfi lakosság, ahonnan
csak évek múlva térhetett haza; a magyar középiskolák működése szünetelt —
1944-ben Kárpátalján 10 magyar és 9 ruszin közép- és szakközépiskola, illetve líceum
volt —; az 1945 májusában megindult önálló hetilap, a Munkás Üjság az év decemberében megszűnt, helyébe az ukránból fordított Kárpáti Igaz Szó c. napilap lépett.
A diszkreditációs politika Kárpátalja 1946 januárjában nyert ú j státuszába is átöröklődött bizonyos fokig, s csak lassan közelített — egyes területeken — a lenini
nemzetiségi politika normái felé.
Az általános enyhülés első jelei 1954—55-ben mutatkoztak, amikor a városokban, majd fokozatosan falun is megnyitották a magyar tannyelvű középiskolákat.
Kárpátalján a 68—69-es tanévben 93 magyar iskola volt, ebből — 18 közép-, 58
nyolcosztályos és 17 elemi iskola. A tanulók száma 22 807, a tanítóké 1433. Több
magyar faluban orosz és ukrán, helyenként vegyes tannyelvű iskolák is nyíltak.
A 37—38-as tanévben itt 121 magyar iskola volt, 16 515 tanulóval. — Az iskolákat
a Ragyanszka Skola köztársasági kiadó ungvári szerkesztősége látja el tankönyvvel.
— 1963-ban az ungvári egyetemen magyar nyelv és irodalom tanszék nyílt, nappali
tagozatára 10, a levelezőre 10—15 hallgatót vesz fel; 1968-tól a jelentkezők anyanyelvükön is felvételizhetnek. Az 1970-ben felvételt nyert diákok 9,4 százaléka
magyar nemzetiségű. — 1957-ben indult meg a magyarországi könyvek és folyóiratok behozatala, később a tömeges előfizetés is. — 1965-től önálló napilapként jelenik
meg (28 500 példányban) a Kárpáti Igaz Szó. — Az ukránból fordított, hetente háromszor megjelenő Kárpátontúli Ifjúság c. területi (megyei), A Kommunizmus
Zászlaja c. nagyszöllősi kerületi (járási) és a Kommunizmus
Fényei c. ungvári kerületi
lapok 1967-től, a vegyes szerkesztőségű beregszászi kerületi Vörös Zászló lényegében
1957-től eredeti anyagot is közöl irodalmi rovatában. — Az ungvári Kárpáti Kiadó
magyar osztálya 1951-ben adta ki az első szépirodalmi könyvet; 1970-ben 14 kiadványt jelentetett meg 72 ív terjedelemben, ebből 1 szépirodalmi, 4 egyéb és 9 ukránból fordított könyvet. — Minden magyar és vegyes lakosú faluban van köz- és
iskolai könyvtár, könyvállományuk fele ukrán és orosz nyelvű kiadvány; a városi
közkönyvtáraknak magyar osztályuk is van. — Az ungvári rádióstúdió naponta egyórás műsort sugároz magyar nyelven, ebből 10—15 percnyi önálló anyagot. — Az
ungvári tv-stúdió hetente egyszer jelentkezik magyar nyelvű hírekkel, ritkán fil1144.

mekkel is. — Beregszászban. 1953-tól öntevékeny színtársulat működik, 1962-ben
Népszínházzá léptették elő, azóta állami támogatást kap.
A 45 utáni állapotok nem adtak lehetőséget a Kárpátalján maradt magyar nemzettöredék szellemi életének a megszervezésére. A 38-as visszacsatolással megszűnt
kisebbségi intézmények, érdekvédelmi szervezetek és fórumok nem alakultak újjá.
E körülmények késztették arra az 1945—48-ig Ungváron tartózkodó Győry Dezsőt is,
hogy elköltözzön Kárpátaljáról (itt-tartózkodása idején két verse jelent meg a rövid
életű Munkás Űjság-ban, ezenkívül lefordította magyarra J. Fucík: A hóhér kötelén
c. riportkönyvét stb.). A Munkácson élő Herpay Ferenc 1957-ig — Magyarországra
történt áttelepedéséig — semmit sem publikált, de nem jelentek meg a Szlovákiából Ungvárra került újságíró és publicista Sándor László írásai sem. Az ungvári
könyvkiadó jórészt fordításos politikai brosúrák megjelentetésére szorítkozott, mégis
ez volt az egyedüli fórum, ahol adva voltak a potencionális lehetőségek.
A szovjetunióbeli magyar irodalom kialakulása és fejlődése három szakaszra
osztható: az 1951—57-ig; az 1957—65-ig tartó és a 65 utáni szakaszra.
1. A kezdetet Ball a László (írói álnevén: Bakó László) 1951-ben kiadott Zengj
hangostabban! c. verskötete jelentette. E kiadvány jelentősége túlnő irodalmi értékén. A megjelenés pozitív tényét csökkenti bizonyos petőfieskedés, álnépi hangszerelés. Történelmietlen felfogást tükröz például jelmondatverssora: „Ezer év óta
nem volt itt semmi". Így önmagát fosztotta meg gyökereitől. Nem jelentett előrelépést két újabb verskötete sem, a Kitárom karom (1954) és a Rohanó évek sodrában (1956), bár ez utóbbi verstechnikája javult.
Az országos méretű tisztázási folyamat, úgyszintén Balla László és Sándor László
kezdeményező-szervező készségének a szüleménye volt a kárpátaljai magyar • írók
első (és utolsó) antológiája, az 1954-ben kiadott Új Hang. Szerkesztéssel megmentett
anyaga az ú j keletű kisebbségi dilettantizmus dokumentuma. Sorsa a jó szándékkal,
de művi úton létrehozott „irodalom" életképtelenségét példázza: 31 szerzője közül
15 év alatt hárman jutottak el az első kötetig (s rekedtek ott meg), és csak egy
lépett tovább. Lényegében ugyanez mondható el az 1955-ben megjelent Szovjet Kárpátontúl c. jubileumi almanachról is, amelyben 29 ukrán es orosz szerző mellett
7 magyar szerepelt. A közös vállalkozások eredményeként még két gyűjteményes,
kiadvány látott napvilágot: a Tavaszi napsütés (1955), amelyben magyar, orosz és
ukrán gyermekversek között néhány kárpátaljai írás is helyet kapott; és a Kárpátontúli elbeszélők (1956): 7 ukrán, illetve orosz és 4 magyar novellista nem túl színvonalas kiadványa.
Az indulás és az indítás terheit ezekben az években (Sándor László és Szenes
László akkori könyvkiadói szerkesztőkön kívül) főként Balla László vállalta és viselte. Nevét itthon nemcsak könyvei idézik és rögzítik, hanem a kezdeti évek nehéz
harcai is. A sorsforduló, a vele járó két előjelű megrázkódtatások, a társadalmi átalakulások túlfeszült légköre, a más népekkel való együttélés írott és íratlan normáinak lassú közeledése nem kedvezett az ilyesféle vállalkozásoknak. S mindehhez
még hozzájárultak az akkori évek provincializmussal terhelt irodalompolitikai torzulásai: a vulgárisan, vagy rosszul értelmezett pártosság, népiség, közérthetőség sitb.
Pályafutásának kezdeti szakaszát az úttörők ismerős sorsa szabta meg. Helyzete
azzal bonyolódott, hogy pionír szerepének kettőssége (irodaiampolitikus és irodalmár
volt egy személyben) kettős kötelezettséget rótt rá.
A számvetés, a felmérés, a rostálás szándéka a Nyári lángok c. gyűjteményes;
kötetében nyilvánult meg (1961), amelybe alig vett fel valamit előző könyveiből.
Ez a kötet előrelépést jelentett, de egyben le is zárta Balla költői pályafutását.
Következett a prózára váltás időszaka, amit művelődéspolitikai és pedagógiai tárgyú
riportfüzetei vezettek be, s ifjúsági regényei segítettek tovább. A váltás értékgya-.
rapodással járt: a más m ű f a j a tisztulás lehetőségeit kínálta, hozta és inkább meg;
is felelt az író alkati tulajdonságainak. Kritikusai egybehangzóan megállapították,
1145.

hogy az ifjúsági regény az a műfaj, amelyben Balla otthonosan mozog, ugyanis
erőssége a (közegellenállás megvétele a romantika fegyverével, az ügyes meseszövés,
a könnyed stílus. Fogyatékossága az aktualizáló témaválasztás: A
„Juventus—1"
űrutasai c. ifjúsági regénye (1963) az űrromantika, Meddőfelhők c. (stílusjegyei szerint szintén 'ifjúsági) regénye (1964) a jahovizmus ellen meghirdetett harc, másik
ifjúsági regénye, a Hídi Pista biciklista (1968) pedig a vegyipar fellendítéséről hozott
határozat jegyében született.
Az első komoly elismerést Parázs a hóban c. novelláskötete hozta meg számára.
Még itt is kísért ugyan a riportszerűség és az ún. nagy téma felmutatásának szándéka, de már kitapintható az útratalálás is. Nyilvánvalónak látszik, hogy Balla számára nem a történelmi súlyú drámai összecsapások, nem a nyílt porondon zajló
élethalálharcok teremtik meg az éltető légkört, hanem ámi utánuk jön: a beteljesült
drámákat, az elvégeztetett sorsfordulókat követő emlékezés, vizsgálódás, elmélkedés.
Ebbe a miliőbe a novellista Balla szabadon be tud lépni, itt képes legyőzni a nagy
sémák kísértését, az űtveszejtő nekibuzdulást, és distanciaérzéke sem hagyja cserben. Mindez — egy-két régebben megírt novellától eltekintve — érvényes A világéra
ketyegése c. ú j novelláskötetére is (1970). Legújabb hőseinek világát sem a társadalom hullámverései, vagy mélyáramlatai feszítik, hanem a mindennapok emberi
tartása tölti be.
1927-iben született a szlovákiai Pálócon, tisztviselőcsaládban. Egész közéleti szereplése összefügg írói munkásságával. Volt újságíró, kiadói és tankönyvkiadói lektor (fél tucat irodalmi olvasókönyvet is írt a magyar tannyelvű iskolák számára),
1965-ig ő vezette az Ukrajnai írószövetség helyi tagozatának magyar szekcióját, s
jelenleg a Kárpáti Igaz Szó c. napilapot szerkeszti. Több könyve orosz és .ukrán
fordításban is megjelent
2. A XX. kongresszussal elkezdődött közéleti tisztulási folyamat Kárpátalját is
érintette, ahol az 56-os események egyébként is a magyar lakosság problémáira irányították a figyelmet. Ennek legpozitívebb eredménye, hogy 1957-ben megindult a
magyarországi könyvek és lapok behozatala, majd a tömeges előfizetése. Ezzel egyrészt megingott az a hiedelem, hogy a magyar kisebbségnek „kultúrönellátónak"
kell lennie, illetve irodalmárainak főként az ukrán és orosz kultúra tolmácsolására
kell szorítkozniuk; másrészt a több mint egy évtizedig elzárt és magába zárkózó
kisebbség a nemzet ú j szellemi értékeinek a birtokába juthatott. (Ennél tömegesebb
— bár egyoldalú, de igen pozitív — kapcsolatot csak a Magyar Televízió adásainak megindítása teremtett.) Még két esemény jelezte az irodalom fejlődésében az
ú j szakasz kezdetét: az addig egyedülálló Bakó-Balla után 57-ben ketten is jelentkeztek első köteteikkel: Szenes László (elbeszélések, karcolatok) és Kovács
Vilmos
(versek); ezenkívül (megjelent a Kárpáti Kalendárium első száma. Ez utóbbi azért is
fontos, mert 58-ban köztársaságszerte megszüntették az almanachokat (az 58-ban
megjelent Kárpátok c. almanach volt a kárpátaljai magyar írók utolsó fóruma), így
egy évtizeden keresztül a Kalendárium biztosított megjelenési lehetőséget.
Az ötvenes évek második és .a hatvanas évek első felének Kárpátalján érvényesülő irodalompolitikája a csoportos indulásokkal szemben inkább a magánvállalkozásoknak adott teret. Üj erői? jelentkeztek, több m ű f a j b a n is. Az 57—64 közötti
években — a m á r említett Szenes Lászlón (két elbeszéléskötet) és Kovács Vilmoson
(három verseskötet) kívül — Kecskés Béla és Sütő Kálmán egy-egy verseskötetet,
Csengeri Dezső egy elbeszéléskötetet. Osvát Erzsébet két gyermekverskötetet, Balla
László egy verses- és egy gyermekverskötetet, két riportfüzetet és két ifjúsági regényt
adott ki.
A kiadványok számbeli szaporodása és műfaji gazdagodása módot ad a vizsgálódásra: hogyan használta ki ez a bontakozó irodalom a kisebbségi viszonyok
között meglevő lehetőségeket, és mit mondott 'akkor, amikor m á r t a n ú j a volt a
szovjet ú j hullám tetőzésének, a magyar és töredékesen a világirodalom eredményeinek is. Az elkötelező szűkebb közösség társadalmi gyökerű problémáinak a megfogalmazására kétségkívül a próza lett volna a legalkalmasabb. A megjelent hét
1146'

prózai kiadvány közül azonban hatban nyoma sincs ilyesfajta szándéknak. Kivételnek bizonyos tekintetben csak Szenes László Hajnalra kitisztul c. második elbeszéléskötete számít, amelyben — csakúgy mint Szenes későbbi publikációiban — m á r
felvillannak a valóságérzet jelei.
Szenes László 1921-ben született a szlovákiai Homonnán. Fiatalon került a
munkásmozgalomba, az ungvári gimnázium 8. osztályát végezte, amikor letartóztatták és Buchenwaldba internálták. Szabadulása után a Munkás Újság belső munkatársa volt, utána a beregszászi Vörös Zászló c. járási lapot szerkesztette, majd az
ungvári könyvkiadó magyar osztályának az élére került, s mint ilyenre hivatalból
is irodalomszervező szerep hárult. 1959—64 között irodalmat tanított az ungvári magyar középiskolában, utána az önállósított Kárpáti Igaz Szó pártélet, később irodalmi rovatvezetője lett. A koncentrációs táborokban szerzett élményanyaga táplálta,
munkaköre segítette irodalmi ambícióit. 1957-ben jelent meg első elbeszélés- és
karcolatkötete Sóvirágok címmel. írásaira rányomta bélyegét a sematizmus.
Üjabb elbeszéléskötete: a Hajnalra kitisztul csak 1963-ban látott napvilágot.
Az erősen szerkesztett kötet két fő témája: a fasiszta haláltáborok megidézése, s a
kispolgári és szocialista erkölcsi normák ütköztetése. Az első témakörbe tartozó írások fogyatékossága, hogy a borzalmak ecsetelésével akarnak hatást kelteni, nem
mentesek az érzelgősségtől és nem vezetnek el a fasizmus lélektanáig. A kispolgár
és a szocialista embertípus szembesítése sem drámai, a vulgárisan fekete és ideálisan fehér színnel felvázolt figurák között nincs igazi konfliktus, s a köztük mesterségesen teremtett távolság csak moralizálásna ad lehetőséget. Felbukkan azonban
az oiyan negatív típus is, amely nem feltétlenül a múlt csökevénye, amelynek boldogulását az ú j társadalmi rend segíti, szándéka ellenére. E jelenség vizsgálásáig
Szenes nem az 1965-ben kiadott kötetében jutott el (Kiszakított lapok, Négy novella),
hanem az 1958-ban elkészült, a személyi kultusz kárpátaljai torzításait vizsgáló
Parttalan áradás c. regényében, amelynek megjelentetését azonban a kiadó már nem
vállalhatta, és az 1970-ben kiadásra került Fej vagy írás c. ú j novelláskötetében.
Válogatott elbeszélései orosz fordításban is megjelentek. írásai elkerülték a kritika
figyelmét.
3. A 65-ös év fordulópontot jelentett az ország életében. Megindult a pártéletben
és államvezetésben fennállt szubjéktivista gyakorlat megváltoztatása, ennek kapcsán
az irodalompolitika ás revideálta az ú j hullámnak a társadalmi vívmányok átértékelésére irányuló törekvéseit. E mindmáig zajló, lehetőségmeghiatározó folyamat ú j
utak keresésére késztette a kárpátaljai magyar irodalmat is.
Emellett, ugyancsak 1965-ben egyszerre több olyan esemény is történt, amely
közvetlenül befolyásolta a kártpátaljai irodalmi élet alakulását. Ekkor önállósitották a Kárpáti Igaz Szó-t, s a nagyformátumú napilap 1967-től vasárnaponként irodalmi oldallal jelenik meg.
Ugyancsak 65-ben jelentkezett a zömében egyetemi diákokból álló ú j költőgárda, amely Együtt c. rövid életű kéziratos lapjában kovácsolódott csoporttá. A csoport befogadott soraiba másokat is, akik a realitások talaján, a haladó kárpátaljai
hagyományok birtokában, a történelmi ihletésű nemzeti kultúra felől közelítettek.
Tagjainak felkészültsége és tudatos tenni akarása lehetővé tette számukra, hogy a
költészeten kívül szinte valamennyien más műfajokban is eredményesen kísérletezzenek (műfordítás, irodalomtörténet és kritika, néprajzkutatás, publicisztika). A helyi
kiadványokon kívül magyarországi lapokban is publikálnak (Népszabadság,
Tiszatáj,
Forrás stb.). Tíz költő: Balla Gyula, Balla Teréz, Balogh Balázs, Benedek András,
Dupka György, Fábián László, Ferenczi Tihamér, Fodor Géza, Peleskei Jenő és Zselicki József — Nádparipán c. antológiája kiadásra vár.
1965-ben jelent meg Kovács Vilmos regénye, a Holnap is élünk. A könyv úgy
került a köztudatba, mint „a kárpátaljai magyarság regénye".
1147'

Kovács Vilmos* a kárpátaljai magyar líra egyik legfigyelemreméltóbb képviselője. Ö az első a második világháború utáni kárpátaljai magyar irodalomban,
akinek sikerült a kisebbségi írósors természetes és mesterséges korlátait áttörni.
1927-ben született Gáton. 1938—39-ben Beregszászban', m a j d 1939—45 között
Munkácson élt. Itt a munkácsi kereskedelmiben érettségizett, 1945-ben. Ezt követően a beregszászi terménykészletező vállalat könyvelője, (majd egy évig vb-tftkár
szülőfalujában. 1949-ben újra Munkácsra kerül, ö t évig a munkácsi adóhivatal főreferense (közben a csernovici—lvovi pénzügyi-közgazdasági főiskolán tanul), m a j d
a járási lap (Prapor Peremohi) munkatársa. 1958-tól az ungvári Kárpáti Kiadó magyar osztályának szerkesztője.
Első verseskötetében (Vallani kell, 1957) a szinte még feudális állapotban élő
falu történelmi átalakulásának a krónikása. A személyi kultusz évei után az első
friss lélegzet mondatja el vele ezeket a verseket. A kezdet viszonylagos nyugalma
azonban hamar szertefoszlik. A „Könnyben és vérben fogant ú j század" társadalmi,
és politikai feszültsége Kovács Vilmosnál egy didaktikus, mégis emberközpontú
költészetet teremt. Ez a költői világkép második kötete (Tavaiszi viharok, 1959) után,,
az 1962-ben megjelent házas a Föld-ben teljesedik ki. Ebben a kötetében m á r sikerül önmagát adnia: nem ismer el senkit és semmit az igazságon kívül. Az igazságszolgáltató szerepében van jelen társadalmi verseiben, a „nagy pert" álló költő
alakja tölti be szerelmes verseit, gondolati lírájában pedig a „költővé lett mágus'"
vívja testére szabott harcát a Végtelennel.
Versesköteteit egy sokat vitatott regény, a Holnap is élünk (1965) követte. Ez a
könyv nem (vagy legalábbis nem csupán) a szovjet ú j hullám múlttal viaskodó,
személyi kultusszal szembenéző alkotásainak egyike. A Holnap is élünk kisebbségi
regény. Lényegében ez a könyv hívta fel a magyar irodalmi közvélemény figyelmét
a kárpátaljai magyarságra és a kárpátaljai magyar irodalomra.
Következő verseskötete (Csillagfénynél, 1968) Kovács Vilmos költői mérlege..
Egyszerre jelzi a megismert-meghódított költői világ határait, válságát és a v á l a s z tott út irányát, az ú j költői világkép körvonalait. A Csillagfénynél farmai t e k i n t e t ben is jelentős változást hozott. Az addig szinte kizárólagos szabad vers mellett,
megjelent a népköltészet formai eszközeire épülő, kötött, dalszerű, epikus h a n g v é t e lében azonban sokszor a balladákra, emlékeztető forma. A költői világkép és forma,
kettőssége mellett a kötet egészére egy szigorú, tudatos költői ars poetica jellemző::
a kisebbségi alaphelyzet, valóságérzés, viszonyok és viszonylatok vallalasa és m e g fogalmazása.
A kötet legjobb versei merész, kivételes asszociációkra épülnek. Tudatos, népi:
szürrealizmus iez. A iköltő a valóság ismeretlen vonatkozásainak felmutatására törekszik. Ezek a versek a népi látásmódban és formában gyökerező korszerű magyarköltészet élvonalába tartoznak, s egy járható, de a költészet eszközeivel • még föl n e m
derített út kezdetét jelentik.
Kovács Vilmos műfordító is (többek között Arszanyev, Gajdar, Korolenko, Sevcsenko műveit fordította magyarra), hazai, valamint a külhoni lapokban kifejtett
publicisztikai munkássága ugyancsak ismert. Min-t kisebbsegi irodalompolitikus a r r a
törekszik, hogy az „öntörvényei szerint kiértékelt", a szűkebb haza, a sajátos történelmi helyzetbe került maroknyi közösség és az együttélo népek sorsát megfogalmazó kárpátaljai magyar irodalom „bekerüljön a nemzet szellemi vérkeringésébe".
1966 óta Kovács Vilmos vezeti az Ukrajnai Írószövetség helyi tagozatának magyar
szekcióját. Válogatott verseit orosz fordításban is kiadták. Volt egyszer két forrada-lom c. ú j regénye 1971-ben jelenik meg a .Kárpáti Kiadó gondozásában.
* A Kovács

1148.

Vilmosról

szóló

részt Benedek A n d r á s

írta.

A kárpátaljai magyar kisebbség helyzete az adottságaik vagy a körülmények
folytán az irodalom második vonulatába szorult írók, költők számontartására is
kötelez.
Csengeri Dezső (irodalomtanár) Fellegomlás c. elbeszéléskötete 1959-ben jelent
:meg. Témája a régi és ú j falu élete, stílusa Szabó Dezső-s, modoros. Műfordítással
és tankönyvírással is foglalkozik, színműírással kísérletezik. Ritkán publikál, új
írásai nem érik el a Fellegomlás színvonalát. Mosolygó csillagok c. elbeszéléskötete
kiadásra vár.
Györké Zoltán (újságíró). Egy verseskötete jelent meg Homokszemek címmel
(1968). A még csiszolatlan szabad verseiben az újságíró szól a világ nagy dolgairól.
1968 óta Magyarországon él.
Horváth Anna (szobrász). Megtört a csend c. riportfüzete (1965) Beregszász kulturális életét mutatja be. Gyakran szerepel esztétikai tárgyú cikkekkel.
Kecskés Béla (tanító) Izzó parazsak c. verseskötete (1963) ígéret volt. Azóta
publikált verseiben a falusi idill és a világméretű gondok közt elsikkad a költészet.
(Gyakran közöl sikerült gyermekverseket. Egykötetnyi, ú j verse kiadásra vár.
Lusztig Károly (újságíró). Házavatás c. karcolatkönyve (1968) a falu fejlődéséről ad képet szociográfiai elemekkel. Műfordítással is foglalkozik, magyarra és
ukránra fordít. Gyakran publikál glosszát, humoreszket. Újabban novellával is jelentkezik.
Osvát Erzsébet (pedagógus). Két gyermekverskötete jelent meg: Csivi, csivi,
megérkeztünk
(1959) és Csipkebokor vendéget vár (1962). 1962 óta Magyarországon
él, de 'a Kárpáti Igaz Szó-han továbbra is publikál.
Sütő• Kálmán (kolhoztag). Első verseskötete (Lelkeket jöttem venni, Beregszász
1936) után 1961-ben adták ki újabb kötetét Kacagó faluvégek címmel. Erősen Adyhiatású szabad verseiben szólamokkal igyekszik megidézni a paraszti világot. Második kötete után semmit sem közölt.
Szalui Borbála (tankönyvkiadói szerkesztő). Dongó Dani danája c. gyermekverskötete nagy- példányszámban került magyarországi terjesztésre is, és sikert aratott.
Sokat publikál, főleg .gyermekverseket.
Publicisztika. Tudományos és pedagógiai irodalom. A kárpátaljai magyar irodalom publicisztikai ága — önálló sajtó hiányában — nem tudott kellőképpen kifejlődni. A propagandaigényeket a fordításos publicisztika volt hivatva kielégíteni, ami
viszont igen számottevő. A Kárpáti Igaz Szó önállósítása óta ez a műfaj is fellendült. önálló kiadvánnyal rendelkező publicisták: Bihari Sándor (Armageddon zsoldosai, 1962), Lusztig Károly (A szó tanít, a példa vonz, 1963), Rotman Miklós (Űj
ember születik, 1961; A tűz nem alszik ki, 1966), Szikszai Aladár (Igazság a, református egyházról, 1962), Veress Gábor (Térjünk be a könyvtárakba, 1963; Meggyőzéssel, jó példával, 1969).
A magyar nyelvű tudományos irodalmat három szerző képviseli: Petro Lizanec
tanszékvezető docens, a filológiai tudományok kandidátusa (Ukrán—magyar nyelvi
kapcsolatok. A kárpátontúli magyar nyelvjárások anyaga alapján. Uzshorod 1970).
Alekszandr Rot, a filológiai tudományok doktora (A magyar nyelv fejlődése. A magyar—jceleti szláv nyelvi kapcsolatok. Kijev—Uzshorod 1968) és Váradi Sternberg
János, a történelemtudományok doktora. Utóbbi számos tanulmányt publikált az
orosz—magyar és ukrán—magyar kulturális kapcsolatok történetéről. Írásainak jelentősége túlnő az ország határain. E tárgykörből összeállított tanulmánygyűjteménye
1971-ben jelenik meg a Kárpáti Kiadó gondozásában.
A helyi pedagógiai irodalom létrejöttét a .kárpátaljai magyar iskolák számára
előirányzott sajátos tanterv tette szükségessé (pl. klasszikus és mai .magyar, orosz és
ukrán irodalom). Tankönyvírók (nyelvtan, irodalmi olvasókönyv, szöveggyűjtemény):
Balla László, Csengeri Dezső, Drávai Gizella, Gortvay Erzsébet, Kótyuk István, Szalui Borbála, Vladimír Mihály, Vladimír Piroska.
Műfordítás. A szovjet kultúra tolmácsolásónak szüksége és a kárpátaljai magyar
lakosság elzártsága teremtette konjunktúra paradox helyzetet szült: a fordításos po1149'

litikai kiadványok tömeges megjelentetése mellett megindult az olyan szépirodalmi
művek fordítása, amelyek előbb vagy egyidőben magyarországi fordításban is -megjelentek, de behozataluk nem volt lehetséges. A műfordítások megjelentetését két
kiadó biztosította: az .ungvári Kárpáti Kiadó és a Ragyanszka Skola köztársasági
tankönyvkiadó ungvári szerkesztősége. Ez utóbbi számos szépirodalmi -művet adott
ki a fordító feltüntetése nélkül. A Kárpáti és a budapesti kiadók 'között 1957-ben
megindult közös könyvkiadási program keretében évente 15—18 -kiadvány jelenik
meg Ungváron (orosz és ukrán klasszikusok, mai írók Magyarországon fordított m ű vei) magyarországi, csehszlovákiai és romániai terjesztésre, amiből könyvenként mintegy kétezer példány közvetlenül a kárpátaljai boltokba kerül. Az 1970-ben létrejött
megállapodás értelmében a közös kiadásra tervezett ukrán művek fordítását a továbbiakban kárpátaljai műfordítók végzik.
Szervezetek, fórumok, lehetőségek. Az Ukrajnai Írószövetség Kárpátontúli Tagozatának 23 tagja van, közte két magyar: Balla László és Kovács Vilmos. A szövetség
a szervezett irodalom formája. A tagozat magyar választmányi .tagjára hárul a m a gyar irodalommal kapcsolatos ügyek intézése: kéziratok megvitatása és kiadásra
ajánlása, a klub tev ékenysé g és író-olvasó találkozók szervezése, az irodalmi stúdiók
patronálása stb. Kárpátalján két magyar irodalmi stúdió működik: a Vörös Zászló
Stúdió az azonos nevű beregszászi járási lap mellett, amely 10—12 beregi és ugocsai
kezdő írót tömörít, és a szövetség -ungvári tagozata mellett létrehozott Forrás I f j ú sági Stúdió (tagjai főként egyetemi diákok).
A fórumok közül fontos helyet foglal el a Kárpáti Igaz Szó hetente megjelenő
irodalmi oldala, a Neon. Átgondoltabb programmal és odaadóbb gondozással — egyedülvalósága folytán — egy sajátos irodalmi folyóirat szerepét is betöltheti. — A K á r pátontúli Ifjúság c. fordításos megyei lap a fordítandó ukrán irodalmi anyag helyett
egy idő óta eredeti magyar írásokat közöl és fiatal költők bemutatására .is vállalkozik. — Ugyanez mondható el a hetente háromszor megjelenő három járási lapról
CVörös Zászló, Beregszász, vegyes szerkesztőségű; A Kommunizmus
Zászlaja, Nagyszöllős, fordításos; A Kommunizmus
Fényei, Ungvár, fordításos). M u n k á j á n a k nagyobb részét a magyarországi partnerkiadókkal közösen megjelentetett könyvek
kontrollszerkesztése (szövegegybev-etés) és az állandó kiadványok gondozása teszi ki.
Állandó jellegű kiadványok: műsorgyűjtemény. Évente, illetve másodévenként jelenik meg 6—8 ív terjedelemben. A falusi műkedvelő egyesületek számára készül.
Anyagának válogatását (ukránból és oroszból fordított egyfelvonásosok, versek, dalok, konfesranszok, ritkán magyar eredeti Írások) a megyei művelődési osztály végezteti. — Kárpáti Kalendárium:
29—25 íves, 15—18 ezer példányban megjelenő,
évkönyvszerű kiadvány. Népszerűségét kalendárium jellegének, a hazai és külhoni
sajtó elismerését az igényes szerkesztésnek és figyelmet érdemlő publikációinak
köszönheti. Az 1970-es szám 3 íves, az 1971-es 4 íves irodalmi melléklettel jelent
meg. A melléklet beállítása kényszermegoldás. Tovább nem fejleszthető. Körkép:
1970-ben indult politikai, társadalmi és kulturális szemle, negyedévenként jelenik
meg, egyenként 5 ív terjedelemben, 5000 példányban. Kizárólag fordításos anyagot
közöl, de fejlődése egy irodalmi folyóirat felé mutat.
A Kárpátalján m a folyó, 1945 után a semmi .talajáról indult irodalmi tevékenység csak úgy teljesedhetett irodalommá, hogy „felfedezte" saját előzményeit:
évek munkájával számba vette é s tisztázta a két világháború közötti kárpátaljai
magyar irodalmat, s kisajátította annak haladó hagyományait; másrészt — a szovjet valóság felől Indulva, s annak hordozójaként — megtette az első lépéseket az
egyetemes nemzeti kultúra felé. Segíti ezen az ú t j á n épülő-fejlődő kapcsolatai, >az
1971-től magyarországi terjesztésre kerülő, illetve közösen megjelenő kiadványai,
úgyszintén a határon túli magyar sajtóban számára megnyílt publikációs lehetőségek. Törekvéssé szerveződött az a természetes igénye, hogy mindazokhoz szólhasson,
akikkel egy nyelven beszél. Sajátos helyzetéből eredő mondanivalója erősen hangsúlyos, és túlnő a szűkebb haza határain.
1150'

TANULMÁNY

GORKIJ MOSZKVAI KÖNYVTÁRA
Mint minden magánkönyvtár, Gorkij moszkvai könyvtára is tükrözi tulajdonosa
érdeklődési körét, szellemi fejlődésének szakaszait. A magánkönyvtár ismeretében
felmérhetjük, hogy milyen hatások érhették az írót. Különösen érdekesek lehelnek
az író széljegyzeteivel ellátott könyvek, ezek mintegy „tárgyi bizonyítékul" szolgálnak a kutatónak, s egyben betekintést nyújtanak az író gondolatvilágába.
Gorkij moszkvai könyvtára 20 000 kötetet tartalmaz. Hányatott élete során ténylegesen ennél sokkal több könyv tulajdonosa volt. Korai könyvtárának jelentős
része Nyizsnyij-Novgorodban (jelenleg Gorkij) maradt, illetve könyveinek jelentős
részét később is szülővárosának ajándékozta. Magánkönyvtárának nagyon sok példányát pedig Olaszországban hagyta, amikor Sorrentóból véglegesen visszatért a
Szovjetunióba, es Moszkvában telepedett le. Könyvtárának Olaszországban maradt
részéről, további sorsáról és méreteiről semmilyen megbízható adattal nem rendelkezünk.
összehasonlításul érdekes megemlíteni, hogy Puskin könyvtárában 1532, Dosztojevszkij könyvtárában csak 342 (nagyon nehéz anyagi helyzete miatt kénytelen
volt könyveit eladogatni), Csehovéban 1900, Goethe könyvtárában 5424, Lev Tolsztoj könyvtárában pedig több mint 20 000 könyv volt. (Sz. M. Brejtburg: Knizsnoe
szobranie L'va Tolsztogo v Jasznoj Poljane. Moszkva 1961.; L. Grosszman: Bibliotéka Dosztojevszkogo. Odessza 1919.; Sz. Baluhatij: Bibliotéka Csehova. Leningrád
1930.) Természetesen a felsorolt magánkönyvtárak közül csak Tolsztoj és Csehov
könyvtárával helyes az összehasonlítás, hiszen Puskin és Goethe könyvtára egészen
más körülmények között, sokkal régebben jött létre. Gorkij moszkvai könyvtára
példányszámban tehát körülbelül azonos L. Tolsztoj Jasznaja Poljanában levő könyvtárával. (Gorkij tényleges személyi könyvtára ennél jelentősen nagyobb volt, mert
— amint már említettük — a költözködés bonyodalmai miatt Gorkij csak a legfontosabbnak tartott könyveket vitte magával Sorrentóból Moszkvába. Azt valószínűleg m á r soha nem lehet felmérni, hogy korábbi költözködései során mennyi
könyve tűnt el.) L. Tolsztoj és Gorkij könyvtárának összevetése kapcsán csak két
sajátosságra szeretnénk utalni. Bár a Jasznaja Poljana-i könyvtár köteteinek többségét maga L. Tolsztoj szerezte be, mégis az egész könyvállomány három nemzedék
tudatos gyűjtésének az eredménye. Gorkij esetében erről természetesen szó sem
lehetett. L. Tolsztoj könyvtára több nyelvű könyvtár, az orosz nyelvű könyvek mellett igen nagy számban vannak francia,' német s angol nyelvű művek.
Gorkij moszkvai könyvtára lényegileg teljesen orosz nyelvű, Gorkij csak orosz
nyelven olvasott.
Gorkij moszkvai könyvtára tehát történetileg két rétegből áll. Az első réteghez
azok a művek tartoznak, amelyeket még 1930 előtt vásárolt vagy kapott ajándékba,
s amelyeket gyakori hely- és lakásváltoztatásai során szükségesnek tartott magával vinni és megőrizni. Ezért az 1930 előtt vásárolt művek különösen fontosak, hiszen kétszeres szelekció eredményei. Ezzel természetesen nem akarj.uk kétségbe
vonni azt, hogy az 1930 után beszerzett könyvek is nagyon fontosak lehetnek Gorkij
munkásságának tanulmányozásakor. A második réteghez tehát az 1930 után vásárolt
könyvek tartoznak. Ezek a művek tükrözik rendkívülien széles érdeklődési körét
fejlődésének utolsó korszakában.
1151'

A könyvállomány legjelentősebb része természetesen szépirodalmi, valamint filozófiai és társadalomtudományi mű, de találhatók természettudományi tanulmányok
is. Érdekességként csak egy technikai jellegű művet szeretnék megemlíteni. Ciolkovszkij A kozmikus rakéta (kísérleti előkészítés) c. könyvét, amelyet 1927-ben a d tak 'ki Kalugában. Ma már a szovjet világűrkutatás eredményeinek fényében Ciolkovszkij kísérleteinek jelentősége mindenki számára kétségtelen. Nem valószínű,
hogy Gorkijt Ciolkovszkij kutatásainak természettudományi oldala, annak konkrét
kísérletei ragadták meg. Sokkal valószínűbb, hogy Gorkij azért figyelt fel e r r e a
könyvre, mert Ciolkovszkij törekvéseiben annak a gondolatának igazolását látta,
hogy az „ember útjának sehol sincs vége". Ez a gondolat Gorkij egész életművének
megértése szempontjából az egyik legfontosabb tétel. (Erről részletesebben lásd
Waldapfel József Gorkij és Madách c. tanulmányát a Tanulmányok a magyar—orosz
irodalmi kapcsolatok köréből c. 'kiadvány II. kötetében a 259—261. lapon.)
Számunkra azonban az író könyvtárában megtalálható filozófiai és társadalomtudományi, valamint szépirodalmi művek jelentenek a legtöbbet. Ma m á r kétségbevonhatatlan bizonyítékok alapján tudjuk, hogy Gorkij világnézeti fejlődése — írói
útjának kezdetén — a kései narodnyikok befolyása alatt állott. A kései narodnyikok
filozófiai nézetei azonban eklektikusak voltak, maguk is gyakran kerültek a legkülönbözőbb külföldi filozófiai áramlatok hatása alá, s ezért a narodnyikok világnézeti befolyása nem zárta ki, sőt bizonyos fokig feltételezte a narodnyik ideológiától független áramlatok érvényesülését is. S ezért felettébb érdekes, hogy kronológiai
sorrendben az első filozófiai munkák — Gorkij moszkvai könyvtárában — A. Schopenhauer művei, összesen öt. Ezek közül kettőt szeretnék megemlíteni. Az egyik:
A világ, mint akarat és képzet. Szentpétervár 1892. Ez a mű megvan egy második,
1897-es kiadásban is. A másik Aforizmák és maximák címen jelent meg szintén
1892—93-ban három kötetben. Ezekben a könyvekben sűrűn fordulnak elő Gorkij
aláhúzásai, illetve megjegyzései. Ebből természetesen még nem szabad semmilyen
határozott következtetést levonni, de az kétségtelen, hogy szükséges lenne ezt a kérdést alaposan megvizsgálni. Schopenhauer fenti műveinek oroszországi kiadása időben egybeesik Gorkij írói pályájának kezdetével (1892). Szintén 1892-es kiadásban
megtalálható Plehanov egy brosúrája, de ebben Plehanov csak konkrét napi politikai kérdésekkel foglalkozik. Közvetlenül A. Schopenhauer műveihez kapcsolódik
egy Schopenhauer életéről és filozófiai munkásságáról szóló monográfia is 1893-as
kiadással. Ez is Gorkij fokozott érdeklődését bizonyítja. A másik polgári filozófus,
akinek több műve található meg Gorkij moszkvai könyvtárában: Nietzsche (Az Antikrisztus. Szentpétervár 1907., Alsó sprach Zarathustra. 1899-es és 191 l - e s kiadás).
Gorkij Nietzsche filozófiájához való viszonyával igen sokat foglalkozott a századforduló kritikáj a, és egyesek félreértve Gorkij emberkoncepcióját, Gorkij műveiben
(pl. az Éjjeli menedékhely-ben)
Nietzsche filozófiájának művészi kifejezését vélték
felfedezni. A kérdést már lényegileg a korabeli kritika megnyugtatóan tisztázta;
bizonyítva, hogy Gorkij valójában Nietzsche és követőinek emberkoncepciójával
vitatkozott. A két emberkoncepció egymással gyökeresen .ellentétes! Mindez természetesen nem zárja ki azt, hogy ezt a kérdést teljesen lezártnak tekinthetjük, s hogy
a további kutatás — esetleg épp a széljegyzetek felhasználásával — nem adhat
érdekes részeredményeket.
Már korábban szó volt Plehanov egy brosúrájáról. A moszkvai könyvtár is azt
bizonyítja, hogy Gorkij az összes filozófusok közül Plehanovot és Lenint ismerte a
legjobban. Plehanovnak összesen nyolc műve található meg. Ezek közül az 1905-ben
megjelent A monista történetfelfogás
fejlődésének kérdéséhez c. művet szeretném
kiemelni, amelyen orosz marxisták egész nemzedéke nevelkedett fel. Egyéb adatok
alapján is egyre több okunk van f-el tételezni, hogy Gorkij is az orosz marxisták
ezen nemzedékéhez tartozott. Gorkij művei, valamint levelezése alapján tudjuk,
hogy Plehanovnak jóval több mint nyolc m u n k á j á t olvasta.
Leninnek szinte minden forradalom előtti m u n k á j a megtalálható. A legtóbb
1152'

aláhúzás a Materializmus és empiriokriticizmus-ban
található. Gorkij az 1905-ös
forradalom után elég sokáig maga is az idealizmus befolyása alatt állt. Lenin említett műve mellett megtalálhatók azoknak a filozófusoknak a művei is, akikkel Lenin
és Plehanov vitatkozott. Pl. Ernst Mach Az érzékletek elemzése (s egyéb művei),
valamint Berkeley művei és még néhány jelentéktelenebb orosz idealista filozófus
munkája. Ez azt bizonyítja, hogy Gorkij — bár hosszan tartó ingadozások után —
az alapvető művelt ismeretében foglalt állást a marxizmus és a szubjektív idealizmus vitájában; a marxizmus mellett.
Ezek után elég meglepő, hogy Marx és Engels művei közül forradalom előtti
kiadásban összesen csak öt munka található meg; s ezek közül is csak három tartozik az ismertebb művek közé. (A család, a magántulajdon és állam eredete. Szentpétervár 1894., Anti-Dühring. Szentpétervár 1905., Kommunista Kiáltvány. Az utóbbi
Gorkij kiadójánál, a „Znanie"-nál jelent meg 1906-ban, s Gorkij természetesen jóval
korábban ismerte.) Marx—Engels, valamint Lenin műveinek szovjet kritikai kiadása
szintén megtalálható a moszkvai könyvtárban, de ezeknek a könyveknek az olvasása
m á r csak 1930 után lehetett hatással Gorkij életművére.
A fenti tények kétségtelenül cáfolják egyes emigráns irodalomtörténészeknek
azt a lehetetlen állítását, hogy a marxista Gorkij nem is olvasta Marxot; másrészt
a r r a engednek következtetni, hogy Gorkij Marx és Engels nézeteit elsősorban Lenin,
valamint Plehanov megfogalmazásában ismerte. Ez a feltételezés természetesen még
további kutatást igényel.
Gorkij irodalmi érdeklődése olyan széles körű volt, a szépirodalmi művek száma
pedig olyan nagy, hogy ebben a vonatkozásban m á r sokkal nehezebb valamilyen
tendenciát megfigyelni, de bizonyos sajátosságok mégis kimutathatók. Gorkij írói
pályája kezdetétől tudatosan igyekezett könyvtára számára megszerezni mindent,
ami a világirodalom klasszikusaitól orosz nyelven megjelent Homérosztól kezdve a
XIX. század végéig. De mégis mintha a kritikai realizmus irodalmának aránya nagyobb lenne a korábbi irodalmi irányzatok arányánál. Azt sem lehet egészen véletlennek tartani, hogy Anatole Francé, Romáin Rolland, Shaw orosz nyelven addig
megjelent összes műveit megvásárolta Gorkij. Irodalomtörténeti szempontból is érdekes lehet Hauptmann drámáinak 1903-as 'kiadása, mert Gorkij első drámaírói korszaka erre az időre esik. Ez a tény összehasonlító elemzés célszerűségét sugallja.
Az csak a legtermészetesebb, hogy a XIX. század orosz klasszikusainak szinte minden jelentősebb alkotása megtalálható. De abban sincs véleményünk szerint semmi
meglepő, hogy a világirodalmi szintű orosz írók mellett jelen vannak azok a jelentősebb orosz írók is, akik különböző okokból, de nem váltak más nemzetek irodalmában ismertté. Pl. a XIX. század 70-es, 80-as éveinek szinte minden narodnyik
írója megtalálható. Közülük sokat m a m á r a szakemberek is alig olvasnak. De nélkülük, más írókra (többek közt Gorkijra) gyakorolt hatásuk nélkül ma sem lehet
megérteni az orosz irodalom történetét a XIX. század utolsó harmadában.
Irodalomtörténeti szempontból a moszkvai könyvtár legértékesebb része alighanem a XX. század elejének, valamint a szovjet korszak irodalmának anyaga. Igen
nagy hasznára lehet még ez a gyűjtemény e korszak kutatóinak, különösen ma már
bibliográfiai ritkaságnak számító példányaival. Ezért is nagyon hasznos lenne Gorkij
moszkvai könyvtárának katalógusát publikálni! A 20-as és 30-as évek szinte minden
fontosabb szovjet írójának műve megtalálható itt.
Ezek után számunkra különösen izgalmas kérdés lehet, hogy milyen súlya volt
a magyar irodalomnak Gorkij magánkönyvtárában. Tudjuk, hogy Gorkij komolyan
érdeklődött a korabeli magyar irodalom iránt, hogy levelezett magyar írókkal, és
hogy ez az édeklődés tartós volt. Szinte biztosra vehető ma már, hogy ez a tartós
érdeklődés Madách Az ember tragédiájá-naík köszönthető. Gorkij saját emberkoncepciójával rokon vagy azonos vonásokat fedezett fel — s nem alaptalanul — Madách klasszikus alkotásában. Waldapfel József — már idézett tanulmányában —
alaposan és meggyőzően bebizonyította Madách Imre hatását Gorkij Az Ember c.
művére. Ennek kapcsán csak annyit szeretnék megjegyezni, hogy Madách alkotág Tiszatáj

1153

sával rokon vonások nemcsak Gorkij Az Ember c. művében fedezhetők fel. A századfordulón Gorkij egész életművét áthatotta a küzdő ember ideálja, a hőstettek
igenlése. Plehanov Gorkij jelentőségét többek között abban látta az orosz irodalom
történetében, hogy a történelmileg a legmegfelelőbb időben megmutatta a küzdés, a
hőstettek szépségét. Épp ezért nem véletlen, hogy „az élet küzdelem, s az e m b e r
célja e küzdés maga" madáchi gondolata olyan erős visszhangra talált Gorkijban.
A moszkvai könyvtárban megvan Az ember tragédiájá-nak az a fordítása, amelyet
Gorkij készíttetett. Az előszóban a fordító nagyon rövid áttekintést ad a magyar
irodalom történetéről. A fordító úgy ismertette irodalmunk történetét, mint a m i t
áthatott az idegen elnyomás elleni küzdelem. Ez az elnyomás komolyan gátolta irodalmunk teljes felvirágzását. Véleménye szerint a kiegyezés után — megszűnvén az
idegen elnyomás — elhárultak az akadályok a magyar irodalom teljes felvirágzása
elől. Gorkij az előszó olvasása közben — szokásához híven — aláhúzta azoknak az
íróknak a nevét, akik valamilyen okból fontosnak tűntek számára. Talán nem érdektelen felsorolni ezeket az íróinkat abban a sorrendben, amelyben előfordultak: Gvadányi, Csokonai, Kisfaludy Károly, Vörösmarty, Eötvös József, Kemény Zisigmond,
Jókai, Petőfi és Arany. S itt a névsor befejeződik. De m á r 1906-ban Gorkijnak tudomása lehetett legalább Kiss Józsefről. A. P. Dobrohotov műfordító ¡a „Znanie" szerkesztőségéhez írt levelében javasolta A knyáz Potemkin c. vers lefordítását, és
Szabó Endrére hivatkozva a következőt írta: „Kissről nekem Szabó azt írta, hogy
ő jelenleg az egyik legjobb magyar költő." (A. M. Gorkij Archívum P-ka „Zn" 17—
48—2, 1—2. lap.)
A klasszikus magyar irodalomból több alkotás nem található a moszkvai könyvtárban. Ez természetesen nem jelenti azt, hogy korábban Gorkij nem vásárolhatott
más magyar irodalmi műveket. Figyelembe kell még venni azt is, hogy Gorkij csak
azt olvashatta, amit lefordítottak oroszra.
A moszkvai könyvtárban még több magyar író műve található. Ezeket Gorkij
mind 1930 után szerezte be, s mind kommunista írók alkotásai. A magyar ábécé
sorrendjében a magyar szerzők és műveik a következők:
Gábor Andornak 1936-ban Vacsora a Hubertuszban címen novelláskötete jelent
meg a Goszlitizdat (Szovjet Irodalmi Könyvkiadó) gondozásában. A kötet címadó
műve magyarul Vacsora a Hotel Germániában c. jelent meg.
Gergely Sándor: Szu. Lengihl (Leningrádi Irodalmi Kiadó), 1933.; Pereg a dob.
Goszlitizdat 1936.
Hidas Antal egy kötete Magyarország ujjong (Vengrija likuet) címen. Goszlitizdat 1934. Hidas Antal iránti érdeklődését bizonyítja az is, hogy könyvtárában E.
Troscsenko Hidas Antalról szóló 58 oldalas tanulmánya is megtalálható 1933-ból.
Illés Béla elbeszéléseinek egy kötete, a Puska (Vintovka) címen (Moszkva, Federacia 1933.) és az Ég a Tisza (Moszkva 1934.).
Kahána Mózes Taktika c. regénye (Moszkva, Goszlitizdat 1935).
Madarász Emil: Árulók (Moszkva 1933).
Zalka Máté: Nem olyan könnyű. (Moszkva 1933).
Gorkijt azonban nemcsak az írott irodalom érdekelte. Kevés író szerette a n y nyira a népköltészetet mint ő. Könyvtárában képviselve van a magyar népköltészet
is a G. A. de Bolland által gyűjtött Magyar és orosz népdalok címen (Szentpétervár
1885). A magyar és finnugor népek iránti érdeklődését tanúsítja az is, hogy a XIX.
század vége egyik ismert orosz filológusának, J. K. Grotnak két műve is megtalálható: Morvaország és a magyarok a IX. század közepétől a X. század elejéig (Szentpétervár 1881.), valamint Jugria és a szlávok XII. századi történetéből c. m ű v e (hely
és év nélkül).
A teljesség kedvéért még szeretném megemlíteni a neves magyar filológus és
kutató Vámbéry Ármin Bokhara története a legrégibb időktől a jelenkorig c. művét.
Bár ezt a könyvet Gorkij valószínűleg sokkal inkább a témája, mint a magyar
tudomány iránti érdeklődésből vette meg.
JAKÓCS DÁNIEL
1154'

KRITIKA
TANULMÁNY
T O L N A I G Á B O R EZ É V D E C E M B E R É B E N TÖLTI B E H A T V A N A D I K
ÉLETÉVÉT.
A KÖZELMÚLTBAN — JASZ DEZSŐ T Á R S A S Á G Á B A N — SZEGEDEN JÁRT. LÁTOGATÁSÁVAL MEGTISZTELTE SZERKESZTŐSÉGÜNKET. M E G R A G A D T U K A SZEMÉLYES TALÁLKOZÁS ALK A L M A T : K Ö S Z Ö N T Ö T T Ü K ÖT — K I S S É E L Ő R E H O Z V A A Z Ü D VÖZLÉS IDEJÉT — S Z Ü L E T É S N A P J A KÖZELEDTÉN.
KÖSZÖNTÖTTÜK AZ IRODALOMTÖRTÉNÉSZT, A KRITIKUST, AZ EGYETEMI T A N Á R T , A Z A K A D É M I K U S T , A Z E G Y K O R I „ S Z E G E D I
FIATALT", A SZEGEDI FIATALOK MŰVÉSZETI KOLLÉGIUMÁN A K EGYIK A L A P l T Ö TAGJÁT. NEHEZEN T U D N Á N K FELIDÉZNI
AZ EGYÜTT TÖLTÖTT ÖRAK LÉGKÖRÉT — MOST MEG SEM KÍS É R E L J Ü K —, D E S Z Í V E S E N E M L É K E Z Ü N K A M U L T A T E L É N K
TÁRÓ SZAVAIRA, ELIGAZÍTÓ KOMOLY T A N Á C S A I R A ÉS F I A TALOS KEDÉLYÉRE. FOLYÓIRATUNK JELEN S Z Á M Á B A N — A
K R I T I K A I R O V A T É L É N — E G Y MAI S Z E G E D I F I A T A L Í R Á S Á T
KÖZÖLJÜK TOLNAI GÁBOR KÖZELMÜLTBAN MEGJELENT TAN U L M Á N Y K Ö T E T É R Ő L . (H. Z.)

TOLNAI GÁBOR: TANULMÁNYOK
Tizennégy, részben már publikált, részben még ismeretlen tanulmányt fogott
össze negyedik gyűjteményes kötetében Tolnai Gábor. A Szegedi Fiatalok Művészeti
Kollégiumának egykori tagja, akit most 60. születésnapján köszönthetünk, három
évtized munkásságónak legjavát nyújtja át az olvasónak, az utolsó három évszázadról. A régmúlt és a közelmúlt foglalkoztatja ezúttal is a szerzőt, akiről már-már
közhelynek tűnő megállapítás, hogy egyaránt avatott kezű értője a letűnt korok és
a jelen vizsgálatának;
A barokktól napjainkig — ezt a címet is adhatnánk könyvének; e korszak jó
néhány jelentős alakját, problémáját idézi fel művében. Utolsó kötetével, az Évek—
Századok-kai ellentétben a Tanulmányok-bs.ii kiegyenlítődik a mérleg, fele-fele arányban szerepelnek a múlt és a jelen, a Századok és a Huszadik Század képviselői.
Szerzőnk ezúttal is hű önmagához, saját módszerbeli hagyományaihoz: tanulmányai az irodalomtörténész és az esszéíró munkájának ötvözetei. Azon kevesek
közé tartozik, akiknek sikerül ezt az ötvözetet kimunkálniuk, olvasmányossá, élvezetesen gördülékennyé tenni a zordabb műnemet. A tanulmányok művészi-emberi
értékét növeli kétarcúságuk: szaktanulmányok a múltból, ugyanakkor „jelzések arról
a három évtizedről, amelyekben az írások készültek". így lép párhuzamba Erdély
hanyatlása a felszabadulás előtti Magyarország összeomlásával, s a Szent Szövetség
légköre a „fasiszta Szent Szövetség"-ével.
Tolnai nyitott szemmel jár a világban, enyhe túlzással azt mondhatnánk, elég
neki egy barokk katedrális látványa, hogy átértékelje barokk-koncepcióját, ugyancsak éleslátása segíti az Ady Rómában című tanulmány „nyomozásában" is. Nyilván
esszéírói vénájának is tulajdonítható, hogy nagy szeretettel, lírai átéléssel rajzolja
meg a hozzá emberileg közelálló figurákat (Tótfalusi, Bethlen Miklós), pszichoanalitikus megközelítéssel vázolja fel az öregedő, tanítványai által megtagadott széphalmi mestert — akinek portréjában a beteg Babits önmagára vélt ismerni! A kiváló
5*

1155

elemzés akár egy lélektani dráma alapja is lehetne. Természetesen a lírai felhang,
az esszémódszer nagy lehetőséget tartogat az írói önfeltárulkozásra is: „egyszerre
torkomon fullad a szó, végigfut rajtam a v e r e j t é k . . . Ö, hányszor éreztem m á r ilyen
kínzó izgalmat múltunk egy-egy személyiségénél i d ő z v e . . . "
A már korábban közzétett dolgozatokról elmondhatjuk, hogy hasznukra vált a
marxista szempontú revízió, az utóbbi évek kutatásainak eredményei nagymértékben módosíthatják a régebben felállított képleteket. Tolnai Gábor nagyszerűen lépést tart az idővel, felhasználja a modern kutatás tanulságait, s azokat akkor is
figyelembe veszi, ha ezzel esetleg előző felfogásának módosítására kényszerül. Szigorú ökonómiával dolgozik ebben az alapos körültekintéssel megszerkesztett könyvében. Bármennyire is kínálkozik pl. a lehetőség, nem n y ú j t j a meg az egyébként
nagyon jelentős és izgalmas ú j dokumentumok betoldásával a Tótfalusi-tanulmányt,
hanem csak a jegyzetfejezetben ismerteti azokat. Reméljük, egyszer még igazi tanulmány alakban is találkozhatunk ezzel a problémakörrel!
A Huszadik Század-ról szóló munkák legtöbbjében kortárs szól kortársakról;
itt az „irodalomtörténeti esszé"-hez memoárjelleg társul. A Móricz-, Juhász Gyula-,
Radnóti-, A magyar irodalom és a világirodalom, és közvetve az Ady Rómában c.
tanulmányok egyik „szereplője" mindig a szerző. A visszaemlékezések hangvétele
bensőséges, meleg, de soha nem lépi át az intimitás határát, a Radnóti-tanulmányt
éppen a meleg hangú baráti emlékezés teszi élménnyé. A kötet zárótanulmánya m á r
a jelen: a magyar irodalom térhódítása a világirodalomban, Petőfi, József Attila,
Ady és Radnóti' Miklós fogadtatása Olaszországban. Petőfi világképével azonosulni
tudnak a száz évvel későbbi olasz tömegek, József Attila forradalmi, politikai költészetét — itáliai tradíciók hiányában — képtelenek asszimilálni, Ady az utóbbi
évtizedekben kezd ismertté válni, mindent elsöprő, elementáris erővel h a t viszont
Radnóti költészete, mert megtalálták benne az „európai méretű", „magasan szárnyaló különleges hang"-ot (Vigorelli). A szicíliai írókongresszus megnyugtató tanulsága: — a Babits által megrajzolt sötét horizonton a pirkadat jelei — klasszikusaink,
ha megkésve is, de utat törnek a világirodalomba.
Külön említést érdemel még a közel százoldalnyi jegyzstanyag, amely a kérdéssel foglalkozni kívánók számára nagyszerű útmutató, ugyanakkor megmenti a szerzőt és az olvasót a lábjegyzetek kényelmetlen használatától. Úgy érezzük, a Tanulmányok méltó a jubileumhoz, és alkalmas arra, hogy az olvasó a könyvvel a kezében köszöntse a hatvanéves Tolnai Gábort. (Akadémiai Kiadó 1970.)
JANKOVICS JÓZSEF

VERS

KÁLNOKY LÁSZLÓ: LÁNGOK ÁRNYÉKÁBAN
Az irodalmi köztudat élvonalbeli műfordítót, az olvasó 'kiváló költőt is becsül
Kálnoky Lászlóban. Szellemi környezete a Nyugat hagyományait folytató harmadik
nemzedék (Jékely Zoltán, Rónay György, Toldalagi Pál, Vas István). Indulásakor
Baudelaire volt mestere, harminc év után fordíthatta is. Első kötete, Az árnyak
kertje (1939) mérsékelt figyelmet keltett. Visszalapozva meglepődhetünk. A hangütés fiatal rokona a mai érettnek, csak sziszegőbben dühös, bosszúvágyóbb a világ
és társadalom gyalázatai miatt.
1156'

A lélek menekül;
megmérgezik,
mert mindenkiről mindent tudnak itt;
a szívben mi van, a fazékban mi fő,
leleplezik.
* * *

Izzó szemek lesik magányodat.
Ily egyszerű néha a pokol, ily együgyű
a kárhozat.
(Öszi 'képek kisvárosból)
Említhető figyelmet, számottevő visszhangot a Magyar Csillag-ban (1942) közzétett Szanatóriumi elégiá-ja váltott M. A 'háború és a tébécének kiszolgáltatott test
tragikuma a költő életben maradásáért folytatott perének máig legtöbbet idézett
megrendítő foglalata.
1957-ben jelenik meg következő kötete, a Lázas csillagon, melynek felét 1945
előtt írott versei adják, ezek közt vannak a német megszállás és a fajüldöző politika
elleni tiltakozásának ezerkileneszázharrninckilenctői a háború befejezéséig alkotott
nagyszerű dokumentumai; többek között a Vas Istvánnak ajánlott Baka utca, Egy
modern zsarnokhoz, Hírek az éterben, Analízis.
Mint terhes lány a szégyent, úgy 'viselném
eszményeim. De hát az Eszme fontos?
Hisz meghajlik a zsarnok Tény előtt.
S görcsös vajúdás közt megszüli elmém
a mindenben-kételkedést,
e cscmtos
idétlen, hosszú-körmű
csecsemőt.
(Utóhang)
Tántoríthatatlan világnézeti tisztessége, politikai iskolázottsága személyes érdekeltségére figyelmeztet az ország és a szellem dolgaiban. Csillag helyett horogkereszt
világít.
Népednek új utat
baljós horgod mutat.
Jog, emberszeretet,
mindezt fölfalta, jaj,
undok
falansztered,
a szervezett pokol!
Az ember haldokol,
és bálvány lett a Faj.

Egy véres árnyalak
mégis meglátogat;
tőle fegyver se véd.
S megbénít az iszony,
mert érzed csontkezét,
s kibuggyanó bele,
mint hóhér kötele
feszül meg torkodon.
(Egy modern zsarnokhoz)

Cselekvésre ösztönző, közvetlen hasznú lehetett volna, ha versei folyamatosan
megjelenhetnek, s magánya tán elviselhetőbb, költői habitusa kevésbé introvertált,
ha a sematizmus időszaka nem szorítja kizárólag műfordításra. E korszakát összegező verse A műfordító halálára szállóigévé lett. Második kötetében tucatnyi antológiába illő darab, köztük a 'keserűség remekműve:

1157'

Összevegyül fejemben, ami fontos,
és ami nem. Türelmesen forog
a föld velem, míg vén fim
zöldbozontos
karján beteg majomként
guggolok.
Járókelők, mint oszlopszentre
hinduk,
szent borzalommal nézzetek reám!
A mellemen ezer csőrvájta
gomblyuk,
karó, mint lábam, nincsen oly sovány.
Álljatok meg, kis
ételmaradékot,
ebnek valót, csupromba
vessetek.
Kacagjatok ki, hisz van rá elég ok:
bolondosabban már nem
festhetek.
Csontváz-kezem nem szór arra, ki így tesz,
madárganéjt. Ellenség, jóbarát,
nekem nem árthatsz, rajtam nem
segíthetsz,
Csóváld fejed, vonj vállat, s menj tovább.
(Oszlopszent)
Ismét sokéves késéssel megjelenő harmadik kötete nem közli versei keletkezésének időpontját, de éles hallással, a költő életművében tájékozottak regisztrálhatják, hogy ebben is akadnak régebbi korszakait képviselő darabok. Kis terjedelmű,
de széles színképű kötet, a témák, „jelmezek" parádéja:
A kielégítetlen múltba-vágyó
...
az elmúlás szörnyét kell hogy becsapja,
örökkön szaporítva mit sem érő
tarka álöltözeteit
(Gyermekkor)
Ez a spektrum a diabolikus-morbid ötlettől, a „kacér agyrémek"-tői a mazochista
kényszerneurózison át (A kegyelet oltárán) az irgalmatlan leleplezésig ér. A távolságtartó szemlélődéstől az önelégült melankólián, vagy máskor dísztelen-rímtelen
bánaton át a számon kérő indulatig vagy a kozmikus rezignációig fogja át a modern
lírikus lehetőségeit. A napos oldal, megbékélés, kibékült-jóllakott öröm számára
nincs hangja, strófája, sora. Lírája mégis olyan szuggesztív, hogy aki elsőtől utolsó
betűjéig elolvassa kötetét, maga is emberhez méltatlannak t a r t j a m a j d az effélét.
Ebben a szomorú mikroklímában az öregedés csak ú j a b b kipróbált alkalom az alkat
lírai kifejezésére.
Fölváltva dicsért vagy kárhoztatott pesszimizmusa elszántan öntörvényűvé kalapálta: megmentik a „legbensőbb világ homályában lakó kis őrszemek"
Lelket

belém, mikor föladnám a csatát,
türelmük önt.
Gyümölcsharangjukat
így kongatják a fák,
ha tűz dühöng.
(Ismeretlen hatalmak) •

\

Tartalmi és formai erényei tündökölnek, szenvedése szikrázik, érzelmi és intellektuális indulata megmozdít, közönyt nem tűrően provokatív.
Szerelme tárgyát „nem válthatja meg kísérteteitől", „holttengeri hamualmák
1158'

ízét idézi ínyén" — a Múlt felh'ő volt „mit körül 'holdfényszalag s z e g e t t . . . I és / tutajravatalra kötözve elúszik mindörökre, és nem üzen". „Tévhitekbe kapaszkodik"
a költő, s a „rosszat szülő jó szándék sziszegve arcába visszasújtó bumeráng". Halottai megállíthatatlan körmenetként vándorolnak benne s rettegnie kell a „csontszi'kár, páncélos a l a k o t . . . aki ismeretlen nyelven kiált / álomban hallott, régi átkokat, / s szavára hamuvá kell omlania" (Zarándokút). Ügy illesztene szót a szóhoz,
„mint akit csak saját távolléte bátoríthat beszédre" abban a világban, „hol a sárból gyúrt ember / sárból gyúrta isteneit". A számvetés, végkövetkeztetés békétlenségre ítélő kényszerében omló falú kastélyhoz hasonlít, „hol a háznép kihalt, / de
a zászlót bevonni elfeledték" (önéletrajz
helyett).
A földközeli, életrajzilag is regisztrálható tapasztalati állagot Kálnoky László
komorságában is tündöklő iróniája a szemlélet magasába emeli; ezért l á t j a meg a
tényekben feszülő rnítoszalkotó igazságot. Mintha azért írna, 'hogy elvesztett ártatlanságát visszanyerje; a gyermek konvenciótlan, kegyetlen türelmetlenségével nézi a
féligazságot, amelyben többnyire élünk.
Szégyen alázna, ha járnám
én is a régi utat,
hol annyi az unt tabu s bálvány,
akár a szivarkacsuták.
(Széljegyzet)
Kancsal verseiben a logika gyöngédsége bujkál. Néhány éve még hírlapi támadások
érték A kegyelet oltárán elkövetett vétségeiért; mára ez a botrányvers is elidegeníthetetlenül illeszkedik lírai köztudatunkba, hála az elioti ihletésnek.
Hiszem, ihogy sem a rím, sem a kötött formájú vers, sem az ún. költői szépség
nem vált végleg elavulttá, csupán megújításra vár — mondja könyve fülszövegében.
Aggálytalanul teheti, mint várvédő, hiszen ő is „egy haldokló tartomány szíve"
(A vár) s „a messziről jött expedíciók mit sem tudhatnák az építkezőről", bár
A földdel egyenlő
városfalaknak
kapuja még áll, — körül hűlt
romok...
Amit koncul kapott itt az enyészet,
í félig volt csak város, félig hazug
kulisszaálom. De még századévek
múltán is megbámulják a kaput.
Ezt a monumentális szimbólumot, ahogyan Egert is, a költő gyermek- és ifjúkorának színhelyét, ahol
A vicinális-vágány és a várrom,
mint víz alól, mindegyre
fölmerül,
oly egyszeri s tünékeny, mint az álom,
de éles
elviselhetetlenül,
Ha katasztrófa gyalulná földdel egyenlővé a várost, a késői utód képzeletben rekonstruálhatná Kálnoky húszsoros remekművéből.
Az életrajzi valóság háttere fakulhat vagy elmosódhat, kontúrjai élethossziglan
keretezik azt a kiterjedési lehetőséget, mely Kálnoky László állandó, a valósulás
teljessége felé mozgó, haláláig befejezetlen, tehát a reményből táplálkozó és épülő
személyisége.
Szántó Piroska négy rajza, különösen A halottak folyói-t megidéző, jelentékeny
hozzájárulás a költő világképének megértéséhez. (Szépirodalmi Könyvkiadó 1970.)
SOLYMOS IDA
1159'

SOMLYÓ GYÖRGY: HÁRMASTÜKÖR
„Mert sokat és sokfélét kell megtanulnunk ahhoz, hogy az élet rövid és a történelem hosszú feladatait megoldjuk: de mindenekelőtt mindig magunkról kell tudnunk, hogy kik vagyunk.
S lehet, hogy századok annyi hűvös legendája és tudós vizsgálódása u t á n sem
tudjuk még ma sem megmondani a költészetről, hogy micsoda. De sok minden
enged arra következtetni, hogy éppen az a dolog, ami rólunk meg t u d j a mondani,
hogy kik vagyunk." (Élet és Irodalom 1970. 36. sz.)
Somlyó György legfrissebb vallomása ez a költészetről, és ugyanakkor válogatott munkái, kommentárjának is tekinthető. Somlyó a költészet hármastükrében
akarja megmutatni önmagát, és megmutatja a világot. Válogatott verseinek, • tanulmányainak és műfordításainak Hármastükör címmel megjelent gyűjteménye több
mint harmincéves költői pálya összegzése. A Tó fölött, ég alatt c. kötet válogatott
verseinek anyagát felfrissítve, az azóta megjelent költeményeket kiegészítve az
esszék és műfordítások együttesével, a mostani trilógia lehetőséget ad arra, hogy
Somlyó György, a költő, esszéíró és műfordító pályájáról egységes képet k a p j u n k .
Somlyó beváltotta 1947-ben tett ígéretét („csak dal vagyunk, mely a jövőből
csendül"), s ezt a csengést hivatott most összefoglalni a Hármastükör. Somlyó m u n kásságának három területe szorosan összefügg egymással, a három kötet néhány darabja szinte láncszemként kapcsolódik össze. Elég csak a Sarkadi Imre emlékének
állított vers (Halálhír) és tanulmány (A megoldhatatlan megoldása) említése, vagy
az Octavio Pazról, Miguel Hernandezről szóló tanulmányok ismerete, melyek illusztrációjaképpen a harmadik kötetben ott szerepelnek az említett költők verseinek
•fordításai is. Somlyó a „teljes, karc nélküli egek ábrándja" felé tor, hogy végigjárhassa az „emberi sors egészének átéléséhez" adódott legrövidebb és legközvetlenebb
utat.
A költő Somlyó Györgyöt gyötrő és számon kérő nagy lírai témák: önmaga és
korosztálya helyének, feladatának kijelölése, az emberi kapcsolatok emberhez méltó
vállalása foglalkoztatják (Az asztronautákhoz, Szabálytalan gázel II., Óda Európához). Így vállalja a „százszor-sebzett szép emberi gondot" a „rnindent-érző felelősség" kínzó lüktetésével, hogy minden szavával, minden leírt sorával igazolni t u d j a
önmagát a világ előtt, s a számára elhivatottságot jelentő feladatot: parányi, d e nélkülözhetetlen része lenni az egésznek (Részlet egy x-edik ars poeticából, Ars poetica
helyett). A .mindenség magábafogadása, a világra való rácsodálkozás különösképp
jellemző motívuma Somlyó költészetének: „Mindent bámulok én, a m i él. / A végtelenül nagy / s végtelenül kicsi egyformán lenyűgöz." (Meditáció);
Hogy lehet
szépségben
bimbó és a
megharcolt

akkor a bimbót meg se figyelni, a teljes
kibomolt kelyheknek örülni csak, és a
virág közt észre se venni a végig
harcok mindennapi drága csodáját?
(Bimbó és virág közt)

Somlyó művészete a felfedezés művészete; kis és nagy titkok feltárása, keresése
annak, „ami új, teljes lélekkel most először érzett és felfedezett kifejezés". A kezdődő élet első megnyilvánulásától kezdve az emheriség minden problémája s a j á t
gondjai részeként foglalkoztatja:
... hordok minden eszmét, akaratot,
tényt:
hordom rejtelmes törvényű
anyagként
az emberi vágy minden rétegét.
(A csu ku-tieni barlangban)
1160'

Ez a gondolat szülte az újjáépítés felett érzett öröm illyési tisztaságú verseit (Láttátok-e?, Ahhoz aki jönni fog, Seregszemle), ezért mond a m a emberének keserűen
egyszerű meséket a szerelemről, a magányról, a közéleti felelősségről (Mese arról,
ki hogyan szeret, Mese a másik szobáról, Mese a többszázról).
A kritikai éleslátás és érzelemmel telített költői hang tanulmányainak is a jellemzője. A témakörök sokrétűsége, az állásfoglalás megindokolt határozottsága emelik tanulmányait, kritikáit esszéirodalmunk élére. Foglalkozik a filmművészet kérdéseivel, értő szemmel elemzi Fellini alkotásait, vall a kritikáról, emlékbeszédben
értékeli a két példakép-költő, Babits és József Attila költészetét. De írjon a k á r Sarkadiról, elemezze Illyés ú j verseit, soba nem feledkezik meg egyik legkedveltebb
témájáról, a világirodalomban elfoglalt helyünk és feladatunk meghatározásáról,
„lefordíthatatlan sorsunk" ábrázolásának világirodalmi szintre emeléséről. Móriczot
egy tanulmányban elemzi Thomas Mann-nal, Sarkadinál Pavese, a tragikus sorsú
olasz író életfelfogásával talál párhuzamot, de Octavio Paz mexikói költő és Petőfi
összehasonlítása, vagy Miguel Herdandez és József Attila portréja is mind azt bizonyítják, hogy Somlyó magyar szemmel nézi a világirodalmat, és nemzetközi érvényt
keres ia hazai irodalomnak is.
Fordítói munkássága is ugyanezt a gondolatot szolgálja. „A végtelen változatú
emberi arcok egymásban villanásának, egymást felismerésének s egymásban önmagunkra ismerésének érzem régóta a költészetet, s nemcsak a költészetet, annak fordítását is (Octavio Paz és a „Napköve"). Somlyó mindent megtesz, hogy igazán „a
végtelen változatú emberi arcokat" mutassa fel műfordításai gyűjteményében; a válogatás magában foglalja a világirodalom jelentős és kevésbé ismert alakjainak egyegy alkotását az ókori klasszikus irodalom szigorú metrikájú verseitől kezdve az
amerikai beatirodalom legújabb termékeiig.
Termékeny és korántsem lezárult életpálya összegzése a három kötet. Somlyó
különböző hatások kereszttüzében, az apai hagyományokat tagadva-megőrizve indul
el (éppen a p j a halálának évében) költői pályáján, s jut el az igaz mesékig, a huszadik századi ember belső rezdülése és modern világunk szimptómáinak puritán egyszerűségű ötvözetéig. (Szépirodalmi Könyvkiadó 1970.)
NÉMETH S. KATALIN

JÁNOSY ISTVÁN: KUKORICA I S T E N N Ő
Egy ritkán szólaló, kevéssé hangos költészet eddigi vonásait rajzolja az olvasó
elé a válogatott verseket közlő Jánosy-kötet, a Kukorica Istennő. Ez a költői arc
sok emberi fájdalom vonásait hordozza, olykor a lemondásét, a szomorú, halk lázadás belső hevületét, de a gondokkal barázdált homlok bármilyen súlyos terhektől
is nehezültek látomásai, emberi szenvedéseink értelmét a vállalt áldozatban látva,
az áldozat pátoszában, erkölcsi fenségében leli meg megnyugvását. És ennek a tragikus feszültségeket hordozó megnyugvásnak, az emberi őstörténet óta tartó szakadatlan áldozatsorozatnak vállalásából született emberségtudatnak a súlyával lesz a
kérdésből — „Minek a lányon a virágpalást?" — válasz:
Fölépült egy vár — lány falazva benne.
Lön a honfoglalás — Álmos lelke árán.
Bontódott az atom — Curiené lelke benne.
Megszűnt a testvérharc — Gandhi orv halálán.
Ha mi épül,
belé van temetve
az indián lány,
1161'

s a néma bárány
millió, millió némán
gürcölő lelke,
tízmilliárd kasza, csákánycsapás
kétmilliárd
krampácsolás,
tetőn négymilliárd cserépletevés
S te, kényelmes autónszáguldozó,
minek a lányon a virágpalást!

...
lásd,

Embervoltunknak ez a végleteibenvállalása hosszú gondolati út, hosszú érzelmi
konfliktussorozat eredménye. Jánosy, mint nemzedékének gyermeke „vérszagú szörnyekkel" csatázta végig életét, s akkor sem volt embersége biztonságban, ha bekerített háza 'határai közé vonult vissza. Olyan kort élt át, amikor a történelem
nem csupán a falvak, városok épületein gázolt át, hanem amikor betört az emberi
személyiség határain belülre; mikor félelmek, a képzelteknél is rettenetesebb emberformájú szörnyetegek, hiú hitek, balvégzetű lelkesedések az ember legbelső világába
hatoltak be. Olyan időkön lábolt át, amelyekben máról holnapra bűnné vált az
erény, üldözött a hűség és megvetett a szeretet. Ez a kor nem múlt el nyomtalanul,
s ha Benjámin így sóhajt fel: „Nem, mi nem vagyunk bűntelenek", ez a sóhaj azokat is jellemzi, akik az övével ellentétes oldalról, más tájakról közelítettek a mához.
Az emberség bűntudata — ez szüli Benjámin sóhaját, s ez szülte Jánosy lírájának pokol táncszörnyeit. Bűntudat a háborúk szörnytettei miatt, bűntudat a Kukorica Istenriő-nek tett áldozatok miatt, bűntudat a dédanyák szenvedésekkel teli élete
miatt, bűntudat a saját egyéniségünkbe szorult jó és gonosz ösztönök mindig-eldöntetlen, halálos elszántságú, befejezhetetlen küzdelme miatt (Duna). Egy szinte üdvözült mosolyú szenvedéstudat:
... <a szenvedés mindig kevés,
s hogy legboldogabbak úgy vagyunk,
ha még az este meghalunk. —
éppúgy terméke annak az ambivalenciának, arhi Jánosy magatartását a léttel szemben meghatározza, mint a halál kívánatos szépségű fölvillanó víziója (Lefutás a
hármashatárhegyről), vagy a múlt oly intenzív átélése, hogy a jelen ¡minden pillanatának számon kérő ellenőrzőjeként jelenhet meg a versben (Séta a romok között).
A határait szétszaggatottnak érző személyiség magát kereső indulatának ambivalenciája ez a költői magatartás — a hit és célhoz érést nem hivés ellentéte, az
emberségben való hit anakronizmusa egy dehumanizált világban. A szörnyűség: a
rettentő hit: a fölösleges áldozat valamiképp mégis az ember teremtő cselekvése is.
Az áldozati .lány példájában éppúgy benne ég ez az ambivalencia, mint az Almok
befejező akkordjaiban:
Kar:
Ki a világűrbe,
a lélek végtelen kútjába le!
A Copernicus-i út s Dante-út egy!
Oh emberiség, ne mondj le egyikről se,
mert mit ér az,
ha a Mindenséget leigázod,
de lelked belső vadállatain, a múltadon
nem tudsz úrrá lenni,
a hatalmad, mint a fiait evő Kronosz,
önnön fajodat dúlja, emészti el!
1162'

Ellenkar:
S mit ér, ha úrrá lész enmagadban
a gyengébbet faló szörnyetegen,
s békét duruzsolsz,
de köldöknézőn
a világ rendjén
változtatni
nincsen hatalmad, vagy nem akarsz?!
A tagadás és az igenlés ellentétei az elvont gondolati, vagy jelzőrendszerként
fogalmazott képi megjelenítésű érzelmi alapú általános etikai szférából a történelmitársadalmi viszonyok valós szituációi közé emelve ú j tartalmakat kapnak. A Koronás
karnevál víziókból c. darabban nem a szörnyek fenyegetése, hanem az ember ualós
szenvedése szólal, Az eljövendő az emberi lét-remény szépségét is konkrét társadalmi környezetben fejezi ki:
Vakarcs, nyomorult
asszony
— már csak ők laknak bagolyrúgta-visköban
megszülte első csöppjét:
pelenkának
széttépte egyetlen
párnahuzatát.
összedugták fejüket a
méhkas-asszonyok,
az ómarcú, pontos asszonyok:
„Lám ez szült, pedig még kocka-újházat sem
nincs még mosógépe, sem televíziója!
Kinézzük magunk közül, mert buja nyúl!"

—

épített,

Maijd oda álltak elé a méhkasok
az utolsó ítélet harsonáival:
„Miért nem vetetted el?"
A szegfűszemű fátyolosan
mosolygott:
„Mert jégcserzett arcom kis-arcra vágyik,
ág-karom
szél-szárny-ringatásra.
Mert hátha ő lesz az eljövendő."
Az induló Jánósy költészetének stíluskezdeményezései Juhász és Nagy László
költészetében élnek tovább; szemlélete, világ- és emberlátása, etikai igénye, csalódottsága s mégis-emberszeretése szintén a két fiatalabb, s másfelől indult költő
magatartása lett. Jánosy indulatai nem olyan izzóan elsodróak, mint Juhászé és
Nagy Lászlóé; látásának filozófiai határai tisztábbak, körvonalazottabbak, emberképe minden tragikus vonásával együtt emberibb. Számosabb éveiből adódott nagyobb tapasztalata magyarázza ezt, vagy az, hogy a hit végletességei helyett mindig
a kételkedés jellemezte: az, hogy sohasem volt hitetlen egészen, hogy mindig ég benne
a háthamégis reménye, s sohasem volt hivő sem egészen — mindig érezte, a hit mögött a hátha mégis fenyegetését? Talán nem is szükséges ezt bogozni. A modern
magyar költészetnek Juhász Ferenccel és Nagy Lászlóval jelzett vonalába azonban
oda ¡kell érteni Jánosy nevét is. Egyrészt úgy, mint aki egyik úttörője ennek a költői
útnak, másrészt úgy, mint aki szuverén művészi egyéniség mai költészetünk e jelentős vonalában. (Magvető Könyvkiadó 1970.)
SZABOLCSI GÁBOR

1163'

GERGELY Á G N E S : AZTÉK PILLANAT
Gergely Ágnes minden mennyiségben szórakoztató, mert el'őször is érthető. Súlyos vád ez egy modern költővel szemben, de indokolt. Mondataiból .ugyan olykor
[hiányoznak egyes odakellő mondatrészek, sőt a Rádióriporter szellemes sírverse teljesen állítmány nélkül íródott, de ez a fogás lassan már konvencióvá válik, amellyel
népszerű humoreszkeket lehet írni, és ami itt hiányzik, arról rögtön kiderül, hogy
nincs is rá szükség. Gondolatai is világosak és sok van belőlük. Ez a másik titka
megunhatatlanságánák. Mindig ú j gondolatokkal 'könnyebben lehet bírni, mint állandó formai megújulással, mely végül akrobati'kába kényszeríti a költőt, és még a
.legnagyobbak igazi erényeitől is elvonja a figyelmet, mint Babits „fél kézzel" felemelt 30 000 szókezdő „b" betűje.
Gergely Ágnes képes a modern költészet nyelvi varázslatára, de nem hisz benne.
Ez epigramma rövidségű verseiben pl. Pitypang, Románc, Gyermekrajz
stb. nem
tűnik fel, de pár sor, és az elfáradt olvasó sem hisz. A sziporkázó ötletek viszont
hihetetlenül is izgalmasak. Van olyan verse, pl. XJtazás Eurázsiában, amely lényegében egy szákrázó epigramma sor, s amelynek poentírozásán erősen érzik az abszurd hatása. Nincsenek viszont modorosságai. Az intellektus fegyelme és az alapos
műfordító iskola jóvoltából olyan gazdagon eszköztelen tud lenni, mint csak a legnagyobbak. Sajnos, személytelen is. Ami közvetlen élményt ebből a kötetből az
olvasó ki tud hámozni, csak annyi, hogy volt egy férfi, aki nincs. Meghalt vagy
nagyon elment. Ez nem az ő sajátos betegsége. A jelenlegi Parnasszus ormán .az
atomkor csillagállatai zabálják le a versékről az emberi arculatot, a szent hegy lábánál a szériaigény. Minek adja ki magát a költő, amikor senki se kíváncsi se
rá, se az Emberre, továbbá univerzális, dalolható líra kell, amilyet mindenki kényelmesen ráhúzhat a lelkivilágára?! Persze ezek a karikírozó érvek sem adnak felmentést, legfeljebb magyarázatot arra, hogy a kötet legnagyobb költői igazságait
másokról vagy mások kölcsönkért személyiségének nevében mondja 'ki a költő.
Gergely Ágnes gondolati költő, de gondolatiságában inkább csak reagál a világra és nem akar világot teremteni. Nagyobb méretű verseiben már nem hiánytalan a gondolatok szintézise, amit ragyogóan frappáns befejezésekkel pótol. A kötet
végére ragasztott lírai játék azonban inkább bosszantó ráadás, mint frappáns befejezés. Az előtte olvasható és a kötet legértékesebb részét jelentő sírversek m á r egy
következő kötetben kapják meg — remélhetőleg — a megint egyhuzamban végigolvasható folytatást. (Magvető Könyvkiadó 1970.)
RIGÓ BÉLA

PRÓZA

JEGYZETEK KÉT PRÓZAI ANTOLÓGIÁRÓL
FERGETEG, K Ö R K É P 70
Az előttünk fekvő két vaskos kötet novellákat, illetve elbeszéléseket ígér: a
Fergeteg tematikailag egységes — a második világháborúról és a felszabadulásról szóló — novellákat, a Körkép minden különösebb megkötöttség nélkül válogatást az elmúlt esztendő legjobb elbeszéléseiből.
A Fergeteg igényes és színvonalas válogatás az elmúlt évtizedek kisepikójából. Határozott szerkesztői koncepció és egységes tematika jellemzi e kissé tűimé1164'

retezett, közel nyolcszáz oldalas kötetet, amelynek változatosságát a m ű f a j i különbözőség mellett az egyes szerzők egyéni arca, eltérő szemlélet- és ábrázolásmódja
biztosítja. Az írások többsége elsősorban nem dokumentumértékével, hanem művészi igényességével, élményszerűségével tűnik ki. Olyan, ma már 'klasszikussá érett
müvek újraolvasását is kínálja a gyűjtemény, mint a >Pincenapló, a Dankó János,
a Kis könyv haldoklásunk emlékére, az Alvilági játékok, a Most és mindörökké és
a Honfoglalók
között.
A többé-kevésbé adott témakörön belül igen változatosak a kötet írásai, amelyeknek cselekménye 1942 és 1945 között játszódik, hol a fronton, hol a hátországban, hol a lágerekben, majd ismét idehaza a már felszabadult országban. Dobozy
Imre, Gergely Sándor és Illés Béla például fronttörténettel szerepel az antológiában. Sarkadi Imre novellája — mint a címe is elárulja — a Hortobágyon játszódik,
hőse egy ösztönös lázadó, az öreg Bujdosó András számadó csikós, aki semmiféle
fenyegetésre nem hajlandó elhajtani a németek számára a ménest. Kolozsvári Grandpierre Emil remek atmoszférateremtő erővel megírt elbeszélése 1944 karácsonyáról,
a hátországi 'hadsereg teljes szervezeti és morális zülléséről tudósít. Az író olyan
hőst állít a cselekmény középpontjába, akit határozatlansága és válogatás nélküli
jóindulata, segítőkészsége juttatott végül a Duna-parti vesztőhelyre (Karácsonyi ünnepek). Thurzó Gábor a „minden mindegy"-hangulatot érzékelteti, nagyszerűen, a
Varjak-ban. Ottlik Géza Virrasztók-ja a nyilas uralom napjaiban mutat be egy csillagászt, aki a cselekvés helyett a menekülést választja. Illés Endre szimbolikus története (Félelem) a totális háború utolsó napjainak totális zűrzavarát ragadja meg.
Mocsár Gábor írása (Részletek egy közép-európai életrajzból) hazatérő hadifoglyok
kalandos útját írja le, ám elsősorban mégis arról vall: milyen nehezen értették meg
az egyszerű emberek, hogy a „régi világ" törvényei helyett a jövőben újakat, emberségeseket kell m a j d követniük. Örkény István elbeszélésében talán az a legmegdöbbentőbb, hogy zenész-hőse egészen elhurcolása napjáig szinte észre sem vette a
körülötte tomboló embertelenséget (Bubi). Vészi Endre látomásos elbeszélése (Lakoma hajnalban) ¡azt ábrázolja, hogy mi lesz az emberből — legalábbis egyesekből
— embertelen körülményiek között.
A háború szörnyű pusztításait és a lágerek életét bemutató nyomasztó légkörű
írások után — amelyek fájdalmas mementóként idézik fel a szerencsére már egyre
távolibb múlt legtragikusabb éveit — valóságos felüdülés a felszabadult ország gyorsnak és zökkenőmentesnek éppen nem mondható újjászületéséről szóló művek olvasása. Szabó Pál elbeszélései (Gyerünk, emberek! — Most és mindörökké — Tavaszi
szél), Veres Péter Dankó János-a és Illyés Gyula halhatatlan irodalmi-történelmi
riportja a földosztásról (Honfoglalók között) m á r a nagy történelmi sorsforduló első
jelentős eseményeiről tudósítanak. Mert a kötet szerkesztője nem keletkezési sorrendben, hanem az ábrázolt események időrendjében csoportosította az anyagot,
amelyet Lengyel József kis remeke, A tudás fája zár le, a mindent őszintén kimondó
emlékezés szükségességét sugallva.
Egészében kitűnő antológia, irodalmi dokumenturngyűjtemény a Fergeteg, s
egyszersmind annak is bizonyítéka, hogy a felszabadulás élménye szinte egész irodalmunkat áthatotta, idősebb és fiatalabb íróinkat — természetesen más-más módon
— egyaránt élményszerű és hiteles művek írására ihlette.
Az idei Körkép-antológiáról, amely a hagyományokhoz híven novellairodalmunk elmúlt évi eredmé.nyeit igyekszik összegezni, sajnos, kevés jót mondhatunk.
Szalontay Mihály, a kötet szerkesztője a művek és nem a nevek közt válogatva próbálta összegyűjteni az 1969-es év legjobb 22 elbeszélését. Nem ragaszkodott a szigorú poétikai meghatározásokhoz, kisregénynek (Kenéz Imre hányattatása és halála Magyarországon 1848.-ban) és regényrészleteknek (a Pontos történetek,
útközben részlete csaknem azonos címmel, egy részlet A kolorádóbogár-ból Harci feladat
címmel) is helyet biztosított a kötetben, ami önmagában még nem lenne hiba, ám
1165'

ilyen műfaji engedmények mellett teljesen indokolatlan és bántó a „nagy öregek"
Déry Tibor, Illyés Gyula, Lengyel József, Szabó Pál és Veres Péter — távolléte.
Kétségtelen, hogy az elmúlt év novellatermése nem volt túlságosan gazdag, de
a válogatás még a gyér lehetőségekhez képest sem tekinthető szerencsésnek. Az a
tény, hogy a 22 elbeszélés közül nem kevesebb, mint 15 két fővárosi folyóiratunk, a
Kortárs és az Üj Írás 1969-es szépprózai anyagából — s annak sem mindig „java
terméséből" — való, inkább kényelmességet, mint kellő körültekintést és alaposságot s e j t e t Egészen gyenge és közepes írások ds helyet 'kaptak az idei Körképben. Ebben a már említett okok mellett az a vitatható szerkesztői megfontolás is
közrejátszott, amelynek eredményeképpen egyes szerkők nem elbeszélésük művészi
értékei m i a t t sokkal inkább más műfajban elért rangos teljesítményük révén kerültek be a gyűjteménybe.
Tematika és szemléletmód szempontjából egyébként roppant változatosak a kötet
írásai. A szerzők között ott találjuk az idősebb generáció és a derékhad képviselőit
csakúgy, mint a fiatalokat Az idősebb nemzedéket Devecseri Gábor, Goda Gábor,
Kolozsvári Grandpierre Emil, Mándy Iván, Mészöly Miklós, Örkény István és Thurzó
Gábor képviselik az idei Körkép-ben, általában igényes, színvonalas írásokkal.
Devecseri egy görög mitológiai történet remekbe készült feldolgozását a d j a (A meztelen istennő és a vak jövendőmondó), Goda ironikus hangvételű parabolája (Panoráma) egy különös feladatra vállalkozó nyugatnémet turista ú t j á t meséli el, aki a
csúcsra érve jön r á vállalkozásának értelmetlenségére. Kolozsvári Grandpierre Nyári
fiú-ja egy félresiklott sorsú mérnöktől szól — néhol alig visszafogott lírával —, aki
a hozzá beosztott, jövendő életpályájára lelkesen készülő diákban viszontlátja egykori önmagát. Mándy rendkívül szuggesztív erejű látomásos írásának (Előzetes) alig
van külső cselekménye, mégis mennyi minden történik benne: az alatt a néhány
perc alatt, amíg az alkotóművész ú j filmjéről szóló „előzetes" félvételéhez készülődnek, féltárul előttünk egy elhibázott élet. Örkény a már-már klasszikussá váló „egypercesekkel", Mészöly „új regény"-részlettel, Thurzó pedig inkább illusztrált elmélkedéssel, mint igazi novellával szerepel (A részvét
lehetőségei).
A középgenerációt egész sor alkotó képviseli, meglehetősen különböző értékű
művekkel. Galambos Lajos a kisember, a hatalom és az erkölcs bonyolult viszonylatait feszegető kisregénnyel; Bertha Bulcsu atomháborús vízióval (Holdkutya és a
kantinosnő); Gsurka István és Galgóczi Erzsébet erőteljes, nagy drámai feszültségű
elbeszélésekkel (Hat vagon táp, A szájhős); Sipkay Barna elbeszélése komoly társadalmi problémát érint és kerül meg (Az orvos esete); sikerült viszont Thiery Árpád novellája (Delegáció érkezik) a szemfüles riporterről, akinek zavarán és ügyefogyottságán végül az ideális riportalany segít; Kamondy László Ellenőrző
kőrútjában azonban a valószínűtlenségek szinte elsikkasztják a mai és újszerű mondanivalót.
A későn indulók és a fiatalok közül Jókai Anna írásából (Piramis) n e m hiányzik a társadalombírálat, de művészi megformálása kivételes tehetségéhez képest
egyenetlen; Rákosy Gergely Harci feladat-a nem azért gyenge, mert regényrészlet,
hanem azért, mert önismétlés; Raffai Sarolta szokottnál halványabb telj,esitménye
(Epizód) és Kardos G. György lazán komponált, hibás korrektúrájú francia szavakkal (Theophile, histoir) megtűzdelt elbeszélése (Szeretni kell Théophile
Gautier-t)
pedig arra figyelmeztetnek, hogy kitűnő regényírók gyengébb elbeszéléseit nem szerencsés dolog felvenni egy reprezentatív antológiába. A fiatalok írásai közül Módos
Péter elbeszélését (Holt idő) t a r t j u k a legsikerültebbnek, amely egy beteg futballista
kényszerpihenőjéről szól. Császár István a mai sokarcú fiatalságról vall, d e a cselekményt annyira túlbonyolítja és telezsúfolja valószerűtlen fordulatokkal, hogy nem
tud igazán meggyőző lenni (Körülmények).
Simonffy András kitűnő atmoszfératereantő erővel ábrázolja pályakezdő tanárhősének első benyomásait munkahelyén,
mintegy sejtetve várható vergődését (Idegen városban). Marton István elbeszélése
(Sarkantyús vitézek) kiábrándító. Érthetetlen, hogyan kerülhetett az elmúlt év leg1166'

jobb elbeszélései közé ez a Berkesi-utánzatnak is gyenge, elcsépelt krimifogásokkal
operáló, a valóság- és a jellemábrázolásnak egyaránt fittyet hányó rémhistória.
Bármilyen elkedvetlenítő is, őszintén meg kell mondanunk, hogy az igazán
„nagy" írások hiányoznak az idei Körícép-böl. Tematikailag is kevés újat kapunk,
annál több ismétlést, az „örök témák" ú j r a feldolgozását. Prózaíróinkat az elmúlt
esztendőben — úgy látszik — inkább a regényírás és a drámaírás kötötte le. Fenntartás nélkül csak az elbeszélések egy részének humanizmusát és művészi színvonalát dicsérhetjük, összegezésként azonban végül is azt kell mondanunk, hogy novellairodalmunk helyzete 1969-ben majdnem olyan kedvezőtlen volt, mint amilyennek
azt a Körkép 70 mutatja. (Magvető Könyvkiadó 1970.)
BENKÖ ÁKOS

OTTLIK GÉZA: M I N D E N MEGVAN
Ottlikot valójában nem érdekli a történelem. Ügy tartja, a történelem fejlődése nem vonatkoztatható az egyénre, nem fordítható le a hétköznapok nyelvére,
írásaiban véglegesen szétválik a történelem és az egyén, mint a makrokozmosz és
a mikrokozmosz, melyek közt semmiféle, szabad szemmel látható kapcsolat nemlétezik, ö t a mikrokozmosz érdekli, vagyis az egyén, mely igaz, tagadhatatlan összefüggésben van a makrokozmosszal, de az emberi személyiség immanens törvényeinek vizsgálatakor ez csupán kulisszaként, háttérként szolgál. Elegendő, ha az Iskola
a határon többször idézett soraira utalunk: „csak azt tudom — elmélkedik a regény
főhőse —, hogy van egy nagyon mély lerakódás a létezésünk a l j á n . . . , ami már végleges és változtathatatlan... bizonyos tekintetben éppen ez él igazán, ez az, amit
létezésünk folyamán létrehoztunk... A többi és a további, a fedélzet remegéseingása, a külsőbb rétegek, mint ez a mai civil életünk, már könnyű és csak játék ...". De hasonló következtetésre jut már A rakparton című novella bőse is: „Lám
— elmélkedett Damjáni — így rakódnak bennünk a rétegei életünk hordaléktalajának, s ami meghalt, az is él, sőt, bizonyos szempontból csakis az él igazán."
A kialakult személyiség tehát végleges és változhatatlan, lényegében semmi ú j
sem történhet az emberrel, azaz bármi történik, nem változtathat személyiségén.
Sőt: e „történések" voltaképp a személyiség szabadságát korlátozzák, azt, hogy „szabadon" birtokba vegye a világot. Ebből vonta le Köpeczi Béla azt a megállapítását,
hogy Ottlik individualizmusában még Sartre-on is túltesz; s ezzel alapjában egyetérthetünk, még akkor is, ha ezúttal nem annyira az egzisztencialista filozófia tükröződését keressük e kötet novelláiban, inkább Ottlik Géza írói szemléletének alakulását, illetve azokat a belső törvényeket, melyek írói oeuvre-jét meghatározzák.
Ebben a keresésünkben fontos helye van a Minden megvan novellának. Hisz az
alapvető kérdés így hangzik: valóban megvan-e minden? Vagyis igaz-e, hogy a
változás — adott esetben a társadalom forradalmi jellegű, történelmi átformálódása
— nem más, mint a „fedélzet remegése-ingása"? De Ottliknál a kérdés m i n d j á r t
absztrahálódik: a társadalom átformálódásáról, ennek jellegéről nem beszél (hisz a
történelemnek szerinte lényegileg nincs köze az egyénhez), csupán a megváltozott
környezet és a változatlan egyén megütközése érdekli. Jacobi Péter, a világhírű h e gedűművész hosszabb (tengeren túli?) tartózkodás után hazatér — „vendégszerepelni". Bár az első pillanattól kezdve nyilvánvaló, hogy Ottlik Géza saját társadalmi
közegéről, a magyar társadalomról beszél, gondos és finom írói eszközökkel oly m é r tékben általánosít, hogy a színhely leírását elvileg bármely országra vonatkoztathassuk. S ezáltal Jacobi és az ú j társadalmi közeg megütközésében már alig ismerhető fel az alapprobléma: látszólag nincs itt másról szó, mint az évtizedek múltán
hazatérő idős művész és a gyermekkori környezet változásainak konfliktusáról.
A többi csak hangsúly kérdése. Jacobi tudniillik változatlan, s Ottlik azt kívánja
1167'

bizonyítani, hogy alapjában véve a gyermekkori környezet is változatlan. Jacobi
tehát rátalál régi barátjára, majd az öreg vak zongoristára is ráismer, „akár a k a p u kőre", -aki egy időben délutánonként ott koldult az Üjvilág utca sarkán. Ez a r á ismerés azonban egy teljesen valószínűtlen következtetés végeredménye: az egykori
koldus előbb a Papagáj-bár zongoristája, később talán elsőrendű pianista, m a j d öregségére főiskolai tanár lett. Miért ne? A valószínűtlen is lehetséges, és ha igaz, erősebben bizonyít, mint a valószínű, következésképp „minden megvan", még a koldus
is, b á r közben főiskolai tanár lett.
A korai Ottlik-novellák „esztétikája" itt a lehető legvégletesebbé fokozódik: az
emlékezet előtérbe kerülése, a meghatározatlan társadalmi környezet laboratóriumtisztaságában előállított — kétségkívül sok dinamizmussal feltöltött — d r á m á t szolgál, mely azonban az erős írói absztrakció ellenére sem emelkedik általános érvényre.
Hogy miért nem? Erre a kérdésre felelve segítségünkre lehet a kötet többi elbeszélése, melyek több mint két évtized távolából szólnak a mai olvasóhoz.
Már a gyűjtemény nyitó darabja, A Drugeth-legenda, melyet még Babits közölt
a Nyugat-ban, igen tiszta hangú, kiforrott írót m u t a t be, aki úgyszólván mindent
tud a mesterségről: Ottlik írói fejlődése „szabad szemmel" alig látható, vagy ahogy
egyik kritikusa találóan írta: úgy mélyül, ahogy ¡az évgyűrűk szaporodnak ,a fán.
Korai novelláit olvasva így nem is érezzük az évtizedek változását, azaz hogy mégis:
ezek az Ottlik-novellák — talán egy-kettő kivételével — végérvényesen a múlthoz
tapadnak.
„Mit akar egy regényíró?" — tette fel önmagának a kérdést Ottlik még 1943ban egy, az Ezüstkor-ban publikált esszéjében. És meg is felelte tömören — talán
túl tömören is: „Remélem, hogy regényt akar írni." Azaz a novellista novellát.
A kérdés csak az — ami Ottlik elbeszéléseit olvasva felmerül bennünk —, hogy
elegendő-e a novellaírói szándék a novellaíráshoz? Mert bár igaza lehet Ottliknak,
amikor megállapítja, hogy „a cselekvés, a z élet csak a műkedvelőnek izgalmasabb
az írásnál"; mégis a puszta művészi ambíció — a l'art pour Tart ¡ambíció — r e n d szerint kevés a művészetteremtéshez. A jelen kötet „fülén" is megszívlelendő gondolatokat olvashatunk Ottlik Gézától az írói alkotás mibenlétéről, a „tulajdonképpen'
a hallgatás és a szó határzónáján" tartózkodó íróról, de óhatatlanul felmerül b e n nünk a kérdés: vajon ezek az esztétikai felismerések társulnak-e a valóság mély
összefüggéseit meglátó filozofikus felismeréssel? Mert egyébként aligha vezethetnek
tovább, mint egy kitűnő atmoszféra- és hangulatteremtő eszköztár kiépítéséhez, ahogy
mondjuk, Márainál, aki bizonyos tekintetben mestere volt Ottliknak.
Mert Ottlik mégiscsak Máraitól indult el, még akkor is, ha egész munkásságát
tekintve, világnézetileg-esztétikailag kétségkívül a Nyugat ún. „negyedik nemzedékének" képviselőivel rokonítható. Ez azonban m á r út volt, amit a fiatal Ottlik
Géza megtett (tanú rá ez a kötet), a hangulatkeltéstől — az összeomló világ víziójáig. A világ összeomlása pedig Ottliknál nyilvánvaló következménye a katonaiskolai önkénynek: s ezzel le is zárul az író valóságélménye: minden, ami ezután következik, csak a „fedélzet remegése-ingása".
Ebben van e kötet ¡gyengesége: kitűnő atmoszférájú novellákat olvashatunk,
melyek azonban ma már egyszerűen csak tudósítanak egy letűnt világról, a két
háború közti Magyarország entellektüeljeinek „partyjairól", Szebek Miklós vagy
Halász Péter dekadens életérzéséről.
Fábián Kata a novellák első gyűjteményes kiadásakor megpróbálta megkeresni
a felszabadulás vízválasztóját Ottlik munkásságában. Jóllehet nem minden igazság
nélkül való az a megállapítása, hogy a korábbi Ottlik-novellák hősei sokkal bezártabbak (gondoljunk csak A Hegy Lelke vagy A drótszemüveg
című elbeszélésekre), mint a felszabadulás utáni novellák hősei: a Szerelem-ben vagy A rakpartonban már az emberi sorsok egymásba kapcsolódnak, s valami halk bizakodás is feltűnik; ez a vízválasztó mégsem igazi: ezek az elbeszélések sem többek finom stílű
1168'

tudósításoknál, melyeknek paradox módon legfőbb értékük a kor — a történelem —
regisztrálása.
A kötet két kiemelkedő darabjának a Hamisjátékosok-at
és a Pangásos papillá-t
érzem; ez az a két Ottlik-novella, melynek megvan a „második szintje", általános
érvényűsége is, bár közel sem ezekben a legerősebb az írói absztrakció. A Hamisjátékosok hősei ugyanis nem egyszerűen hamiskártyások: az életjátékuk hamis, s a
hamis kártyának az ad különleges értelmet, hogy ebben a világban minden hamisítvány, minden szemfényvesztő utánzás, aminek felismerhetetlen ingovány húzódik
a mélyén. Hasonlóképp transzformálódik a Pangásos papillá-ban a kishivatalnok
Kovács „dendizmusa" a kor „dendizmusává": az író ezúttal egy társadalmi réteg
dekadens széthullásában azt a társadalomlélektani szituációt tudja megragadni, melyben potenciálisan már ott a fasizmus; Kovácsban egy szintre kerül felesége halála,
a sikkasztás és az önfeláldozás, mert mindenben ugyanaz a lélektani motívum dominál, tudniillik hogy végre történik
valami.
Ezt a transzformálódást a többi novellában hiába keressük, még A
kegyelem-ben
is, pedig ezt az írását úgy szokás emlegetni, mint az egyetlent, melyben a történelem eseményei beleszólnak az egyéni sorsok alakulásába; hiába keressük a Minden
megvan című elbeszélésben is, melynek mint láttuk, már kérdésfelvetése is túl absztrakt. És ezért érezzük értékeivel együtt túl könnyűnek ezt a kötet novellát, bár
Ottlik mindig kitűnő olvasmányt, kellemes szórakozást nyújt írásaival, és ismerjük
el, ez nem a legutolsó és nem a legkönnyebb dolog. (Magvető Könyvkiadó 1970.)
PÁLYI ANDRÁS

V É S Z I E N D R E : A H O S S Z Ú ELŐSZOBA
Akvárium a hatodik emeleten. Kis rekeszeiben furcsa, torzult lények: vakvágányra futott életű kisemberek, az átalakított régivilágbeli úrilakás albérleti dobozaiba összezárva. A főhős soha el nem készülő monográfiájának címe: „A Mellékalak mint a történelem főalakja". Vészinél is csupa mellékalak szerepel, látványos
eseménysorozat nélkül; de sok szálon, több idősíkban, valóságot, emléket, álmot
váltogatva gazdag, mély, színes információkat kapunk a kívülről szürke, látszólag
mindennapi emberek belső világáról.
Az író maga keveset közöl hőseiről, 'hagyja őket gondolkodni, álmodozni. Emlékeikből mozaikszerű, jellegzetes képeket kapunk a 30-as évek Pestjéről (Stahl Vilmosné, a volt Pampadour cukrászda volt direktrisze), az ötvenes évek elejéről két
nézőpontból is (a Bíró önigazolási kísérletei és Holdonner cinikus-dühös monológja)
és a közelmúltról (a főhős, Gold Lajos figurájában). A jelen tetteit és történéseit
ezek az élmények motiválják. A figurák nemcsak több idősíkban mozognak, de külön
életük van .a valóságban és az álomban is. A legszembetűnőbb példái ennek a Bíró,
aki az éjszakai strandon végigbukdácsolva saját kálváriáját éli meg és építi föl
képzeletében, rögeszme-rendszerének torz logikájába illesztve a külvilág tárgyait; és
Hédi-Márta, aki maga a szerelem minden ellentmondásosságával, és akiről a főhős
is meglepetve, de megnyugvással veszi tudomásul, hogy egyik fele csak az ő álmaiban él.
Az akvárium lakóinak kapcsolatteremtési kísérletei megbuknak, életük lassan
érlelődő válságai kirobbannak — de Vészi megoldatlanul hagyja őket. Sőt. Bezárkózva, csak önmagunknak fájva, sündisznóállásban nem lehet élni — tehát Vészi
egy groteszk ötlettel még a lehetőségét is megszünteti annak, hogy a bajok lassú
elsimulása .után visszaálljon a régi helyzet. A hatodik emelet túlsúly, le kell bontani. Most, a regény befejezése után kezdődik majd a hősök igazi próbája: életük
6 Tiszatáj

1169

kellemes kis hazugságai megdőltek, kiszabadultak a hosszú előszobából — tudnak-e
emberibb, tisztább életet teremteni maguknak? Vészi nem vállalkozik a feleletve.
Az akváriumi jellemzés, az álom és valóság egybejátszatása túlságosan jól sikerült
ahhoz, hogy egy másik munkahely, vagy egy ú j lakás lehetősége sokat változtasson
rajtuk. Tóth Rózsi csúnya marad, a Bíró nem szabadul rögeszméitől, Gold Lajos
Afrikában is balek lesz.
Keserű, lehangoló világ, de jó regény. És 'mert Vészi Endre költő is, bizonyos
mértékig a mese, az álom világába transzponálja a tények kemény valóságát. A k é pek, a hangulatteremtés, a nyelv szó szoros értelmében „költői" használata, az a
mély líraiság és humor, amivel megérti és megérteti figuráit — mindez végig feszültséget tartó szükséges belső ellentétet alkot tartalom és forma között, így téve izgal• mássá, igazi élménnyé Vészi Endre könyvét. (Magvető Könyvkiadó 1970.)
ZENTAI MÁRIA

S Á N D O R IVÁN: F Ö L D K Ö Z E L B E N
Van egy nemzedéke a mai magyar prózairodalomnak, amely mostanában szemünk láttára kezdi megtalálni feladatát, és elfoglalni helyét. Sokáig kísérletezett,
témák közül válogatott, próbálgatta a műfajokat: drámát, verset, esszét, kritikát és
szociográfiát. Aztán egyszerre előállt érvényes műveivel, egy olyan sorozattal, ami
körül azonnal megsűrűsödött az olvasói érdeklődés, hullámzani kezdtek a kritikai
viták. E vitákból mindenképpen kiderült az is, hogy a hatvanas és hetvenes évek
fordulóján ez a generáció hozta a legérdekesebb regényeket. Kardos G. Györgyre,
Konrád Györgyre, Gyurkó Lászlóra, Maróti Lajosra és Sükösd Mihályra gondolok.
Vagyis a „negyvenévesek" nemzedékére, amelynek tagjai egészen fiatalon élték át a
felszabadulás élményét, érettebben a Rákosi-korszak végső ellentmondásait és 1956ot, s a hatvanas években léptek az irodalmi élet soraiba. Tapasztalataikban, élményeikben, idegeikben hordják az elmúlt huszonöt esztendő változásait, fordulatait
és eseményeit. Sokan tőlük várják az elmúlt negyedszázad érvényes nagyregényét,
azt az eredményt, amit — Sartre szavaival — „a szocializmus kalandjának"
hiteles
ábrázolása jelent.
Közéjük tartozik Sándor Iván is, aki egy sorozat színpadi m ű és egy közepesebb
regény után most jelentkezett azzal a könyvvel — Földközelben című regényével —,
amely helyet szerzett neki az imént vázolt nemzedék mozgalmaiban.
A Földközelben története két síkon játszódik. Az első — a jelen idejű — égy
fiktív szociográfiai felmérés munkáját, nehézségeit m u t a t j a be. E szociográfiai felmérés a „negyvenévesek" egyik reprezentatív csoportját — egy budapesti kerület
MADISZ-szervezetének 1945 februári tagságát — vizsgálja meg. „Azt keressük —,
hangzik a magnóinterjúk programját ismertető levél —, hogy a múlt hogyan határozta meg a múlt megélőinek gondolkodásmódját, hová jutottak el, mennyire »gyógyíthatatlan« közéleti fertőzöttségük. Ez utóbbihoz példáiul elég az egészen egyszerű
statisztikai összehasonlítás: a »fertőzötttek« meg az »immúnisak« huszonhárom év
alatti és mai konfliktusszámainak összehasonlítása. A vizsgálat szempontjából a
korosztályt csoportnak tekinthetjük. Kohéziója olyan erős volt, hogy úgy lehet kezelni, mint az elitképző intézeteket..." Cseh Gáspár, a vizsgálat fiatal munkatársa,
tehát társadalmunk egy rendkívül érdekes sorsú, a társadalmi életen belül meghatározó szerepet betöltő csoport helyzetét és történeti sorsát méri fel. Csak megjegyezzük: milyen tanulságos volna, ha ez a vizsgálat nemcsak írói fikció lehetne,
hanem valóságos szociográfiai feladat is!
1170'

Cseh Gáspár csoportfelvételének mechanizmusába kerül be azután Fábik István
főmérnök, az egyik interjúalany élettörténete. Fábik magnószalagra mondja életét,
s válaszolnia kell egy terjedelmes kérdőív kérdéseire. E vallomásokból és válaszokból bontakozik ki a regény második rétege: a főmérnöknek és egykori mozgalmi
társainak története. Azt lehetne mondani „tipikus" sors az övé: bátyja kommunista
ellenállóként halt hősi halált, ő kamaszként lett tagja a felszabadulás .után születő
szocialista ifjúsági szervezetnek, kerületi vezető, majd honvédtiszt, a koncepciós perek idején letartóztatják, hosszabb fogság után végre hazatérhet családjához, gyárb a n dolgozik, ismét részt vesz a mozgalomban, 1956 után a polgári légiforgalom
rádiósa lesz, később tudományos kutató, feltaláló, a központi repülőtér főmérnöke.
Sorsában mindazoknak az évszámoknak — 1945, 1948, 1949, 1953, 1956 — jelentése
van, melyek meghatározták a magyar társadalom negyedszázados élettörténetét.
Egy emberi élet belső tartalma azonban nem fér el az adatok hálójában, a történelmi események alkotta rendben. Fábik is ezt mondja a szociológus faggatásaira:
„kérdésekbe és válaszokba nem fér bele s e m m i . . . " . Az emberi sors végső tartalma,
a történések lényegé valahol a lélek mélyén található: a személyiség belső övezeteiben. Maguk az adatok és az események végül is csali tájékoztatnak egy élet alakulása, mozgása felől, de nem adnak kellő magyarázatot arra a kérdésre, hogy Fábik Istvánt milyen emberré tették a múló évek, mit formált belőle a drámai konfliktusok között 'hömpölygő idő. Ez az a kérdés, amire a szociológus nem adhat választ,
annál inkább az irodalom. Sándor Iván célja is az tehát, hogy a történelmi fordulatok lélektani, emberi eredményét derítse fel; hogy hősének személyiségét, eszméletét és gondolkodását vizsgálja meg és világítsa át.
Ez a vállalkozás — bátran mondhatjuk — sikerült: Fábik István hiteles „történelmi" emberként áll elénk. És ezért lehet hiteles sorsának végső mondanivalója is.
Megtörték ugyan a szenvedések, meggyötörték a történelem fájdalmas fordulatai,
mégis vállalja a közéleti, ember felelősségét, mint mondja, nem akar kivonulni a
történelemből. Az összegzés, amelynek során számot vet életével, elégikus ugyan.
Az elégikus záróakkord azonban felelősségtudatot, vállalkozó kedvet és makacs köi
telességteljesítést is jelent. Fábik úgy számol el életével, tapasztalataival, hogy
szinte megerősödve kerül ki a számadás belső küzdelmeibői: Elveti a hamis illúziókat, azt a látásmódot, amely „az elveket hitekké növesztette ¡és a tudományos felismeréseket abszolutizálta", elveti a kételkedés nélküli önátadás hamis erkölcsét, a
személyiségről lemondó engedelmességet. Ami marad, illetve amit helyettük önmagának kialakít, az már egy ú j magatartás, ú j etika. Ez az etika az emberi személyiség fenntartását, a felelősség vállalását és az emberi kötelességek teljesítését
kívánja. Az ú j magatartás a „belülről vezérelt" ember eszményének ad alakot. Nehezebben vállalható etika: több önállóságot és felelősséget követel. De megszerzi az
ember számára az önépítés, a szabadság és az alkotás örömét. (Szépirodalmi
Könyvkiadó 1970.)
POMOGÁTS BÉLA

6*

1171
t

MŰVÉSZET
SZÍNHÁZ

JEAN G I R A U D O U X - B E M U T A T Ó
A SZEGEDI N E M Z E T I S Z Í N H Á Z B A N
A Szegedi Nemzeti Színház Giraudoux Párizs bolondja című darabjával nyitotta
meg az idei évadot. Híres darab, neves szerző, nagy sikerek emléke fűződik hozzá,
s igazi színpadi holmi. Szerepdarab, színészdarab, nem véletlen, hogy maga Jouvet
is játszott benne. Csupa káprázat, illúzió, színpadi poézis, lehetőség a pillanat varázslataira. Stílusáramlata szerint elkésett szecessziós mű, a szó eredeti értelmében, a
valóságból való tüntető „kivonulás" komédiája. Nosztalgia a múlt iránt, túldíszített,
elrajzolt, stilizált figurák, tiltakozás minden anyagi, minden dologi ellen, menekülés
és feloldódás egy művi világban. Némileg még Krúdyval is rokon, ahogy az élet
apró örömei és a megszépült emlékezés fejezik .ki az élet elviselhetetlenségét. Szép
és néhol megrendítő.
De: nem igazán jó darab. Nincs szerkezete, hiányzik belőle a francia d r á m a
világos, elegáns vonalvezetése. Vass Károly rendező kissé „átdolgozta", főleg a végét, ez ¡hasznára vált az előadásnak, ami még így is túl hosszú és széteső maradt.
Szövege szerint arról van szó a darabban, .hogy az uniformizáló, profitért romboló kapitalistánál még ¡a színes rongyokban járó színes bolond is különb — m e r t
egyéniség —, s a menthetetlen világot legalább a színpadon meg lehet menteni. Vagy
¿1 lehet félejteni.
De: a darab igazi jelentése mindig szövegen túli. Megírása idején tiltakozás
volt a német megszállás ellen. 1945-ben Franciaország fölszabadulását ünnepelte.
Most Vass Károly kezében az anyagiasság, a pénzhajszolás, önzés, harácsolás ellen
protestál, s el lehet képzelni olyan előadást is, amely a modern ipari civilizáció m a nipulációit leplezné le. A rendezői koncepciót dicséri, hogy teljesen világos, miért
kellett ezt a darabot „itt és most" előadni. Jól irányított fényhatásokkal, a tér átgondolt szűkítésével, bővítésével, jó színészmozgátással, szövegértelmezéssel a rendező saját gondolatait közölte, s ennél nagyobb dicséretet le se írhatnánk.
De: az előadás vontatott, nehézkes. Ez persze nemcsak a rendező hibája. Az
együttes nehezen talál r á a darabhoz illő kifejezésmódra. A színészek nem szokták
meg a XX. századi dráma légkörét, kevés m o d e m darabot játszanak, s eszközeik
túlságosan naturalisták. Ha a repertoárban többször kerülnének hasonló feladat elé,
játékstílusuk is sokat változna. Mert micsoda jó színészek! Dayka M a r g i t . . . Nem
illik őt jól nevelt, szabatos mondatokkal megdicsérni. Egyszeri, megismételhetetlen
csoda, csak színpadon lehetséges káprázat, amit művel. Jelenlétével, színészegyéniségének súlyával megtelik a színpad, minden szava, minden mozdulata tiszta poézis. Egyéniségének jelentősége szétsugárzik, a partnereket versenyre kényszeríti, s
azok megnőnek körülötte. Fogarassy Mária és Miklós Klára nagyon nagyot játszott
ebben a darabban. Miklós Kláránál egészen feltűnő a stílusváltás. Sok-sok éve ismerem, ¡mindig jó színésznő volt, kicsit romantikus, kicsit érzelmes, nagyon szép, n a gyon elegáns, mindig megbízható és vérbeli hősnő. Most 'karakterfigurát formál, s
kiderül róla, hogy sdkkal többet tud, mint amennyit korábbi szerepkörében kifejezhetett. Humora van, pikánsán szellemes, rengeteg apró ötlet, groteszk fintor, ked1172'

vesség, báj, jellemzi. A négy öregasszony szerepe jó gazdára talál — Bányász Ilona
is vitán felül „feljebb lépett egy osztállyal" —, csodálatosan viselik színes rongyaikat,
s közös tulajdonságaik, közös bolondságuk ellenére nagyon különböző alakokat formálnak. Dayka mozgása átszellemült, lebegő, Fogarassyé szegletes és dúlt, Miklós
Klára csupa gömbölyűség — kerek fején a két kerek szem, s hozzá az az ajakesucsorítás! Ellenállhatatlan.. Bányász Ilona mozgása pedig indulatosan szaggatott, szakaszos. Ez így jó, nagyon jó, mert ha a négy nő 'hasonlít egymásra, a darab értelme
kerül veszélybe.
De: akármilyen jók is a főszereplők, mintha kicsit „szétjátszanák" a darabot.
Sokáig elidőznek egy-egy szón, lassúk a gesztusok, késnek a replikák, hiányzik az
igazi összjáték. Néha a szöveg is hiányzik...
A nagy létszámú együttesből még ketten emelkedtek ki. Bicskey Károly remek
ripacsparódiát alakított. Játéka egységes, átgondolt, szellemes, ötletes volt. Győry
Franciska feltűnő tehetségesen és hősiesen látta el a dolgát, hisz majdnem végig
jelen van a színpadon,.s ehhez képest elég kevés a szövege. Azt a keveset szépen
mondta — különösen nagy monológját — s lelkes, átélt játéka méltán aratott sikert.
De: az ő jó alakításuk már nincs mindenben hasznára a darabnak. Bicskey
játékával, .s főleg parodizáló szövegmondásával szövegének súlyát veszi el, s iaz egész
előadást kiengesztelőbb, megbocsát óbb értelmezés felé tolja. Győry Franciska jó,
mert emberi, de neki éppen angyalinak kellene lennie, szerepfelfogása a realitás
felé közelíti a darab irreális világát.
Mi következik mindebből? Láttunk egy jó darabot, elég jó rendezésben, néhány
kiemelkedő, s néhány elég jó alakítással. Ennyi elég a sikerhez. Kellemes este, igazi
színházi este volt.
• De.-..
BÁRDOS PÁL

KÉPZŐMŰVÉSZET

XVII. Ő S Z I TÁRLAT -

VÁSÁRHELY

Nyár utóján jártam Vásárhelyen,' beszélgettünk néhány órát a műtermekben, elkészült munkákat nézegettünk, tervekről esett szó, Mór folyt az őszi tárlat előkészítése, találgattuk, mi várható, lesz-e szenzáció. Ma már nincs szükség találgatásra,
kezünkben vannak az adatok, a hagyományosan szép katalógusban kilencvenegy művész mintegy harmadfélszóz alkotását számolhatjuk össze. Helybeliek, dél-alföldiek,
elszármazottak küldtek festményeket, grafikákat, szobrokat, érmeket és néhány más
műfajú munkát, hat terem telt meg velük. Tekintélyes szám, és bár valamivel kisebb a korábbi tárlatok anyagánál, ez önmagában javára is válhatott, ha az igényes válogatás eredménye, nem kényszerű szegényedés. Ne találgassuk ennek okát,
a vásárhelyi tárlat így is a legtágasabb képet adja a táj művészetéről. Fogadjuk el,
hogy ami figyelemre és kiállításra érdemes produkció egy év alatt született, mind
látható itt. Kíséreljük meg felmérni, van-e benne mozgás; van-e benne élet, hogyan
újultak vagy stagnáltak a rég ismertek, milyen úton jár a fiatalság.
Jelképesnek érezzük, hogy a látogatót az első teremtől az utolsóig kísérik Szabó
Iván művei. A rendező Rozványi Márta jól találta el ezzel a XVII. egyik jellemzőjét, amelyet a nagyok, többnyire idősek egyre határozottabbá váló uralmának
1173'

nevezhetnénk. A klasszikussá érett művész imponáló nyugalmát és biztonságát, az
egyszerűség rafinált szépségét élvezzük körtefa oszlopain és különösen nyárfa reliefjén (Mítosz), amelyen a csodaszarvas történetét, költőien igézte fába. Szinte súlytalanul röpülnék az állatok, döfésre kész a kézben tartott fegyver, a szürke alapból
fehéren bontakoznak elő az alakok, folyik a holdfényben a vadászat.
A tárlaton elsősorban a szobrokra, plakettekre figyelünk föl. Nem 'hasonlítanak egymásra, teret érzünk körülöttük, a 'hamis modernkedés csapdáját is elkerülik,
a saját stílus felismerhető bennük. Somogyi József rusztikus Evá-ja. a köztéri Szántó
Kovács Jánoshoz hasonlóan emberként, szimbólumként ábrázolja a többnyire szépségeszménnyé finomított ősasszonyt. Borbás Tibor gipszszarvasa a pusztulásban is
megőrzött nemes formákat hangsúlyozza. Szöllösy Enijcö lendületes, tömör, sziluettjében is markáns két szobrot (Szélfújta asszony, Napernyős) mutatott be. Nevek és
művek továbbsorolása helyett elégedjünk meg azzal, hogy a látott szobrok a kiállítás fő attrakcióját jelentik, és szerényebb darabjaiban is tisztes színvonalat képviselnék.
A szobrászok pozícióját erősítik az érmek. A korábban említett Szabó Iván és
Szöllösy Enikő mellett Ligeti Erika munkáiban gyönyörködhettünk. leginkább tiszta
örömmel. Úgy tetszik, az anyaggal végzett tevékenység, az anyaghoz kényszerűen
történő alkalmazkodás, az alakítás lehetőségeinek gazdagsága magyarázza, hogy a
szobrászok sikeresebben birkóztak a témákkal és megjelenítésükkel a többieknél.
Rangban, érdekességben hozzájuk legközelebb a grafikusok állanak. Csohány
Kálmán rézkarcait joggal emelte első helyre a zsűri. Kevés vonallal, egyszerűen r a j zol, a részleteket tömörítőén hagyja el, összefoglal. Melléje kívánkoznak Engel Te van
István szellemes, finom lapjai, főként a Noé, Pölös Endre játékos
Gulliver-illusztrációi, Rékassy Csaba archaizáló, műves munkái. Németh József k a r t o n j a festményeiről ismert alakjainak vázlatában is monumentális összegzése. A rézkarcok jelentős értékét igazolja az is, hogy ez a hatalmas, egész falat betöltő m u n k a nem
nyomja el őket, külön-külön megállítanak, vonzásukba kerülünk.
A harmadik vonás, s talán ez m á r a tárlatvezetés sorrendjéből Is kitűnt, hogy
a legegyenetlenebb, legvegyesebb benyomást a festmények keltik, pedig Vásárhelyen a legnagyobb, legjogosabb elvárással e téren lehetnénk. Negyvenhárom festő
száznál több munkájával szerepel. A nagy szám ellenére a névsor így sem teljes,
több ismert művész elmaradt az idén.. A jelenlevők között az eddig is ismert és elismert művészek rangjukhoz méltóan szerepelnek, ők képezik a derékhadat, jelentik
a különben széteső anyag magvát. A korábban megkezdett témát, a tsz-parasztok
élet- és alakrajzát bővíti Szalay Ferenc a Tsz-szervezés és Tsz-dolgozók című képeivel. Az előbbi nyomott hangulatát ellensúlyozza az utóbbi alakjainak erejével,
keménységével. Németh József is sorozatot egészített ki, igen figyelemreméló a Subás
madonna, a glóriás parasztanya póztalan, profán áhítata. Ircsije József ú j a b b geometrikus kompozíciójú .utcaképeket küldött, Zoltánfy István a Család-dal és a Kocsmá-val szintén a megkezdett utat folytatja, tovább gyarapodott Fejér Csaba csendéleteinek és tanyaképeinek száma. Űjat kezdeni alig néhányan mertek, m i n t h a a
többséget az ú j kudarcaitól való félelem riasztaná vissza. Néhány esetben azonban
már biztosak lehetünk abban, érzik .az elmozdulás szükségességét.
Fontos Sándor eddigi stílusát (ennék továbbélése az igen szép Újra otthon) kezdi
felváltani tájképeiben, a világosabb, könnyedebb festés ú t j á t kutatja, líraibban, oldottabban fogalmaz. A Három nyárfa ennek a törekvésnek m á r hatásos produktuma.
Hézső Ferenc korábbi markáns, expresszív festésmódjáról látomásosra, dekoratívra
tér át. Az ú j képek elvont címei (Szikes élet, Múltunk-jelenünk)
is utalnak a változásra. Mostani eredményei még nem elégítenek ki, de egy ilyen kísérlethez való
jogát nem lehet vitatni.
Az említetteken kívül Szűrésije János, Zombori László, Somos Miklós, Magos
Gyula, Fodor József képein van a hagyományokhoz való kötődésen belül is egyéni
vonás, a mesterségbeli tudáson túlmutató festőiség, a többiek kezét még inkább
köti a hagyomány, nem felszabadítja.
1174'

Az e táborba nem tartozó festők (Domby Lajos, Pólya József, Vecsési Sándor
és mások) magányos, tétova útkeresők, a modernebb témák és ábrázolás igényével
maradandó képek helyett ebben a környezetben idegenül ható, kirívó munkákkal
hívták fel a figyelmet.. Valami igazságuk azonban van, mert tudomásul kell vennünk: a népélet napjainkban egyre gyorsuló tempóban alakul át. A mai falura a
kúptetős házak, a színesre kőporozott falak, a vaskapuk, a tévéantennák, a modern
városi bútorok és ruhák, a motor, sőt az udvaron, színben, garázsban parkoló „taxik"
válnak jellemzővé. Csak az öregek házai őrzik a régi paraszti élet és építészet emlékeit, a tanyák eltünedeznek. Az öregek ragaszkodnak a régi bútorokhoz és eszközökhöz, az öregek viselik a régi öltözetet. A vásárhelyi tárlat legjobb képeiről ezek
a házak, tanyák, ezek az öregek tekintenek ránk. Kérdés, hogy nem szegi-e ú t j á t
előbb-utóbb egy egész vidék művészi fejlődésének az, ha továbbra is a múltjában
él és jár?
Három éve Erdei Ferenc az akkori tárlat megnyitójában írta:
a múlt és
annak mai kövületei múlandóak, s a történelem a mát és a jövőt is magában foglalja." Mcst még türelmetlenebbül várjuk, hogyan lesz képes a megújulásra a vásárhelyi hagyomány.
KARDOS JÓZSEF

TÓTH SÁNDOR: VITORLÁSVERSENY

1175

ZENE

A SZEGEDI SZIMFONIKUSOK

HISTÓRIÁJA

Az első konkrétumot forgószél írta a naptárba. Amikor mindenki tudta, 'ki kell
nyitni az ablakokat, a feszegető réseken át kereszthuzat támadt, m a j d n e m elvitte a
bentieket. Mindenesetre nagy kalamajkát csinált. Ma már, az adatok visszapillantó
tükrében kultúrhistóriai adalék; annak idején (nem is régen, 1969 januárjában) alapos fejfájást okozott az érdekelteknek, pletykát a jólértesülteknek, aggódást a zenebarátoknak: lesz-e szimfonikus zenekar Szegeden? Lett. 1969. augusztus 1-én alakult,
64 taggal, 'mint a vidék létszámban, de tradícióit tekintve bízvást-várbatóan: r a n g ban is legtekintélyesebb együttese.
*

Az esemény 16 esztendőt késett. Csoda-e, ha közvetlen előzményei kurtán-fur-t
csán alakultak? Tizenhat éven át szinte semmi sem változott: a Szegedi Nemzeti
Színház zenekara — ha nem is szó szerint — fél kézzel filharmóniai, fél kézzel
színházi zenét játszott. Ami magyarul Beethoven-szimfóniát éppúgy jelentett, mint
Marica grófnőt, Haydn-oratóriumot, Debussyt, Bartókot, mint pillekönnyű musicalt. Mit tehetnénk hozzá? A város fejlődésével, igényes kulturális ízlésének keresletével szemben a művészetpolitikai kínálat meglehetősen visszamaradt. A közönség
hátat fordított a színháznak, de a koncertekre is több illúzióval érkezett, mint
amennyi élménnyel távozott. Lépten-nyomon beszéltek róla, a zenekar elfáradt, r i t kán próbál, rutinműsorokat játszik. Ha váratlanul megjelenne egy képzeletbeli revizor, s szólamvizsgát rendelne el, jó néhányan zavarba jönnének. A • törzsgárda
húzott: tartotta a lelket a társulatban, melynek előadásain a gyakorlott szem rendre
ú j arcokat fedezett fel. A zeneiskolából vagy a konzervatóriumból ültek be tanárok,
növendékek a pultok mögé, 'hogy az együttes legalább a művek természetéből fakadó
hangzáskultúra elvárásainak úgy-ahogy megfeléljen. Az ifjúsági és kamarakoncertek
sokasodásával egyre kevesebb próba maradt, a színház opera-, operett-, musicalelőadásai, előkészületei mellett művészileg másodlagossá vált a szimfonikus koncertek ügye. A mennyiségi túlterhelés óhatatlanul a minőség rovására ment.
A folyamat tipikus. Más városokban is hasonló fazonú cipő szorított — de szorít
ma is. Miskolcon, Győrött régebben kicserélték, Pécsett csak most. A megoldás kulcsa
természetesen a pénz. Szeged m. j. Város Tanácsa 1968 októberében pálcát tört az
önálló zenekar mellett, s vállalva az anyagi konzekvenciákat, bátor lépésre szánta
magát. Értesítette a Művelődésügyi Minisztérium zenei és táncművészeti főosztályát,
a színházi főosztályt, az országos filharmóniát és a Szegedi Nemzeti Színházat. Hamarosan megkezdődött az elképzelések egyeztetése, összehangolása, s a közös nevezőn tisztázódott: a város zenei életének fejlesztése érdekében a zenekart megosztják
szimfonikus és színházi együttesre. Az előbbi, a tanács felügyeletével, önállóan gazdálkodó művészeti szervként működik, ellátja a színház helyi és gördülő opera-,
balettel'őadásait, továbbá a szegedi és dél-magyarországi felnőtt- és ifjúsági hangversenyek komolyzenei igényeit. Hatvannégy taggal, évi 352 szolgálattal, amiből 220
színházi, 132 filharmóniai. A másik együttes, a létszámában is mérsékeltebb színházi, könnyebb fajsúlyú darabokat játszik, évi 440 szolgálatszámmal. Eddig az elmélet, amivel 'mindenki egyetértett.
Az átszervezés elhúzódása sokáig bizonytalanná tette a zenekar-alapítást. Az
idő telt, s miközben az együttes soros filharmóniai szerződése lejárt, a muzsikusok
1176

gondoltak egyet, nem újították meg a következő fél szezonra. Így köszöntött be az
1968/69 -es koncertévad fura második félideje, amikor Szegeden még létezett nagyzenekar, de 1969 tavaszán más együttesek játszottak filharmóniai matinékon a Szegedi Nemzeti Színházban. A miskolci szimfonikusok, a budapesti és debreceni MÁVzenekar, az Állami Hangversenyzenekar. Tanulságos periódus volt.
*

Az olvasót eluntatják a részletek, a továbbiakban mellőzhetjük. A fentieket is
csupán az a feltétlenül okolandó különleges helyzet biztatta nyilvánosságra, ami
manapság egyedülálló: egy zenekar felmond gazdájának. Persze 1969 tavaszán a
közönség java még mit sem tudott a fejleményekről: a hátramaradt fél évad sikeresen lement vendégegyüttesekkel, s a muzsikusok, akik eleddig csak pódiumról
szemrevételezték a közönséget, most odaültek közé. Maguk is. kíváncsian figyelve
elsősorban a miskolciakra — hiszen a többiek kvalitásait már régen ismerték —,
számot vetve korábbi önmagukkal. A miskolciak jó benyomást keltettek, de az értő
hallgató minden fölös önhittség nélkül megsejthette, hasonló képességű társulat Szegeden is összehozható. Ami az induláshoz hiányzott még, a küszöbönálló hónapokban megoldódott.
1969. augusztus 1-én tartotta alakuló ülését a Szegedi Szimfonikus Zenekar. Űj
szálláshelyén, az átmenetinek kiszemelt Móra Ferenc művelődési otthonban —
mivel a város kulturális objektumokban közismerten szegényes, krónikus helyiséggondokkal küzd. Az ú j zenekart a vidék legnagyobb jaként tartották keresztvíz alá.
A szertartás legilletékesebbje, a vezető karmester Vaszy Viktor így nyilatkozott a
Délmagyarország hasábjain:
„A város zenei életének fejlődése igényeket támasztott a komolyzene szegedi
kedvelőiben, melyeknek a régi konstrukció szerint már nem tudtunk megfelelni.
A korábbi körülmények olyan szerteágazó, terhes feladatokat róttak ránk, hogy
időnkénti zsúfoltságuk mellett alig maradt lélegzetvételnyi időnk, nem pihenésre,
de egyéni gyakorlásra sem. Tovább nehezítette dolgunkat, hogy rendkívül vegyes,
összetett munkakörben dolgoztunk, holott köztudomású: a szimfonikus zene és az
opera olyan hangzáskultúrát
feltételez, amit csak ebben a légkörben, ebben a feladatkörben végzett gyakorlással, működéssel lehet művészi szinten tartani, fejleszteni. A könnyű m ű f a j speciális igényeinek a szimfonikus zenekar sohasem tudott
egészségesen megfelelni, részben a zenészek adottsága, részint a m ű f a j könnyed,
improvizatív jellege miatt. Az ú j zenekarral lehetővé válik mind az operák, mind a
koncertek színvonalának erősítése. A hatvannégyes létszám nem különösen nagy, a
vezető zenekarok 90—110 főnyi kerettel dolgoznak, viszont a jelen körülmények
között, becsülettel készülve, már biztosítani ígérjük a komoly, művészi munkát.
A társulat néhány hegedűs, brácsista kivételével együtt van, az ú j tagokat próbajátékokon választottuk ki. Ezeken, sajnos, magunk is tapasztalhattuk az országos
hegedűshiányt, aminek oka egyrészt: az Interkoncert nagy számban ajánl külföldre
állásban, levő zenészeket, másrészt: sokan a zenekari játék helyett a pedagóguspályát választják. Szegeden az utóbbi években lemaradt az utánpótlás, ráadásul különböző indokokkal 5—6 hegedűs vált ki ia zenekarból, pótlásukra csak most kerülhet sor. Nincs gond viszont a fúvósokkal, ahol a helyi közvetlen utánpótlás is jó.
A városi tanács rendkívül sokat tett Szeged kultúrájáért az ú j együttes megalakításával. Felismerte a lehetőségéket, nem fukarkodott az erkölcsi és anyagi támogatással. Zenekarunk az önálló költségvetésű intézmény pozíciójából köt szerződést a
színházzal, a filharmóniával, a szegedi szabadtéri játékokkal, vállalva valamennyi
operát, balettet és staggione-operát. valamint a szegedi és vidéki koncerteket. Keressük a kapcsolatokat külföldi turnékra is."
*

1177'

Bizakodó: mértéktartó mondatok. A szakma immár tőzsgyökeres szegedi doyenje
— akinek személyével mindjárt a csecsemőkorban jutott eltagadhatatlan prezstíshez
is az ú j együttes — világosan érzékeltette a feladatok súlyát, de a megvalósítás súrlódási felületeit is. Azóta is akut probléma az utánpótlás, jóllehet a zenekar tovább
bővült, zömében fiatalokkal. Jelenleg, több mint egy esztendőre, hetventagú, be
tudta tölteni a hegedűsstátuszokat, de a legkomolyabb eredmény, hogy minimálisra
csökkent a pendlizés, a zenészek kényszerű átjárása másodállásra a színházi együtteshez. Az elmúlt szezonban a filharmóniának 146, a színháznak 168 szolgálatot
adtak, ehhez hozzájön a városi tanács felkérésére és egyéb alkalmakra 17 szolgálat,
illetve az esztergomi hangverseny. Tavaly tehát 336 ízben ültek pult mellé a zenészek: próbákon, előadásokon. Az igénybevétel reális, hasonlíthatatlanul
méltányosabb a korábbi éveknél. De a zenekar munkájához továbbra is hiányoznak alapvető
művészi és szociális feltételek. Hangszerállományuk régi, elkopott, rossz hangszereikkel (kiváltképp a rézfúvósok panaszkodhatnak) nehéz megfelelni a korszerű követelményeknek. Szegeden járt vendég karmesterék: Kitajenko, Orlov, Capolongo egymástól függetlenül jegyezték meg, ilyen instrumentumokat ma m á r nem használnak
külföldön. Igaz, legutóbb 'kaptak a filharmóniától egyet s mást, de a Budapesten
járt küldöttségüknek elfogadhatatlanul silány, pincében tárolt példányokat is m u tattak — a fő gondok tehát változatlanok. Megoldatlan a próbaterem is. A Móra
művelődési otthon faláról a hét végi bálozok olykor leszerelik a cégtáblát. A legújabb Szeged térképről (9,50 forintért árulják) eltűnt a Festő utca, így a zenekar
vendégei — karmesterek, szólisták, próbajátékra érkezők — kiadós városnéző séta
után találnak rájuk. De a művelődési otthon nagytermében nincsenek biztonságban
a hangszerek sem, az egyetlen iroda szűk ahhoz, hogy székestül-mindenestül bepakoljanak szombat déltől kedd reggelig, amikor a háziigazdák t a r t j á k rendezvényeiket. A városi tanács állja a szavát: lehetőségeihez mérten odafigyel a szimfonikus
zenekarra. Legutóbb 193 ezer forintért frakkokat vásárolt, és készülnek a szekrények, ahol a hangszereket, a „munkaruhákat" is elhelyezhetik. A szociális szolgáltatások kényes pontja a lakás. A fluktuáció alapvető oka, 1700 forintos kezdőfizetésből nehezen telik a drága albérletne. A fiatalok letelepítése, megtartása pedig
a zenekar jövőjének létérdeke. A tanács megígérte, ezeken a gondokon is segít.
Ami az ú j évad elfoglaltságát illeti: a színházi opera mellett 29 hangversenyen
szerepelnek, kilenc filharmóniai nagykoncerten, két kamaraesten, békéscsabai, gyulai, szentesi, békési, hódmezővásárhelyi felnőttbérleti, több szegedi, szentesi, makói,
vásárhelyi, csongrádi ifjúsági bérleti sorozaton. S bár a megtanulandó anyagot sikerült viszonylag minimálisra szorítani, eléggé szétszórtan került a naptárba, m á s más dirigensekkel: tehát ugyanazokra a művekre több próbát kell beállítani. S ha
így számítunk átlagot, a koncertekre alig három próba jut — ami kevés. Nagy I m r e
oboaművész, zenekari titkár szerint a jövőben (esetleges összevonásokkal, rugalmasabb egyeztetéssel) némileg csökkenteni kellene a hangversenyek számát, különben
óhatatlanul visszatérnek a rutin játékok. Egy fiatalokkal dolgozó társulat csak komolyan vett, felkészült műsorokkal léphet előre.
*

Végül néhány sóhaj a tavalyi és az idei filharmóniai műsortervről. A nagyszínházi koncertek döntő többségét a szegedi szimfonikusok játsszák, s az elmúlt évad
tapasztalatai azokat igazolták, akik reményeket fűztek hozzájuk. Friss levegő került
az álmos szegedi hangversenyéletbe, eltünedeztek a rutinmunkák, s h a a tét, a helytállás próbája csak értelmes mértékkel hívta tetemre a társulat képességeit, nagyjából és egészében nem panaszkodhatunk a tavalyi esztendőre. A mostani kínálatra
annál inkább. Az persze szemlélet kérdése, hogy szerencsések-e az egyetlen szerzőre koncentrált összeállítások. A Liszt-, Csajkovszkij-, Mendelssohn^műsor
még elfogadható, a Beethoven- és Bartók-összeállításokat az ismert évfordulók indokolják,
1178'

,,

•de négy Richárd Sfrauss-kompozíció (Halál és megdicsőülés, Négy utolsó ének, Kürtverseny, Till Eulenspiegel), vagy a Prokofjev—Ravel—Britten,
illetve Farkas Ferenc—Mihály András—Kodály válogatás kissé masszívnak látszik, a Mozart-matinét
pedig (a Beethoven-szimfóniákkal karöltve) olyan sűrűn veszik elő, hogy némi malíciával szegénységi bizonyítványnak látszik. Érdemes lenne körültekintőbben megszerkeszteni egy évad műsortervét, esetleg fontolóra venni a komolyzenei kvalitásokkal kacérkodó közönségdarabok beiktatását is, mint például Johann Strauss műveit — más, híres nagyzenekaroknak sem szégyen ilyet játszani. A vendégművészek
kiválasztásában (a szabadtéri játékok gyakorlatához híven) végképp csak kívülről
szemlélhetjük az „irányított sorsolást". Csak egyetlen példa: az ú j évad nagykoncertjeire két külföldi művészt küldenek Szegedre, a már törzsvendégnek számító
Jearrne Marié Darré zongoraművésznőt és a tavaly itt járt tehetséges fiatal karmestert, Paul Capolongót. Hozzá ia kommentárt sokkal többen ismerik, semhogy
újfent érdemes ideidézni.
NIKOLÉNYI ISTVÁN

TÓTH S Á N D O R : S Z E G E D , 1970 — 961 CM

1179

Szabó Pálról kellene írnom, fájdalmas kötelességként,
halála alkalmából
— és csak őróla. Személyére, az elmúlóra emlékezve,
és munkásságára,
a
maradandóra
gondolva
csak,
semmi
másra. Azonban — éppen mert a Tiszatáj számára rovom ezeket a keserű sorokat — valami
megmagyarázhatatlan
szorongás szíven üt: ki kell mondanom.
Ebben a lapszámban egy külső és láthatatlan szerkesztő
— melynek
neve
Sors — jóvoltából mintegy kezet fognak egymással írógenerációk,
tűnődve
lapozgatunk életek, sorsok, utak dolgai
között, ám mire a lap nyomdába kerül, a Sors ismét „szerkeszt", de kegyetlenül: Szabó Pál meghalt. A kézfogások sora itt véget ér: mi, a még
élők, most már kihűlt kezet
érintünk,
amikor legöregebb pályatársaink
között
a Szabó Pálét keressük. Elment hát ő
is. Pár éve még azt hittük,
elpusztíthatatlan. Csontos, inas, szíjjas termete,
eres-bütykös kőműveskeze,
nyughatatlan beleszólásai, vidám
felrikkantásai
azt sugallták: a törhetetlen fizikai erő
és a mindent értő lelki gyöngédség harmóniája élteti őt úgy, hogy túlél mindannyiunkat. Nagy időt ért meg — 77 év
—, de a benne munkálkodó erők által
sokkal többet is élhetett volna: akije
ismerték, tudják, maga volt a teljes
élet, a szívós folyamatosság, ám a természet rendje — melynek ő bölcs megértője és megejtően bensőséges ábrázolója volt — úgy parancsolt, hogy október 31-én elvitte tőlünk Pali bácsit.
Szabad őt így szólítanom, bizalmasan —
egész népe így szólította. Egy nép mélyrétegeit képviselte ö ugyanis, ösztönösen is, tudatosan is, művészetével
pedig példázatosan lobogva-égve.
Példá1130

zatosan? A szó nem pontos: az ő példázata egyszeri volt és
megismételhetetlen. Hogy egy „kűműveslegény"
elinduljon a messzi, sötét Biharból és nagy
magyar író váljék belőle, ilyenféle
példázatokat kitermelt a korabeli
átkozottul nehéz és hínáros magyar sors, ám
társai közül annyira sajátosan a maga
hangján beszélt, annyi
megismételhetetlen egyéni ízt, színt és
magatartásbeli
vonást hozott magával, hogy ha soraiba,
bárhol beleolvastál,
rögtön
tudhattad:
itt egy nagy és eredeti egyéniség, egy
nagy és gazdag lélek munkálkodik.
De
hisz ilyen volt mind, aki társai közül
vitte valamire s minél eredetibb
egyéniség és tehetség volt, annál többre
vitte. Szabó Pál előtt nem volt Szabó
Pál-típusú írónk — utána nem is lesz.
Ettől nagy igazán. A nép fölött elzúgó
történelem (kedvelt
kifejezése ez) sokáig munkálkodott,
amíg „új nagy írót
küldött a falu" (ezt meg Móricz Zsigmond írta róla első jelentkezésekor),
s
azért küldte, hogy legyen, aki messzi
korok gyönyörűségére
megteremti
Piros Gőz és Juhos Marijca meg a többi
Szabó Pál-i hős ialakját, s líraian szép,
megrendítően igaz emléket állítson a
Talpalatnyi föld esendően elszánt világának. Most a múlandó test hazatér a
szülőfaluba,
Biharugrára,
zsellérősök,
egykori cselédpajtások, szomszédok, parasztácsok, jó cimborák
temetőkertjébe
— egy falusi irodalmi
emlékhellyel
megint többünk van —, a dolgos kéz
nyoma, a mű azonban köztünk
marad
s érzéseinkben,
gondolkodásunkban,
a
néplélekben megőrződik
a szépség, a
hűség, amivel az író a népét
megajándékozta.
M. G.

V Á R O S I I R O D A L M I DÍJAK -

1970

MOCSÁR G Á B O R
Városunk tekintélyes testülete, a városi tanács az évi irodalmi díjak odaítélésekor nem lehetett nehéz helyzetben, amikor döntenie kellett: szépíróink
közül kit illessen az elismerés. Fordíthatom a gondolatot úgy is: melyik magyar város nem ragadta volna meg
örömmel az alkalmat, hogy Mocsár Gábornak, aljtotó korszaka jelen periódusában kifejezze megbecsülését. Mocsár
Gábor nem ismeretlen e hazában, és
nem nagyon van előtte sem ismeretlen
tája országunknak.
És mégis: ma az
irodalmi díj kiosztását úgy ünnepelhetjük, hogy Szeged város és a városban
éld, alkotó író érdekeinek egybeesését is
köszönthetjük. Mocsár Gábor, bár írói
figyelme egész népünk helyzetének alakulására kiterjed, a legutóbbi években
Szegeden találta alkotómunkája
kibontakozásának feltételeit.
A „befogadó
város", amely az utóbbi száz év magyar irodalmában a vidéki városok között a legjelentősebb szerepet játszotta,

akár csak úgy, hogy egy-egy írónak
hosszabb-rövidebb
időre
alkotóterepet
biztosított, Mocsár Gábornak is otthont
nyújtott, írói munkájában témát kínált,
közéleti tevékenységének
teret engedett. Itt érte őt a korábbi
tevékenységét méltányló József Attila-díj, de városunkban alkotta a kiemelkedő regényekben nem különösen gazdag hatvanas évek végének figyelemre méltó írását: A fekete csónak-ot. A Szegedi
Nemzeti Színház felkérésére nem szokványos felszabadulási drámát írt Mindenki városa címmel. És a Szeged környéki olajmezőn kitörő kút lángjainál
született Az égő arany c. kötet gondolata. Közéleti temperamentumával,
emberi közvetlenségével városunk ismert
népszerű egyénisége jár, tevékenykedik
közöttünk. Köszöntjük őt, és köszöntjük a várost; méltó. kezekbe került az
ily módon is rangosabbá váló irodalmi
díj.
H. Z.

ILIA M I H Á L Y
Az lliákat alighanem a XI. században
tüntették ki utoljára, amiként az a Képes Króniká-ban írva vagyon: „Midőn
ugyanis a üincsen osztozának,
Vid,
Frank püspök, Bogár fia, Radován és
Vid veje Ilva tanácsára a király azt
négy részre osztotta, egy
negyedrészt...
szánt a hercegnek...
egy másik Vidé,
a harvpadik Ilidé legyen; ezért a herceg nagyon megneheztelt." A mesés negyedrésznyi kincs a magyar századok
folyamán bizony semmivé vált, a herceggel osztozó Iliák tápai jobbágyokká
lettek, s az ő ivadékaik közül talán Mihály az első, aki az ősi jussot — a
fénylő legendát — visszaszerezni neki-

vágott. És bizony mondom: nehéz próbákat kellett megállnia, amíg „az ősiségbe rekedt falu" bugyraiból az immár
kiművelhető tehetség és a mindig gyarapított tudás a szegedi egyetem ka,tedrájára emelhette.
Ilja Mihály irodalmi díja — amelyet mint tanár és
irodalomtörténész,
mint szerkesztő és
kritikus egyformán rég megérdemelt —
számomra így nemcsak egy eredményekben
gazdag, évtizedes
literátori
pálya bére, de egy legenda kiteljesedése is: a cselekvő erővé alakulhatott
tehetség és tudás elismerésével az ősi
kincs meghozta kamatait.
K. S. I.
1181'

BIBÓ LAJOS NYOLCVANÉVES
Hét kötet elbeszélés, húsz regény és tíz — többnyire a Nemzeti Színház deszkáin játszott — dráma szerzőjét köszöntjük. Az életmű mögé rejtőző embert, a k i t
sorsa — melyet az ünneplés éppúgy kísért, mint a mellőzöttség — szülővárosa m a gányába zárt. Az írót, aki nem nyugodott bele az: írásaival elért szintbe, hanem elégedetlensége 'mindig ú j és ú j témákba-föladatokba parancsolta; miközben iskoláktól
és irányzatoktól elkülönítette. Oeuvre-je egyenetlensége innen ered. De ez az oka
annak is, hogy az irodalomtörténet mindmáig bizonytalan helyének kijelölésében.
Vannak, akik életművét a két háború közti konzervatív prózához kapcsolják, m í g
mások a Szabó Dezső-féle falumítosz divatjához. Meggyőződésem, hogy mindkét nézet túlzó: ha érték is hatások Bibót pályáján (mint a Móriczé vagy a Krúdyé), sokkal inkább a maga útján járt. Nem vált javára, hogy a Nyugat-mozgalommal akkor
került csak érintkezésbe, mikor az a századelő társadalmi és irodalmi forradalmaiban
vállalt szerepét már eljátszotta, mint ahogy az sem, hogy a népi íróktól a korábban
jöttek ellenérzése tartotta távol — ám munkásságát önállóbbá és eredetibbé tette.
De a születésnap ünnepi alkalma nem arra való, hogy az író „korlátait" hánytorgassük, hanem hogy a mának és a jövőnek szóló értékeket mutassuk föl. Ebben a
vonatkozásbem — úgy érzem — az eddigieknél erősebben kell hangsúlyozni Bibó írásművészetének rokonságát Tornyai János piktúrájával és Móricz Zsigmond faluábrázolásával. Igaza volt Schöpflin Aladárnak, a Juss-ról szólván: „Azokra az alapokra
épít, melyeket Móricz épített fel a magyar népélet ábrázolására." Mint ahogy az
sem véletlen, hogy Móricz a lelkesedés izzásával vállalta a párhuzamot Bibó puszták fölé csendülő pacsirtaszavával: „Amit tud, azt senki se tudta eddig köztünk,
sem Mikszáth, sem Tömörkény, sem más." Elbeszélései, melyekben „a jóság fájdalmát" mitikus realizmussal, lélektani pontossággal fejezi ki, a népélet balladás komorságát a szeretet fényeivel ragyogtatja be, irodalmunk valóban maradandó értékei.
Fontosságuk még hangsúlyosabb lesz majd, ha a kritika a mítosz világát — miután
a történelem a Város és a Falu urbánus-népies dilemmáját már eldöntötte — a prózában is oly árnyaltan lesz képes elemezni, mint a lírában. Bibó tehetsége, a divatnak tett engedményei ellenére is, kétségtelen: „Oly ösztöriösséggel markol föl e m beri sorsokat, mint talán egyetlen elbeszélőnk sem" — írta róla Németh László.
Azokban a műfajokban azonban, melyek a hosszadalmas és tervező építkezést kívánják meg, tehetsége csak epizodikusan érvényesül. Például a regényben. Mindmáig adóssága irodalomtörténetírásunknak, hogy Bibó prózájában a lángot a füsttől és koromtól elválasztva értékelje. Remélhető, hogy az évforduló és munkásságának újabban kibontakozó kultusza: a Subások után az Anyám kiadása, Az egyetlen
asszony tv-bemutatója — e munkának lendületet ad.
GREZSA FERENC

SZERKESZTŐI Ü Z E N E T
Nem közölhető írást 'küldtek: R. G.
Budapest, J. F. Miskolc, P. L. Székesfehérvár, I. I. Ceglédberoel, P. 1. Sarkad, Sz. É. Szeged, T. L. F. Rédics, N.
1182'

G. Szombathely, Cz. J. Budapest, Sz.
E. Szeged, P. L. Fonó, D. F. Mór, Sz.
L. Budapest, Sz. T. Zalaszentgrót, R. B.
Csongrád.

HEREPEI J Á N O S
1890—1970
„Migrabimus omnes, mindnyájan elmegyünk, mindnyájan
elköltözünk...",
akárcsak Herepei János bátyánk is a
minap, akit röviddel 80. születésnapját
követően november
2-án
kísértünk
utolsó útjára. A kolozsvári Házsongárd
földjébe kellett volna megtérnie, de a
szegedi református
sírkert
platánjai
alatt mégsem idegenek között nyugszik:
mellette gidófalvi Jancsó Miklós hírneves orvostanár, odébb Dézsi Lajos, a
régi magyar irodalom egykori szegedi
professzora alussza örök álmát. Herepei
János tízévi szegedi lakozás után jussolta e megérdemelt
nyugvóhelyet.
A
sepsiszentgyörgyi,
ma.jd a szekszárdi

múzeum
nyugalmazott
igazgatója
ugyanis nem pihenni jött a Tisza mellé:
itt állította össze életművének
legfontosabb foglalatát, az „Adattár
XVII.
századi szellemi mozgalmaink
történetéhez" c. sorozat vaskos köteteit, ¡amelyek kiadására Szeged egyeteme vállalkozott. Herepei János, a régi magyar
irodalom és egyháztörténet tudós ismerője e legfőbb művével alkotott különösképp maradandót, hisz az „Adattár"
mindig is egyike lesz a régi magyar
művelődéstörténet
nélkülözhetetlen
kézikönyveinek. Amikor a Herepei-köteteket kézbe vesszük, jusson eszünkbe
mindig, hogy ez a hófehér szakállú,
istenes vén ember, ez a pátriárka külsejű szelíd férfiú a tiszta jellem és a
kutató kitartás példázó erejét is reátestálta mindazokra, akik lábánál forgolódtak.
ESZTÁRI DÁNIEL

HÍREK
Október 27-én Székesfehérvárra
utazott a szerkesztőség
és az írócsoport
több tagja. A Pedagógusok
Szakszervezete helyi bizottsága és a városi művelődési központ rendezett
Tiszatájestet, amelyen szép számú érdeklődő és
irodalombarát jelent meg. Lapunk főszerkesztője, dr. Havasi Zoltán mondott
bevezetőt. Szólt a folyóirat
múltjáról,
jelenéről, további célkitűzéseiről, majd
bemutatta az est szereplőit:
Mocsár
Gábor József Attila-díjas írót, Annus
Józsefet és a két fiatal költőt, Polner
Zoltánt és Veress Miklóst, akiknek felolvasását érdeklődéssel kísérte s lelkes
tapssal jutalmazta a közönség.
«
Juhász Péter irodalomtörténész,
a
bolgár irodalom kiváló ismerője, és
Nino Nikolov, a Bolgár Kulturális Központ budapesti igazgatója kísérte Sze-.
gedre Jordán Radicskov bolgár írót s
Ljubomir
Levcsev
költő-szerkesztőt,
akik október 29-én délután baráti beszélgetést folytattak
szerkesztőségünk
több
munkatársával.
*

A Nagy Októberi Szocialista Forradalom
53. évfordulója
alkalmából
eredményes munkássága elismeréséül a
Munka Érdemrend ezüst
fokozatával
tüntette ki a Népköztársaság Elnöki Tanácsa dr. Havasi Zoltánt, a szegedi
Egyetemi Könyvtár igazgatóját, lapunk
főszerkesztőjét.
*

Jeles vendégeket fogadtunk
október
31-én: Szegedre látogatott Jász Dezső,
a Kassai Munkás egykori
szerkesztője,
a spanyol polgárháború
hadosztályparancsnoka, majd a Köztársasági Hadsereg hadműveleti főnöke, akinek írásaival lapunkban is találkozhattak
már
olvasóink. Vele együtt érkezett Tolnai
Gábor akadémikus, a Szegedi Fiatalok
Művészeti Kollégiumának egykori tagja
is. A két vendég hosszasan elbeszélgetett a szerkesztőség és az írócsoport
tagjaival.
*

Hibaigazítás: Kovács Vilmos és Benedek András tanulmányának első r é szében (10. sz.) a 963. 1. Beskovicz István neve tévesein 'került be; a 964. 1.
Kárpáti Híradó helyett: Kárpáti Magyar Hírlap.
1183'

KIS S Z E G E D I

MŰVELŐDÉSTÖRTÉNET
IX.

Az 1500-as évek során előrehaladva
a szalvatoriánus
provincia ¡alsóvárosi
rendházának
jelentősége
fokozatosan
növekszik. A premontrei
apácakolostor
ebben az időben már megszűnt, a dominikánus zárdát 1529-ben hagyta el utolsó lakója, a konventuális ferencesek a
30-as évekig tevékenykedtek.
Ezekre az
esztendőre tehát az obszervánsok
magukra maradtak. A török hatalom fellegeinek gyülekezését 1525 óta érezték,
ekkor dúlta és gyújtotta fel az első
rablócsapat a házat úgy, hogy a barátok sebtében összetákolt
kunyhókban
voltak kénytelenek meghúzni
magukat.
A következő évben a Buda felől visszavonuló reguláris csapatok rabolták ki a
kolostort, a barátok egy része elmenekült, a rendház létszáma 1535-ben is
mindössze
nyolc. A megszállás
után
létezésüket általánosságban nem veszélyeztette a török uralom, hiszen csekély számukkal,
szerény
igényeikkel
nem zavarták a meghódítottak
vallási
életével egyébként nem törődő új hatalmat. A római egyház többi képviselőjének azonban nem lehetett maradása
a hódolt területen, mert
veszélyeztette
a török gazdálkodás rendszerét. A világi papság saját birtokaiból s a tizedből biztosította jövedelmét, a török viszont földbirtokot csak a szultán kezén
tűrt meg, a tizedszedéssel pedig saját
adópolitikáját
látta veszélyeztetve.
Ismeretes, hogy a reneszánsz
papság
meglehetősen
messzire. távolodott
a
krisztusi életformától, ezért hát inkább
visszavonta csapatait a megszállt területről, s a hit ápolását az obszerváns
ferencesekre bízta, akik 1543-tól kezdve
másfél századon keresztül egyedül látták el mindazokat a feladatokat,
melyeket előzőleg egy jól szervezett
hatalmas iapparátus végzett. Elsősorban elfogadható viszonyt kellett teremteniük
a
megszálló hatósággal,
amely
szintén
törekedett erre, mert a. lakosság menekülése a kizsákmányolás lehetőségét, a
hódítás értelmét veszélyeztette,
ezt el11184

kerülendő,
nem akadályozta
a papok
működését, sőt megélhetésükről
is gondoskodott olyan formán, hogy engedélyt
adott egyházi adó szedésére. A mindenfelé garázdálkodó
rablócsapatokkal
szemben azonban nem nyújthatott
garanciát: a XVI. század folyamán
33
barát vesztette életét. A török
hatalom
gyengülésével a helyzet súlyosbodott, a
sorozatos katonai vereségeket
a terror
fokozásával
próbálták ellensúlyozni,
a
közbiztonság a szokottnál is labilisabbá
vélt. A felszabadulást megelőző
esztendőkben a házfőnököket többször
megkínozták, hol kémkedéssel, hol élelmiszerrejtegetéssel vádolva őket — bizonyára
nem
alaptalanul.
A török uralom időszaka éppen a
rendkívüli nehézségek miatt jelenti az
alsóvárosi kolostor fénykorát.
A zárda
létszáma a hatot ritkán haladta meg, s
így alaposan megfogyatkozva a többszörösére duzzadt terüléten valóban hősies
lélekkel látták el feladatúkat:
rongyos
ruhájúkban
egyenként
vagy párosával
barangolták be az egész környéket,
tanítottak, gyógyítottak, prédikáltak,
miséztek, igazságot szolgáltattak.
Orvostudományuk messze földön híres volt, a
török is élt vele, hatalmas
kertjükben
gyógyfüveket
termeltek,
köztük
meghonosítva a paprikát. Mondanunk
sem
kell, milyen jelentősége volt
mindennek az adott körülmények
között a magyarság létének fenntartásában,
s hogy
a térület belső, társadalmi
szervezete
úgy-ahogy átvészelhette a megpróbáltatások hosszú időszakát.
A
lakosság
nemzetiségi
összetételének
megbolydulása is újabb feladatokat hozott. Már
1535-ben működik a szegedi
ferencesek
között
szlovén
prédikátor,
1650 óta
szerbül tudó barát foglalkozik a szabadkai bunyevácokkal,
majd a beköltöző dalmatákkal;
a
felszabadulással
megjelenő
németeknek
ugyancsak
anyanyelvükön
prédikálnak.
K. P.

