A TISZATAJ DIAKMELLEKLETE
161. szóm

GINTLI TIBOR

Kalandorból elbeszélő
Cholnoky V iktor korai A manchich- novelláinak
POÉTIKAI ALAKULÁSTÖRTÉNETÉRŐL

„[...] úgy vélem, hogy az
anekdotikus hagyomány és
annak Cholnoky-féle
újraértelmezése között
kézenfekvő kapcsolatok
mutatkoznak. Az anekdotikus
narráció nagy hangsúlyt
helyez az orális narráció
imitálására, tehát a
beszédmód előtérbe állítása
korántsem idegen tőle. Az
anekdota csattanójával
szemben támasztott
legfontosabb elvárás a műfaj
hagyományos változataiban
sem a hitelesség, hanem a
humoros poén igénye. "

77

Ha az 1910-es Tammúz kötetben megjelent Trivulzó kaland­
jai ciklus darabjainak narratív poétikáját összevetjük a korai
Amanchich-novellák sajátosságaival, látványos különbsége­
ket találunk: a kezdeti sietős történetmondás idővel lelassul,
Trivulzio elbeszélőkedvéről már nem csupán az elsődleges
narrátor szavaiból értesül az olvasó, hanem ezt a megállapí­
tást a másodlagos elbeszélő előadásmódja is messzemenően
igazolja. Nemcsak az orális narráció egyre kiterjedtebben és
változatosabban megvalósuló imitációja mutatja az elbeszé­
lői modor átalakulásának irányát, hanem a szójátékok megje­
lenése és az irodalmi műveltségre apelláló nyelvi humor
előtérbe kerülése is. A megalkotottság szaporodó jelzéseivel
együtt fölerősödik a szövegek irodalmi önreflexiója, melynek
egyik kitüntetett területe az elbeszélt történet fikcionáltságának gyakori emlékezetbe idézése: Trivulzio szavahihető­
ségének változó mértékű kétségbe vonása.
Az irodalmi megalkotottságot és a szöveg fikcionáltságát
hangsúlyozó előadásmódot Dérczy Péter az anekdotizmustól
való fokozatos eltávolodásból eredezteti.1 E megközelítés­
mód szerint ezek a modern prózára jellemző vonások ellen­
tétesek az anekdotikus tendenciákkal, ezért azok háttérbe
szorulását jelzik. Ennek az interpretációnak a meggyőző
erejét nemcsak az anekdotizmusra vonatkozó sztereotip
előítéletei teszik kérdésessé, hanem az Amanchich-novellák
alakulástörténete is. A változás fő iránya ugyanis, amint azt
az alábbiakban igyekszem bemutatni, az előadásmódra kevés
figyelmet fordító kalandos történettől az élőszóbeli előadás-1

1 DÉRCZY Péter, A reális kísértet, Vár ucca tizenhét, 1993/1,163-165.

? ?

*

diákmelléklet

módot hangsúlyozó anekdotikus narráció egyre kiterjedtebb érvényesülése felé mutat. (Azaz
szó sincs arról, hogy a korai Amanchich-szövegek sokkal inkább anekdotikus jelleget mutat­
nának, mint a későbbi Trivulzio-novellák.) A szövegkorpuszban lezajló poétikai átalakulások
nyomon követésének egyik legfontosabb tanulsága éppen az, hogy az anekdotikus narráció
térnyerésével szoros összefüggésben alakul ki az elbeszélés modalitását, a narratív nyelv
kvalitásait előtérbe helyező és a szöveg fikcionáltságát hangsúlyozó elbeszélésmód. Azaz a
Dérczy által feltételezett átalakulással éppen ellentétes irányú változás zajlott le az Amanchich-novellák jellegzetes beszédmódjának kialakulása során. Nem az anekdotizmus fokoza­
tos visszaszorulásának, hanem egyre látványosabb előtérbe kerülésének lehetünk tanúi. Az
első Amanchich-szövegek alig mutatnak anekdotikus jegyeket, míg a Trivulzo-novellák na­
gyon látványosan juttatják érvényre az anekdotikus narrációt. Dérczy alakulástörténetre
vonatkozó megállapításait nem empirikus összehasonlító vizsgálatokra alapozta, hanem
előzetes értékítéletekre. Nem foglalkozott a szövegkorpuszban lejátszódó poétikai változá­
sok nyomon követésével, így nem is írhatta le annak tényleges belső átalakulásait, jól ismert
értékállítások, az anekdotizmusra vonatkozó közkeletű előítéletek állnak az általa felvázolt
elképzelés hátterében. Ennek értelmében az anekdotizmus elavult hagyomány, amelynek
nincs semmiféle kapcsolódási pontja a modernséghez, következésképpen a Cholnoky-szövegek egyébként meglehetősen pontosan leírt újszerű megoldásai sem eredeztethetek az
anekdotikus hagyomány újraértelmezéséből.
Dérczy Péter álláspontjával szemben úgy vélem, hogy az anekdotikus hagyomány és an­
nak Cholnoky-féle újraértelmezése között kézenfekvő kapcsolatok mutatkoznak. Az anekdo­
tikus narráció nagy hangsúlyt helyez az orális narráció imitálására, tehát a beszédmód elő­
térbe állítása korántsem idegen tőle. Az anekdota csattanójával szemben támasztott legfon­
tosabb elvárás a műfaj hagyományos változataiban sem a hitelesség, hanem a humoros poén
igénye. Még a történelmi személyekről szóló anekdoták esetében sem követelmény a referenciális igazság. A műfaj nem írja elő a dokumentálható hitelességet, csupán az alak egyik
közkeletűen jellegzetesnek vélt tulajdonságának felidézését várja el, mégpedig gyakran hi­
perbolikus formában. A csattanó tehát eleve teret ad a fikcionáltságnak, s ezt az anekdota
befogadásának kialakult gyakorlata is reflektálja. A Cholnoky-szövegekre jellemző hangsú­
lyozott fikcionalitásnak ez a műfaji sajátosság a forrása, melyet Cholnoky hatványra emel és
új kontextusba helyez. A Trivulzio-novellák anekdotizmusának harmadik jelentős újdonsága,
a másodlagos elbeszélő művész-jelképként való beállítása is olyan lehetőséget bontakoztat
ki, amelyet az anekdotikus hagyomány kínál. Az anekdotikus narrációt jellemző elbeszélő­
kedv lesz az, amelynek középpontba helyezése Trivulzót a született elbeszélő pozíciójába
emeli.
Cholnoky Viktor prózájának a modernség felől értelmezhető jellegzetességeit azért sem
meggyőző az anekdotizmustól történő eltávolodásként leírni, mert az epikai életmű egészét
tekintve azt láthatjuk, hogy az anekdotikus beszédmód korántsem magától értetődő adottsá­
ga Cholnoky epikájának. Nem olyan örökség, amelybe ez a próza mintegy beleszületett, hogy
azután folyamatosan eltávolodjon tőle. A Trivulzio-novelláktól (és néhány korábbi Amanchich-elbeszéléstől) eltekintve Cholnokynak viszonylag kevés művére jellemző az anekdoti­
kus beszédmód markáns jelenléte (Történet egy szívről, A sekrestyés, A Bertalan Lajos lelke, A
kövér ember, Az automatában, A hasbeszélő), s ezek között több olyat is találunk, amelyeket a
Trivulzio-történetek mellett a legsikerültebb Cholnoky-novellák között tart számon a szakirodalom (A kövér ember, Az automatában, A hasbeszélő). A recepció által leggyakrabban

161. szóm

3

? ?

említett, legtöbbre értékelt Cholnoky-novellák többségét tehát éppen olyan szövegek teszik
ki, amelyeknek elbeszélésmódjában az anekdotikus narráció jelentős szerephez jut. Ha
mindehhez még azt is hozzátesszük, hogy az anekdotikus beszédmódot kiteljesedett formá­
ban alkalmazó novellák mindegyike az 1905-1913 közötti pályaszakaszban született, azaz
egyik sem korai alkotás, hanem valamennyi kivétel nélkül a szerző életének utolsó évtizedé­
ből való, végképp megkérdőjeleződik a Dérczy által feltételezett fejlődési folyamat.
Az Amanchich-novellák poétikai alakulástörténetét áttekintve kijelenthető, hogy viszony­
lag lassan formálódik ki az a beszédmód, amely a Trivulzio-ciklus novelláit jellemzi. A kalan­
dor figurája, aki a vele megesett történeteket beszéli el, már az első novellában megjelenik.
Bár a Császárságom története (1899) nem nevezi meg a szereplői elbeszélőt, a kétségtelenül
ennek csekély mértékben eltérő variációjaként olvasható Az óceánkirály (1900) már
Amanchich Filippóként említi. Az alak szerepköre nem megy át jelentősebb átalakuláson
egészen A félszemű ember című novella harmadik - az első közléstől jelentős mértékben
különböző, annak terjedelmét mintegy megháromszorozó - változatának Trivulzio szeme
címmel A Hétben történt publikálásáig. Ez az 1905. augusztus 27-én megjelent szöveg lénye­
gében változatlan formában került be a Tammúz kötet Trivulzio-ciklusába2annak nyitó da­
rabjaként. Ebben a novellában már szembeötlők a Trivulzio által előadott történet fikcionáltságának karakteres jelzései,3 melyek a ciklus többi darabjában egyre szaporodnak, és egyre
határozottabbá válnak.
A másodlagos elbeszélő szavahihetőségének megkérdőjelezése nagy jelentőséggel bír,
mivel a szereplő ennek nyomán válik alkalmassá arra, hogy a „költő”, a művész jelképévé
váljon. Cholnoky irodalom-értelmezésében a fikcionáltságra nagy hangsúly esik, ezért a
szereplői elbeszélő igazmondásának megkérdőjelezése szükséges volt ahhoz, hogy alakjához
kapcsolódva megjelenhessen az irodalomra és a művésziéire vonatkoztatott poétikai önref­
lexió. A Trivulzio szeme publikálása előtt közölt novellákban nincs jele annak, hogy az elsőd­
leges elbeszélőben felmerülne: hőse nem egészen szavahihető. Természetesen annak még
kevésbé, hogy a másodlagos elbeszélő szólamában jelenne meg ilyen jellegű önreflexió. Le­
gyen szó mégoly hihetetlen eseményekről, mint a tigris elől való menekülés kerékpáron
(A tigris, 1903) vagy a sziklához csapódó léghajó balesetének túlélése (Amanchich Filippo
kalandjai). A sárga nagyúr (1904) című novellában az elsődleges elbeszélő minden irónia
nélkül fejezi ki csodálatát elképesztő kalandokon átesett hőse iránt, amikor az arról számol
be, hogy a karján látható sebhely oroszlántól származik:

2 A Trivulzio szeme különböző szövegkiadásainak viszonyáról lásd. Vadai István, Ultima manus mamim
lavat, Várucca tizenhét, 1993/1,101-105.
3 Az elsődleges narrátor jellemzése hozza szóba elsőként a szereplői elbeszélő nagyotmondását, s ezt
a tulajdonságát nyomban össze is kapcsolja az írói képesség jelzésével: „Azonkívül szereti a bombasztot és a pózt, mint az olasz, s a beszédjében is használja. De amellett része a lelkének a mese­
mondás és az egyszerűség, mint a szlávnak, elkalandozó és tárgyias az előadásában is.” (Cholnoky
Viktor, Tammúz, Franklin Társulat, Budapest,1910, 82.) Trivulzio maga játékos humorral utal saját
hiperbolikus elbeszélői modorára, amikor éppen tagadni látszik azt: „Nem szeretek nagyokat
mondani, de ez az ember valósággal a lábuknál fogva húzkodta ki a szenteket a felhők közül.” (Uo.,
83-84.) Ennek az önmagát cáfoló állításnak a variációja másutt is előfordul a szövegben: „Tudja,
usted, hogy nem szeretek nagyokat mondani, de azon a hajnalon kínomban valósággal halálfejeket
izzadtam." (Uo., 93.)

? ?

4

diákmelléklet

Úgy mondta ezt, mintha én például azt mondanám, hogy szúnyogcsípés. Imponáló és
megint csak minden póz nélkül való hidegvérrel. Egyáltalán az tetszett nekem ebben az
emberben a legjobban, hogy minden hősködés, minden hencegés távol volt tőle: becsü­
letes, szinte gyermeki lelke abszolúte nem talált semmi virtust abban, hogy olyan dolgo­
kon ment keresztül, amiből egy egész regény kitelnék. Ezzel imponált nekem a legjob­
ban, s ezzel tudta felébreszteni a legnagyobb mértékben az érdeklődésemet.4

Az elsődleges narrátort nem a szereplő nagyotmondó előadásmódjának élvezetes volta nyű­
gözi le, hanem az átélt kalandok sokasága és az ezeket egyszerűen, minden színezés nélkül
közlő elbeszélés egyszerűségében megnyilatkozó szerénység. A sárga nagyúr elbeszélője a
kalandor bátorságát értékeli, míg a Trivulzió-ciklus novelláiban megjelenő narrátor elsősor­
ban a lenyűgöző mesélőt látja főhősében.5
A kaland gyors ütemű elbeszélésére épülő, a szinte kizárólag a cselekményre koncentráló
narratív struktúrától az előadásmódot hangsúlyozó, ráérős tempójú narrációig vezető átala­
kulásnak fontos állomásaiként tekinthetünk azokra a novellákra, amelyek a távoli földré­
szekre helyezett színtér és a nem mindennapi körülmények ellenére nem kalandot, hanem
anekdotikus történetet beszélnek el. Az anekdota műfaji komponensének befogadására az
tette alkalmassá a korai Amanchich-novellákat, hogy szövegükben kezdettől fogva gyakoriak
voltak a humoros, komikus effektusok, sőt nem egyszer maga a kaland is komikus jelleget
kapott. Az oroszlán (1904) műfaját például a novella alcíme „tréfás történet"-ként határozza
meg. Az elefánt (1904) cselekményében pedig azért sodródik életveszélyes kalandba a sze­
replői elbeszélő, mert - igazi zöldfülűként - tévedésből fáról lecsüngő kígyónak nézi a lombot
legelésző elefánt ormányát, és rásüti a fegyverét.
Az első novella, amely a kalandot anekdotikus cselekménnyel váltja fel, a Különös halak
(1904). A helyszín tökéletesen megfelel a kalandra épülő elbeszélés követelményeinek:
Amanchich Filippo arra az esetre emlékszik vissza, amikor egy expedíció tagjaként a sarkvi­
déken járt, s átvészelte az ottani kemény telet. Már azon a ponton az anekdotikusság felé
fordul a történet, amikor megtudjuk, hogy az expedíció tagjai korántsem éheznek, van bőven
mit enniük, de már nagyon unják a konzervet. Egy nap ismeretlen fajhoz tartozó halakat fog a
csapatot vezető doktor. Mivel nem tudni, mérgezők-e, úgy rendelkezik, sorsoljanak ki valakit,
aki megkóstolja őket, s ha három óra múlva is egészségesnek mutatkozik, mindenki ehet a
friss vacsorából. Rasmusen, akire az előkóstoló szerepe esett, kezdetben nagyon bús képet
vág, hiszen akár az életébe is kerülhet a próba. Azonban ahogy sülnek a halak, egyre vidá­
mabb lesz, míg a többiek ábrázata mind savanyúbbá válik. Végül, amikor a szakács behozza
az elkészült ételt, az orvos és a kapitány hirtelen egyaránt úgy nyilatkozik, hogy a halak alig­
ha mérgezők, és máris belenyúlnak a tálba. Példájukat a többiek is sietve követik, egy perc
alatt elfogy a vacsora. Mindenki makkegészséges marad, így a veszélyes előkóstolás humoros
anekdotává alakul.
A novella cselekménye nem ér véget ezen a ponton, az elbeszélő egy másik anekdotikus
történettel toldja meg az elsőt. A kapcsolóelemet az adja, hogy ez az eset is a doktor szemé­
4 Cholnoky Viktor, Összegyűjtött művei, Szűkíts Könyvkiadó, [Szeged], 2001,85.
5 A Trivulzio szeme 1905-ös közlése nem hozott végérvényes változást Amanchich kalandor mivoltá­
nak értelmezésében, 1905 és 1908 között több olyan Amanchich-novella született (4 sapkaszél,
Amanchich Filippo kalandjai, A farkas), amely az átélt eseményekről hitelesen beszámoló kalandor
szerepkörébe helyezi hősét. Csak a Tammúz kötet Trivulzio-ciklusának összeállításakor szilárdult
meg véglegesen a szereplői elbeszélő pozicionálása.

161. szóm

5

lyéhez kötődik. A tudós férfiú mindent gyűjt, de főképpen a rovarok iránt érdeklődik. Egy
alkalommal az expedíció eszkimó kísérője, Ajkumi egy léggyel lepi meg. A doktor majdnem
táncra perdül örömében, hiszen tudományos szenzáció számba megy a felfedezés, hogy a
sarkvidéken is él egy légyfaj. Lelkesedése egészen addig tart, amíg Ajkumi el nem árulja, hogy
a legyet az egyik konzervben találta. A különleges légyfaj hirtelen közönséges szobai léggyé
változik, amely a manchesteri gyárban eshetett a konzervdobozba. Figyelemre méltó tény,
hogy a Különös halak szövegében az anekdotikus cselekmény és a narráció jellege jól érzé­
kelhető összefüggést mutat. Ebben az anekdotikus történetvezetésre épülő novellában a
korábbi Amanchich-történetekhez képest lényegesen nagyobb hangsúly esik az elbeszélő­
kedv által irányított előadásmódra és az orális előadás imitálására.6
Időrendben haladva A félszemű ember (1904) a következő novella, amelynek cselekmé­
nyében megjelenik az anekdotikus elem. Bár a környezet itt is a kalandregényeket idézi, a
bennszülöttek fegyelmezésére hivatott üvegszem története, s különösen az általuk alkalma­
zott „ellenesei” (a szem lebontása egy csészével) anekdotába illő fordulat. A félszemű ember
szövegében ugyanakkor a cselekmény záró részének anekdotikus jellege nem párosul az
elbeszélő nyelv kvalitásait előtérbe helyező előadásmóddal. A történetmondás ugyanolyan
sietős, mint a korai novellákban, ami jól mutatja, hogy az Amanchich-szövegek alakulástörté­
nete nem írható le egyenes vonalú változásként, olyan következetes poétikai innovációként,
melynek során minden egyes újabb novella konzekvensen épít az előző narratív újításaira.
Ugyan nagyobb időintervallumot tekintve jól látható a fent említett tendenciák érvényesülé­
se, de a történetmondás korábbi sajátosságai vissza-visszatérnek. A félszemű ember szövege
is jól példázza ezt a sajátosságot. Első változata kevésbé érvényesíti az elbeszéltség hangsú­
lyozásának narratív eljárásait, mint a hónapokkal korábban publikált Különös halak. 1905ben Trivulzlo szeme címmel közreadott variációja azonban már olyan határozottan alkalmaz­

6 „Hm, hogy hol? Hát a földet megmondani nem tudnám, mivelhogy nem is volt ott föld, hanem a helyét
megmondhatom-, a Grant-földtől északra volt, valahol az északi szélesség 82. és 83. foka között, az
örök jégmezőn, 1876 júliusában.’’ (Cholnoky, Összegyűjtött művei, 70.)
„De azért ha kedvem lesz, talán majd elmondom az egész expedíció történetét egyszer, most csak két
bolond esetről akarok beszélni, ami ott történt velünk. Nem fontos, de mulatságos." {Uo.)
„Ott már akkor valami nyárféle derengett, úgy értve a nyarat, hogy az ember zsebében nem fagyott
éppen kővé a kenyér, s hogy délben mezítelen kézzel is hozzá lehetett nyúlni a puska csövéhez, nem
rántotta le az ember bőrét." (Uo.)
„Vagy két angol mérföldet mehettünk, amikor egyszerre a doktor lába alatt megroskadt az amúgy is
olvadozó hó, s a szegény ember jól hanyatt vágta magát." (Uo.)
„Én csak úgy próbaképpen a puskám tusával hozzálöktem a jéghez, s íme, az egyszerre megrepedt.
No, ez nem jégmező. De hát akkor mi?" {Uo., 71.)
„Tyhű! Ez volt ám a valami! Halat fogunk enni! A doktor előszedte a tarisznyájából a kézi hálóját mondom nagy természettudós volt, gyűjtött tücsköt-bogarat, ahhoz kellett neki a háló -, s csakhamar
egy tucat hal levert mellettünk a havon.” (í/o.)
„Hozzáláttunk a sorsoláshoz, s egy norvég emberre, valami Rasmusen nevűre esett a sors.
Mindnyájunk képén látszott a megkönnyebbülés, csak a Rasmusené fanyalodott el. Teringette, hátha
mégiscsak mérgesek azok a halak!" {Uo.)
„A konzervben. Azt is szépen belecsinálta az angol valahol Manchesterben, az eszkimó pedig még
megörült neki, hogy viheti ajándékba a doktornak." {Uo., 72.) [Valamennyi kiemelés tőlem szárma­
zik.]

W*

diákmelléklet

za az elbeszéltséget hangsúlyozó poétikát, hogy Cholnoky az öt évvel később publikált
Tammúz kötet Trivulzio-ciklusának kezdő darabjául választotta.
Az elbeszélői helyzet szintén fokozatosan formálódik ki az Amanchich-novellákban. A
Császárságom története egyes szám első személyű elbeszélést alkalmaz, nincs nyoma a beékelés jelzésének. A narráció élőbeszédet imitáló eszköztára szegényes, kimerül a hallgató­
ság egyszeri megszólításában („Elképzelhetitek, hogy igennel válaszoltam."),7 és néhány,
inkább a kollokviális, mint az írott nyelvre jellemző szó és grammatikai forma használatában
(„nyugodtan bagózott"; „nagyot pökött"; „ismét pökött"; „Ez a sziget [...] csodálatos egy fé­
szek volt.”; „valami Alver nevű vénember"). Az óceánkirály azzal tesz egy lépést a Trivulziociklus novelláinak tipikus elbeszélői szituációja felé, hogy az én-elbeszélést beékelésként a
második narratív szintre helyezi. Az elsődleges narrátor a helyszín, a fiumei Plasse városrész
és az ott található Stranga nevű kocsma bekezdésnyi leírása után így adja át a szót a szereplői
elbeszélőnek: „Itt kezdett hozzá Amanchich Filippo, aki két évig nem volt látható sehol, ka­
landjainak elmeséléséhez".8 Az elbeszélés szituációjának megrajzolásához a novella zárlata is
hozzájárul, amikor a szereplői elbeszélő a történet befejezése után így fordul a kocsmároshoz: „Alberto, adjon még egy grogot, de sok rummal és kevés cukorral."9 Ennek a jelenetnek
a változatai rendre visszatérnek a későbbi Amanchich-novellákban, így a Trivulzio-ciklus
darabjaiban is. Az óceánkirály szövegében az elsődleges narrátor nem jeleníti meg önmagát,
nincs nyoma annak, hogy maga is Trivulzio közönsége körébe tartozna. Míg a később szüle­
tett novellákban Trivulzio egyedüli hallgatója az elsődleges elbeszélő (csupán egyszer fordul
elő, hogy a kocsmáros is csatlakozik kettősükhöz),10 itt Trivulzio többes számot használ,
amikor megszólítja hallgatóságát („Ne kérdezzétek, hogy mi töltötte be a végzetemet, de
keressétek az asszonyt!").11A narrátor szintén több hallgató reakciójáról számol be („Nos,
nos - kiáltott fel több hallgató. - És mi lett a szigettel?"),12 miközben nem említi, hogy rá
hogyan hatott Trivulzio elbeszélése. Másrészt jelenléte esetén kézenfekvőbb lett volna a
„kiáltottak fel többen közülünk" vagy valamely hasonló forma alkalmazása. Ezek alapján
megállapítható, hogy még a látens szemtanú elbeszélő feltételezése sem igazán meggyőző
olvasási stratégia, azaz e korai novellában az elsődleges elbeszélő auktoriális narrátornak
mutatkozik.
A tipikus elbeszélői helyzet kiformálódásának következő fázisát A tigris (1903) című no­
vella képviseli, amely harmadikként jelent meg az Amanchich-történetek közül. Az elsődle­
ges elbeszélő immár személyes ismerőseként állítja elénk hősét, önmagát is belefoglalja az
elbeszélés szituációjába, így jön létre a mindkét szinten perszonális narrációt alkalmazó
szerkezet: Amanchich történeteit az elsődleges narrátor barátja elbeszélésének fültanújaként
adja tovább. A tigris felütésében tehát végleges formát ölt az elbeszélői helyzet.13 A szerep7 Uo.,88.
8 Uo„ 64.

9 I/o,66.
10 Glossina palapalis
11 í/o.,65.

12 t/o.,66.
13 „Megint találkoztam az én hányt életű barátommal, Amanchich Filippóval, ezzel a rokonszenves
képű dalmatával, aki elmondta már nekem császársága történetét, meg azt a másik históriát, mikor a
műszemével akart ráijeszteni a maláj napszámosaira. / Ezúttal nagy meglepődésemre a Ferencváros
egy kisebb vendéglőjében találkoztam vele, ahová néha eljárok vacsorázni. Rögtön rám ismert és

161. szóm

7

5 ?

osztás a két narrátor között a későbbi szövegekben változatlan marad, s beszélgetéseik hely­
színei is egymás variációiként olvashatók. A novellák rendre a találkozás szituációjának
bemutatásával indulnak, majd az elsődleges elbeszélő átadja a szót Amanchichnak. A másod­
lagos elbeszélő történetének felvezetése, a beszédhelyzet bemutatása eltérő terjedelemben
ugyan, de mindegyik novellában megjelenik. A képlet néha kiegészül azzal, hogy az elsődle­
ges narrátor az olvasóhoz fordul, s közös ismerősükként idézi fel előtte Amanchich alakját.
Ez a megoldás, amely elsőként A sapkaszél (1905) szövegében jelenik meg,*14*később a ciklus
néhány darabjában, valamint a Tammúz kötet publikálása után keletkezett Trivulzio-novellák némelyikében is visszaköszön. A befogadó ismerősként történő kezelése tovább erősíti az
anekdotikus familiaritást, hiszen az olvasót is bevonja az elbeszélő és hőse között mutatkozó
családias viszonyba, így a familiáris jelleg három relációban is megjelenik (narrátor 1. narrátor 2.; narrátor 1. - olvasó; narrátor 2. - olvasó).
Az Amanchich-novellák alakulástörténetének egyik szembetűnő tendenciája a szövegek
terjedelmének növekedése. A korai elbeszélések kifejezetten rövidek, nem hosszabbak egy­
két oldalnál, míg a ciklust alkotó darabok terjedelme ennek mintegy három-, négyszerese. A
terjedelem változása nem csupán a szövegek kidolgozottabb voltára, a szerző szövegalakító
gyakorlatának biztosabbá válására vezethető vissza, hanem az anekdotikus modor egyre
erőteljesebb érvényre juttatásával is összefüggésbe hozható. Az elbeszélőkedv által irányított
előadásmód egyre inkább Amanchich szólamának is meghatározó vonásává válik, ami lassít­
ja az elbeszélés korábban meglehetősen sietős tempóját, ráérősebbé teszi a dikciót, alkalmat
teremt a kitérésekre. A narráció ritmusának visszafogásával lehetőség nyílik a szöveg nyelvi
megformáltságának hangsúlyozására, az olvasó figyelmét a cselekmény mellett mind jobban
magukra vonják az elbeszélés nyelvi kvalitásai. Ennek a folyamatnak az egyik összetevője az
orális nyelvhasználat imitációjának intenzívebbé válása. Míg az első Amanchich-novellában
éppen csak jelzésszerűen bukkant fel a szóbeli elhangzás mímelése, a későbbiekben ez a
tendencia mind jobban fölerősödik.
Különösen szemléletesen mutatja a változás irányát néhány egymás variációjaként ol­
vasható novella. A sárga nagyúr ugyan csak két bekezdéssel hosszabb, mint első változata, Az
oroszlán, szövege mégis sokkal inkább a nyelvi kidolgozásra irányítja a figyelmet, mint a
korábbi verzió. A második változat a hallgatóhoz intézett retorikai kérdést követően kedvte­
lő bőbeszédűséggel írja le az események helyszínét, melyet a korábbi novella éppen csak
megemlít:

oda telepedett az asztalomhoz. Nem igen változott meg a külsejében, csak az orra lett egy árnyalattal
vörösebb, s a bal keze volt bekötve valami hajdan fehér selyemkendővel. A szokásos kérdések
kicserélése után meghozattam neki a szokásos grogját, ő pedig rögtön hozzálátott a meséléshez.
Szenvedélyes elbeszélő ez az ember.’’ (U o 61.)
14 „Emlékszel-e még, olvasóm, az én régi jó barátomra, arra a dalmatába ojtott olaszra, akiről többrend­
beli mesét mondtam el már neked, s aki megjárta a világnak minden zege-zugát, otthon érezte magát
mindenütt és - pénzt tudott csinálni mindenből? Amanchich Metell a neve és akár emlékszel rá, akár
nem, elmondok róla egy újabb történetet. Akinek tetszeni fog, dicsérjen meg érte engemet, akinek
pedig nem tetszik, szidja össze - Amanchich Metellt. Mert ha a dolog mulatságos: én írtam meg; ha
ellenben unalmas: Metellel történt." (Uo.,79.)

3
Az ain holofrai oázisról indultunk neki a sivatagnak, s késő délután megérkezve egy Wright által
alkalmasnak vélt helyre, tábort ütöttünk.15

diákmelléklet
Mármost én nem akarom magát útleírásokkal
mulattatni, tehát csak ott folytatom, hogy az orosz­
lánles helyéül a Kalib-oázist választottuk ki. Tudja
maga, mi az oázis? Nem. No, hát csak hallgassanak
nekem a költők. Egy csomó otromba tevenyom,
amelyekből valami sárga piszkos vízféle fakad,
egyetlen szál vedlett pálma, olyan, mint a tollvere­
gető porseprő, meg egy csomó élősdi, kapaszkodó
növényproletár, aki még a homoknak is ki tudja
szívni a levét. No, hát ez a híres oázis.16

Az elsődleges narrátorhoz intézett retorikus kérdés technikájával a későbbi szövegváltozat
még egy alkalommal él, szintén alaposan kibővítve az első változat vonatkozó szöveghelyét:
Gyönyörű éjszaka a Szaharán! Amint ott feküdtünk
a földön, elcsendesedett körülöttünk minden.17

Ott feküdtünk a hideg, szinte fogvacogtató afrikai
éjszakában, amelynek a levegője csípte a hátunkat,
míg a forrón maradt homok szinte sütögette a
gyomrunkat. A sivatag közepén. Tudja maga, hogy
mi az a sivatag? Nem. No, hát arról is hallgassanak
nekem a költők, mert úgysem tudják megmondani,
ha megpukkadnak is az erőlködéstől.18

Az elsőként citált részletet a szereplői elbeszélő rövid metanarratív kommentárral vezette
be. A retorikus kérdéshez hasonlóan később ezt a megoldást is megismétli: „Mármost megint
nem szolgálok útleírással, és nem mondom el, hogy hogyan cipeltek fel Gedámeszen keresz­
tül Tripoliszba."19A másodlagos narrátor ilyen megnyilvánulásainak az ad különös jelentős­
éget, hogy világosan jelzik a szereplő elbeszélői mivoltára eső hangsúlyt, melynek erősödő
nyomatéka formálja majd Trivulzio alakját művész-metaforává.
Az előadásmód nyelvi humorára az a megoldás is felhívja a figyelmet, hogy az első válto­
zatban éppen csak megemlített arab alakját20 a második változat rendre az olvasó elé idézi,
hogy a figura hangképzésére tett megjegyzésekkel újra és újra komikus elemet vigyen a
narrációba:
Még egy arabot vettünk magunk mellé, aki néha krákogott meg buffogott, és azt beszéd­
nek nevezte.21
Sárga volt még az arabnak a különben szürkésfehér arca is. Olyan sárga, hogy megkér­
deztem tőle, miért sápadt? Valamit kurrogott vissza, amiből csak annyit értettem ki,
hogy fél.
- Mitől fél?
- Majd meglátja - köhögött vissza az arab, aki legalább százszor volt már oroszlánle­
sen.22

18
16
17
18
19
20
21
22

Uo., 67.
i/o., 85-86.
Uo„ 68.
Uo., 86.
í/o.,87.
„Mindössze öten voltunk, három arabs bennszülöttet béreltünk csak kísérőnek." Uo., 67.
Uo., 85.
Uo., 86.

161. szóm

•

? ?

De még ki sem tudtam mondani a rövid kérdést, amikor összeomlott a megelevenedett
homoktorlasz, mögöttem pedig az arab siránkozó röffenéssel emelkedett fel és ugrott
kettőt hátrafelé.23
A fejemet az a harákoló barom, hogy magasabban legyen, odaágyazta a döglött oroszlán
sörényes nyakára...24

Hogy a betoldások ellenére a szöveg terjedelme csupán két bekezdéssel nőtt meg, annak az a
magyarázata, hogy a kalandos események leírása ezzel párhuzamosan megrövidült. (Cholnoky később egy harmadik változatot is készített, Ain-Holofra címmel, amely a félelmetes,
egzotikus kalandot állítja középpontba. Ebben a szövegben azonban semmi sem utal arra,
hogy az elbeszélő Amanchich lenne, ezért nem is feltétlenül indokolt az Amanchich-novellák
közé sorolni.)
A most bemutatott elmozdulások még látványosabban érvényesülnek az olyan novel­
lapárok esetében, melyeknek második változata később bekerült a Trívulzio kalandjai ciklus
darabjai közé. A Trívulzio szeme előzménye, A félszemű ember csupán két hasábot tesz ki a
Bácsország lapjain. Az elbeszélőkedv és az anekdotikus modor fokozott érvényesülése kö­
vetkezményeként a történet második kidolgozása A Hétben már öt hasábra rúg, ráadásul a
hasábok itt 10 sorral még hosszabbak is. A második szövegváltozat terjedelme tehát mintegy
háromszorosa az elsőének, ami a narratív nyelv kvalitásait előtérbe helyező elbeszélői mo­
dor mellett a szituáció, a Trivulzióval történt találkozás részletező bemutatásának, valamint
a másodlagos elbeszélő terjedelmes jellemzésének tudható be. Az elbeszélőkedv fokozódása
tehát együtt jár az elsődleges és a másodlagos narrátor familiáris kapcsolatának, valamint
Trívulzio személyiségének előtérbe kerülésével. Mindez elmondható A felrobbant sziget és a
Bambuan katasztrófája viszonyáról is.
A nyelvi megformáltságra nemcsak az élőszót utánzó előadásmód irányítja rá az olvasó
figyelmét, hanem a szellemesség, a szójáték, a nyelvi humor is. Az elbeszélői modornak ezzel
a később egyre fontosabbá váló alkotóelemével már Az oroszlán szövegében is találkozha­
tunk: „Nem fognak, hanem körömnek a helye ez itt, mert az oroszlán nem kutya, hanem macska."25 A szöveg irodalmi megalkotottságát hangsúlyozó szójáték szerepének növekedé­
sét jól szemlélteti A sapkaszél (1905) című elbeszélés, amelynek központi szerkezeti eleme
egy homonímia: ez az alakzat köti össze egymással a keretelbeszélést és a befoglalt történe­
tet. Figyelemre méltó, hogy az átkötést a novella Amanchich Metell leleményeként mutatja
be, tehát őt ruházza fel a szójáték-alkotás nyelvi képességével, ami ismét csak elbeszélői
szerepkörének hangsúlyozásaként értelmezhető, azaz határozottan a korábban említett
költő-szerep felé mozdítja Amanchich alakját. A szójáték középpontba helyezésének jelentő­
ségén az sem változtat, hogy felvezetése kissé kimódoltnak hat:
- Tudja, szinyore - mondta az elbeszélésre sokszor a legkülönösebb ötlet adja a megindítást.
Éppen ma, amint lent csavarogtam a kikötőben, jutott eszembe, hogy a sapkám meglehetősen vihar­
vert. Sok jó és rossz napot élt már velem az öreg.
És levette a sapkáját, amelynek jellemzésére elég egyszerűen annyit mondanom, hogy botrá­
nyos volt. A teteje még csak megjárta volna, de a széle! Részben csak a zsír tartotta össze már, rész­
ben minden zsír ellenére is rongyos volt.

23 Uo.
24 Uo., 87. (Valamennyi kiemelés tőlem származik.)
25 Uo., 67.

? ?

diákmelléklet

10

- Hm - mondtam - valóban, ez a sapka különös, főképp a széle.
- Igen ez a sapkaszél - igazolta szavamat Metell -, ez a sapkaszél valóban rossz. De tudja, hogy
van ennél a sapkaszélnél még sokkal rosszabb sapkaszél is?
Abbeli véleményemet fejeztem ki, hogy az lehetetlenség.
- Lehetetlenség? - fortyant fel Amanchich. - Ilyent csak az az ember mondhat, aki még soha a
Malakka-szoroson nem hajózott keresztül.
- Miért? A Malakka-szorosban olyan rossz sapkát viselnek az emberek? - kérdeztem én.
- Nem - felelte Metell diadalmasan -, hanem azért, mert a Malakka-szorosban szokott tavaszi és
őszi napéjegyenlőségkor jelentkezni a viharoknak az a legkellemetlenebb faja, aminek sapkaszel a
neve. Máshol is van sapkaszél, de sehol nem olyan kellemetlen, sehol (hogy szójátékot csináljak) nem
filcöl úgy a hajósokkal,262
7mint Malakka félszigete alatt, ott a tengerszorosban.22

A szereplői elbeszélő szójátékalkotó kedvének megnyilvánulásaként egy rövid metanarratív
reflexió révén mintegy hatványra emeli a szójáték eljárását: nem csupán az elbeszélés struk­
turális kapcsoló elemeként alkalmazza, hanem a középpontba állított szójáték felvezetése
során újabb szójátékkal is él, amire nem mulasztja el fölhívni hallgatója figyelmét egy rövid,
metanarratív kommentár erejéig. A Trivulzio-novellákban az anekdotikus modor előtérbe
kerülésével párhuzamosan a szójátékok és a nyelvi humor szerepe is látványosan megnöveHa zárásképpen megpróbáljuk röviden összegezni az 1899 és 1905 között keletkezett
Amanchich-novellák poétikai alakulástörténetét áttekintő vizsgálat legfontosabb eredménye­
it, a következő megállapításokat tehetjük: Az 1905-ben, illetve azt követően keletkezett Trivulzio-novellák elbeszélésmódja már jelentős hangsúlyt helyez a szövegek nyelvi megalkotottságára. Az Amanchich-novelláknak ez a sajátossága fokozatosan formálódott ki az 1899
és 1905 közötti időszakban. A kezdeti sietős történetmondás idővel lelassul, a másodlagos
narrátor elbeszélőkedvéről már nem csupán az elsődleges elbeszélőtől értesül az olvasó,
hanem ezt a megállapítást a másodlagos elbeszélő narrációja is messzemenően igazolja.
Nemcsak az élőbeszédet imitáló anekdotikus előadásmód egyre kiterjedtebben érvényesülő
formái mutatják ezt a tendenciát, hanem a szójátékok megjelenése és az irodalmi műveltség­
re apelláló nyelvi humor előtérbe kerülése is. A megalkotottság szaporodó jelzéseivel együtt
fölerősödik a szövegek irodalmi önreflexiója, melynek egyik kitüntetett területe az elbeszélt
történet fíkcionáltságának gyakori emlékezetbe idézése: a szereplői elbeszélő szavahihető­
ségének változó mértékű kétségbe vonása. A beszédmód kvalitásainak előtérbe kerülésével
párhuzamosan a novellák központi alakjának kalandor voltáról a hangsúly egyre inkább
áthelyeződik elbeszélői szerepkörére. Ez a változás teszi lehetővé, hogy a Trivulzio kalandjai
ciklus darabjai a címszereplőt a művész metaforikus megszemélyesítőjeként léptethetik fel.

26 A filcöl szó révén megvalósuló szójátékot abban látom, hogy a sapka, kalap gyakran nemezből vagy
más néven filcből készül. Az ige itteni jelentése a hajósok sapkaszél általi meggyőzésére utal. A filcet
ugyanis megnedvesített fonalak összepréselésével, mechanikus összenyomásával készítik. A vihar­
ban az eső áztatja, veri a hajósokat, a sapkaszél meggyötri, összetöri őket, ahogy a filcet a sapka­
készítők.
27 Uo„ 80.

