A TISZATÁJ DIÁKMELLÉKLETE
1 9 9 8 . MÁRCIUS

HÁSZ-FEHÉR

5 1 . SZÁM

.'.ív*»--.

KATALIN

V-n

Az apostol körül
/Íz apostol sorsa a Petőfi-szövegek nagy részének
utóéletével ellentétes: miközben a szabadságharc utáni
évtizedek során Petőfi kultikus recepciója nagyrészt
végbement, elsimultak és kiegyenlítődtek az 1840-es
években még oly gyakori fenntartások költészetével
szemben, Az apostolnak az életműbe való beillesztése
nehézségekbe ütközött. 1 Az irodalomtörténeti munka,
bármennyire is a mű kanonizációjára összpontosult,
nem találta azokat az etikai, eszmei és esztétikai támpontokat, amelyek alapján a feladat megoldható lett
volna. A költemény eszmeiségétől Arany János is idegenkedett, 2 erkölcsiségét - Névy Lászlótól Horváth
Jánosig - szinte mindannyian kifogásolták, Szilvesztert
őrjöngőnek, vadnak, erkölcsi bénaságban szenvedő
proletárnak látták, magát a szöveget pedig az irányköltészet elfajzott változatának tekintették, amely a szépség legtágabb határain is kívül esik.3 A művet lélektani
alapokból kiindulva, az életrajzi vonatkozások (a szabadszállási követválasztási kudarc) kiemelésével is legfeljebb csak besorolni lehetett a Petőfi-életműbe, beilleszteni nem.
Az 1950-es évek elején Tamás Anna Apostol-tanulmánya nyomán keletkezik kisebb eszmei vita a mű
értelmezése körül 4 , s ezzel indul meg Petőfi szövegének ideológiai recepciója és rehabilitációja, ugyanakkor azonban a Petőfi-féle baloldaliság filológiai és hatástörténeti hátterének a feltérképezése is. Forgács
László Ünnep után címmel 1960-ban monográfiát szentel a kérdésnek, részletesen tárgyalva a Márciusi Ifjaknak, a Tízek Társaságának eszmetörténeti orientációit,
és ugyancsak az 1960-as és 70-es években sorra jelennek
meg Lukácsy Sándor hasonló kérdéseket vizsgáló tanulmányai.

íj*

SJ

PETŐFI SÁNDOR

(1823-1849)
A z apostol az utolsó,
az epikus műfajban pedig
az egyetlen olyan mű Petőfi
költészetében,
amelyben
a szociális respublika eszméje és a népvezéri szerep
közvetlenül
tematizálódik.
Értelmezésének és értékelésének ellentmondásai is főképpen ebből a két tényezőből erednek.

A forrás- és eszmetörténeti szempontok mögött azonban változatlanul tovább éltek
az esztétikai kételyek. Kássa Péter 1973-ban Az apostol poétikai-szerkezeti sajátosságait
vizsgálja, s a 17. fejezet utáni esztétikai visszaesést keletkezéstörténeti indokokkal magyarázza (szerinte Petőfi az utolsó három fejezetet szeptemberben írta hozzá az egyébként kész műhöz) 5 . Lukácsy Sándor ugyanebben az évben a szegedi egyetem Petőfiünnepségén mondott beszédében „restelli idézni" Péterfy Jenőt, aki fanatikus dühöngőnek nevezi e költeményben Petőfit, majd egy évvel később, 1974-ben Az apostolt
a Csongor és Tündével, A karthausivA, a Gondolatok a könyvtárban, a Világosságot! című
versekkel és Az ember tragédiájávA együtt azon alkotások közé sorolja, melyek a 19.
század első évtizedében világirodalmi szinten korszerűnek tekinthetők. 6 Ugyancsak
a Petőfi-évfordulóra készült el Zentai Mária műelemzésének első változata a költemény
fény-árny motívumairól. E lényegében csak a szövegre figyelő, strukturalista alapállású
vizsgálódás azért olyan fontos Az apostol recepciótörténetében, mert az egyetlen,
amely a műnek nem a töréspontjait, hanem a belső egységét mutatta meg. 7
Zentai Mária tanulmánya azonban csak felerősítette a kérdést, hogy ezen az egyetlen megközelítésmódon túlmenően miért bomlik meg azonnal a belső egyensúly,
vagyis miért tűnik a mű ellentmondásosnak és következetlennek akkor, ha bármiféle
más - műfaji, életrajzi, etikai stb. - szempont is bekerül az elemzésbe.

Coriolanus a tarpéi sziklán - a két „száműzetés" története
Egyetlen tanulmányíró sem feledi el megemlíteni, hogy Az apostol keletkezésébe
mennyire belejátszottak a kudarccal végződő szabadszállási követválasztás lélektani
következményei, ugyanakkor azonban nem szokott részleteződni ez a problémakör,
mintha az életrajzi mozzanat és a mű közé gondtalanul odailleszthető lenne az egyenlőségjel. Szabadszállásnak kétségtelenül köze van Az apostolhoz, de egyrészt az elemzetteknél sokkal mélyebb és bonyolultabb hatásmechanizmus folytán, másrészt viszont nem tekinthető Az apostol egyedüli ihletőjének.
Mezősi Károly tanulmánya nyomán részleteiben is ismeretes Petőfi 1848 júniusában történő követjelölti fellépése.8 A választás napja június 15-ére esett, Petőfi azonban
kétszer is leutazott előtte Kunszentmiklósra. Először június 7-én és 8-án tartózkodott
ott, másodszor pedig 11-én utazott vissza választókerületébe a Zoltán fiukkal várandós
Szendrey Júliával együtt. A két út közötti napokban azonban Petőfi ellenfelének, a református pap Nagy Károly nevű fiának hívei olyan rágalmakat terjesztettek a költőről,
hogy „republikánus", hogy „orosz kém", aki a tót királyt akarja visszahozni a trónra,
és bár a kunszentmiklósi nép nagy része állítólag az ő oldalán maradt', Petőfinek,
Júliával együtt mégis titokban és sebtében kellett távoznia a lerészegített választók
fenyegetései elől.
Petőfi első ott-tartózkodása idején röplapon osztotta szét a nép között választási
beszédét. E szöveg kétszeresen is fontos Az apostol szempontjából: tartalmazza azt
a mondatot, amely majd szó szerint is elhangzik a későbbi műben („Nem ismerek magamnál se kisebbet, se nagyobbat"), és amely - mint arra az elemzők többsége felfigyel közvetlenül valószínűsítheti a szabadszállási eseményeknek Az apostollA való összefüggését.
A másik vonatkozás rejtettebb és közvetettebb, de ugyancsak hozzátartozik nemcsak a mű keletkezési körülményeihez, hanem Petőfi egész szabadszállási magatartá-

2

sának a stílusához is. 1848 januárjában a Pesti Divatlap, a Honderű és az Életképek arról
ad hírt, hogy Petőfi és Vörösmarty szövetkeztek Shakespeare fordítására, hogy Vörösmarty a Caesart már lefordította, s most a Lear király várható tőle, Petőfi pedig
a Coriolanuson dolgozik. 10 Az Életképek február 27-én mutatványt közöl a szövegből,
a teljes mű pedig a hirdetések szerint május 10-e körül jelenik meg, egy hónappal a szabadszállási követválasztás előtt. A Shakespeare-fordítások tervét, melyben Vörösmartyn kívül egyébként Arany János szintén részt vett, Petőfi állította össze, és ő határozta meg azt is, hogy melyik művet ki fordítsa közülük. 11 Ha figyelembe vesszük azt,
hogy a Coriolanus Egressy Gábor és Dobrossy István korábbi átültetése alapján 1842től már sikerrel szerepel a Nemzeti Színház műsorán és a korszak politikai darabként
értelmezte, akkor érthető, hogy Petőfi maga vállalja az új fordítás elkészítését.
Shakespeare, akárcsak a forrásának tekintett Plutarkhosz, ellentmondásos személyiségnek látja Coriolanust, Róma egyik legnagyobb hadvezérét, akinek ereje és harci
képességei szinte emberfelettiek (egymagában, sereg nélkül veszi be például a volszkok
Corioli nevű városát, innen kapja nevét). Az értelmezésbeli különbség azonban e két
szerző között is észlelhető: Plutarkhosz, minden hőstette ellenére is gonosznak, ellenszenves jellemnek és hazaárulónak nevezi hősét, akinek egyetlen erénye puritanizmusa
és becsületessége a volszkokkal szemben.12 Shakespeare lélektani szempontból árnyaltabban kezeli Coriolanus alakját, és kezdettől fogva utal annak nemcsak rendkívüli, hanem rendellenes jellemére is. A család női tagjainak jelenetében például (I. felv. 3. szín)
Coriolanus kisfiát abban látják atyjához hasonlónak, hogy „Jobban szereti a kardokat
nézni s dobszót hallgatni, mint tanítójára figyelni". Valéria elmeséli, hogy megfigyelte
a kisfiút, amint egy pillangó után szaladt: „...midőn megfogta, ismét el hagyta röpülni,
s ismét utána; elesett, fölugrott, s újra elfogta. Elesése hozta-e dühbe vagy mi, de fogait csikorgatta, s széttépte a pillangót. Amint mondom, egészen széttépte."13
Az ókori ideál szerint a hősök és hadvezérek legfontosabb adottsága a helyzetmegítélési képesség és a körülményekhez való alkalmazkodás.14 Ezzel szemben Coriolanus
végsőkig kemény jelleme - alkalmazkodóképtelen természete - a csaták után, a polgári
életbe való beilleszkedés idején mutatkozik meg, amikor arra kell kérnie a római polgárokat, hogy adják rá voksukat. A nép szavazata a római szokásjog szerint elkerülhetetlen a szenátusba való bekerüléshez. Coriolanus azonban henye csőcseléknek tekinti
a polgárságot, amely harcok helyett otthon ül, s így nehezére esik még a hozzájuk intézett szavait is megfékeznie. Indulatosságát használják ki ellenségei, akiknek sikerül
elérni, hogy Coriolanust hazaárulóként a tarpéi szikláról levessék. Az ítélet Coriolanus barátainak köszönhetően száműzetéssé változik, mire ő átáll a volszkok táborába,
és segítségükkel végigpusztítja Itáliát. Róma csak anyja és felesége könyörgésére menekül meg haragjától. A Coriolanust hazafiként pártfogoló és hazaárulóként elítélő tábor
között az egyetlen, aki érti is Coriolanus természetét, az ellensége, Aufidius. O úgy áll
bosszút leverhetetlen ellenfelén, hogy befogadja táborába, sőt, a hadvezetést is egészen
rá bízza, mert tudja, hogy Coriolanus Jírdeme szélsőségekbe fúl...", és egyoldalú erényei
önmagukban hordozzák végzetüket.
A reformkori interpretáció azonban nem a plutarkhoszi vagy az aufidiusi (shakespeare-i) szemszögből ítélte meg Coriolanus alakját. Bajza József 1833-as tanulmányában a római hőst a tribunusok cselszövéseinek áldozataként mutatja be, és ő utal arra
is, hogy a darab politikai aktualizáltságának köszönhetően aratott sikert a Nemzeti
Színházban. Az 1843. január 19-i előadás kapcsán megjelent kritikájában Bajza még
egyszer összefoglalja a római hősről alkotott képét, annak hibáira is célozva, de inkább

3

erkölcsi nagyságát, rendkívüliségét kiemelve: „Coriolán egyike volt a legnagyobbszerű
római jellemeknek, kiket Plutarch előnkbe állíta, sok ragyogó tulajdonokkal, de nem minden gyarlóság nélkül. O hős volt és szónok, és mindkettő kitűnő; heves, kitörő, indulatait
fékezni nem biró, szóvitáiban éles, kíméletlen, de kevély minden öntudatával szellemi és
hősi felsőségének, s rendkívül büszke, kivált patriciusi származására, s e büszkeség s szellemi
felsőség kezeskednek előttünk lélektanilag hogy ő hozzá semmi közönséges, mindennapi,
kisszerű nem férhetnek..."15 A férfias, megalkuvásra képtelen jellemet idealizáló reformkori gondolkodásban és a francia forradalmi mitológián nevelkedő nemzedék erkölcsi
tisztaságeszményében (Robespierre „a Megvesztegethetetlennek" - L' Incorruptiblenek nevezte magát) nem maradt hely a vaskövetkezetesség iránti kételynek, a jellemszilárdság esetleges rendellenességének és immoralitásának, melyet Shakespeare a coriolanusi lelkialkatban érzékelt.
Szigethy Gábor a Shakespare-t olvasó Petőfi című monográfiájában a fordításbeli sajátosságok alapján kimutatja azokat a részeket, ahol Petőfi az angol és német szöveget
rájátssza a magyar társadalmi környezetre, de azokat a mozzanatokat is meglátja, amelyek Petőfi szabadszállási történetében a Shakespeare-hős szerepére emlékeztetnek. 16
Petőfi, a coriolanusi jellemszilárdság ideáljától vezérelve, nem hízeleg választási beszédében a népnek: talpnyalóknak és gyáváknak nevezi őket, akik csupán a márciusi forradalom által lettek méltók az „ember" névre: JAárcius 15-éig az egész Magyarország
nagyon szolgalelkü, kutyaalázatosságu ország volt és ti ebben a virtusban közelebb álltatok
az elsőkhöz, mint az utolsókhoz..." - írja nyomtatott proklamációjában. Ez a hangnem
azonban, mint azt Mezősi Károly is feltételezi, bármennyire a múltra vonatkozott,
nem valószínű, hogy rokonszenvet ébresztett a választók körében. Akárcsak Coriolanusnak, Petőfinek is a gyöngéit, sebezhető pontjait használja ki az ellenpárt: az öreg
Petrovics múltját emlegetik (aki kocsmárosként tiltott italmérésért állította bíróság elé
versenytársait), saját politikai nézeteit („respublikanizmusát"), türelmetlen természetét
fordítják a költő ellen (nem várja meg, hogy a nemzetőrök megérkezzenek a városházára és biztosítsák a rendet, hanem egyedül megy oda a választás napján), s a száműzetés is hasonló módon történik, mint a római hős esetében.
Petőfi szabadszállási „száműzetése" azonban csak egy rákövetkező felvonása a korábbi eseményeknek, végpontja egy olyan folyamatnak, amely még március végén elkezdődött, és amely magát Petőfit is a Coriolanus-sorsra emlékezteti. Március végén
a pesti forradalmat, több nyomtatvány szerint is, bevégzettnek tekintik. Március 30-án
megjelenik Kléh Istvánnak A Pesti Forradalom Története 1848-ban című írása, ugyanezen a napon a Hazánk című folyóirat szintén múltbeli eseményként szól a tüntetésekről: „Mozgalmaink vezetői voltak ..." (kiem. HFK.) 17 Az Életképek április 23-i számában a rozsnyói népünnepélyről szóló beszámolóban Petőfiről úgy emlékezik meg
a tudósító, mint aki egyik fő tényezője volt a „szabadság minden vér nélkül kivívott
örök emlékezetű diadalának"18, de vér nélkül bevégzett forradalomról beszél Jókai
Mór, Egressy Gábor, Zerffi Gusztáv és Birányi Ákos is19. Ezzel szemben Petőfi, ugyanebben az időszakban (március 28.), A királyokhoz címmel, röplapon terjeszti első
republikánus versét, népgyűléseket szervez, április elsején a pesti tömeggel a nemzeti
színek helyett feltűzeti a vérvörös kokárdát (melyet azonban azok „bölcs tanácsra"
csakhamar letéptek), május elsején kiadja a Lapok Petőfi Sándor naplójából című forradalmi jegyzeteit, május 12-én, két nappal a Lederer Ignác katonai parancsnoknak
macskazenét adó ifjúság megtámadtatása után a minisztérium ellen tüntet. Ekkor
hangzik el közismert mondata: „A kutyámat sem bíznám illy minisztériumra..."20

4

Petőfi republikánus tevékenysége azonban már nem a közvéleménnyel való teljes
összhangban történik. A Nemzeti dal folytatódó diadalútján még csak egy-egy disszonáns, komikus vagy groteszk hang csúszik a nemzeti egység harmóniájába: április 7-én
például a Mult és Jelen című lap arról tudósít, hogy a népgyűlés résztvevői nem találták
elég lelkesítőnek a Marseillaise és a Nemzeti dal refrénjét, de amikor a Károly Ferdinánd cs. kir. ezrede a Tolnai lakodalmast kezdte húzni, tapsvihar keletkezett. 21 Petőfi
republikanizmusára ezzel szemben egyre több elégedetlen, bíráló, a következményekre intő reakció érkezik. Mező Dániel ellenverse (.Honfi szózat, ápr. 23.) az első
a sorban, majd egymás után jelennek meg a hasonló jellegű verses és prózai szövegek.
Június 3-án például a Képes Újság arról tudósít, hogy megbotránkoztatta a vidékieket
a pesti ifjúság magatartása, amellyel a minisztérium ügyébe vág, mert „mióta és micsoda
hatóságot gyakorol az ifjúság Pesten}"11 Az április végén névtelenül megjelent F***** király Petőfi S-boz című vers szerzője pedig egyenesen visszaszállítja a coriólanusi demagógok szerepét Petőfi fejére, aki ártatlan, bűntelen király ellen lázítja megtévesztő módon a népet („Boldog leénd végső haláltusában/ Az öszveroskadt bűntelen királyfi1.
Petőfi - követválasztási terveivel egyidőben - 1848. május 27-én az Életképekben
próbálja szelídíteni az ellene indított hadjáratot: „Tény, hogy még a márciusi napokban is
a magyar nemzet egyik kedvence voltam... néhány hét, s ime egyike vagyok a leggyülöltebb
embereknek..." Indulatosságával és hazaszeretetével magyarázza a minisztérium elleni
kifakadását, a republikánus eszméket pedig, mint mondja, jelen pillanatban ő maga is
megvalósíthatatlannak látja: „... a monarchiának van még jövendője nálunk, sőt mostanában elkerülhetetlen szükségünk van rá, ezért nem kiáltottam [!] ki a respublicát, nem lázítottam (mint rámfogják), csak megpendítettem az eszmét, hogy szokjunk hozzá."1*
A népszerűség - így utal vissza Petőfi a coriolanusi motívumra - „a tarpeji szikla,
mellynek tetejére nem azért viszik föl az embert, hogy ott a magasban uralkodjék, hanem
hogy lehajítsák..." Petőfi azonban ebben az esetben nem a tragikus hős sorsát szánja
magának, hanem éppen összeszedettségére, helyzetmegítélő képességére hivatkozik az
ókori vezérekhez hasonlóan, akik a cél érdekében kötelességüknek tartották az életben
maradást. „Tudtam én ezt - írja - , mielőtt ama szikla tetejére ért velem az ujjongó sokaság,
nem részegített meg a rám dobott koszorúk illata; ébren és teljes lélekjelenléttel vártam a letaszításpillanatát, és ennek köszönhetem, hogy nem a fejemre, hanem talpra estem."
A kétféle sorsváltozatból azonban kétségtelenül az előző, az életutat visszamenőleg
hitelesítő és az igazságot az ő oldalára állító mártírhalál az értékesebb a számára: „Egyet
sajnálok, megvallom. Pia már kedvetek jött engemet lelökni, miért nem löktetek oroszlánok barlangjába? hadd szaggattak volna szét e vad, de nemes állatok!... Istenemre, hamár
bűnös vagyok, inkább érdemeltem a vérpadot, mint azt, hogy haszontalan, rongyos-lelkű
fickók hizlalják rajtam piszkos nyelvöket..." A talpraesettség, a leleményesség a mártírsorssal szemben csupán túlélési technikának, a célba érés kerülő útjának számít. Az országgyűlési követválasztás ezért lehetőségként kínálkozott Petőfi számára, hogy ebből
a szabadszállásit megelőző száműzetéséből visszatérjen, és népvezéri szerepét éppúgy,
mint népköltői státuszát a „piszkos nyelvek" ellenében, a fennálló törvényes rend
keretein belül legalizálja. Egy követi státus úgy adta volna vissza eredeti életterét, úgy
állította volna vissza tekintélyét és népszerűségét, hogy egyúttal törvényesítette volna
is azt.

5

A népvezéri és a népköltői szerep mitikus vonásai
A hírlapi tudósítások arról tanúskodnak, hogy a márciusi események résztvevőit
nemegyszer mitikus előképek ihletik, melyek részben a francia forradalom modellszerűvé vált ideáljából, részben pedig a bibliai teremtéstörténetből erednek. A kortársak is úgy látták, hogy a pesti megmozdulások a francia mintára emlékeztetnek, de
attól eltérően itt mégsem vérözönnel járó harcokról van szó, hanem békés kinyilatkoztatásról, vagyis a Szónak a forradalmáról, az Igének és a teremtésnek a biblikus azonosságáról. A kimondott vagy leírt szó a pesti forradalom napjaiban valóban magával
az átalakított valósággal lesz azonos: a kihirdetett sajtószabadság magával a sajtószabadsággal, a cenzúra tagadása magával a cenzori hivatal eltörlésével, a kikiáltott szabadság magával a kivívott szabadsággal.
Az eseményekkel egyidőben kialakul azoknak másodlagos mitologizációja és allegorizációja is: szimbolikus gesztusok, festett allegóriák, képzeletben megidézett
nagyszerű jelenetek kísérik végig a történteket. Irinyi József a zuhogó esőben szabad
ég alatt mutatta be a forradalom kitörése óta elsőként született csecsemőt, akire „égből
látszott ...szállani a keresztelés vize"K, március 26-án pedig „egy nagy és igen diszes allegoriai kép készül, mely Petőfi Nemzeti dala minden szakát mintegy megtestesítve jelképezi."
Petőfi egyénisége ebben a mitologikus légkörben szinte földöntúli vonásokat nyer.
Képe ott áll kivilágítva Emich Gusztáv könyvkereskedése fölött a „Szabadság, egyenlőség, egyetértés" felirattal, Egressy Gábor pedig így rögzíti alakját a Nemzeti Múzeum
előtt: „... Ekkor Petőfi fölemelkedik, mint egy túlvilági alak, mint egy megtestesült népszenvedés, mint egy ezeréves tantalusi szomjúság - mint végitélet halálangyala. Elüvölti
Nemzeti dalát..."
Petőfi szavára tömegek gyűlnek össze, ujjaikat fölemelve esküsznek a szabadságra,
ha békét parancsol, a tömeg békében marad, ha lelkesíteni akar, a tömeg zúg. „Petőfi
feláll a kapu szegletkövére - így írja le március 26-án az Életképek a 12 pont kinyomtatásának történetét - s igy szól: most egy bizottmány bemegy a műhelybe, a programm kinyomatását eszközölni, mindjár visszatérünk az eredménnyel, addig legyünk itt kinn békével..." Petőfi indítványára utcaneveket változtatnak meg, mint erről a Pesti Hirlap
március 18-án tudósít: „a mártius 15-i események emlékeül a hatvani-utcza ezentúl 'Szabad-Sajtó utcza', az egyetem előtti tér: '15-dik mártius tere', a Városház tere pedig: 'Szabadság tér' nevet viselend." De az új teremtés nem csak utcanevekre terjed ki, a forradalmi
változások egy egész világrend helyébe kívánnak lépni: „Petőfi Fölkivánja Pozsonba
üzentetni; a tízparancsolatnak valamely pontját ezen módosítással hirdessék ki: Tiszteljed
a jogegyenlőséget, hogy hosszú életű lehess a földön." A forradalom teremtésmitológiai párhuzamaira utal Garay János a Petőfi Sándor emlékkönyvébe című versében: „E szent,
e nagy napon, mellyen végtére/ Megtestesül a kimondott ige...", és a puszta szavakkal
elért, 24 óra alatt végbevitt átalakulást csodálja Helmeczy Mihály is a Társalkodóban-.
JAég tegnap reggel illyenkor nem remélltük e nagy eredményeket..."11'
1. „...lelkem istene pedig a szabadság..."
Petőfi vezérszerepét illetően a reakciók két csoportja különíthető el. Kovács Lajos,
Petőfi barátja Széchenyi Istvánnak március 20-án a következő tudósítást küldi a pesti
eseményekről: „Nincs itt mitől félni, mozgásba minden város, nagyobb helység az ország-

6

ban, de még csak pálcát sem visz senki magával... Petőfi előtt emeljük kalapunkat, ez egyik
legnagyobbszerű embere az országnak. Amily varázserőt fejtett ki az izgalom előteremtésében s áthatott verseivel, szónoklataival mindent, úgy uralkodik most a rend felett... most
ura a rendnek, mint előbb az izgalomnak..."17 Mások a hatalom megoszlását érzékelik
a márciusi események kapcsán, mint arról gr. Kemény Dénesnek gr. Teleki Lászlóhoz
írt levele tanúskodik: JA agyarországon jelenleg amint tettleg van, két hatalom uralkodik:
Egyik áll Posonban... A másik Pesten..." Jósika Samu báró Teleki Józsefhez írt levelében
élesebben fogalmaz: ,Az ellenzéki kör: Petőfy, Irányi és Irinyi és Vasvári Dictaturájok
alatt már Batthányinak fejére nőttek, és a leg nagyobb terrorismust gyakorolják, - a Rendek
által el fogadott sajtó törvényeket el égették - a környékbeli parasztságot lázíttyák etc..."n
Ebben a szellemben teszi fel a kérdést a névtelen vidéki felszólaló is a Képes Újság
idézett, június 3-i számában: „...mióta és micsoda hatóságot gyakorol az ifjúság Pesten?"
Ez utóbbi vélemények hirdetői a pesti ifjúság és Petőfi szereplésének a jogcímére
kérdeznek rá, a törvény általi felkentséget kérik tőlük számon, melynek eltörléséhez
egyelőre kevésnek mutatkozott a kimondott Ige hatalma. Petőfi azonban egészen más,
a tényleges hatalomnál magasabb eszmékre hivatkozik, melyeket a vallási képrendszer
szerint a szabadság istenségének, a történeti eseményekre utalva francia forradalomnak,
eszmetörténeti oldalról emlegetve pedig világszellemnek, történeti szükségszerűségnek
nevez. E fogalmakat forrástörténeti szempontból Lukácsy Sándor több tanulmányában kötötte hozzá Buonarrotti, Babeuf és Louis Blanc szociális respublikájához, az
„egyenlőségi kommunizmust", „közös boldogságot" hirdető irányzathoz 29 , a fenti
gondolatmenet folytatásához azonban a szabadságeszme mitológiai, allegóriai és metaforikus megjelenítései lesznek fontosabbak.
A Lapok Petőfi Sándor Naplójából című feljegyzéssorozatában Petőfi képrendszere
egyetlen központi motívumban, a szabadság istensége által létrehozott új vallásban
összpontosul. „Evek óta csaknem kirekesztőleges olvasmányom, reggeli és esteli imádságom, mindennapi kenyerem a franczia forradalmak története, a világnak ez az uj evangyelioma, mellyben az emberiség második megváltója, a szabadság hirdeti igéit..." Március
15-e előtti önmagát ez új megváltó prófétájának látja, aki jóstehetségével megjövendölte, hogy Jiurópa naponként közeledik egy nagyszerű, erőszakos megrázkodáshoz", de
az olaszországi, majd párizsi forradalom hírét, „égve, mint egy lángoszlop", már a szabadság istenének földi megtestesítőjeként, a nép vezéreként fogadja. Vezérszerepének
hitelét visszamenőlegesen egész addigi életével és költészetével igazolja. „Lehetnek ékesebb, nagyobbszerü lantok és tollak, mint az enyém, de szeplőtelenebbek nincsenek, mert
soha lantomnak egyetlen hangját, tollamnak egy vonását sem adtam bérbe senkinek; énekeltem és irtam azt, a mire lelkem istene ösztönzött, lelkem istene pedig a szabadság..."
Ugyanezt a vallási eredetű képrendszert folytatja a világszellemről szóló elmélkedésében is: „A monarchia emberei nem hiszik vagy gátolni akarják a világszellem fejlődését,
haladását, s ez istentagadás. En ellenben hiszem, hogy fejlődik a világszellem...leborulok
méltóságos színe előtt, fölkelek megáldva, bele fogózom szent palástjába és követem dicsőséges nyomdokát."10
A szabadságeszmének e mitologikus-allegorikus megjelenítése a keresztény vallási
motívumokkal több ponton érintkezik, de tartalmában azokkal ellentétes. Míg a monarchia: a királyi és a törvényes rend a keresztény istenségtől eredezteti hatalmát
(Petőfi szó szerint utal is erre, amikor „ő császári királyi apostoli fölsége" névvel illeti
a királyt), a szabadság istensége olyan értékeket biztosit az ember számára, amelyeket
amaz már nem tartalmaz: az erkölcsi tisztaságot, a humanizmust és jogegyenlőséget.

7

„... a respublicának nem az a fő jelszava, hogy 'le a királlyal!' hanem 'a tiszta erkölcs!' Nem
a széttört korona, hanem a meguesztegethetetlen jellem, szilárd becsületesség a respublica
alapja... Respublicanus vagyok vallásosságból is..." Petőfi képrendszerében közvetetten,
a keresztény vallásra hivatkozó törvények hamissá nyilvánításán keresztül válik maga
a keresztény rend és a keresztény isten is egy idejétmúlt, igazságtalanul berendezett világ
pártfogójává. A „királygyilkos" versek ezért a francia forradalomra való emlékeztetésen és a konkrét cselekvésre való felhíváson túl szimbolikus értékűek is: a királynak,
mint a régi rend és régi vallás felkentjének a száműzése vagy kivégzése azonos értékű
lesz magának a régi rendnek és a régi vallásnak a semmissé nyilvánításával. A republikánus forradalom nem csak az embereknek, hanem a mítosz szintjén az istenségeknek
a harca egymással. Petőfi vérözönt hirdető apokalipszis-képei is innen értelmezhetők:
a teljes pusztulást, a „végső forradalmat" követő új korszak egyúttal a földi hatalmakat
szentesítő istenek helycseréjét jelenti: Jia majd a szabadság közösen elfogadott istenség
lesz (és maholnap az lesz) oda állanak a nemzetek oltára elébe, hogy az áldást elfogadják
tőle, ott fognak állani hófehér ruhában..."51
A keresztény istennel ellentétben azonban, aki önálló, önmaga által betöltött szubjektummal rendelkezik, ezenfelül pedig egy egész világrend épül rá, a szabadság „istensége" - az allegóriai ábrázolások ellenére - eszme, melynek megtestesülése a róla szóló
mítoszokban és az őt hirdető személyekben történik meg. Önmagát Petőfi is nemegyszer tekinti a szabadságeszme isteni akarattal és teremtőképességgel rendelkező inkarnációjának. Valóságos életútját és önarcképét ennek a szerepnek megfelelően a szakrális önéletrajz váltja fel a Napló április 19-iki jegyzetében: „Republicanus vagyok lelkestül
testestül, az voltam, mióta eszmélek, az leszek végső lehelletemig. Ezen tántoríthatatlanságom, melly soha egy pillanatig sem rendült meg ez adta ifjú kezembe a koldusbotot... Azon
időben, mikor a lelkeket vették és jó drágán fizették... én messze kerültem a vásárt és senki
előtt még csak fejemet sem billentettem meg hanem álltam egyenes fővel s fáztam és éheztem..." A márciusi események létrehozójának látja magát, „kihívó félnek", azon tér
megteremtőjének, amelyben „a szabadság megjelenhet"32. Az olaszországi és párizsi
forradalom hírére rohan vissza Pestre, nehogy nélküle történjék bármi, s mikor látja,
hogy a lelkesedés nagy, de még semmiről sem késett le, nagyot lélegzik, „mint a búvár,
mikor a víz alól fölmerül". A forradalom az ő légköre, létezést biztosító környezete,
önazonosságának megteremtője.
2. „Ha a nép..." - Két tagmondat közötti kapcsolat
„Ha a nép uralkodni fog a költészetben, közel áll ahhoz, hogy a politicában is uralkodjék..." - írja Petőfi Arany Jánosnak első levelében, 1847. február 4-én.33 Amikor a fenti
mondatot leírja, Petőfi az ország legnépszerűbb költője. Bár a kritika folyamatosan
támadja formai vétségei, póriassága és újfajta, a népszerűséget gyakran szándékosan is
megcélzó költői magatartása miatt34, Petőfi már 1845 júniusában, felvidéki körútja során ezt írja Vahot Imrének a Pesti Divatlaphx „Szeretnek engemet, barátom, büszke indulattal irom le, mit napról napra mindinkább tapasztalok. Es azt is mondhatom neked,
hogy arczképemet erősen várják..."55
A közönséggel való közvetlen kapcsolat a magyar irodalmat tekintve a 18. század
vége óta hivatkozási alapja azoknak a költőknek és íróknak, akik az irodalmi autonómia-törekvésekkel szemben a közönségsikert, az olvasottságot és műveiknek keresett-

8

ségét felmutatva igazolják saját írói létmódjukat. E szerzők - nagy általánosságban
természetesen - vagy erkölcsi, civilizációs illetve nemzeti nevelőszerepben lépnek az
olvasó elé, vagy társként, szórakozó és szórakoztató barátként, vagy pedig, az „utile
dulci" elve alapján, a kettőt összekötve. Az egyik a közönséget nevelendő rétegnek,
nemegyszer gyermeknek képzeli, a másik azonosul közönségével, szerepet ölt, átveszi
annak társasági, viselkedési és esztétikai normáit, és elvegyül a társaság vagy közösség
tagjai között. Az esztétikai tartományba visszahúzódó, a mindennapi élettől, a közönség ízlésvilágától elkülönülő, művészi létmódot hirdető költői magatartással ellentétben ezek a költői szerepkörök a mindennapi életbe beépülő, integrálódó, alkalmazkodó irodalmat jelentik. Ilyen költői magatartásra céloz Horváth János is, amikor
Petőfi egész egyéniségét és költészetét átható szereplő hajlamára, baráti köreire, társaságszeretetére hivatkozva népdalainak, társasági költészetének, zsánerképeinek „életszerűségéről", „irodalomtagadó jellegéről" beszél.36
Az „irodalomtagadás" fogalma nem csak Petőfi közismert kritikaellenességét jelenti
{„Ha kritikusok nem volnának: a világon legjobban utálnám a tejfolös-tormamártást..." írja például Uti jegyzeteiben), nem is csak költészetének a kritikusok által póriasként,
illetlenként jellemzett vonásait, hanem azt is, hogy költészetébe a legkülönfélébb irodalmi hagyományokat olvasztja be37, a népdaloktól a diákköltészetig, a nemesi kúriák
magyarnótáitól a városi biedermeier ízlésvilágáig (a Szülőföldemen című vers refrénje:
a „Cserebogár, sárga cserebogár például egy verselgető gombai földbirtokos, Szűcs Ábrahám dalának kezdő sora).38 Költészetének ez a mindent asszimiláló sajátossága teszi
lehetővé, hogy közönsége jóval tágabb, mint kortársaié, hogy műveit, a korabeli észrevételek szerint is, „mind a mívelt közönség, mind a köznép élvezi", s hogy verseit
a legkülönbözőbb helyszíneken, feljegyzések szerint még a fonóházakban is dalolják.
Béranger-i mintára a „népköltő" címet a kortársak adományozzák neki.
A népről és a népnek író költő az irodalmat a szerző és közönsége közötti személyes ügynek tekinti, melyben az irodalmiságra, az életszerűségtől idegen esztétikára
a túloldalról, az „irodalomból" utalgató kritikus éppen ezt a harmonikus kapcsolatot
zavarja. Petőfit nem a költészetéről szóló bírálatok tartalma, a kifogások igazsága vagy
hamissága teszi a kritikának indulatos ellenségévé, hanem a szerző és a közönsége közé
illetlenül beférkőző kritikus jelenléte önmagában.
Noha irodalomellenessége továbbra is jellemző lesz rá, a legtöbb kutató az 1846-os
évet (is) pályafordulatként jelöli meg Petőfi költészetében. Ez az az időszak, amikor
közelebbről megismerkedik a francia forradalom szerzőivel és történészeivel, mint
arra a Levél Várady Antalhoz című vers már közvetlenül utal.39 Horváth János e korszak verseiből két csoportot különít el: a hazafias és a „nemzetközileg eszményi" darabokat. Eszerint válik Petőfi az első szövegtípusban a nemzethez általában szóló szabadságharcos költővé, a második verstípus esetében pedig a nemzet egy rétegének, a „szegény népnek" a forradalmár költőjévé. A közönséggel kialakított harmonikus viszony
mindkét esetben a „közös ügy" szövetségévé alakul át, a hazafias versekben a nemzeti
szabadság kivívására, a forradalmi versekben pedig a szociális respublika eszméinek
a megvalósítására. Ez utóbbi verscsoportbari Petőfi leszűkíti a versek címzettjeinek körét. Kívül maradnak a „nagyurak", a „szalonok", a „paloták", a „táblabírák", a „papok"
és a „nemesek" általában.
A márciusi napokban Petőfi mindkét szerepkörét egyformán fenntartja, a kettős
célkitűzést egyszerre szeretné megvalósítani, de amikor a márciusi-áprilisi eredményekkel a közönség hazafias-nemzeti rétege befejezettnek tekinti a forradalmat és Pető-

9

finek sem vezérszerepét, sem királyellenes költészetét nem hajlandó tovább a magáénak vallani, akkor a két szerepkör egyensúlya megbomlik, és a szociális forradalmi
magatartás kerül előtérbe. A királyokhoz című vers és a minisztériumellenes kifakadás
miatti támadások idején Petőfi még az egész nemzet költőjének és politikai vezérének
hirdeti magát, a szabadszállási választások idején azonban már csak a „szegény nép"
képviselőjének: „Kaptam az irodalmin, hogy a ki eddig az irodalomban képviseltem a népet, képviseljem most az országgyűlésen is...ki ismerné jobban szükségeit, mint én? ki védelmezné lelkesedettebben jogait mint én? hiszen a nép az én vallásom, istenem.1"40 Petőfi
azt az időt látja elérkezni, amikor az Arany Jánosnak leírt mondat második fele is realizálódhat: a népnek - a költészetbeli uralomra jutás után - a politikában is szóhoz kell
jutnia.
Azok a vádak azonban, amelyekkel a szabadszállási választáson a népet ellene fordítják, azt bizonyítják, hogy Petőfinek ezzel a réteggel, még ha verseit esetleg ismerik
is, nincs közvetlen kapcsolata. így is lehet értelmezni azt a tényt, hogy a választók
nagy része visszariad a Petőfit vádoló „republikánus" szóra, mint előtte valami ismeretlen, de gyanús kifejezésre, és olyan rágalmakat lehet elhitetni vele, hogy Petőfi
„muszka kém", vagy „tót királyt akar". A néppel kapcsolatos tájékozatlanságukat ismeri el Jókai az Életképek május 21-i számában megjelent, kissé talán tragikus felhangúra sikeredett írásában: „mi magunkat igen hosszú ideig csaltuk. Azt hittük; hogy népünk
van... Aföldművelő nagy tömeg előtt ismeretlen fogalom volt e szó: haza..."
A szabadszállási események még valamit jeleznek: azt, hogy Petőfi kudarcát nem
csak a nép számára riasztóan idegen radikális eszméi okozzák, hanem az irányköltészettel és egyáltalán a politika és a költészet bármiféle összekapcsolhatóságával szembeni kételyek is. Martinkó András utal arra a vitára, amely 1844-45-ben többek között
a Budapesti Híradóban és az Életképekben zajlik arról, vajon politizáljon a költő, vagy
maradjon meg „hő dalainak" körében. 41 A párbeszéd nem zárult le, még 1848-ban is
élt, és Petőfi egész márciusi szereplését, majd követválasztási tervét végigkísérte.
A Márczius Tizenötödike című lap június 3-án, amikor Petőfi kiskunsági szándékait ismerteti, utal a várható ellenvetésre: „Azt fogják mondani: Versíró nem való követnek..." 42
A kudarc okai között végül nem hanyagolhatók el a társadalmi státusz kérdései
sem. Hogy az országgyűlési képviselőnek és általában a politikai szféra embereinek (illetve ellenfeleinek: a lázadóknak, szegénylegényeknek, népvezéreknek, hiszen Pethes
József jászkunsági népvezért például megválasztják követnek 43 ) nyilvános szerepléséről, státuszáról, kinézetéről, habitusáról, életmódjáról és fellépési stílusáról létezett-e
a korabeli Magyarországon valamiféle közmegegyezésen alapuló általános elképzelés,
nem csak a megyei szférában, hanem a nép körében is, arra csak a kérdés részletes,
hosszas kutatása után lehetne válaszolni. Arany Jánosnak, aki Szalontán, Petőfivel
csaknem egyidőben ugyanezt a követválasztási kudarcot éli át, az erről beszámoló levele mindenesetre igenlő választ sejtet. Arany János is jelöltként indul a szalontai választásokon, a követi címet mégis Toperczer Ödön királyi táblai ülnök nyerte meg, amit
Arany így kommentált Petőfinek: „a jegyzők szégyenelték, hogy csak magukszőrű
ember legyen követ, s egy helység sehogy meg nem foghatta, hogy ha már a szalontaiak jegyzőjüket akarják küldeni, miért nem az öregebbiket küldik..."; a nemesek egy
részét azzal fordították Arany ellen, hogy csapás esnék „nemesi privilégyiomukon, ...
ha ... paraszt embert választanának követül". Hasonló kifogások Petőfivel kapcsolatban is elhangzottak. A kiskunságiak, írja Mezősi Károly, „nem tudtak megbarátkozni
azzal a gondolattal, hogy valaki, legyen bár kiváló költő, a mészárszékből egyenesen az

10

országgyűlési követi székbe emelkedjék. Erre már mégis csak méltóbbnak vélték a gazdag
esperes kerületi tisztségviselő fiát..." 44 Arany ugyanazzal a végkövetkeztetéssel zárja beszámolóját, mint Jókai és Petőfi: „ha meggondolom a népképviseletnek ezen kezdetét,
miszerint még folyvást tekintélyek rendelkeznek a buta nép meggyőződésével, bizonyisten el kell szomorodnom..." (kiem. H.F.K.) 45
Március 15-e a kimondott Ige megtestesülésének a forradalma volt, a szabadszállási
követválasztás a kimondott Ige kudarca. A forradalmak azonnali és közvetlen valóságformáló hatása, a vezéregyéniség teremtő ereje itt nem tudott érvényesülni. Petőfi
a választás után már nem felnőtt, nemzetté és „emberré" vált, hanem gyermek népről
beszél, éppúgy, mint Louis Blancra hivatkozva Vasvári Pál a márciusi forradalom
előtt.46A „gyermek" nép azonban nem társa a költőnek. A költő és a népvezér egy
ilyen néppel együtt nem harcolhat, egyenrangú társakká legfeljebb csak hosszú időt
követelő nevelőmunka után válhatnak. Petőfiben ekkor sejlik fel először a népvezéri
helyett a „néptanítói szerep" gondolata, ez azonban, bár Az apostolt majd ennek jegyében kezdi írni, életének hátramaradt egy évében már nem teljesedett ki nála.
Az apostol után az „egyenlőségi kommunizmus" programja teljesen háttérbe kerül.
A rabság, a szolgalelkűség, az alázatosság, és a szabadság motívumai, amelyek az egyenlőségi kommunizmust hirdető szövegeiben a társadalmi ellentétekkel kapcsolatosan jelentek meg, most átértelmeződnek, és az egész magyarság történelmi sorsát jelképezik.
A Vérmező című, 1848 augusztusi versében már a királygyilkosság sem egy egész létező
társadalmi rend eltörlésének, hanem az idegen hatalom elleni harcnak és a nemzeti
függetlenség kivívásának a szimbolikus gesztusa. „Nem a haza ellen, csak a király ellen!/
Ha a király s haza egy uton nem járnak,/ Egyiknek veszni kell, veszni a királynak.1" mondja a versben a törvényszék elé állított Martinovics. A „szolgaság" és „rabság" motívumának teljes átértelmezése azonban az Ismét magyar lett a magyar című költeményben történik meg 1848 júliusában. A vers szövegszerűen is emlékeztet Petőfi
szabadszállási beszédére: „Ismét magyar lett a magyar,/ Mert ekkorig nem volt a,/ Hogy
is lett volna? szolga volt,/S nem magyar, ki szolga..." A június utáni politikai és királyellenes versek egyike sem a szociális respublika, hanem a nemzeti függetlenség jegyében
keletkezett, s így az egész nemzethez szóló hazafias-szabadságharcos költészet körébe
tartoznak.
Szabadszállás után - a történelmi események következményeként is - ismét rangsorváltás áll be Petőfi szerepköreiben. Népvezéri elképzeléseiről lemondva, vagy legalábbis elodázva őket, a közvetlen politikai cselekvés hélyett az adott helyzetben hasznosítható költői státus lehetőségeit mérlegeli. A költő Petőfi a szeptemberi fordulat
után nem elszigetelődik, hanem függetlenedik az eseményektől. Az egész forradalmi átalakulás központjába emelkedő, a népköltőiből a népvezéri felé terjeszkedő szerepkörből most kilép (visszalép) egy különálló költői birodalomba. A költészet keretein
belüli tevékenységet azonban a harci és politikai cselekvés fölé képzeli, mint abban
a levelében is, melyet 1848 decemberében a nemzetgyűlésnek megküldött Csatadal mellé
ír: „Képviselő polgárok! Millyen nagy fontosságú lehet egy kis költemény, bizonyítja egy
francia tábornok levele, ki azt irta a conventnek, hogy vagy küldjenek neki tetemes segédsereget, vagy küldjenek egy kiadást a marseilleise-ből. - Ha elég buzdítónak találják önök
a következő költeményt, nyomassák ki annyi példányban, a mennyit szükségesnek fognak
látni, s küldjék szét országszerte a magyar táborba...'"17 A költészet elsődlegességének hitéből erednek a szabadságharc katonai vezetőivel (Mészáros Lázárral, Klapkával) kirobbanó konfliktusai is. Velük szemben Petőfi, akárcsak népköltőként a kritikusok-

11

kai, vagy népvezérként a minisztériummal szemben, egy önálló, független hatalom
megtestesítője. Jda ön néhány nap óta vezére a hadaknak, tudja meg, hogy én meg több év
óta vezére vagyok a költőknek..." - írja Klapkának 1849 májusában. 48
Bem József szerepe mindebben azért lesz majd olyan fontos, mert a hivatalos katonai vezetés oldaláról éppúgy, mint magánemberként, ő lesz az egyetlen, aki úgy teszi
lehetővé Petőfi számára a harcokban való részvételt, hogy ugyanakkor a költői egyéniséget is becsüli és szereti benne. A Petőfinél szokatlan tekintélytisztelet ezért lesz
olyan váratlanul mély, amikor a Közlöny szerkesztőségének írt tudósításokban saját
kitüntetésének történetéről beszél: „Olly megilletődéssel, mellytől ha eszembe jut, most is
reszket a lelkem, ezt feleltem: »Tábornokom, többel tartozom önnek mint
atyámnak;
atyám csak életet adott nekem, ön pedig becsületet.« ""

Az apostol - egy forradalmár és egy elbeszélő története
Az apostol az utolsó, az epikus műfajban pedig az egyetlen olyan mű Petőfi költészetében, amelyben a szociális respublika eszméje és a népvezéri szerep közvetlenül
tematizálódik. Értelmezésének és értékelésének ellentmondásai is főképpen ebből a két
tényezőből erednek. Ha a ugyanis a „respublika" fogalmának az 1848 júniusa utáni,
nemzeti irányú módosulását figyelembe vesszük, akkor ez a szöveg tartalmilag sem
tartozik oda az őt követő versek sorához, hanem - az önéletrajzi (szabadszállási) események beidézése illetve fiktív folytatása által - egy, a politikai és költői szerepköröket is érintő váltás gondolati hátterének a dokumentuma lesz. H a e váltásra nem is,
a mű válságtükröző sajátosságaira a legtöbb irodalomtörténész felhívta a figyelmet.
Ilyen értelemben mondja róla Horváth János, hogy Az apostolban Petőfi olyan tárgyat
választott, „aminek epikus feldolgozásban balul kell kiütni", mert tele van a szöveg
passzív, nem epikus mozzanatokkal. Mások, Horváth Jánossal ellentétben éppen a mű
líraiságát, személyességét, „lírai ön- és helyzettisztázó" szándékát értékelik 50 , vagy
Petőfi tendenciózusságát emlegetve az agitatív irodalom, az irányköltészet körébe sorolják be.51
Petőfi szövegét azonban nem csak az epikusnak és lírainak, személyességnek és tárgyiasságnak, eszmeiségnek és vallomásosságnak az egymást kizáró vagy egymással harmonizáló kettőssége jellemzi. Ellentmondásossága onnan ered, hogy nem egynemű,
hanem szerepváltogató és műfajváltó alkotás, ami azt jelenti, hogy a cselekmény folyamán, menet közben változnak meg az elbeszélői magatartásmódok és nézőpontok.
A műben tapasztalható, olykor erősen hangsúlyos szerzői kiszólásokat az érzelmes ábrázolásmód vagy a személyesség és a líraiság megnyilvánulásaiként is lehet értelmezni.
De éppen ezek a valójában nem egynemű kiszólások keltik egy, az idő- és keretszerkezeten túlmenő, a költői szerepkörök szerinti szövegtagolódás gyanúját.
Az első énekekben a költői közbevetések, kérdések és szövegismétlések arra utalnak, hogy a történetelmondás közvetlenül jelenlévő közönség - hallgatóság - előtt zajlik. Ahhoz a megszólaláshelyzethez hasonlít ez, amelyet néhány évtized múlva - természetesen másféle szövegkörnyezetben - Arany János is alkalmaz A kép-mutogató
című balladájában, ahol az elbeszélő, a vásári képmutogató a kiállított képek alapján,
látványt és szöveget kombinálva mondja el a grófkisasszony és a szegény deáklegény
történetét. Ebből az elbeszélői helyzetből Petőfi olyan képsorozatot indít meg, amely
része lesz majd a későbbi cselekménynek, de itt egyelőre csupán látványszerűségével

12

van jelen. A hős most még csak „férfidként szerepel, nincs neve, sőt, azt sem tudjuk
róla, hogy forradalmár. Az első énekek szerepe a nyomor állapotának felerősítése,
a szereplők iránti részvétkeltés, az érzelmi azonosulás feltételeinek a megteremtése.
Petőfi olyan, allegóriai vonásokat is magában foglaló jelenetsort közvetít, amelynek
hatására a hallgatóság körében azonnali érzelmi reakciók várhatók: a lepusztult, szűkös padlásszoba, a csecsemőt karjában tartó szenvedő anya, a kenyérért könyörgő éhes
gyermek, a fejét kezébe temető apa a szenvedés legáltalánosabb képzeteiként élnek
a köztudatban. A képek és a szereplők allegorikus jellegére utal maga az elbeszélő is,
amikor legelső kiszólásában megnevezi a padlásszoba - nem emberi - lakóit: „Ki virraszt ott e mécs világa mellett?/ Ki virrasztott ott fönn a magasban?/ Két testvér:
a nyomor és az erényi (kiem. H. F. K.) A szereplők egyelőre ezeknek az allegóriáknak
a személytelen, általános vonásokkal rendelkező megtestesítői. („Kik laknak itten?... /
...az alakok /Mint álomképek el vannak mosódva/Sa félsötétben félig rémlenek...") Az elbeszélői kiszólások ezért a képek alapfunkciójához igazodnak, és a felmutatás, a rámutatás, a cselekmény további menetéhez szükséges érzelmi szint megteremtése a feladatuk.
Lényegében ugyanez a technika folytatódik a következő tizenegy (V-XIV.) fejezetben, de más céllal. A helyzetfelismerést (felismertetést) a helyzet okainak, okozóinak
a megnevezése követi, azoknak a körülményeknek a bemutatása, amelyek a nyomort
előidézték. Az előző egység végén, a III. fejezetben ugyanis lejátszódik a „férfi" elköteleződése, forradalmárrá alakulása, és ezt kell az elbeszélőnek már nem csak magánéleti
oldalról, hanem hősét világi körülmények közé helyezve is, indokolnia. Az átmenetet
a IV. fejezet biztosítja. Ez a rész teljes egészében elbeszélői kiszólás a közönség felé,
melynek érzelmein túl, az ellentétek felvonultatása által most az értelmére, döntési képességére is hatni akar: „Ki vagy, csodálatos teremtmény,/Ki vagy te, férfiú?/... Családod
éhes, éhes vagy magad,/... S mit a tiéidnek nem bírsz megszerzem,/ A nagyvilágot/ Törekszel boldogítani./... Az embereknek/ Egy része szent apostolnak nevez,/ A másik rész pedig/ Szentségtelen gonosztevőnek... Elmondjam a történetet,/E férfi életét?" A kitett csecsemő, a vén csavargó pincebeli tanyája, a városi utcákon bolyongó, majd kolduló
gyermek alakja, az árnyalatoktól megtisztított kontrasztos jelenetezés ugyanazt a célt
szolgálja, mint az első három fejezet képsora, azzal a különbséggel, hogy itt nem csak
a részvétnek, hanem az előidézőkkel szembeni ellenszenvnek is ki kell alakulnia a hallgatóság körében.
Ezekben a fejezetekben mindvégig a közönség elé vetített képeket interpretáló, az
érzelmi reakciók felkeltésén működő elbeszélő hangsúlyos jelenléte, tanító és mozgósító
szándékai észlelhetők, még azokban a részekben is, amelyek az értelmezések szerint
a leginkább életrajzi ihletésűek. A XII. és XIII. fejezetben a Horváth János által „élményemlékeknek" nevezett életrajzi mozzanatok kétségtelenül a legerősebbek. Szilveszter néptanító szándéka és szerelme, elűzettetése, végkövetkeztetései (még most
gyermek a nép...; „ha eddig küzdtem érte, ezután/ Kettős erővel fogok küzdeni!") Petőfi házasságának és szabadszállási szereplésének mozzanataival mutatnak rokonságot,
de ha a költemény időszerkezetét tekintjük, akkor mindez mégis csak a múlt időben
zajlik, Szilveszter jelenlegi állapotának előtörténetéhez tartozik.
Az apostolt keretes elbeszélésként szokás elemezni. Az első nagy egységet eszerint
az I-IV. fejezet alkotja, Szilveszter családjának, körülményeinek állapotleírása. Ebben
az egységben történik meg Szilveszter „lelki útja", találkozása az Úrral, miután családja
az utolsó darab kenyeret elfogyasztva elaludt. Az V-XIV. fejezet múlt idejű cselek-

13

menyként Szilveszter élettörténetéről szól, a XV-XIX. fejezet pedig visszatér a jelenbe,
és Szilveszternek az ezután végbevitt forradalmi tetteit mondja el. Főként ez az időbeli
visszatérés kelti azt a látszatot, hogy itt a keret bezárásáról, a cselekmény lekerekítéséről, sőt, a fejezetszámokat (4-10-5) tekintve szimmetrizálásról van szó, miközben az
utolsó, a XX. fejezet, a forradalom jövőbeli megvalósulását megjelenítő kép epilógusként kívül esik a szerkezeten.
A mű időbeli tördelése (jelen-múlt-jelen) azonban éppen azt az időszakaszt teszi
hangsúlyossá a költeményben, amely Szilveszter két cselekvő állapota között a pillanatnyi történést és annak lélektani fejleményeit tartalmazza. Ha ugyanis helyreállítjuk
az időrendet, és az első négy fejezetet a Szilveszter életútját tartalmazó egység mögé
tesszük, akkor a padlásszoba lakóinak egyetlen éjszakájával és nappalával, a nyomor leírásával és a kisgyermek halálával fogalkozó öt fejezet a mű egynegyedét teszi ki. Horváth Jánosnak az a megállapítása, hogy a műnek nincs dinamikus cselekménye, tulajdonképpen csak ezekre a fejezetekre vonatkozik, mert valóban leáll bennük az egyébként mozgalmas, időnként nagy időbeli ugrásokkal előrehaladó eseménysor.
Ezek a részek átmenetet, szünetet képeznek Szilveszter életének két cselekvő időszakasza között, amelyek azonban lényeges ponton térnek el egymástól. Szilveszter az
első száműzetést úgy szenvedi el, hogy önmagán kívül, személy szerint, senkiért sem
felelős. Elűzettetése után, a városi padlásszobában azonban már családos apa is, két
gyermekének és feleségének kell a puszta létet biztosítania. Az „erkölcsi bénaság"
Horváth János-i minősítése azért irreleváns ebben a léthelyzetben, mert a történetből
az derül ki, hogy a magánéleti-közéleti dilemmát a faluból való elűzettetés után Szilveszter a család javára dönti el. Á városban, az adott keretek között megkísérli a kettős
feladatot együtt megoldani: úgy próbálja családját eltartani, hogy a gyermeknek minősített nép nevelésére rousseau-i szellemű könyvet ír, a nyomdász visszautasítása azonban arról győzi meg, hogy e szerepek együtt nem oldhatók meg. Népnevelői szándékait ezért elodázza („Eljőa nap, mert el kell jőnie..." - XIV. fejezet, 1991. sor), és másolási munkát vállal a család fenntartására. Az évek során azonban kiderül, hogy önmagában, az adott viszonyok között a puszta élet megőrzése is lehetetlen. A cselekvés
és nem cselekvés kettős értelmetlenségének a felismerése az a pillanat, amikor a költemény az első énekkel megindul.
Ebből a helyzetből lép tovább Szilveszter két belső monológban. Mindkettőben az
Úrhoz fordul: az egyikben a gondviseléshit értelmében a családért való. felelősséget hárítja rá („ Vagy embernek miért teremtél/ És mért adál családot,/ Ha már azt nem táplálhatom... " II., 146-148), a másikban pedig újra felvállalja az Ú r előtt a forradalmárszerepet. A múltra vonatkozó, V-XIV. fejezetekből majd értesülünk róla, hogy ezt korábban is többször megtette, jelenlegi fogadalma azonban éppen az Úrral való párbeszéd
tartalma miatt lesz más,7 mint az előzőek.
/
Apostoli elkötelezettségét Szilveszter mindvégig az Úrra hivatkozva, de a keresztény vallás átértelmezésével viselte. Szilveszter az egyenlőségi eszméket a keresztény
tanításból ismeri meg, rájuk hivatkozik akkor is, amikor fellázad a városi uraság fia ellen („Különbnek alkotá az isten/ Az egyik embert, mint a másikat? IX., 1156-1158). Az
elköteleződésének első nagy jelenetében elhangzó monológ azonban már nem a keresztény tanok eszméiből épül fel, hanem az időközben tanulmányozott világtörténelmi tapasztalatokból. Szilveszter itt nem is az Úrhoz intézi a fohászát, hanem a „szabadságvitézekhez". Hogy e profán hitvallást és esküt maga az Ú r is szentesíti, arról
Szilveszter semmit sem tud, azt már csak az elbeszélő mondja el a hallgatóságnak.

14

(„...nem hallotta ember,/ De meghallotta odafönn az isten,/ Fölvette a szent könyvet,
melybe/Jegyezve vannak a martírok,/S belé irá a Szilveszter nevet.")
Szilveszter jelenbeli, második, végeredményben ugyancsak profán esküjét az elbeszélő, aki szemmel láthatóan ragaszkodik ahhoz, hogy hősének feladatvállalását
- hallgatóságának tudatállapotához igazodva - isteni küldetésként közvetítse, szintén
majd csak visszamenőleg hitelesítteti az Úrral. Szilveszter szövegének első része
ugyanis egy gondviselő, az egyéni sorsokat is irányító istenhez szól {„...Kemény pályára
útasítál,/ De én nem zúgolódom..."III., 260-261.), és célja az Ú r mozgósítása az ügy
mellett, abban az esetben, ha az valóban tudja és látja a földi állapotokat. Ezek a mondatok egyúttal Szilveszternek azt a hitét is jelzik, hogy feladatát isteni küldöttként teljesíti. A monológ második részében azonban Szilveszter tájékoztatja az Urat a társadalmi állapotokról, arra az esetre, ha a deista tanok jegyében a világot a teremtés
után magára hagyva nem ismerné teremtményeinek sorsát (,^4 fold lakói elfajultanak,/
Eltértek tőled, rabszolgák levének..."ül., 264-265.). A bibliai prófétasorsokkal ellentétben - ez a monológ után kiderül - Szilvesztert nem az Ú r szólítja fel a tévútra
ágazott teremtés helyreállítására. Önként vállalja ezt a feladatot, anélkül, hogy az Úr
egyetlen szóval is válaszolna neki. Az „arany koszorút", az isten ajkáról származó „meleg csókot" most is, akárcsak az előző nagymonológ után, csak az elbeszélő látja ott
Szilveszter homlokán, és ő nevezi hősét „szent apostolnak" is.
Az elbeszélő azonban, aki a Szilveszter homloka körül látott égi jelekről beszél
a közönségnek, és arról, hogy Szilveszter nevét az Ú r az első elköteleződés idején a mártírok (az áldozatok) könyvébe írja be, egyelőbe nem gondolja végig e mártírsors mibenlétét, amit vele szemben, a jelek szerint az Úr már ismer: hogy a sors és a szerep, amelyet vállalt, ennek a nemzedéknek az idején eleve kudarcra van ítélve. Ennek a felismeréséhez jut majd el az elbeszélő az utolsó, a XX. fejezet kezdetéig. Ekkorra már azt is
látni fogja, hogy a nép maga az örök változatlanság, hogy évezredek óta semmit sem
tanult: ugyanaz a nép ez, amely annak idején Krisztust halálra ítélte, amely „minden
megváltót megfeszít" (XIX., 2881). Az utolsó fejezet, amelyben - szintén az elbeszélő a megvalósult földi boldogság képét vetíti elő, már nem erről a nemzedékről szól: „ Vénült, kihalt a szolganemzedék,/ Uj nemzedék jött, mely apáit/ Arcpirulással emlité..."
(XX., 2896-97.) Az új világ nem a szőlőszem-hasonlat jegyében születik, nem egy
érési, fejlődési folyamat eredményeként jön létre, és nem is a forradalmak kimondott
Igéi, kiharcolt jogai teremtik meg. A változásra képtelen régi és a beteljesülést hozó új
világ között semmiféle kapcsolat nem marad fenn, még a mártírok, a hősök, az apostolok sírjai sem („De hol keressék, hol lelik meg őket}"). Ennek az új isteni teremtésnek,
mint a világ egyedüli megváltási lehetőségének a fényében a forradalmársors csak önként vállalt szerep lehet, tragikus és szent, de a mindenestől pusztulásra ítélt világ
szempontjából szükségtelen.
A kizárólag elbeszélői kiszólásból álló IV. és XX. fejezet között tartalmi és gondolati szinten, ennek következtében pedig az elbeszélői magatartásban is teljes fordulat
áll be, melynek kezdetét a XV. fejezetben újraindított jelen idejű cselekmény időparadoxonában lehet tetten érni. Az elbeszélő itt visszatér a padlásszoba lakóinak sorsához,
és időben pontosan ott folytatja, ahol amott abbahagyta: Szilveszter gyermeke éhenhal, ő levonja az ujjáról azt a gyűrűt, amelyet hitvesétől kapott, eladja, és eltemetteti
a csecsemőt. Ezután felkeres egy titkos nyomdát, és kiadatja a korábban megírt, de
a család miatt félretett művét. Szilvesztert börtönbe zárják, tíz évet tölt el ott, közben
látomásban bizonyosodik meg felesége haláláról. Szabadulása után királygyilkosságot

15

kísérel meg, de golyója célt téveszt, Szilvesztert elfogják és kivégzik. Emlékeztetőül,
ennyiből áll a következő öt fejezet cselekménye.
Amennyiben elfogadjuk azt, hogy a XII. és a X M . fejezetnek (Szilveszter falubeli
elűzettetésének és házasságának) életrajzi vonatkozásai vannak, akkor Szilveszter jelen
idejű története Petőfi számára a lehetséges, a gondolatban végigjárt jövőt, a továbbvitt
forradalmárszerep vállahatóságát, esetleges következményeit és eredményeit jelenti.
Erre utal az is, hogy a jelenben zajló cselekményt az elbeszélő úgy mondja el, mint egy
- képzeletben - már bevégzett történetet. Ezeket a fejezeteket már nem a történetnek
és az elbeszélésnek az egyidejűsége jellemzi, mint az első négy éneket, az elbeszélő nem
élő jeleneteket, folyamatosan történő cselekményt közvetít rá, hanem múlt időt alkalmazva elbeszél, akárcsak a Szilveszter élettörténetét összefoglaló tíz fejezetben.
Három jelenet azonban éppen azzal emelkedik ki ebből a múltként elmondott
eseménysorból, hogy visszavált a jelen idejű elbeszélésbe. Az első ilyen szöveg az anya
éneke a halott csecsemő fölött („Alszol, kicsiny/Kis magzatom,/Mit álmodolf). A börtönjelenet elbeszélői kiszólásaiban és monológjaiban is többször előfordul a közvetlen
rámutatás („S most itt van a börtönfalak között..." - XVII., 2377.), végül pedig a királygyilkossági kísérlet közben tér vissza az elbeszélő a jelen időre. E három cselekménymozzanat idézi elő Szilveszternek és vele együtt az elbeszélőnek az átalakulását, az öszszes korábbi célkitűzésnek, hitnek és feladatvállalásnak az átértékelését.
A gyermek halála Szilveszter családeltartási kísérletének a kudarcát jelentette. Az
ujjáról levont hitvesi gyűrű egy belső törésnek, a magánéleti boldogság elérhetetlenségének, ugyanakkor - bár a IV. fejezetben utolsó lehetőségként még ebben bízik a gondviselő istenben való hit leépülésének a szimbóluma. így értelmezi e gesztust az
elbeszélő is: „Ketté lett vágva múltja és jelenje,/Fölbontatott a híd, mely a tavaszt/ A télhez
kapcsold,/Eltört a lépcső, melyen a/Földről a mennybe járt!" (XV., 2169-73). Szilveszter
forradalmi cselekvése e jelenet után már nem szerves folytatása előző tetteinek, nem is
önként vállalt feladat, hanem az egyetlen lehetséges út, amely értelmet ad a család
nyomorát és halálát előidéző elveinek. Megfordítva a gondolatot, és Petőfi szempontjából a jövőre vonatkoztatva, az is következik e törésből, hogy a forradalmi cselekvés
folytatása kizárólag a család és a magánéleti boldogság feláldozása árán lehetséges. Az
Úr azáltal válik „zsarnok istenné" a börtönbeli átkok szerint, hogy tudta ezt, és mégis
elfogadta Szilveszter önkéntes szerepvállalását, olyan sorsot kényszerítve így rá, amelynek sem égi, sem földi szinten nem látható a célja.
Amikor a börtönajtó megnyílik, Szilveszterben még egyszer felvillan az értelmessé
minősíthető áldozathozatal reménye. Arra gondol, talán kint megtörtént a váltás, és
a nép jött őt kiszabadítani. A börtönőr szavait itt egyelőre csak az elbeszélő és a hallgatóság hallja, és ezek arról tanúskodnak, hogy a világ semmit sem változott. Szilveszterre azonban nem ez az egyetlen csalódás vár, hanem a teljes értelmetlenség felismerése {„Hiába volt hát annyi szenvedés, / Hiába annyi áldozat...haszontalan / Minden
törekvés, minden küszködésf" - XIX. 2808-2813.). Szabadulása után semmit sem talál
korábbi életéből. A padlásszobát mások lakják, hitvesének még a sírját is hiába keresi,
gyermekének sorsa ismeretlen, az emberek emlékezetében gonosztevőként él, az egyenlőségi tanok kárba vesztek, miközben a király ünnepélyesen vonul fel az ő életét nyomtalanul eltüntető világban. A királygyilkosság egy végső, nagy, mindennek értelmet
adó tettként kínálkozik a világ szempontjából, és öngyilkossági kísérletnek Szilveszter
számára, aki ekkorra már csak „Testetlen árnyék,... lélektelen test", és akihez ,JLozzá van
nőve a keserves élet...Miként börtönéhez az örök sötétség..."

16

Az elbeszélői kiszólások a költemény kezdetétől fogva a külső érzelmi hatás megteremtésére irányultak és a mozgósítás volt a céljuk, ezért Szilveszter életéből is azokat
a mozzanatokat emelték ki, amelyek a legnagyobb hatásra számíthattak a közönség
körében. A börtönjelenetben azonban az elbeszélő egy hirtelen váltással pozíciót cserél, „megoldja a művet" vagyis beazonosítja a szereplőket. Az eddig csupán hallgatóságként jelenlévő közönségnek önmagára kell ismernie a Szilvesztert megtagádó tömegben, az elbeszélő pedig odaáll hőse mellé, és vele együtt mondja el monológját vádbeszédét a közönség felé. Itt mutatkozik meg azonban a kettejük közötti különbség
is. Míg a forradalmársorsban következetesen kitartó Szilveszternek nincs módja a viszszalépésre - az elbeszélő számára, aki kívülről nézi végig e tragédiát és csupán érzelmileg azonosul vele, hősének története esettanulmánnyá válik. Ennek során pedig saját
eredeti, népnevelői szándékának haszna is megkérdőjeleződik. Szilveszterrel szemben
ő lesz a túlélő, akinek a helyzetfelmérés után az ókori hadvezérekhez hasonlóan van
módja a váltásra. Petőfi szempontjából ők ketten akár megkettőzött alteregónak, egy
belső monológ megszemélyesített hőseinek is tekinthetők.

17

JEGYZETEK
1

A szöveg, noha 1848 júliusában kezdi írni, a szabadsajtó, a szabadságharc idején, és augusztusban illetve szeptemberben befejezi, Petőfi életében nem jelent meg. 1850-5 l-ben, amikor
Emich Gusztáv Petőfi kiadatlan kéziratait akarja kötetben megjelentetni, köztük Az apostolt,
az utolsó pillanatban elkobozzák. 1862-ben Müller Gyula adja ki a szöveget az Alkotmányos
Nagy Naptárban, de annyira gondozatlanul, hogy Arany János tiltakozik a költői hagyaték
meghamisítása és végső soron az egész mű szellemiségének átértelmezése ellen (Szilveszter
a változtatások nyomán őrültnek minősül).
2
Arany János: Alkotmányos Nagy Naptár. Szépirodalmi Figyelő II. I. 2-3. sz., és Arany János
Összes Művei, XI. k. Prózai művek 2. 1860-1882. S.a.r. Németh G. Béla. Bp. 1968. 343-348.,
és 768-769.
3
NÉVY László: Petőfi Sándor. A Petőfi Társaság Lapja, 1877. I. 346-350.; PALÁGYI Menyhért: Petőfi Sándor. Bp. 1889.; FISCHER Sándor: Petőfi élete és művei. Bp. 1890.;
FERENCZI Zoltán: Petőfi életrajza, m. k. Bp. 1896. 218-235; SZÁSZ Zoltán: Petőfi revíziója.
Nyugat, 1912.; HORVÁTH János: Petőfi Sándor. Bp. 1922.
4
TAMÁS Anna: Petőfi Apostola. It 1952. 434-448.; KISPÉTER András: Hozzászólás az Apostol-kérdéshez. It 1952. 448-454.; TAMÁS Anna válasza: It 1953. 210-212.
5
In: Acta Iuvenum, 1973. 130.
6
LUKACSY Sándor: A reformkori irodalom távlatai. Nagyvilág 1974/4., és L.S.: A hazudni
büszke író. Válogatott tanulmányok. Bp. 1995.
7
ZENTAI Mária: Petőfi Sándor: Az apostol. Szerkezeti és motivikus elemzés. Acta Iuvenum,
Szeged, 1973. 29-67., és uő.: A fény és árny szimbolikája Az apostolban. ItK 1979/3.
8
Vö.:- MEZŐSI Károly: Petőfi megbuktatása a szabadszállási követválasztáson. In: Petőfi és
kora. Szerk. LUKÁCSY Sándor és VARGA János. Bp. 1970. 515-639.
9
Mezősi Károly adatai szerint Petőfi akkor sem nyerte volna meg a választásokat, ha azok
egyébként szabályszerűen folynak le.
10
Vö. PSÖMIV. k. 409.
11
ENDRŐDI Sándor: Petőfi napjai a magyar irodalomban 1842-1849. Bp. 1911. (Petőfi-Könyvtár XXIX-XXX) 380., 381., 386., 419.
12
PLUTARKHOSZ: Párhuzamos életrajzok. I. Ford. Máthé Elek. Bp. 1978. 407-501.
13
William SHAKESPEARE Összes Drámái ÜL Tragédiák. Bp. 1972. 747-748.
14
Vö. PLUTARKHOSZ Pelopidaszról szóló történetével. In: Párhuzamos életrajzok. II. Ford.
Máthé Elek. Bp. 1978. 9-11.
15
BAJZA József: Coriolán s a háborgó Róma. Aurora, 1835. 93-170. Bírálatai a Coriolanus előadásairól: Bajza József Összegyűjtött munkái. Harmadik, bővített kiadás. S.a.r. Badics Ferenc.
V. k. Bp. 1899. 248-250., és 300-303.
16
Bp. 1979. 153-184.
17
ENDRŐDI, 400.
18
uo. 411.
19
LUKÁCSY Sándor szerk: Ez volt március 15-e. Kortársak írásai a forradalomról. Bp. 1989.
20
ENDRŐDI, 400-422.
21
uo. 404-405.
22
uo. 429.
23
uo. 415.
24
Életképek, 1848. június 11. 26. sz. I. k. 737., és PSÖM V. k. 91-94.
25
ENDRŐDI 387.

18

26

uo. 398., 388., 397., 398., 390., 399., 420., és 388.
In: Petőfi-adattár II. Petőfi a kortársak leveleiben és naplóiban. S.a.r. Oltványi Ambrus. Szerk.
Kiss József. Bp. 1987. 71.
28
Uo. 72-73.
29
Ld. LUKÁCSY Sándor vonatkozó tanulmányait a „Hazudni büszke író" című idézett kötetében összegyűjtve.
30
Az idézetek forrása: Lapok Petőfi Sándor Naplójából. Pest, 1848. Hasonmás kiadás. Bp. 1924.
A március 17-iki és április 19-iki feljegyzés.
31
Uo., április 19-i és 22-i feljegyzés.
32
A szabadságmozgalmak lélektani hátterét többek között ebben látja Hannah Arendt, Múlt és
jövő között című kötetének előszavában. Bp. 1995.
33
Arany János Összes Művei. XV. k. Levelezés I. Bp. 1975. 50.
34
Vö. KOROMPAY János: Petőfi fogadtatásának kritikatörténeti értelmezése. ItK 1992. 1-2.;
uő.: Kritikatörténet, népköltészet és népiesség. Holmi, 1995. 11. sz. 1620-1628.
35
ENDRŐDI93.
36
HORVÁTH János: i. m. 100.
37
Ld. erről MARTINKÓ András tanulmányát: A beérkezés után kiútkeresés? (Az 1844-i év példája) In: M. A.: Költő, mű és környezet (Kérdőjelek a Petőfi-irodalomban). Bp. 1973., és
HORVÁTH János: i. m.
38
SZŰCS Ábrahám verseskönyve. Gombán, 1820-tól. OSZK Kt. Quart. H. 4328. A tartalomjegyzékben Szűcs Ábrahám a dalt a magénak mondja. Az idézett szöveg így hangzik: 1. Csere
bogár sága cserje Bogár!/ Nem kérdem én tőlled, mikor lesz nyár./ Úgy is hév nyár emészti
keblemet/ Miólta Rósi bírja szívemet. 2. Nem kérdem én te tőlled kis madár/ Derűi é még
életemre több nyár?/ Nem kérdem én soha' még élek é?/ Tsak azt mond meg leszek é
Rósimé?
39
Vö. LUKÁCSY Sándor: idézett tanulmányok.
40
Nyilatkozat. Kun-Szentmiklós, jun. 15. 1848. PSÖM. V. k. 98.
41
MARTINKÓ i. m. 20.
42
ENDRŐDI 428.
43
uo. 595.
44
MEZŐSI i. m. 613.
45
ARANY János Petőfinek. Szalonta, jun. 27. 1848. PSÖM Vü. k. 146-150.
46
VASVÁRI Pál: Irányeszmék. S.a.r. Szigethy Gábor. Bp. 1988. (Gondolkodó Magyarok)
47
PSÖM V. k. 129.
48
HATVANY Lajos: így élt Petőfi. Bp. 1967. II. k. 726-727.
49
PSÖM. V. k. 136.
50
KÁSSA Péter, i. m., ZENTAI Mária, i. m.
51
TAMÁS Anna, KISPÉTER András, FORGÁCH László i. m.
27

19

