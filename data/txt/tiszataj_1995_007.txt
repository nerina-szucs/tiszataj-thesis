tiszatáj
1995. FEBR. * 49. ÉVF.

Nagy Gáspár, Utassy József,
Horgas Béla, Kiss Benedek versei
Kontra Ferenc novellája
Nagy László-összeállításunkban:
Görömbei András,
Kovács Sándor Iván, Tüskés Tibor
és Vasy Géza tanulmánya

tiszatáj
IRODALMI F O L Y Ó I R A T

Főszerkesztő: ANNUS J Ó Z S E F
Főszerkesztő-helyettes: OLASZ S Á N D O R

A szerkesztőség tagjai: A N N U S G Á B O R (tördelőszerkesztő),
E N G I MÁRIA (korrektor), H A J Ó S J Ó Z S E F N É (szerkesztőségi titkár),
VÖRÖS LÁSZLÓ (a szerkesztőség elnöke)

Megjelenteti a Tiszatáj Alapítvány Kuratóriuma
a Csongrád Megyei Önkormányzat, a József Attila Alapítvány
és a Nemzeti Kulturális Alap támogatásával.
Felelős kiadó: Kovács Miklósné, a kuratórium titkára.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga Ferenc.
Szerkesztőség: 6741 Szeged, Rákóczi tér 1. Tel. és fax: (62) 312-670. Terjeszti a H Í R K E R Rt. és
az N H Rt. Előfizethető bármely postahivatalnál, a hírlapkézbesítőknél, a Posta hírlapüzleteiben
és a Hírlap-előfizetési és Lapellátási Irodánál (HELIR), Budapest, Lehel u. 10/A - 1900, közvetlenül vagy postautalványon, valamint átutalással a HELIR Postabank Rt. 2 1 9 - 9 8 - 6 3 6 pénzforgalmi jelzőszámra. Egyes szám ára: 40 forint.
Előfizetési díj: negyedévre 120, fél évre 240, egész évre 480 forint.
ISSN 0133 1167

Tartalom
X L I X . ÉVFOLYAM, 7. SZÁM
1995. JÚLIUS
N A G Y GÁSPÁR: Hét szívdobbanás az időben (Gyökér
fonódhat; Majd júliusban; Nyári ki[be]számoló; Amíg;
Világolunk egy őszi kertben; Elégia ma is; Arccal az
Égnek)

3

UTASSY JÓZSEF: Meghalni gyönyörű; Mert föltámad
poraiból

10

KISS BENEDEK: András-napok; Hogy függőlegesen találjon; Amikor megcsendesül

12

K O N T R A F E R E N C : Apa helyén

15

KELEMEN ZOLTÁN: Kalendáriom; Márk 7. 10-23

18

HORGAS BÉLA: Áttetsző; Platnira; Száj szemhéjadon

20

C Z E G Ő ZOLTÁN: A Palatínus strandon; Prokrusztész,
a mazochista

22

MARGITTAI GÁBOR: Jegyzetek meséről

24

Hetven éve született Nagy László
G Ö R Ö M B E I ANDRÁS: Krónika-töredék (Nagy László
naplójának rétegei)

31

VASY GÉZA: „Tücskérezem, muzsikálok" (Krónika-töredék - Nagy László naplója)

39

TASI JÓZSEF: Nagy László indulásai (1946-1949)

44

TÜSKÉS TIBOR: Nagy László: Inkarnáció ezüstben

52

KOVÁCS SÁNDOR IVÁN: Balassi maszkjában

61

SZIGETI LAJOS SÁNDOR: „Vállamon a bárányos éggel..." (Bibliai motívumok Nagy László költészetében)

71

KRITIKA
VASY GÉZA: Kérdések és válaszok

80

BÜKY LÁSZLÓ: Kelemen Zoltán: Reggel

83

FABULYA ANDREA: A bokrok nyitott tengere (Bordás
Mátyás: Szemben az árral)

85

BENCE ERIKA: „A novellaírás ideje" (Kontra Ferenc:
Kalendárium)

87

SÁNDOR ISTVÁN: Francia szellem a magyar reformkorban (Madácsy Piroska könyvéről)

89

BORCSA JÁNOS: Az önismeret ébrentartása

93

Szerkesztői asztal

a belső borítón
ILLUSZTRÁCIÓ

TARDI SÁNDOR grafikái a 9., 11., 19., 30. és a 79. oldalon

NAGY

GÁSPÁR

Hét szívdobbanás az időben
i.

Gyökér fonódhat
Nagy Lászlónak

Átfúj lassan a szél,
átjár a penge,
ha megadom magam,
csak SZERELEM kerít be.
Nyihogó paripák hintaja
morzsoljon össze,
fekete pántlika legyen
kantár-hajukba tűzve.
Kihordok minden álmot.
Talán így szentül vétkezem!
Elorzok pár évet még e földtől,
aztán gyökér fonódhat nyelvemen.
(1971)

II.

Majd júliusban
Nagy László emlékének

Mert fagyban nem lehet mondani
számból nem vergődnek elő síró
madarak
torok-kalickán Farkasrét-retesz
majd júliusban
sírom el magam
akkor vonatozok haza mikor
születésedtől zengőn kéklik

4

tiszatáj
a SOMLÓ
hegy-harangja
kéri hát kéri
legyél a hangja
menny-ígéret
legyélfehérben
tündöklő hava
fejed: fölfelé
zúduló lavinája
indulatod: az alji
szemétre láva
akkor a hegy többé
már el nem ereszt
s szólsz szelíden mosolyogva:
agyő olümposz montblanc mounteverest.
(1978)

m.

Nyári ki(be) számoló
„fejet ajándékba nem adunk!"
(Nagy László)

1.
Amíg csak bírom
helyetted írom
2.

Helyetted nézek
jönnek a MEZEK
szirupok mázak
kacsok indáznak
diszkréten fognak
löknek horognak
3.
Tudom hamis tánc
amit Te itt látsz
helyetted járom
miénk a JÁROM
jelképes korbács
fogalmi vasrács

1995. július

5
béget a pásztor
átverték párszor
4.

Van aki bírja
pörög a HINTA
küldik a tömjént
ha kiszállsz önként
fejek ezüst tál
fölöttünk füst száll
ezüst tál selymek
könnyet se ejtek
5.
Helyetted mondom
ez lesz a gondom
(1983)

IV.

Amíg
N. L.-nek a „legvidámabb üzenetekből"

Istenem,
hát ezt is megértem!
Plakátokon ázik az arcom
s patakzik értetek - ugye értetekI! a könnyem
de
falragaszkodom
éjjel és nappal
és pont ide
mert
letépheteden
lemoshatatlan
leverhetetlen
a m íg
egy félelemtől
átlyuggatott
ország roskad
a versek betűire!
(1985)

6

tiszatáj
V.

Világolunk egy őszi kertben
„...egyedül maradok itt,
figyelem ahogy a pirkadat
s puskacső összekacsint."
(Nagy László)

Almák és álmok fehérsége
ikerként világolnak
egy őszi kertben
mert a lámpákat leoltottak
világolunk egy őszi kertben
most csak a természet
szelíd menetrendje lehet
selejtes s nem az ember
ki ott helyén
az éjszakai őszi kertben
figyel fülel vigyáz
a házra csillagokra
vigyáz minden zajokra neszekre
kertet röptető szelekre
almák és álmok fehérsége
velünk van pirkadatig
mikor az őrzőt cserélik vagy elvezetik
s a dörrenés a tompa puffanás
akár az almák megrázott fákról
akár az álmok a legtávolibb
tartományból hullanak ide
ide a földre
hallod Te is
barátom?
és minden érthető lesz
egyszerre világol
(reggelbe ér e súlyos gravitáció)
ahogy nézed a képet
tűrhetően éles és világos
(1986)

1995. július

7
VI.

Elégia ma is
(N. L. és H. Z. emlékének)

Tegnap még csengős
szán eléfogott,
vágtában hótöltényekkel
lövöldöző büszke táncosok.
*

S reggelre már
minden csurom vér,
csupa sár
és bűzös
patamiatyánk,
meg vádlón
félelmes nyihogás.
*

Nyugtalan álom
trappol át éjszakámon,
saző hatalmas szemükkel
látom:
egy lőcsre akasztott viharlámpa
is fényt terít a homályra,
és a zabiák tompított
ikerfénye,
de megyünk rendületlen
a ránkzuhanó sötétségbe.
*
A csontvázukig kitakart
parasztpegazusok bársonyos
hasa alatt
ellátunk-e még
a vágóhidak vérkútjai mögé?
(1993)

8

tiszatáj

vn.
Arccal az Égnek
Nagy László 70?
Amikor 17 éve más
dimenzióban?...

Bár régtől moccanatlan
de hószín arcával
s erős kezével
csikók gyönyörű bársony
homlokát simogatja:
a holdast csillagost és simítja szívetek
kéken lüktető burkát
külön-külön is:
hogy az árvaságban
s tipratásban
ne lágyuljatok!
*

Csak lármázzanak
szervezkedjenek
az önös és fölös
haszonra játszó
gyors menedzserek hírük fölényük
pukkant lufiként
a nagy csillagközi
homokozó fölött
sipítva majd sziszegve
sebesen kereng.
Márföldben ugyan
de arccal az Égnek
fölröpülőzve s kiszökve
naponta oda
hogy vizsgálja porát
a kozmikus Egésznek
miképp gördül
egy angyali könnycsepp
a Semmi felhőiből
most sehova.
*

1995. július

9
S ha létezik még
gyöngynek esztergált
könnycsepp
mi lehetne vidám költőké
s angyaloké arccal az Égnek
indul a zsoltár
nyakha s bokára
keringő bilincses verslánc
kik megérdemlik
Égen és Földön:
hát azoké!
(1995)

10
UTASSY

tiszatáj
JÓZSEF

Meghalni gyönyörű
In memóriám Rózsa Endre

Megjött a tavasz,
te meg elmentél,
barátom.
Fölhúztad a hétmérföldes csizmát,
nekivágtál a mindenség vadonának,
látlak lelki szemeim előtt:
csücsülsz a Plútón,
csöcsörészed a Múzsát,
pipálsz,
eregeted a füstkarikákat,
látod,
végül is igazad volt:
meghalni gyönyörű,
hess a fenébe bánat,
bevágtad magad mögött a fellegajtót,
csakúgy csörömpöltek a csillagok utánad,
várt már,
toporgott,
tűkön állva toporgott az Isten,
hogy kinevezhessen:
a vers tábornokának.

Mert föltámad poraiból
Nem,
nem lesz,
nem lesz vége,
nem lesz vége az öldöklésnek,
nem lesz vége az öldöklésnek soha,
tengerfúrta tömegsírokon,
zokog a moha:

nem,
nem lesz,
nem lesz vége,
nem lesz vége soha,
soha-de-soha-de-soha!
mert föltámad poraiból ő is:
a generalisszimusz
meg a kiskatona
És fólfegyverzé őket az Isten,
a mostoha Isten,
az ostoba.

12

Kiss

tiszatáj
BENEDEK

András-napok
Rózsa Endrének

Pereg a dara,
fázik a menyasszony fara.
Ha fázik, majd melegszik,
éjszaka nem maga fekszik.
De itt ez nem lakodalom,
Andrásokra koccan pohár,
kedvükért visított a koca
forraltbor-gőzös hajnalban már,
hogy sutyorogjon hurka, kolbász,
s ha jön sora,
zendülhessen majd hegedű,
ha András-nap estéjében
hurka zsíros párájaként
leng ^
a derű.
Hej, citera!
haj, hegedű!
nóta, nehéz, rézveretű,
megbicsakló nótaszó!
tréfa, indázó szövetű,
szorongató,
ríkató!
Pengesd lúdtoll,
vond vonó:
VÖRÖS BORBANKÉNE LAKNI,
HOGYNE KÉNE RÁ VIRRADNI:
RAJTUNK IS TOR,
DÁRIDÓ!
Pereg surrog a dara,
ropog a szó.
Csikorog az éjszaka faggyal rakott szekér.
Dobog előtte és telivér
arcunk előtt
jéggel patkolt öszvércsikó a köd.

1995. július

13
Haj, hegedű,
hegedű!
magadban már s magamban
hallgatom.
Szőlő vére abroszon,
hegedű!
Szőlő vére,
magunk vére:
lobogj, szeszláng,
András-nap estéje,
azt perzseld, akit
kivert a sörte melegíts minket jó örömre,
ne váljék sólepárlóvá szemünk,
Andrásra poharat emeljünk:
ÉTESSEN E SZÉP FÖLD
SÓVAL, POGÁCSÁVAL,
ITASSON A MENNYÉG
JÓREMÉNYBORÁ VAL,
ERŐNK ERŐSÖDJÉK,
TÜZÜNK ÉGJEN LÁNGGAL BÉKÉLJÜNK E BA GLYOT
VARJADZÓ VILÁGGAL,
DESOHAÁRTÁSSAL,
RONGGYÁ-SZAKADÁSSAL!

Hogy függőlegesen találjon
Feketék már a szerveim,
mint fogaim a nikotintól,
s egy összekormolódott
tücsök kaparász bennem.
Nem szentségtörőnagy szándékok cigarettám füstje
nyurgul csupán az égnek,
akár egy akácfa.
Fölállok csikorogva,
hátamat nekivetem,
hogy majdfüggőlegesen találjon,
mi végül is elkerülhetetlen.

14

tiszatáj

Amikor megcsendesül
Amikor megcsendesül és
este lesz,
egy-egy autó késői hangja
jut csak el hozzám.
(Bocsáss meg, kis tücsök,
hogy téged nem számítalak,
de a csendhez sorolom már
metronóm-hangodat.)
S így a jó - sonkával,
kovászos uborkával
megszentelni a letűnő
napot.
(Mit tettem ma?
Felhőket bámultam,
kis unokám csínyjein
ámultam.)
Mert nyaralunk,
mert nyár ma van elég
hatalmas a nyár és mi
kifekszünk alá...
(Szőlőnk zengi az
Urat s gömbölyűi.
Lehet, - lehetne élni
emberül!)

1995. július
KONTRA

15
FERENC

Apa helyén
Lesz egy hely, amíg el nem mossa az eső, ahol lépés helyett a láb furcsa kört tesz
a másik boka körül, mielőtt ficamodva, kínos lassúsággal egymáshoz simulnának, gondolta Prr-prr.
Most tegyél úgy, mintha ellöktek volna koldulás közben, olyan szerencsétlenül
próbálj elesni, mondta Pocok.
Mintha odacsaptak volna, egyszerűen szétnyúlsz az aszfalton, mondta Fütty.
Prr-prr még néhány percig óvatosan kerülgette azt a helyet, mintha egy ajtóhoz
ért volna, melyen kínos belépni, vagy talán be sem engedik, és éppen a bizonytalanságtól lesz nagyobb az ereje, mellyel a kilincsnek feszül. Lebicsaklik a zárt ajtó előtt.
Pocok zsebre tett kézzel nézte őket. Emlékezetében hirtelen éles körvonalakat
kapott egy régi jelenet, amikor egészen kis gyerekek voltak. Hasonlított, mert Prr-prr
akkor is villámgyorsan vetődött, nem számított neki, hogy eltöri-e valamelyik csontját, éppen ezért nem tört el soha semmije. Még nem volt teljesen kész a ház, akkoriban
épültek a vízlevezető csatornák, egész barlangrendszereket fedeztek fel a környéken,
lementek a gyógyszertárnál, aztán feljöttek a saját udvarukban. Felfedeztek egy kamraszerű, körbebetonozott valamit, sehogy sem tudták elképzelni, hogyan kapcsolódik
a meglevő rendszerhez. Mennyezetet kaptak az árkok, keskeny rácsok kerültek rájuk.
Egy ilyenen lestek le a kamrába is, ahonnét tudomásuk szerint nem vezetett az út sehova, ezért is lepődtek meg rajta, amikor lent mozgást vettek észre. Estefelé újra viszszamentek, gyufaszálakat gyújtogattak egymás után, és az ingázva lefelé hulló gyufák
megvilágították a patkányt, amint egyik papírcsomó menedékéből a másik mögé futott. Másnap Prr-prr ugyanúgy vetette le magát a földre, hogy napfénynél figyelje meg
a patkányt.
Ételdarabokat rakok a zsebembe, ha erre jövök, ledobom neki, hogy ne haljon
éhen. Innen nem jöhet ki, kénytelen lesz enni, hatalmas nagyra nő, a város legnagyobb
patkánya lesz, mondta neki.
És Prr-prr mindent elhitt neki most is. Mint azon az őszi napon, amikor iskolába
kezdtek járni, úgy hat felé Pocok kihívatta a bejárat elé, és ott titokzatosan jelentősen újságolta, hogy varázsolni is tud. Valami csillogó fémtárgyat mutatott a markában. Azt
mondta, hogy az varázssíp, csak bele kell fújnia, és a házat a levegőbe emeli, egészen a holdig. Azt mondta, hogy azon az estén levegőbe emeli este tízkor a házukat. Hitt is neki, meg
nem is. Feldúltan rohant vissza a lakásukba a hetedikre. Folyton azt leste, hogyan haladnak
a mutatók előre. Tíz előtt suhogást hallotta levegőben. A ház lassan, egyenletesen emelkedett
felfelé, a magasban egy kissé megállapodott, aztán imbolyogva, de éppoly lassan, egyenletesen, amint felemelkedett, visszaereszkedett a földre. Egy pohár az asztalon megkoccant. Pár
percig tartott az egész. A többiek semmit sem vettek észre. Csak az apja halványodott el,
amikor Prr-prr-re nézett:
Szédülsz? kérdezte, és az ágyba küldte.
Éppen az erkélyen állt, látta, hogy Pocok sörösüvegekkel az önkiszolgáló felé
tart, megáll a rácsnál, félkört tesz a fejével, körülnéz, mint a tolvaj, és leszórja a rács résein a zsebéből kiemelt ételmaradékot.

16

tiszatáj

Néhány nap múlva újra a földre vetette magát, hogy néhány gyufával megnézze,
él-e még a patkány, de lent közben annyira felgyülemlett a szemét, hogy nem látott
semmit.
Az aszfalthoz szorította az arcát, mintha hallgatózna. A feje búbján érezte a krétát, aztán sercegve elindult a homlokán lefelé, régi tantermek dohos szagát idézte fel,
ahogy az orrához közelített, hogy megörökítse a profilját. Az egyik illat mindig felidéz
egy másikat. Aztán az illattól kiszélesedik a tér, lesznek benne ismerősök és ismeretlenek, lesznek benne sokan, akik nem térnek vissza máshova, csak az emlékezetükbe.
Itt hagyják a gyermekkorukat, a felpörgetett autókat, a kékre festett fákat, hogy aztán
legyen mire emlékezniük.
Ne mozogj többet, vedd fel a végleges formát, mondta határozottan Fütty.
Prr-prr néhány lépésnyire a bejárattól az aszfalton hasalt. Az egyik lábát felhúzta,
hogy minél természetellenesebbnek tűnjön a testhelyzete. A bal sarkát a jobb láb térdéhez szorította, a fekete farmer ráncai közé, ahol a kör alakú térdcsonthoz támasztotta
a sarkát. A meghajlított láb a jobb combjával szabályos, egyenlő szárú háromszöget
zárt be. Maga alá gyűrte a bal karját. Tenyerét ott nyitotta szét, ahol a szívét sejtette.
Éppen akkor a másik oldalon, valahol a negyedik és ötödik bordája között hasító fájdalmat érzett; jobb karjával feltámasztotta a mellkasát.
Most kezdhetem újra, pontosan ugyanoda rakd vissza az orrod, kopogtatott türelmetlenül egy görbe vonalon Fütty.
Prr-prr lesöpört a melléről egy szilvamagot. Ezt a karját kinyújtotta előre,
amennyire csak tudta. A bal fülét újra az aszfalthoz nyomta. Hallotta, ahogyan kettétörik a kréta a térdénél. Kinyújtott keze felé nézett, amely a buszmegálló felé mutatott.
Iránytűnek érezte magát, amely a hajón vastag kötelek közé esett. Valami érzés fojtogatta, amely sehogy sem tud felszínre kerülni. A lelassult működésre emlékeztették
a járókelők, akik a megálló felé tartottak, aztán sorban megálltak, mereven egyfelé néztek, ahonnét csak a szél érkezik. A széllel pedig új hajó érkezik, és a fedélzeten megszólal a zene: I was hanging round off dobroyd point, when the first fleet chain sailed
in, looked into the clearest blue, the scurvy smell, the convicts cry, why do I drown
you build brick boxes one by one now they block my sun. Ali my sons.
A hang olyan reszelősen szólt már a JVC hangszórójából, mintha smirglizné
közben a dobozon a nikkelkarikát. Pocok szerette kívülről szemlélni az eseményeket.
Továbbra sem vette ki a zsebéből a kezét. Mert később sem szokott le róla, hogy ennivalót vigyen. Ráragadt ez a név, mert rajtakapták, hogy néhány kolbászkarikát szórt le
a rács nyílásain.
Hízik a patkány? kérdezte tőle egyik nap széles vigyorral Fütty.
Nem a csúfnév bántotta annyira, hanem inkább az, hogy nem tud megszabadulni
attól a kényszertől, hogy valami élelmet vigyen újra és újra, és még egy évig nem tudott megszabadulni kényszeres cselekedetétől. Súlyos árnak érezte azért a meséért,
amit másokkal elhitetett, hogy a patkány nagyra nő, mit sem sejtve alszik a város, ő pedig egy feszítővassal felemeli a rácsot, és elindul útjára a város legnagyobb patkánya.
Ettől félt legjobban. Sokáig.
Marad a krétavonal, olyan lesz, mint az emlék, a járókelők nem mernek majd rálépni, félnek a helytől, gondolta Fütty, miközben felismerhetővé tette a tornacipő
körvonalait. Ez a hely. Új kréta.
Fütty folyton attól félt, hogy otthon a legrosszabbkor eshet ki a zsebéből. Vagy
az még rosszabb, ha megtalálják nála, nincs otthon, és nem is védekezhet. Az anyja

1995. július

17

gondosan kiforgatta a zsebeit, mielőtt a gépbe tette a szennyest. Meg sem szokta kérdezni, hogy kimoshatja-e a farmerjait. A Midnight Oilt hallgatták a hetediken, amikor
kirántotta véletlenül a zsebéből az öngyújtójával.
Azt hittem, tablettázik, kajánkodott Pocok.
Fütty elvörösödött, és nyelt egy nagyot. A fogával tépte fel a nejlonborítást. A tartalma nyirkosán buggyant a tenyerébe. Odament a csaphoz és alátartotta. Kinyúlt teljes hosszában, aztán még lejjebb.
Most mindjárt kiderül, mennyi fér bele!
Amorfra feszítette a víz, legalább öt liter lehetett benne, és úgy tűnt, még tovább
tágul. Kidagadt a mosogatóból az óriás csepp.
Gyertek ide, fogjátok óvatosan! Emeljük fel!
Aztán hangyalassúsággal araszolva az ablakhoz vitték. Felül csomót kötöttek rá.
Legalább tizenöt liter lehetett benne. Hol innen, hol onnan türemkedett ki az oldala,
ahogy egyensúlyát veszítette a lendülettől a víz. Mintha formáját kereste volna. Nem
lehetett tovább megtartani az ablakpárkányon. Zuhanás közben megnyúlt a hatalmas
vízcsepp, de végig egyben maradt, egészen addig, amíg földet nem ért.
A szép Seidenmanné állt a következő pillanatban a tócsa közepén a piros táskájával, csodálkozva tekintett körbe hosszú szempilláival, ceruzával hosszabbított szemöldökével, mint aki egy szokatlan és ritka természeti jelenség kellős közepén találta magát.
Egyszerűen a lába elé loccsant a semmiből négyvödörnyi víz, és derékon alul csuromvizes lett. Térdén enyhén csípős fájdalmat érzett, mintha ostorral megsuhintották volna. Szája még mindig résnyire nyitva volt, mert egyáltalán nem értette, mi történt vele
félúton a bejárat és a buszmegálló között. Pedig felpillanthatott volna a hetedikre,
ahonnét három vigyor tekintett le rá. Felismerhette volna az arcokat, hiszen naponta
találkozott velük a liftben, és valahogy mindig úgy tolakodtak mellette, nagyokat udvariaskodva közben, hogy valahol hozzáérjenek. Visszasétált a bejárathoz. Hatalmas
tócsát hagyott maga után. Prr-prr úgy érezte, hogy ebben a tócsában fekszik, és egyre
kényelmetlenebbül érezte magat.
Mint a víz, ahogy a hetedikről jött, éppen úgy. Azt nem lehet túlélni. Aki így indul, az biztosra megy. Csak a kréta marad tovább, legalább a következő esőig.
És most elengedem, gondolta Pocok, amikor a feszítővasat a rács rései közé illesztette.
Fütty felállt, hogy szemügyre vegye a krétarajzot. Prr-prr a kezét meg a lábát
mozgatta, belegörcsöltek a mozdulatba. Lazító mozgással járta körül az ábrát, mellyel
emléket akart állítani az apjának.
Elengedem, mondta Pocok, hogy megszabaduljon tömlöcétől, felemelem a rácsot, és elfutok, hogy ne is lássam, amikor kimászik, legyen szabad akkor is, ha már
nincsen, ha nem volt, csak a pestise ragadt ránk.
Elengedem, mondta Fütty, hogy zuhanjon a víz ebben a testetlen semmiben, szárítsa fel a nap, az a nagy fekete gödör az égen. Nem rajzolok többé szívességből senkit
az aszfaltra.
Elengedem, gondolhatta az apám, amikor kívülről markolta az erkély párkányát,
egy fecnit sem hagyott a konyhaasztalon, ahogyan ilyenkor szokás, csak zuhant ide, és
körülrajzolták krétával, gyorsan elszállították. Egész délután jártam csak körbe, hogy
megjegyezzem a helyet, a mozdulatát. A vállán álltam, az elcsempült krétavonalon;
akkor ígértem meg, hogy helyt állok; ha majd akkorára növök, kitöltőm ezt a rajzot,
és jólesik majd apa helyén.
Gyere, Prr-prr, bőrig ázunk mind a hárman, elfolyik a lábunk alatt ez a fehér trágyáié.

18
KELEMEN

tiszatáj
ZOLTÁN

Kalendáriom
Forog az év mint ördög belében a törköly
Dér köpi szemen a házak ablakát
Vonatból a folyót szekérről a hegyet
Nézem visszafelé megyek
Otthonos női lábak vezetnek
A sörfoltos ég asztallapja alatt
Mint gyermeket angyalok vörös világban
Akkor is amikor édes krumplit láttam
Vagy téged a zöld szoknyádban
Azt mondták igyanak még egy kávét
Mielőtt elmennek
En is meginnék veled még egyet
En is elfolyok mint az avas hólé
S nem derít kedvre a szúrós napsütés
Kutyák és denevérek éjszakája ez
Csillagtócsák a lucskos égen
Adjatok neki hogy ne féljen
Nagy szürke állat ül a hóban
Arra gondolsz hogy minden jól van
Már csak egy fényképet akarok látni
Bármilyen hosszúra nyúlik is a cipekedés
Bármilyen messzire tart a tekintet
Bármilyen ügyesen veted le az inged
Figyelj a lovakra is
Kifordul az év mint zsebből a kés
Sarkunkban ott a fejlődés
Ránkmutat mint a fejlövés
Mocsaras illatú mohos rés
1995. február 3.

Márk 7. 10-23.
G. A.-nak

A víz hangját hallgatva halkul az egyedüllét
A gyertyával táncol a szél megreccsen a hajópadló
Madarak lángja kudarc
Kiürült a csűr semmi sem jön ki belőle

19

1995. július
Csak a lélek bűnöz
Közel ül a tűzhöz
Hajában a hamu
Fehér csend illatú
A kapun árny vág át
Lóbálja lámpáját
Céda tengeri szél
Táncához víz zenél
Már csak a kéz miből kihullhat
Egőszemű varázslat nem fog
Konok tűzbe fagyott szárnyak
Beteg vérrel megcsúfolt megváltás
1995. április 16.

/
//
Áttetsző
most A merikában lakunk-e s hol a lovam
és hány óra és milyen nap van ma
ilyen
ma ez ma így ma tegnap és tegnapelőtt
kiskanállal etetem anyámat s kérdéseit
mintha kötőtűről lefutó szál lengene
fejem űrében hárítom s hárítom hogy
majd e hárítással együtt írom le vagy
meg szóval rögzítem a lengő gyapjúszál
körül forgatom a verset mint rokka
kerekét anyám ötven éve hajtotta lábbal
a nyekergő masinát egész télen át volt
kettő birka volt tehén s lovai a grófnak
kocsis nagyapámat ki lányát Gizellának
a gyermektelen amerikai nagynéni után
nevezte hogy szentesítse az örökbeadást
már nem ismertem
ma tegnap s azelőtt a vaksin tapogató
szavakban látni kezd a parádéskocsis-ős
mintha én lennék ő: anyám apja ez ilyen
ma áthatás határtalan telek hava íve húz
a fejemben lengő gyapjúszál körül ma
így lesz ki nem védhetőart-ista-szám
a számon ujjamon a képernyőn a papíron
majd lesz majd mind gondoltam
s anyám újra hogy a lovam s járok-e tüskét
irtani az erdőben voltam-e
egyre lengett az a lefutó szál
most itt van erős mint az almafa ága
gyerekként csüngtem ott éretlenül még
hogy holtak idők áttetsző helye legyek
s tájaké is alighanem mert a kórházból
jövet aztán a dunaparti kisváros kínai
vendéglőjének ablakán ahogy kinéztem:
a borvörös belső lampionok és a kívül
fölmeredő epezöld lakógépek sávja közt.
az irtáson hintók sárga levegőlovak húztak

1995. július

21

Platnira
levelenként a reszketés bokrai
ujjaimban s hogy hallani megint
a félig kész kánikulai épületekből
jajongást utánzó űri hangokat
sziszergést alkonyatkor mintha
tüzes kályhavashoz meztelen ujját
mazochista szellem oda-odanyomja
a platnira sír még megöl ez a rút
hát közelebb húzódik testhez a test
követhetetlen fűben iramló szél
az est fényes közeibe tér vakon ég
súrolja papírfedelem átsötétedünk

Száj szemhéjadon
a hegyi szellemek estétől reggelig
ordítoztak itt bélésük kiszakadt
ahogy kivilágított koponyáik résein
kifújják a sötétséget félhetünk
a világ velünk vaskesztyűs
úgy nyit ki tör be nem kérdez
kifűzött bakancsa trágyásan
dörög
képzeteimnél a szó mégis valóbb
s bár éjszakai halászat ez
fönnakad rajta kézrebbenés sóvár
száj szemhéjadon mint mormoló
malom mint vers ide tér halász zenész
a fénypontokra vadász
a fölhúzott térdcsúcsok közé zuhanó

22
CZEGŐ

tiszatáj
ZOLTÁN

A Palatínus strandon
Ezek a picik
onnan tipegtek
hol megterem a távol
Ereszkednek egy felhő paplartáról
és megszállják
a zölden lobogó Margitszigetet
A Palatínus
már semmit nem tehet
így átadja
az összes medencék vizét
hisz vélük
a létünk
beteljesedett
akár szemükön az égi kék
Sikongnak a háromaraszos angyalok
Ettől szárnyakat növesztenek
a pingpongasztalok
Áttipeg az egyik kis fehér
nagymamától
az ámuló juharfáig
szól hozzá
s az bizonygatja
közös nyelvükön váltig
hogy egyetlen levelét
nem hullajtotta az ő tudtuk nélkül
bólint a strandmester is
hogy állja a lomb
a nyarat vitézül
Látni amott
egy kispapot
fűszálra ír
szonettkoszorút
így rettenti
fejünk fölül
az égiháborút
Fiam Csongor csak nézi őket
valami komolyságot is erőltet
borongván
hogy no lám
ezek a picik
egy kicsit

1995. július

23
megvilágítják magát a Napot
És illan máris közibük
Nekem ezegyszer nem fáj
hogy magamra hagyott
e nap falán
talán
tizenhat esztendejéből
visszavágyik
e tipegőföldi angyalkákig
Lábujjhegyen jár
már a nyár
Fű hegyén
Minden ibolyán-túli nevetést
begyűjtünk az aprók közt
ámulófiam
meg én
Budapest, 1994. júl. 15.

Prokrusztész, a mazochista
A nyelvem alatt régi slágerek
Ez mára vég
Úgy tudtam hogy már
mindent megfizettem
és lám nem elég
Szemérmetlenül tudok vallani
Még elhiszik hogy telített vagyok
Bírok elmenni hideg vérrel
egy kendő mellett
mit más elhagyott
Prokrusztészből lett mazochista
Hogy mi mindent túlél a világ
Hányan illeszkedtek
ágyamhoz asztalomhoz
Nyár van Bár egy fájdítna legalább
Ma már elég is lenne tán
egy ágy egy asztal
De nézem rendre riadozó szívvel
hogy egyik eltaszít
. a másik marasztal
Budapest, 1994. aug. 4.

24

tiszatáj

MARGITTAI

GÁBOR

Jegyzetek meséről
1. Kétféle a templom.
Az egyik dobokkal, kereplőkkel, dudaszóval siet a tornyok körül táncoló katonák kürtzsivaját túlharsogni, miközben falai szüntelenül omlanak.
A másikban az idő moccanatlan, vakító zenitfehér. Csöndkatedrális.
A megművelt, fölszántott, bevetett föld elszakad gazdájától. Új, legújabb arcot ölt.
Ez már nem a mi földünk. A filozófia arcát kevélysége hűsíti.
Nárdussal, édes borokkal, bűvös illatú kenetekkel megrakodva bukdácsolnak
a kalmárhajók. Elmosódott szótöredékek az árbocokon. Csonka történetek. Idegen,
zsongó beszéd. Dél: a város a sivatag felé indul. Lebeg, sistereg. Elnyújtott kiáltások
a folyó két partján. Mert minden tűz virága.
Bármit nem mondhatni. Megsebzett imaszavak. Egy-egy fül mindig tökéletlenül
zár. Akármit nem mondhatni.
2. A szépasszonyok éneke:
Két szem búza, két szem rozs
Két szem rozs
Felöntöttem a libidári dombon,
Langali hegyen járja most.
Felöntöttem a libidári dombon,
Sa langali hegyen járja most
Ha lejárja estére, estére
Pánkóf sütök a libidári dombon,
Langali hegyen belőle.
3. A számtalan regés mikor egy helyről pattan ki. Régi mese: mikor a világ olyan
kerek volt, hogy egyik vége úgy fdrrott a másikhoz, miképpen a másik az egyikhez.
Mikor mélysége csillant, de örvényt nem vetett, a világ maga volt a lét, s élni csak világként lehetett. Ennek az egységnek, mely szent és így eszményi egység volt, és oszthatatlan is, nem volt kitüremkedése, rajta nem volt ránc, gyűrődés vagy nyaktörő árok
- akár egy frissen vasalt lepedőnek, olyan szaga volt. Az istenek - úgy mondják - még
együtt reggeliztek az emberrel.
Mikor a világ olyan volt, mint egy befagyott óceán, de az élet nem didergett benne. S az idő sem szökött ki, mert nem voltak rianások, mert nem volt hová kiszöknie.
Úgy mondják, akkor még semmi nem volt számolatlan. Régi mese: nem volt
olvadás, mégis megjelent a végtelen. Aztán. Megjelent a mozgás, megjelent a morajlás.
Eltűnt a közös kéreg.
Ám még mielőtt ez bekövetkezett volna, az engedelmeskedés, az eggyé-szültség
aranyszegélyű korszakaiban a vízió közelebb volt a tágszeműekhez annál, minthogy
különös, megfejtendő érték-rejtély legyen. A vízió: a mítoszok, ezek a zenei történetek
a lét egybefoglaltságáról.

1995. július

25

4. Ma: elszabadult mennyország is, pokol is (a purgatórium: a műgond bölcsője,
arra senki nem kíváncsi, türelem, kitartás kellene hozzá) - s itt keringenek tőlünk karnyújtásnyira. Különösen nagy lett a keletje a profetikus álomszövegeknek - a szellemet
a szigorú és kényszerű diéta a racionalizmus ellen fordította. Az éhséget színes, szagos,
kecses ujjak közé való csemegék csillapítják. Hamvas csemegék. De a mohóság nagy
zabálás-orgiát csap, kólika, bélgázok, hasmenés - mindez a dolog természetéből következik.
Ma kopogó szemű seregek menekülnek az unió misztika felé, mint egy üdvtanhoz, telve reménnyel, áhítatvággyal. Elmosódó hangulatok, borpára, kávéházi remeteség. Egyre melankolikusabb csámcsogás. Unió misztika: aranykor-nosztalgia, szellemi
légzőgyakorlat, cirkuszi riadalom. Alomillusztrációk a világ rügy-állapotáról.
Modern, dekadens misztika. A válogatott (értsd: szelektív) műveltségű emberek
démongárdákat pingálnak ég fölé, ajtó mögé - bábokat, katakombadíszleteket, stúdióvilágot. Az erőtlen ringatózik, az erősebb lopkod. Hajdan-szent szövegeket kapar elő,
próbálja, nagyon próbálja ebbe az elfüstölt szentségbe átringatni magát. Ki akar lábalni
a megváltatlanságból, régi szövetségek renoválásával. Misztika és mese között ugyanaz
a különbség, mint műszív és ritmus között.
Torz korélmény. Az unió misztika csakúgy címke, akár a többi. Lélekhiány, ami
biztosan van.
5. Ha föltételezünk egy kezdetet és egy elvet, mely ott lapul a világ legalján (hiszen
valaminek csak kell ott lapulnia), és onnan remegi magát szerteszét, vagy amelyik
folyóként locsog, és körbefolyja, párába borítja a létezők szigeteit, akkor a lét egységes,
mint egy almafa.
A szunnyadó mesék számára a világ ekképpen adott. Ez az engedelmeskedés
kora. A mítoszi teremtéstörténetek gömb-élményből indulnak, szétválasztanak és benépesítik az egyre osztódó cikkeket - de a héj szemhatár-léthatár marad.
A legnyüzsgőbb mitológia sem zavarja össze alakjait, az alakok létokait, mert a forrás nagyon is közös. Mégis, minél ősibb egy mitológia, egy népművészet, annál több
emléket őriz a titkos - vagy rejtélyessé lett - kapcsolatok rendezett egészéről; minél
ősibb, annál egyszerűbb, annál lényegibb. Annál vadabb.
A filozófiák előtti, mitologikus ember világa teljes, zárt - a világ még őrzi az embert. Ez korántsem jelent édeni idillt, hiszen így is kiszolgáltatott, ám a létezésben,
létben való kétely nem támadja meg. Tudja a helyét, fölötte nem feslett föl az ég. Összeütközései, még akkor is, ha - mint Gilgames - az élet végességéből vagy sorsproblémából erednek, a burkon belül zajlanak, és egy percig sem marad kétség az istenek meg
a világ felől.
A szakadatlan hit, a bizonyosság őrizte a világ egységét.
A tudás birtokosai, a szakrális, majd írástudó rend, a papi kaszt, mint az istenségek sófárjai, megtartották a mitikus ismeretek zárt, arisztokratikus hagyományait - ez
a tudás nem lett mindenki ágyasa. Ehhez a tudáshoz nem lehetett akármilyen hétköznapi, őrlődő kíváncsisággal, játékszenvedéllyel, macáskodva közeledni.
Nem gyávaság. Egyértelműség.
A mítoszokban a szentségnek az isteni és az emberi szentségből: a hagyományokból fakadó ereje abból táplálkozik, hogy nincsen ontologikus kérdés, legalábbis
ami a lét és a létező viszonyára irányulna, mert az alapjaiban elfogadott: nem firtatott.
Ez akkor nem probléma. A mítoszokban a kérdések inkább sorskérdések, és kifelé,

o

26

tiszatáj

a táguló világ horizontjába kapaszkodó kérdések. Minden mítosz-szimbólum átitatódott a sorsszerűséggel, minden újszülött teremtmény legelső bőre: a Sors. Nem kérdés
az, hogy mi a sors, és mi a léthez való viszonya, hanem az, hogy merre fog hajolni,
mennyire kiszámíthatatlan. Nem a meghatározottság ismeretlen, hanem a világon belüli
mozgás. Ahhoz, hogy a mi legyen a kérdés, már fölülről, analizálva-megkülönböztetveelhatárolva kell vizsgálódni. Ez a modern ember módszere. A mítoszokat csupán a belső
törvények érdeklik. Nincsen viszonyítás.
6. Népek művészete
Amint a nagy civilizációk állammá szerveződtek, első civilizatórikus törekvésük
volt egy roppant és mágikus erejű művészet, egy csoda létrehozása. Szervezett művészet,
templomi művészet. Az isten-állam ebben sugározta szét üzenetként hatalmasságát.
Az ókori civilizációk, ha arra alkotóerejük méltóvá tette őket, kiteljesedésük legszebb pillanatában dermedtek meg, hogy bennük évezredekig egy homokszem se változtassa helyét. Csöndnek adózó kultúrák. így volt ez Sumerben, így volt Egyiptomban. Volt? Ki tudja. A falak leomlása után a városállamok sokkal átláthatatlanabb
dimenzióban kezdtek terjeszkedni, démonűzó varázslásoknak többé nem vehetjük hasznát. Tekintsünk csak egy egyiptomi szobor szemébe. Fagyott. Az egyiptomi szobrok
dermedtsége a befelé táguló időre fordítja tekintetünket. Megszűnik a mohóság kapkodó linearitása, a cé/képzet idegláza, a felszínes, külsődleges időértés, hogy belső, tiszta
és végtelen időérzéssé torlódjék. Vagy kutassunk, csak a mezopotámiai mítoszokban.
Mindegyik szó kerülete egy örök sumer száj íve-formája, az arc, a homlok régesrég elporladt ugyan, de a halott nép közös ajka szakadatlanul ejti mítosza szavait.
Művészetük mágiájában egész népek vertek sátrat.
A mai népek közül csak a koldusok és korlátoltak ajkán maradt életben a mese.
Jobbára balkániak. Sok kóborló, sajton és puliszkán tengődő nép.
A gyimesi csángók (öregjei) pompás és babonás árpádházi pogány kereszténységben élnek a havasok völgyeiben. Művészetük őrizgeti foszlányait a magyar mitológiának: regék, kesergők, élénk emlékek László királyról, tatárjárásokról, Rákócziról, különféle táltosokról és vajákosokról, nyelvükben zsongítóan kavarog a kereszténység
előtti magyar nyelv minden indás dallamossága, költészete. Emlékeik közvetlen emlékek, szavaikban minden mese, bibliai történet közvetlen tapasztalatról beszél. Ősök eleven jelenléte. Imádkozni a nappal szemben, szívre tett kézzel, tűzgyújtáskor keresztet
vetni, írástudatlanság...
Gyimesben lehet figyelni az élő, szájhagyományozódó mesére.
7. A töredék a következő:
7.1 uszudra ott állt oldalt, ezt hallotta:
a fal mellett állj meg, jobbra tőlem,
a fal mellett szót mondok neked, hallgass reá,
tanácsot adok neked, fogadd meg:
kezünk a szentélyekre víz árját zúdítja,
hogy az emberiség magját elpusztítsa.
Ez lezárt ítélet,
az istenek gyűlésének szava,
ez parancsolat An-Enlil szájából;
a királyság az uralkodás véget ért...

1995. július

27

8. Elmélet-ruhakötélen libegő-száradó mondatok. A sirokkó már csak zizegővé
repedezett szó-csonkokat talál, melyekben egymást rugdossák a betűk. Egyenruhás tülekedés az értelemért. A sirokkó kosárba gyűjti a mondatokat és porral takarja le, hogy
megvédje piszoktól-gyűrődéstől. így van ez.
Játék, nyakatekert játék.
A Filozófus leginkább olyan fogalmakkal dolgozik, amelyekről már régen nincsen léttapasztalata. Minden tudományos fogalom ilyen. Ezek elménkben, gondolatainkban rendületlenül feszítő fogalmak, őrt állnak marconán, militáns fogalmak, különböző rendfokozatokkal, külön harcászati egységbe sorozva, szigorú rendben keretezik
a betölteni vágyott űrt, ürességet. Tompítani próbálják a kérdőjelek csontosán domborodó hátát. Valami olyan egyetemesnek hitt, katyvasz nyelven, amelyet mindenki ért a cinkosság elvén -, éspedig senki sem.
A legveszélytelenebb hadsereg ez: magafeledten belemerülve az alá- és fölérendelés
mániájába, jutalmaz és lefokoz, acsarkodik az elitalakulatok ellen, szóval saját kis bürokratikus csomóit oldja és köti, miközben egyfolytában felvonul és gyakorlatoz; mégis a legveszélytelenebb, mert sehol, soha, senki nem fogja tudni bevetni. Ólomkatonák,
játékerődben - mindig ezek maradnak.
Kétségbeesett helyzetükön úgy tudnak segíteni, hogy kölcsönösen igazolják egymás létjogosultságát.
. A filozófiai terminusok azért vágyódó szavak, kifelé süvítenek, próbálnak maguknak értelmet kaparintani. Porzó képszerűtlenségüket, fullasztó, önidegen pontosságukat ha föladják, és sokjelentésűvé, szimbolikussá lázadnak, talán megragadhatják a
valóságot is, a maga sokféleségében. Ez már költészet.
9. Gilgames és a képek
A tudósság gyanakvó nyelvezetén Gilgames király mítosza nem más, mint a királyság intézményének, a dicsőség és a halandóság nyugtalanító gondjának a költői,
mítoszi felvonultatása. Ki mint vélekedik. Amolyan elemezendő seregszemle, élén egy
túlfeszített kétharmad-istennel. Ez így pontos is ¡ehetne. Bizonyára. Ha még mélyebbre akarnánk hatolni, megpendíthetjük a természet (Enkidu) és a kultúra (halál) viszonyait is, hogyan próbál a kiszakadt emberi lény visszakucorodni a természeti halhatatlanságba. Ha idáig merültünk, sem fogott meg a mítosz minket. Ez még nem valódi
mélység, a legérzékibb réteg maradt érintetlen-értetlen, pont a lényeg. Mert lényeges,
nagyon is fontos Gilgames története, maga a világfolyamat... ám még ennél is többet
mondhatnak azok a makacsul jelenlévő képek, amik a király minden mozdulatát újra
és újra körülrajzzák: az ütemmel parancsoló dob, Istár bikája, Enkidu siratása, az özönvíz hajója.
Legmélyebben a képek vannak. Az ember legmélyebb, legelemibb tapasztalatai
összefüggő villódzásokban. Minden kép: nagyon mély kút. Ha igazán belenézel, beledöbbensz.
Az elemi: a kép. A kép, amely sok és egyetlen csupán, mert mindegyiket ugyanazok a világkapcsolatok erezik, mégis sokfélék, mert az éremnek végtelen sok oldala
van, csak szem kell hozzá. A kép a lét megnyilatkozása, avagy a felismert, megismert és
üdvözölt lét az emberben.
Amikor egy kép hagyja magát fölismerni, s az ember jelentőséget, formát ad neki,
szimbólum lesz. A szimbólum: megérintett kép. Amikor a képek hagyják magukat
megformálni (ez valamiféle együttes kinyilatkoztatás emberben és világban), akkor lesz
a mítosz, a maga finoman rezgő szimbólum-hálójával, kútjaival.

28

tiszatáj

Gilgames, Etana: az őskor hősei, mintha a lét bőrén járnának. Különböznek tőle,
kiváltak, de még nem nagy a távolság. Már kérdezni kell bizonyos dolgokat, de a világ
még adott.
A mítoszi ihletettség, a lényegiség-súlyosság nem másban keresendő és megértendő, mint a képi világban, a világ-képiben.
Olyan egyszerű: a szimbólumokban a lét egysége osztatlan.
10. A töredék a következő: Ádám és Éva kiűzetésük után fáradtan és megalázva
bolyonganak. Mikor lepihennek, álmot látnak, mindegyik mást. Ádám a Vízözönt
látja meg álmában, a Vízözönt és az összes háborút egészen a világ végéig. A világháborút is látta persze. Éva álmában azt az almát látja, ami a bűnre vitte, ami az emberiség
vesztét okozta. Ez az alma a Pokol Kapujában lebeg. Az ördögök almafáján. Az ördögök hangoskodnak, dicsekednek vele, hogy lám, az ő almájukból egy harapás is elég
volt az ember elkárhoztatásához. Egyikük kíváncsiságból beléharap, de menten parázszsá változik torkában. így jajgat: Jobb lett volna Krisztust imádni, mint az almát szenvedni most." így járták meg az ördögök. És négyezer év múltán a Kárhozat Fája lett
Krisztus keresztje.
Daradics Károly, a mesemondó, középkori ember. írástudatlan. Csillogó kék szemű, fürge öreg, kék kunyhóban. Nyelvén a világ kiszínesedik, élettel lesz teli. Mi az értelme az írástudatlanságnak? Féltőbb, sokkal féltőbb gondoskodás a szavakról, a szavak
képeiről. Az írástudatlan ajkán a szó sokkal kevésbé halandó, mint azén, aki tud írni.
Az írástudatlan emlékezete éppen ezért nem egynyári, nem egy vagy két generációt ölel
fel, nem csak az apák és nagyapák emlékeire emlékezik, hanem gyakorlatilag végtelen
időtávokra képes eljutni. Ez az emlékezet visszafele a végtelenbe nyitódik, minden görcsös erőfeszítés nélkül, teljesen ösztönösen. Mintegy saját múltja szívja fel magába az
emlékezőt. Aki viszont ismeri a betűket, állandó ideges felidézgetésre kényszerül, állandó paranoiás önellenőrzésre, mert az idegen formák, elvont képletek távolra repítették
a nyelvtől. Ez nem dicshimnusz az analfabétizmusról. De akinek nincsen léttapasztalata
a szavakról, és már nem ismeri képszerűségük eredeti jelentőségét, csak üres héjakkal
dobálózhat. Sok kidobott, kockázat nélküli szó. Sok vértelen, vérszomjas szó, ürességüket belőlünk próbálják enyhíteni. Akinek a nyelv: játék, virtuozitás, variáció, mindig
csak keresgélhet téma után.
Amiről nem lehet beszélni, azt hagyni kell, hadd beszéljen magáról.
11. A hagyomány: a templomépítők dühe.
12. Az ember a mítoszokban fejezi ki mindazt, amit a világnak köszönhet. A Teremtésért hála: tudatunk ébresztése és éberen tartása.
A népművészet elvezethet a mítoszi megértéséhez, át kell adni magunkat a népművészetnek. Kövessük csak a vonalakat a csónakfaragványokon, érintsük meg az égbe
vesző fa csúcsát, az ágak között a napot, a holdat és a gyümölcsízű csillagokat, a gyökerek alatt a szárnyas, porral és iszappal táplálkozó halottak körmenetét, dadogjunk, ha
énekszó és hegedű nyitja szét a havasok patakmedreit, és lépjünk rá tánccal az egyetlen
körre, ami ritmus - akkor kiáltozhatunk, akkor felkészíthetjük izmainkat a legsúlyosabb összecsapásra: mítosz és teremtmény közötti érzéki, szédült háborúra. Ez felvezet
a hegyre.
Az irodalom: elmagányosodott mítoszok passiójátéka.

1995. július

29

Ami darwinizmus létezik a tudományban, legyen az fizika vagy irodalomelmélet
vagy ugyanolyan pökhendi filozófia, mindenkinek csak ronthat a helyzetén. Hermész
keresgélheti szárnyas saruját a sok szárnyatlan között.
13. Az arisztokratikus fegyelem a mítoszokból átömlő, majd csak csordogáló
szentség-erőből táplálta a görögség filozófiáját, egyedül ez az energia tette lehetővé
a tömeghisztéria elkerülését. Ez a görögöket követő-hajszoló gondolatokból már
hiányzott: díszletvilág, zaklatott, savós gondolatok. Lehet, hogy az egész filozófia csupán Platónhoz írt lábjegyzet (Heidegger), de vajon Platón kinek-minek lehetett a margináliája?
A demokrácia tökéletes alap a szellem elszentségtelenedéséhez: a tudás kurvulni,
kiégni, sivárodni kezd, a szentség-erő eltűnésével pedig puszta politikai, praktikus formula marad. Az új szkepszis a lélek új elosztási rendszerét agyalja ki: megváltoznak az
arányszámok, minden út a darwinizmusba torkollik. A mítosz a racionalizmus kapcája
lesz, majd lassan és bebüdösítve szertefoszlik. Az új fogalmak meggyilkolják a szemléletet. Fecsegés álcázza a profán szavak tengerét.
Aki bölcs, az bölcs marad.
14. Vándormotívumok
A nagy megtestesülések az egész emberiséget érintették. Gyűrűkataklizmák.
Elemek és lények, akik hosszú körutakat tettek meg a világban, elemek és lények,
akik erejük természetében egyek.
a) Nincs kultúra, mely ne lett volna hosszabb-rövidebb ideig ártér. Mely ne kezdett volna kétségbeesett bárkaépítésbe, s amelynek ne lett volna iszapinterregnuma.
A Hajós koporsószerű alkotmányában körbebárkázta a világot, s ahol szárazföldet,
zöldszagot éreztek madarai, ott újra és újra kieresztette a termékenységszellemeket a Hajó számtalan hegycsúcson feneklett meg.
Vízözön.
Nem az a legfontosabb, hogy mi töftént és miképp történt a vízözön nemzedékével, hanem hogy ők, az „emberiség, aki teljességgel agyagfölddé vált", s mint „halivadék, betöltötték a tengert", vajon hogyan értették-érezték a vizet, mit jelentett nekik,
mielőtt szemfödelük lett. Ez vezet el az eredethez.
S ami még látomásszerűen jelenvaló: a hatalmas emberek a csöndet, a mérhetetlen
vizek hullámzó csöndjét hordozták szívükben. Ott voltak mindenütt, a közönséges,
meghunyászkodó emberek között, uralkodtak és állandóan áldozatra készülődtek.
Aztán elöntötte őket a vízözön.
b) megváltó vándoristenek
Ha Krisztus megjelent Izrael földjén, miért ne jelenhetett volna meg fehér arcával,
hosszú, fényes szakállával más kultúrákban is: az aztékoknál, inkáknál és a többi indián népeknél. Vagy a barbár keltáknál, mint Arthur király? Hány olyan nép van, ki
a mai napig várja vissza megváltó istenét? A szelídséget prédikáló tiszta magányt, a szeretet, szerelem megfeszített, elüldözött árnyát? Számtalan kultúra. És mindnek egyforma képe van róla, csak a saját formanyelvén fejezi ki. Az indiánoknál színes és ornamentikus: Tollaskígyó, a keltáknál kőisten, vasisten, Arthur, Avallon alvója.
Az alvó, bujkáló Tökéletesség visszareménykedése mindenütt...

/

30

tiszatáj

15. Ha átnézek a chartresi dóm ablakain, olyan, mintha a gótikus Isten tekintetébe mélyednék: az a kék, az a rettentő mély kék átsugározza a lelkeket. Az emelkedés
üzenete.
Új gótikahullám. A törpe simít egyet a karcsú, didergő ima-kémények tetején.
A vízköpők jutalmul visszakapják szárnyaikat. Érteni csak nagy, érzéki kortyokban.
Gyűrűtánc, gyűrűránc.

1995. július

31

Hetven éve született Nagy

GÖRÖMBEI

László

ANDRÁS

Krónika-töredék
NAGY LÁSZLÓ NAPLÓJÁNAK RÉTEGEI
1. Álmok és versek
Nagy László azért kezdett naplót írni 1975. február 14-én, hogy álmait följegyezze. Mindennap egyetlen noteszlapnyi följegyzést vetett papírra. Az utolsó lapot a halála előtti estén, 1978. január 29-én írta. Kezdetben ragaszkodott az álomleíráshoz, később azonban már maga is a tények megörökítését tekinti céljának. Az első néhány
napról készített feljegyzést valóban álomleírással kezdte. Még akkor is, mint 1975. február 15-én, amikor azt kell írnia, hogy „Álom: semmi. Pedig álom-leírásra szántam ezt
a könyvet." Az álomleírásokat egyre jobban kiszorítják a valóságos történések, de az
álom-leltár egyik motívumként végigvonul a naplón, hiszen az álom-leltárnak eredetileg nyilvánvalóan a költői hasznosítás volt a célja. Nagy László alkotómódszerének
természetébe is betekintést enged azáltal, hogy egy-egy versének keletkezéstörténetét
föltárja, azt is látjuk, hogyan kerülnek az álmok át a művekbe. Álmában igen gyakran
gyermekkorának képei, emlékei jelennek meg.
Sok példa kínálkozik a naplóban arra, hogy miként segíti Nagy Lászlót az álom
egy-egy versének írásakor. Az álmok persze igen nagy metamorfózison esnek át a versekben, olykor példázattá válnak. „Álmodtam apámmal, tán azért, mert róla a versem alig
akar elkészülni. Már alig emlékszem valamire, mélyen aludtam, fáradt voltam. Egyetlen
kép: forgolódik a bika, orráról csüng a pulikutya, úgy harapja, tereli." Az Apánk
a másvilágról című versben nagyívűen kitágul, játékkal oldott, erősítő példázattá válik és
visszafogott, de határozott programmá gazdagodik ez a kép az apának a fiához intézett
szavaiban: „Itt ragyogok, lásd be, hogy minden lehet. Emlékezz a pulira is, a Cirókára,
ahogy a bika orrába csimpaszkodik - az a kis gyöngyfogú fekete labda. Vi-vi, vau, vi-vi,
vau-vau-vau! Ugatok, utánzóm, terelem a harangos nagy-dögöt, a Behemótot, ahogy
akarom. Gondolj csak a Cirókára. Sikerül neked is. De én nem uszítalak, tedd a dolgod."
A Jönnek a harangok értem című versének írása közben úgy érezte Nagy László,
hogy amit álmodott, az „Figyelmeztetés, hogy kimaradt szürke lovunk bőre a versemből. Kamránkban a mérlegre dobva, de a farka lecsüng. Fölötte a tenyértartón hét keserű kenyér. Büdös a lóbőr, sárga zsírja is látszik. Előveszem a verset, ha lehet, beleírom." S ott van az átformált, szakrális jelentéssel súlyosított álombeli kép a versben,
a pokoli emlékek része ez is: „S mérlegen a lóbőr, csak farka lóg a kamra porába, fölötte
keserű öt seb a kenyértartó keresztjein." A naplóbeli álomleírások és az ezek nyomán
keletkezett verselemek összevetése valóban a csoda művelésének titkaiba vezet, olykor
a szürrealisztikus képvilág genezisét is megvilágítja. Emellett ezek a metamorfózisok arra az alkotói felnövesztő, mélységperspektíva-teremtő módszerre is rávilágítanak, amelynek során a valóságelemek művészi újjáteremtése az egyszeri jelenségnek
álomkép vagy természetleírás - eszmei, erkölcsi értéket, üzenetet ad.

32

tiszatáj
2. Vadszegfűk és vérborbolyák

Nagy László személyiségének egyik fontos vonása a reneszánszra emlékeztető
természetáhítat. A természet jelenségeit gyakran regisztrálja naplójában is. Egy-két
mondatos tömör leírásai gyakran egy-egy vers lehetőségét, csíráját rejtik magukban:
„Szeretem nézni, ha pilléz a hó, és fullad a Dunába. Dráma. Tiszta tettek egy piszkos
folyamba. Lehetne studírozni a tüneményt - költői haszonnal." Az ilyen metaforikus
leírások a költői kedélyállapot, világlátás tükrei, hiszen egy-egy jelenséghez a költői
szemlélet társítja a felismert hasonlóságok alapján a képek másik elemét, s azt már a költő világképe minősíti, hogy mit hogyan lát és láttat a természet jelenségeiből.
„Szürke a reggel, hideg vas-reggel. Fú a szél, elfújja a madarakat. Ostorozza a Dunát, ezüst sebek úsznak" - olvashatjuk a naplóban a „prózai" feljegyzést, az azonban
annyira költői látomás is, hogy szinte várjuk, mikor találunk rá versbeli inkarnációjára. Hogy próza és költészet milyen szoros egységben van Nagy László művészetében,
arra nemcsak az álmok verselemmé emelésével ad sok példát, hanem a napló érzékletes
természetlelrásainak versbeli inkarnációjával is. „Nagy fény, nagy szél, nagy madarak
a Duna fölött. Zöldülnek a pázsitok a Szigeten. Már tömörödnek a fakoronák, nem sokáig lehet átlátni rajtuk." Ezekkel a sorokkal kezdte naplóját 1975. március 22-én, majd
ezzel a leírással indította az ezen a napon írt versét, a Mária jövendő Boldogasszonynak
címűt, sőt a nyitány a vers visszatérő motívuma lett: „Nagy szél meg nagy fény, nagy
madarak ezüstlenek, / ideges a víz, a Dunát kiütik ezüst sebek, ..." - kezdődik a vers.
Az „ezüst sebek" az egy héttel korábbi naplójegyzet képe volt. De az előző napi költői
„időjárásjelentés"-ben is e vers motívumai készültek már, sőt bizonyos, hogy a vers
naiv játékossága és „belső fényessége" is az előző napi feljegyzés - Benedek-napi mondókát is idéző - meditációjából eredeztethető: „Tündöklet a reggel, asztalom forró a napsütéstől. Vad-ezüst a Duna, mert fú a szél is. Benedek a zsákjából vakító ragyogást meg
szelet ont. Kell ez a nagy fényesség, tán a bensőnkbe is jut valami. Eljut."
A meta'forikus leírások sokszor költőivé emelik a naplót. A huzat ördögmuzsikaként zenél, a virágzó vadkörtefa „sűrű fehéren habzik", a kivágott nyírfa „lassított, sokágú fehér villámként rogyott a földre". Gyakran bukkanunk olyan sűrű, komplex képekre is a naplóban, amelyek olyan erőteljes költői kreativitás eredményei, hogy csak
költőileg értelmezhetők: „Huzatos gyöngyház a reggel."
Egy-egy tárgyat is gyakran költői erővel, szépségét szemléletesen érzékeltetve ír le
Nagy László: „Nézem a toll-baba királynét. Szoknyája a fácán begyetolla. Ezen ül. Dereka, kezecskéi fából, rézdróttal körülcsavarva, gyűrűzve. Fejéből két kis toll kiáll.
Különösen gyönyörű!" Figyeli a tollbokréta-kiráíynőt, képzeletében már megjelenik
a művészi kamatoztatás igénye: „Megérdemelne egy verset." Ez az ő szemléletében azt
jelenti, hogy egyedi, időbeli létezőből örök életűvé legyen.
A naplóban megjelenő természeti, tárgyi elemek Nagy László világbeli otthonosságának tanúságtevői is. Létszeretete szólal meg abban a módban, ahogyan a világ jelenségeit szemléli. Sokszor írja le ekecsölgetéseit, szobrocskák készültét műhelyében.
Beszámol a faragnivaló fáiról, a cserszömörcéről, vérborbolyáról. Gyakran nézi gyönyörködve a Dunán úszó hajókat: „Egy kővel megrakott uszály most vonul el az ablakomnál. Kicsi nemzeti zászló a farán. A hajóknak, hajócskáknak mindig március idusa
van." Prózai leírásain is gyakran áttűnik az egyetemesítő, távlatosító, a mindenséget
együttlátó költői szemlélet: „Este a sétahajók villanyrózsásan-koszorúsan jönnek-mennek, ragyogó mesepaloták."

1995. július

33

Természetáhítata, virágszeretete is gyakran megnyilatkozik a naplóban. Vadszegfűinek virágzását, illatozását rendszeresen regisztrálja.
Megfigyeli Szigligeten a vizet ivó cicát, „ahogy piros kanálként forog gyorsan
a nyelve". A kis cicák úgy figyelnek a téglarakás alól, „mint pirinyó ördögök". Számtalanszor gyönyörködik a természetben és a szép tárgyakban. „Hócsillagosak az ágak.
Fácánkakas nyomai a hóban, farkatollát, ahogy húzza, arany és égi ekenyomok. Pirinyó madárlábacskák hosszú hímzései." Hallgatja „a szép madárszókat, füttyöket, énekeket". Áhítattal hallgatja a fülemülét és gerlét. S ez fontos neki, napról napra följegyzi.
Megszámolja a három platánfa odújából kiröpülő 185 denevért. Számtalan virágnak,
fának a nevét naplójába írja. Jó viszonyban van a legényrózsával, vadmeggyel, liliomfával, illatos bangitával és a többiekkel. Otthon van a természetben.
Egy-egy élmény, látvány hatása alatt Nagy Lászlóban igen gyakran felmerült egyegy lehetséges vers. Ilyenkor a napi jegyzet fölé gyakran odaírt egy V betűt, máskor
pedig ki is írta a szót: vers. így cselekedett 1975. május 21-én is Erdélyben. Följegyezte
ekkor, hogy „kicsi kecske áll az anyja hátán", a nagy juhászeb „a minap elkergette
a farkast". Majd drámaibb képek következnek a naplóban: „Cementgyár a fenyvesben,
szürkék a fák. Láttam: gyilkolják a fenyvest. Másutt sziklás szoros, kanyarok, kőtömbök a fejünk fölött. Gyökeret ver a fa, aztán kidől: de a csemeték nőnek, megemésztve
a kő, kemény étel az anyaszájban a csecsemőnek." Egy hónappal korábban feljegyezte
már, hogy a fákhoz is szeretne verset írni. Ebben a naplójegyzetben felismerhető az
Éljenek a fák! motívuma, egyértelmű, hogy a „vers" jelzet is erre vonatkozik. Magát
a verset azonban csak egy évvel később, 1976. május 20-án írta meg többnapos előkészület után. Jellemző, hogy a témát, a motívumot az eleveníti fel újra, hogy Nagy
László ekkor ismét Erdélybe készül. Gondolatban az erdélyi úttal foglalkozik, előző
évi élményeiből a cementporos fák képe elevenedik meg, az előző évi látványt emeli
drámai álomvízió elemévé a vers: „Égnek fordult a gyökérzet, s mint nyúzott kócsagnyakak közt, ott lüktet a torkom. Leheletem is ordít: Meghaltak a fák! Ámott az örökzöld tengere agonizál. Fenyveserdőről fujkálom a közönyös cementport, s reményem
is gyanúsan szürkül."
Ez a mély természetszeretet igen fontos értelmű Nagy László világában. A szépségnek, természetességnek a szeretete az ihletforrása azoknak a verseinek, melyekben a bioszféra pusztítása, az emberi világ szennyezése, a „fekete impérium" elhatalmasodása elleni panasza, küzdelme szólal meg: Búcsúzik a lovacska, Zöld sátor elégiája, Éljenek a fák!
Ragaszkodása a természeti létforma értékeihez, emlékeihez mindvégig erős, egyfajta természetesség és történeti folytonosság biztosítéka is ez szemléletében. Az iszkázi
kellékek leltárai gazdag rétegét adják a naplónak, jóllehet, ezektől a Zöld Angyalban már
búcsút vett. A paraszti, vapy még inkább a természeti életforma iránti nosztalgiája is
gyakran megjelenik a naplóban: „Elhatároztam, hogy megveszem a lovacskát a veszprémi állatkertből. Kis szekeret csináltatok, meg szánkót. Á faluban, valamelyik nyugdíjas gondozza majd, talán Horváth Lajos bácsi. Apró munkákat is elvégez majd a kis
tarpán. A megmaradt lószerszámokból kicsit csináltatok a devecseri szíjgyártóval, piros, kék bőrből sallangokat. Árkon-bokron át vágtatok majd. Aztán meghalhatok."
3. Eszmék, szövetségek
Szemléletének ehhez a meghitt jellegéhez szorosan kapcsolódik a napló emberi
világa. Három év alatt közel nyolcszáz ember neve szerepel a naplóban. Családjának
tagjai mellett barátai, munkatársai, egykori iskolatársai, falujabeli emberek, alkalmi is-

34

tiszatáj

merősök, írók, festőművészek, szobrászok, színészek, tudósok, politikusok népes serege kap említést. Nagy Lászlónak valamennyiükkel valami ügye van, számon tartja sorsukat, tudásukat, képességüket, karakterüket.
Különösen fontos volt számára a baráti kapcsolatoknak az a rétege, amelyik szorosabb eszmei kötődést, világszemléleti rokonságot is jelentett. Napi találkozásai szűkebb baráti körének tagjaival a szellemi életben való eleven jelenlétét, friss tájékozódását is tanúsítják. Az idő Nagy László számára valóban megjelölte a „hű lovasokat",
„akik természetük és szándékuk szerint" képviselték azt az erkölcsi és művészi eszményt, melyet Nagy László fontosnak tekintett. „A »három királyok«-at, Kondort,
Kormost, Latinovitsot, Kornisst, Zelket, Szabó Istvánt, Sütőt, Szilágyi Domokost,
Ágh Istvánt idéző vagy hozzájuk írott versek a testvériség eleven dokumentumai. Meleg kézfogások a képmutatás és a hideg expanziója közepette" - írja Kiss Ferenc Nagy
László utolsó pályaszakaszát elemző tanulmányában. A napló e versek keletkezéséről
és mindezekről a szellemi-emberi szövetségekről számot ad, s ezeken kívül még nagyon
sok, számára fontos személyről, kapcsolatról nyilatkozik.
Többnyire ezeknek a szövetségeknek az övezetében vallja ki a napló Nagy László
politikai magatartását: egyértelmű szembenállását a Kádár-rendszerrel. A politikusoktól - Pozsgay Imre kivételével - tartózkodik. Ha elkerülhetetlen a találkozás, akkor viszont keményen elmondja bírálatát. Amikor egyikük a Szólítlak, hattyú „Úristen, én
nem vagyok itthon?" sora iránt érdeklődik, Nagy László azt válaszolja: „úgy kell érteni, ahogy írva van". Majd így folytatja: „Elmondtam okait, előzményeit a versnek.
Például: a nemzet sértegetése, írók sértegetése, a diszkriminációk." Pozsgay Imrét becsüli, de neki is kifakad a magyar közállapotok miatt: „Feldühödtem, itt vagy szennyemberré válik valaki, vagy fölakasztja magát - ez a magyar ugar." Meglehet, Béres József találmányát Nagy László túlértékelte. De nem ez a dolog lényege, hanem az, hogy
elviselhetetlennek tartotta azt a módszert, ahogy bántak vele: gyalázták, mielőtt szakszerűen megvizsgálták volna.
Nagy László elevenen követi naplójában az irodalmi, irodalompolitikai vitákat.
Rokonszenvvel jegyzi föl több ízben Illyés Gyula kiállásait a nemzetiségi magyarságért,
a nemzeti önismeret és öntudat tisztításáért, erősítéséért. Keserű indulattal ír arról,
hogy információi szerint a pártaktíván megint a nacionalizmust hirdették ki fő veszélynek. Fölháborodott az Élet és Irodalom szerkesztőinek gyávaságai, helyezkedései
miatt: „Torkig vagyok már a taktikázásukkal! Ha 1000 kilométert utazom valakiért, az
nem kicsi költő, nem pityipalkó!" - fakadt ki, amikor Szilágyi Domokos búcsúztatóját
méltatlan helyre dugták el a lapban. Együttérzéssel jegyezte fel Czine Mihály keserűségét: „Miska valóságosan sírt, a könnyeit törölgette mellettem. írásai letiltva minden
lapnál. Azt mondja, ha így megy tovább, akkor ő meghal. Ezek után nagyon rosszul
éreztem magam. Micsoda világ!" Hasonló megjegyzéssel illeti Weöres Sándor drámájának letiltását: „Ilyen darabokat kellene játszani a színházakban. És éppen ezt nem szabad!" Kifakad Ady méltatlan centenáriumi ünneplése miatt: „Haragszom, hogy Adyt
így ünnepelték, a világ csodáját beszirupozták. O maga milyen tudósítást írt volna
e hacacáréról! Kellemes elképzelni." Megértéssel fogadta azt, hogy Csoóri Sándor aláírta a Charta 77-et.
Különösen fájdalmasan érintette a nemzetiségi magyarság kiszolgáltatottsága, s a
hivatalos magyar politika közömbössége a nemzetiségi magyarság sorsa iránt. Erdélyi
útjai közvetlen élmények sokaságában részesítették. A napló nemcsak följegyzi ezeket,
hanem Nagy László reflexióit, ezek miatti kifakadásait is tartalmazza. „Hír: megbün-

1995. július

35

tették azokat, akiknél ebédeltünk Széken. Ez már a gyalázatok teteje. Ilyesmi csak az
inkvizíció idején történhetett... Emberi jogok? Önrendelkezés? Humanizmus? Ki a barbár? Ki lesz az árvák szószólója?"
Amikor költészetünk úgynevezett „népi-nemzeti vonalát" sértőleg emlegetik
neki, néhány mondatban tisztázza az ilyen besorolások ostobaságát, kifejti a maga világos álláspontját: „Én elsősorban emberi költőnek tudom és érzem magam. De a nyelv,
a sors, a gond köt ehhez a hazához, néphez. S ha van erőm olykor, s van lehetőségem:
kiállók érte. Vajon, szégyellnem kell ezt?"
4. A csoda magyarázása
Ezek az erkölcsi, politikai és világszemléleti vallomások azért is nagyon fontosak,
mert közvetlenül kapcsolatosak Nagy László költészetével, a naplón belül pedig gyakran szinte szétválaszthatatlanok a napló irodalomtörténetileg, irodalomszemléletileg
legfontosabb rétegétől: a versek keletkezésének műhelyvallomásaitól. A naplónak ez
a gazdag rétege egyértelműen érvényteleníti azt az irodalomtudományi babonát, amelyik
az irodalmiság kritériumát kizárólag a „hogyan"-ban kívánja megjelölni, s az irodalmat
érdektelen formatanná silányítja. Éppígy cáfolja persze azt a másik, mára háttérbe szorult elgondolást is, mely viszont kizárólag az úgynevezett tartalmat tekintette fontosnak. Nagy László naplója sok, s elismerten jelentős versének a keletkezését tárja föl.
Ezek nagyobbik részéről egyértelműen, világosan látszik, hogy milyen aktuális erkölcsi, társadalmi, politikai kérdés a vers inventora, mi foglalkoztatja Nagy Lászlót, mivel
akar számot vetni a vers. De az is nyilvánvaló, hogy mindez akkor válik verssé, amikor
a költőben már nemcsak gondként, nemcsak problémaként él, hanem megformált tartalomként szólal meg. Ekként ez a tartalom persze már egészen más, összetettebb, gazdagabb annál, ami előzetes eszmeként, ítéletként összegezhető lett volna.
Sok-sok példa kínálkozik ennek dokumentálására. Nagy László, látva, hogy az
emberek egy része mennyire kapaszkodik a költészetbe, 1975. június 3-án ezt jegyzi
naplójába: jólesik, hogy szeretnek, de kétlem, hogy ekkora érdemem volna! Továbbra
is próbálok helytállni. Egészség legyen, erőm is lesz. Szabad leszek még a »kendertörőben« is." Másfél évvel később délutáni rossz álom után ezt jegyzi föl: „Elkezdtem egy verset. Délutáni vízbefulladásom juttatta eszembe egy régi költemény-sejtésemet: A nagy kender-áztató. 20 éve már felötlik bennem. Máig nem volt hozzá erőm,
se bátorságom. Most bizakodom. 15 sor kész. Címe: A nagy-nagy emberázlató.' Végül Tűnődés nagy szeretőkről, a kardcsókolókról lesz majd a vers, egyszerre döbbenetes
látlelet, s a rohasztó közeg ellenében cselekvő „hívő tébolyultak" igazolása a romolhatatlan példákkal; „mert szellő a halál, / ha ők igéznek: égi nefelejcs-tüzek". A naplóban följegyzett eszme, tartás egészen új dimenziókat, a naplóból nem sejthető távlatokat nyert a versben.
A Simon Istvánt sirató Három nap, három éj megírásakor jegyzi föl: „Elmondtam,
amit kellett, sajnos, éppen a halál alkalmával. De hát a halál rendített meg ennyire,
hogy minden eszembe jutott. Például a széthúzás." Valamiképp minden belekerült
ebbe a versbe, ami Nagy Lászlót Simon Istvánnal kapcsolatban foglalkoztatta, s amiről
a napló számot adott. Élégedett megjegyzése helyénvaló. A vers írásakor mégis a kompozíció, a tételek, a sorok feleseltetése a gondja, dúdolja a ritmust, a kompozíció minden elemének jelentéssé kell válnia: „A felső sor trocheus, majdnem cezúrás, az alsó
jambus. Ezek válaszolnak egymásnak, a felső magas, az alsó mély (ha lehet). Nem kell

36

tiszatáj

egyezniök a gondolatban. Meglepetéseket hordozzanak... Kell a látvány (zöld ormon
a ravatal), érzékletesség, kísérlet a vigaszra, mégis feloldhatatlan a gyász. Minden sor befejezi önmagát."
A Szólítlak, hattyú című versét eleve hozzászólásnak szánja a népművészet elleni
sajtótámadások idején: „A mostani vitákhoz verssel szólok, szeretnék tisztességes maradni." A versben szarkasztikus metaforákkal nevezi meg, minősíti ezeket a cikkeket
(„megannyi mérges lepény, / majálisra ólom-okádmány", illetve: „Gúny bitangol akár
a járvány"), s azt is kivallja, hogy „rongálnak rossz pörök". A vers egésze az aktuális
problematikát egyetemes távlatokba állítja, gazdag és sokrétű értelművé emeli.
További hasonló példaként kínálkozik az Ady Endre andezitből, xz. Aki szerelmes
lett a halálba, de sok-sok más vers is.
5. Esztétikai ideál
A versek keletkezésének krónikájából, művészi alakításuk folyamatrajzából, valamint Nagy László tárgyakról, mások műveiről szóló föl jegyzéseiből könnyen körvonalazható ízlése és esztétikai ideálja. Azt szereti, ami fenséges, súlyos, ékes, erőteljes,
drámai, mély, de az is kétségtelen, hogy Nagy László fölöttébb fogékony a kecses, játékos elemek iránt is.
Ebből a szempontból érdekes az is, hogy miként nevezi meg egy-egy versét
a naplóban, amikor nem a címükkel említi azokat, hanem fő motívumukat emeli ki:
a gengsztervers, Mongóliás-vers, harangos-vers, fejfa-vers, andezit-vers, kastélyos-vers,
hattyús-vers, sólyom-vers, Kormos-vers, Balassi-vers, Latinovits-vers, Pelikán-vers,
Toldi-vers, Mikulás-vers.
Esztétikai ideáljának a működését közvetlenül figyelhetjük meg a verscímek változtatásában is. Az első említés és a végleges változat közötti különbségek ennek az
ideálnak az érvényesítésében szembetűnőek. Mindig gazdagabb, jelentésesebb a végleges
változat, mert karakteresebb, erőteljesebb benne a játékosság, a fenségesség, drámaiság,
mint az első változatban volt. Emellett szembetűnő az is, hogy végleges változat
mennyivel költőibb, sűrűbb jelentésű, mennyivel titokzatosabb, mint az először leírt,
sokszor egészen közvetlen, szinte prózai cím:
Üzenet Mongóliába — Válasz egy illatos levélre
Levélke boldogasszony Máriának = Mária jövendő Boldogasszonynak
Bagolyasszony — Bagolyasszonyka
Tájkép, koporsóval =• Három nap, három éj
Andezit - Ady Endre andezitből
Naplójegyzet újévkor - Elvarázsolt kastély
Az elhúnyt búcsúztatása - Az elhúnyt várakoztatása
Abban a pillanatban - Számadás egy pillanatról
Idill = Föltárt idill
Rettegj a hanyatlástól •= Didergő ezüstfiú
Magtalanok karácsonya - Magtalanok Jézuskája
Gím-üzenet -= Susogó gím-üzenet
Sötét pátriárka = A fekete pátriárka
Hószakadás - Hószakadás a szívre
A nagy kenderáztató = A nagy-nagy emberáztató
Tűnődés nagy szeretőkről,
a kardcsókolókról

1995. július

37

Arany úr - Arany úr, az őszikék meg én
Rablók + Pásztorok = pásztoRablók
A győztes kárvallása = A jó vitéz vesztesége
A bolondok útja - Elhullt bolondok útján
Vallvadir üvegkirályka - Vallvadir
Levél D-asszonynak, Délre - D. asszonynak, Délre
Ezeknek a címváltoztatásoknak az esztétikai jelentőségét természetesen csak a versek elemzése tárhatja föl.
6. Szemléleti tágasság
Valamiféle, számomra racionálisan megmagyarázhatatlan előítélet azt a hiedelmet
terjesztette el Nagy Lászlóról, hogy ő ösztönös művész volt. Ez ma azt jelenti, hogy
képzetlen, műveletlen. Gyakran besorolják újabban is abba a manapság már a teljes
ostobaság szinonimájaként használatos kategóriába, amelyet a vátesz-költő fogalmával
szokás jelölni. Nagy László életművének, valamint egy újabb életművel felérő műfordítói munkásságának a szemléleti tágassága egyértelmű cáfolata ennek a lejárató
szándékú, érvénytelenné minősítő beállításnak.
Az életművéhez negatív előítélettel közelítőket meggyőzni aligha lehet érvekkel.
Nem is a meggyőzés reménye, hanem a tények végett mégis érdemes Nagy László műveltségét, tájékozódását firtatva is megvizsgálni a naplót.
Monoton módon, szinte naponta visszatér a naplóban e három év alatt a „kések
a gyomromban" betegség-jelentés. Ebből kell és lehet megérteni az étkezésre vonatkozó megjegyzések viszonylagos bőségét. Küzdelem ez a három év az életért.
Az állandó fájdalmakkal, fizikai gyengeséggel, betegséggel naponta küzdő költő
krónika-töredéke mégis, életének utolsó három esztendejében is lenyűgöző szellemi
jelenlétről, tájékozódásról tanúskodik.
Szinte napi rendszerességgel olvassa a folyóiratokat, s egy-két mondatos tömör
minősítésekkel illeti élményeit. Szerkesztőként dolgozik. Naponta találkozik barátaival. Kiállításokat látogat, olykor megnyit. Hangversenyekre jár, színdarabokat, filmeket néz meg. Nyilvános vitát kezdeményez a modern építészet ügyében. Költői esteken szerepel. Távolságot tartóan, de folyamatosan és egyértelműen vesz részt a közélet
küzdelmeiben. Rendszeresen fordít, találkozik bolgár, lengyel, angol költőkkel, írókkal. Lengyelországba, Bulgáriába utazik. Erdélybe többször is elmegy, találkozik szinte
minden jelentős erdélyi magyar íróval, művésszel, sok-sok egyszerű emberrel. Odaadással foglalkozik a kisebbségi magyarság sorsával. Összeállítást készít a szomszédos népek
költészetéből a televízió számára. Emlékezetes filmben vall önmagáról ötvenedik
születésnapján7-Interjúkat ad hazai és külföldi újságíróknak, kollégáknak. Költői értékű
gyászbeszédeket mond barátai fölött. Portrékat rajzol. Filmforgatókönyveket ír a televíziónak Ady „élete drámájáról". Részt vesz a Regösének című film készítésében, sőt
szerepet is vállal abban. Figyeli és segíti a fiatal népművészeket, a táncházmozgalmat.
Sok-sok bolgár, orosz, lengyel verset ültet át magyarra. És ekkor fordítja le a Bernarda
Alba házát. Szinte teljes egészében ebben a három évben írja meg utolsó kötetét...
Ha csak pillantást vetünk Nagy László olvasmányaira, szembetűnik szellemi tágassága, érdeklődésnek történeti és ízlésbeli nyitottsága. Zbigniew Herbert esszéit tanulmányozva elmélyed a középkor világában, a manicheusokon, bogumilokon, albigenseken tűnődik, foglalkoztatja a középkori ember világképe. „Kár, hogy a Provence-ot,

38

tiszatáj

mint kultúrát elpusztították. Nyugat és Kelet szintézise volt. Az albigensek pedig nem
eretnekek voltak, hanem új vallás alapítói. Nem tudom azonban, hogy mi elfogadtuk
volna-e ezt az aszkézises vallást. Ha akkor élek, bizonyára velük tartok." Olvas a román kolindákról a regösénekkel kapcsolatban. Nagyon fontosnak minősíti Fodor
András írását József Attila haláláról. Németh László könyveit huzamos ideig tanulmányozza. Róla is verset akart írni.
Feltűnően sok különféle dolog érdekli: „Olvastam a földgolyó lassú kiterjedéséről
- unalmas írás. Kézbe vettem Bolyai János vallomásait. Éjfélig nem tudtam letenni,
már negyed egy van." Jeszenyin verseit, életrajzát olvassa. „Kilencre a tévébe mentem,
meghívtak Weöres bemutatójára. Csernus Mari jól mondta a Psychét." Illyés régi esszéit
tanulmányozza estéről estére. Fábry Zoltán A vádlott megszólal című röpiratát olvasva
írja: „Döbbenet. 1946-ban írta a magyarok kitelepítése idején. Csak 1968-ban jelent
meg. Igazán ezért becsülöm. Nagyszerű ember. Se ott, se itt, se a világban nem ismerik,
nem hat! Sors!" Élvezi Sütő András drámáját, a Csillag a máglyául: „Nagy lépés nála.
Hátra szorítja a szép nyelvet, igen maian beszélnek ezek a régi figurák, annyira, hogy
mai emberek. Mai problémák is persze. Kemény írás." Később az Egy lócsiszár virágvasárnapja, majd az Engedjétek hozzám jönni a szavakat váltja ki elismerését. Száraz
György esszéjét, az Egy előítélet nyomábant olvasva írja: „Nehéz ügy. Elszomorító,
hogy még ma is ügy. Üggyé csinálják." Márquez Baljós őráját dicséri: „irigylem őt,
hogy ilyen jól ír. Nekem kellett volna a Száz év magányt is megírni. Dehát ő megelőzött." Edgár Poe, Ezra Pound, Eliot esszéit olvassa, majd Heisenberg lesz estéről estére
élvezetes olvasmánya, A rész és az egész. „írás helyett Weöres Kétfejűfenevadat olvastam
igen nagy örömmel. Naiv és bájos. Akár egy gyermek látja a történelmet, s majdnem
a lényeget is. Nyelvezetét igen élveztem, mintha otthon lennék. Ilyen darabokat kellene játszani a színházakban. És éppen ezt nem szabad!" Mandelstam és Gregory Corso
versei, Mrozek novellái és a Magyar népművészet, a Malonyay-kötetek, az Erdélyi
Zsuzsanna által összegyűjtött apokrif imádságok egyként érdeklik. Éppígy Adorno és
Fülep Lajos esszéi. „Olvasom rajongva Fülep Nemzeti öncélúság írását, nagyszerű. így
csak Ady tudta képen vágni az akkori rendet. F. a Horthy-ét is megpofozza. Ma is aktuális több szempontból." Vargyas Lajos ritmikai tanulmánya éppúgy érdekli, mint
a Mohács-irodalom újabb fejleményei vagy Györffy György István király című könyve.
Jászi Oszkár Magyar kálvária - magyar feltámadás című könyve éppúgy foglalkoztatja,
mint Hermann Brosch Vergilius halála című modern regénye, Jean Paul Sartre interjúja. 1978. január 27-én: „Szőcs Géza verseit olvasom, igen tehetséges." 28-án: „Sütő
könyvét olvastam jólesően." Ez a szellemi horizont igen tágas. Ehhez még hozzá kell
vennünk, hogy egyes verseihez, munkáihoz alaposan, „szakszerűen" is készült. Ebben
az időszakban tanulmányozta egyebek mellett erdészeti könyvekből a fákat, néprajzi
munkákból a fejfákat. Balassi, Berzsenyi és főként Ady életművét és a róluk szóló
szakirodalmat.
Szemléletének nyitottsága, tágassága és egyensúlytartó ereje mutatkozik meg az
egyes naplójegyzetek felépítésében is. Élesen különböző metszetek kerülnek egymás
mellé egyetlen napon. A nagy és kis dolgok kiegyenlítettsége ez Nagy László világképében. Fontos országos ügyek szomszédságában ad számot arról is, hogy hány vadszegfű virágzik az ablakában.

1995. július
VASY

39

GÉZA

„Tücskérezem, muzsikálok"
KRÓNIKA-TÖREDÉK - NAGY LÁSZLÓ NAPLÓJA
Közérdeklődésre akkor tarthat leginkább számot bármely napló, ha szerzője érdekes és híres ember. Olykor ellensúlyozhatja ezt, ha a szerző ugyan közember, de
amit átélt, akikkel találkozott, az és azok elhíresültek. Ám a történészek, művelődéstörténészek érdeklődésén túl maradandóságra csak akkor számíthat egy napló, ha írói
teljesítmény is. Egyébként inkább csak érdekesség és dokumentum.
A híres emberek által írott naplóknak is többféle típusa van. Az egyik inkább
reflexiókat, gondolatokat, műhelyforgácsokat közöl, ilyenek például Márai Sándor
vagy Illyés Gyula naplói. Egy másik típus részletes és tárgyias eseményleírást és gondolkodástörténetet ad, miként azt Fodor András teszi részben már publikált feljegyzéseiben. Sokféle más változat mellett létezik olyan típus is, mint Nagy Lászlóé. O élete
utolsó szűk három esztendejében készített napi rendszerességgel feljegyzéseket, egyetlen kéziratoldalnyit, s csak a harmadik évben maradt ki több nap. E munkáját eredetileg azért kezdte el, hogy feljegyezze az álmait. Van ezekből is, s nem is kevés a napló
lapjain, ám egyre ritkábban kerül sor az eredeti cél megvalósítására. Sokféle oka van
ennek. Többször jegyzi meg a szerző, hogy elfelejti, amit álmodott, máskor nem tekinti érdekesnek, ismét máskor lejegyezhetetlennek tartja álmait. Ám a naplónak a tervekhez képest mind gazdagabb témakörei nyilván annak köszönhetőek, hogy Nagy
László fontosnak tartotta egyéb dolgok lejegyzését is. Elsősorban végül is nem az álmok, hanem az írói műhely naplója ez a könyv. Tágan értve természetesen a műhely
fogalmát, hiszen abba nem csak a tervezett, a készülő versekkel kapcsolatos dolgok
tartozhatnak bele.
A terjedelmi önkorlátozásból következik, hogy a napló meglehetősen szűkszavú,
tényközlő. Dominálnak a kijelentő, közlő mondatok. Nagy László írásban inkább
csak versben szerette magát kifejezni, közismert, hogy kevés a prózai műve. Ez az
arány most lényegesen megváltozik a napló közzétételével, hiszen kétségtelen, hogy ez
is írói munka, s nem csupán a kutatókat érdeklő adathalmaz. A tárgyiasságba e naplóban nemcsak az fér bele, hogy hova ment, mit csinált, kivel beszélt az író, hanem sok
tömör, s gyakorta kifejezetten költői reflexió is. Csak egyetlen példa 1976. március 26ról: „Pisti iszkázi műsora a Rádióban. Meghatódva hallgattam az iszkáziakat, Nagy
Gyulát, aki játszótársam volt. A kislányt, áki énekelt gyerekjátékot: nem tudom, kicsoda, kié. Pisti Rákóczi-cikke az első oldalon. Szép. - Sajnos, elfogy az életem. Harag
és bánat a sóhajtásban. A napok pedig munkátlan telnek mostanában. »Mi lesz ebből,
tekintetes úr.« - Még gyengébb az idő. Már jöjjön a tavasz, mert vetni kell! Szellőztetek, bekapcsolom a kvarclámpát. Fél 1."
Szűk fele ez egyetlen napi feljegyzésnek, s látható belőle e munka szerkezete is,
nemcsak a tömörsége. Amit éjféltájban felidéz és lejegyez a költő, még friss emlékezettel,
az nyilván mind a nap fontos eseménye, gondolata, de közrejátszik benne a lejegyzés
időpillanatának hangoltsága is. Hiszen az említett napi feljegyzések elején szerepel az is,
hogy „Angyali napom volt: lebegtem. Már majdnem angyal vagyok: van szabad akaratom, testem alig." S egy ilyen napot követ az éjféli meditáció: „Sajnos, elfogy az életem."

40

tiszatáj

A napló első bejegyzése 1975. február 14-éről való, az utolsó 1978. január 29-éről.
Az 1977-es évben viszonylag sok nap kimaradt, így összesen 1030 napról vannak feljegyzések. Ezekben viszonylag ritkán esik szó magáról a naplóról. Már a második napon megjegyzi: „Álom: semmi. Pedig álom-leírásra szántam ezt a könyvet." (7. oldal)
Minden év kezdetén megerősíti szándékát: „Naplójegyzeteimet a jövőben is a szokott
módszerrel írom: főleg a tényeket örökítem meg." (175) „Új nap, új király. Új napló.
Ez sokkal szebb, mint a tavalyi, és ami a fő: kisebb. Ezentúl is a tények rögzítésére
való." (347) Az éjféli órákban ír: „Ilyenkor általában álmos vagyok már, nehezen írok,
egészen kényszeredetten. Mindegy: ezek a följegyzések csak emlékeztetők - ha nem
nekem, akkor másnak." (70) Egyszer arra gondol: „Szeretném tudni, hogy 30 éve ezen
a napon mit csináltam. Kár, hogy akkor nem írtam le. Valószínű, a sok állati hullát ástuk el apámmal." (1975. április 4.) Máskor meg a jövőbe tekint: „Ma is írtam valamit:
ezt az oldalt. Ha élhetnék legalább tíz évet még: érdekes lenne olvasnom." (22)
A napló állandó témája a legszűkebb család, a családi élet, a lakás. S mivel Nagy
László életének társa, Szécsi Margit maga is jeles költő, e napló bizonyos mértékig az ő
világába is betekintést enged. S még egy formálódni kezdő pályára nyújt rálátást. Fiuk,
Bundi ekkortájt diplomázik, kezdi el a grafikusi, könyvtervezői pályát, többek közt
szülei könyveinek a tervezésével, s hogy nem eredménytelenül, azt a napló míves, általa
tervezett Helikon-kiadványa is bizonyítja. De szó van a tágabb családról, az édesanyáról, az öcsről, aki szintén kiváló költő Ágh István néven, a leánytestvérekről, aztán a feleség szüleiről, s másokról is.
Szó van a munkahelyről, amely az Élet és Irodalom szerkesztősége, eleve az irodalmi élet fóruma tehát, azé az irodalmi életé, amely szintén gyakorta helyet kap a feljegyzésekben. S nemcsak a munkahelyhez, hanem a barátokhoz is az irodalom köti
elsősorban, tágabban a művészeti élet. Zelk Zoltán, Kormos István, Juhász Ferenc,
Csoóri Sándor, Kósa Ferenc, Szervátiusz Tibor, s mások is rendszeres szereplői a naplónak. S természetesen az előző nemzedékek nagyjai, Németh László, Déry Tibor, Illyés
Gyula, valamint azok a fiatalabbak, akik a közfelfogás szerint Nagy László követői
voltak, mint Buda Ferenc, Bella István, Kiss Benedek, Utassy József, Mezey Katalin és
mások. Ám Nagy László nem az irányzatosság, hanem a teljesítmény alapján ítélte meg
alkotótársait. Jellemző erre, hogy kiket javasolt az írószövetség titkársági ülésén József
Attila-díjra: „Ragaszkodtam Szentkuthyhoz, Páskándihoz, Csurkához, Csukáshoz, Tandorihoz, Székely Magdához, Bakához, Nagy Gazsihoz. Csak Székely M. nem került
föl a listára. Gazsit a SZOT-listára írták." (330) (Az említettek közüi 1977-ben Szentkuthy, Csukás és Páskándi kapott díjat.)
Az írószövetségről egyébként nincs a legjobb véleménnyel: „a legsilányabb írószövetség a béketáborban a miénk". (111) O is azok közé tartozik, akik túl magasnak
tartják a taglétszámot: „ne derék embereket, hanem derék írókat vegyenek föl. Már 470
a tagok száma, több mint 50% dilettáns." (331) Helyesli, amikor a politika ellen tiltakozva Illyés bejelenti kilépését a szövetségből (185), s egy későbbi alkalommal ő maga
is hasonló lépést fontolgat, meg is ír egy levélvázlatot, „mert a Béres-ügyről csak éppen
nekem nem szabad írni". (359) Szándékát Pozsgayval is közli, de nem akar vele beszélgetni. A hívásra: „gyere a Parlamentbe!" így válaszol: „Nem megyek, nem az enyém."
Végül mégis megy, tárgyal-társalog Aczéllal, de még jóval később is azt olvashatja az
egészségügyi miniszter nyilatkozatában, hogy „azért kell gyártani a »gyógyszert«, hogy
hatástalansága szétfoszlassa a legendát, hogy a »koszorús költő erőszakossága« megszűnjön. Ez a Koszorús én volnék." Azok közül az ügyek közül, amelyekbe közvetle-

1995. július

41

nül is belebonyolódik Nagy László, a Béres-csegpeké kelti a legnagyobb hullámverést.
Az irodalmi-művészeti életet megmozgatta az Elet és Irodalom hasábjain zajló építészvita is, de még az is, hogy Szilágyi Domokos búcsúztatása nem méltó módon történt
meg ugyané lapban, pedig maga a költő írta az emlékezést.
Az ország általános állapotáról viszonylag kevés közvetlen kijelentése van, de
azok rendre olyan határozottak, mint az iménti, hogy a parlament nem az övé. Álláspontja nagyon jól ismerhető költeményeiből, ez ügyben talán elegendő Az Országház
kapujában, 1946-rz hivatkozni, amely ugyanezt a gondolatot maradandóan közölte, vagy
a naplóírás időszakában keletkezett Szólítlak, hattyú c. költeményre, annak sikoltására:
„Úristen, én nem vagyok itthon?" Utal a napló e vers aktuális rétegeire is: „A mostani
vitákhoz verssel szólok, szeretnék tisztességes maradni." (192) S ez nem is olyan könynyű. A Béres-ügyben ugyancsak Pozsgayval vitatkozva, közölte vele: „itt vagy szennyemberré válik valaki, vagy fölakasztja magát - ez a magyar ugar". (358)
Filológiai szempontból is fontosak az írótársakkal való kapcsolatokra vonatkozó
mondatok. A leggazdagabban természetesen az egyúttal a családba is tartozó Szécsi
Margit és Ágh István portréja bontakozik ki, bár nem annyira a költői, inkább a köznapok emberéé. Igen tanulságos, s egyáltalán nem személyeskedő az a kapcsolattörténeti
reflexiósorozat, amely Juhász Ferenccel való régi barátságát dokumentálja, s amelyet
mindvégig a megértés szándéka motivál, akkor is, amikor az elhidegülés kétségtelenné
válik. Legrészletesebben az 1975. szilveszteri jegyzetek tárják fel Nagy László nézeteit
ez ügyben. Bonyodalmas Illyéssel való kapcsolata is. 1975. júniusi naplórész: „Illyéstől
visszajött a könyvem, nincsenek otthon? Érdekes: decemberben az ő levelét visszairányította a posta, mintha én elhárítanám, most megint ilyesmi történt -, ez a válasza,
vagy az ördög incselkedik?" (63-64) Nyilván az utóbbi történhetett. A könyvvisszaküldésre nincs adat Illyés naplójegyzeteiben, a decemberi levélre azonban igen. Előbb
Nagy László írt levelet Illyéshez, hogy tisztázzon egy nagyon régi félreértést, amelyről
úgy gondolta, máig hat. Illyés válaszlevele megtalálható az ő Naplójegyzetek 1973-1974
c. kötetében, s elhárítja az aggodalmat, nem gondol rosszat költőtársáról. Annak azonban nincs későbbi nyoma, hogy a levelet visszakapta volna. Jóval később, 1977. október
20-án jártak Nagy Lászlóék Csoóriékkal, s másokkal Illyés lakásán, erről mindketten
igen tömören emlékeztek meg. Nagy halottai is voltak a napló időhatárai között irodalmunknak. Érthető, hogy a naplóírót elsősorban nem az idősebb pályatársak, Németh
László, Lengyel József, Déry Tibor halála foglalkoztatta a legintenzívebben, hanem
a nemzedéktársaké s a még fiatalabbaké: Simon Istváné, Szabó Istváné, Szilágyi Domokosé, Kormos Istváné, s természetesen Latinovits Zoltáné. Ezek a halálok váltottak ki
költeményt, prózavers-búcsúztatót.
Filológiai jelentősége van, s milyen kár, hogy csak alig három évre vonatkozóan,
az életrajzi jellegű adatoknak, följegyzéseknek. A külföldi utaknak, amelyek közül
négy Erdélybe vezetett, utoljára Szilágyi Domokos temetésére, egy Varsóba irodalmi
estre, egy pedig Bulgáriába a Botev-díj átvételére. A hazai országjárásoknak, pihenéseknek leggyakoribb helyszíne a szigligeti alkotóház, aztán a szíve szerintinél jóval ritkábban Iszkáz. Szó esik egy ábrándról: Hollókőn volna jó házacskát venni. A halál előtti
éjszaka jegyzete is foglalkozik ezzel, talán mégis van egy eladó ház. Irodalmi estek, íróolvasó találkozók, a fiatal írók miskolci Ady-emlékülése adnak alkalmat rövid idejű
utakra. Ezekben az években a költő már nem szívesen utazik, s általában is kezd viszszahúzódni a szerepléstől. Többször jegyzi fel, hogy nem utazik többet, nem vállal szereplést, olyan feladatot, ami elvonja a verstől. Állandóan időhiánnyal küszködik ebben

42

tiszatáj

az értelemben, hiszen a vershez kell az életélmény, az élet viszont gátolja az írást, másrészt nem lehet folytonosan verset írni sem. Egyetlenegy foglalatosság van, amit magasra értékel a költői munka mellett, s ez a fúrás-faragás, a farigcsálás. Ehhez sincs elég
ideje, s főként „levezetésként", játékként úzi. Szigligetre mindig visz magával faragnivalót s szerszámot is, s keresi a száradt gyökereket, fákat az ottani kertben. Amikor
befejezi posztumusszá vált utolsó kötetét, akkor engedélyez magának kikapcsolódásként hosszabb faragó időszakot. 1977. június 20-án jegyzi fel, hogy megy nyomdába
a könyve, szeptember végén pedig azt, hogy „Elhanyagolom a költészetet. Valószínű,
nehéz lesz újra kezdenem. Talán, ha kijátszom magamat, könnyebb lesz a lelkem.
A játék már nagyon kellett." (455) Ez is magyarázza, hogy haláláig már csak a Kondorképekre írott kis ciklus készül el.
Aztán megtudhatunk olyan dolgokat, hogy nincsen tévéjük, s nem is lesz, mert
az elvon a munkától. Sokszor hosszabb időre kikapcsolja magát a napi információkból,
például így: „3 hete nem olvasok újságot, rádióm se szól". (22-23) Testsúlya 55-57 kg,
s gyakorta érzi úgy, nagyon lefogyott. Lázat mérni nem szokott, a halála előtti napokban azonban 38,4-et is mér (influenza? tüdőgyulladás?). Jellemző módon ekkor sem
hívat orvost, pedig nehezményezi, hogy felesége bajaival nem fordul orvoshoz. Elkeserítő arra gondolni, hogy megmenthették volna. Nagy László egészségi állapota
gyakori témája a naplónak, amely szomorú olvasmány ebből a szempontból. Az ötvenedik évéhez közeledő, majd azt elhagyó férfi nyilvánvalóan igen sokféle nyavalyát
hurcol magában, olyanokat, amelyeket már régen ki kellett volna vizsgáltatni. Állandóan rossz alvó, folytonosak a radikális gyomorpanaszai, fájdalmai, fáradtság kínozza,
de csak az öngyógyításban bizakodik, illetve rezignáltán veszi tudomásul, hogy öregszik, kopik, meg fog halni. Időnként olyan rossz lehet a közérzete, hogy a közeli halál
képzete jelenik meg a leírottakban. Nem halál utáni vágyakozás volt ez, ám feltűnően
egybecseng azzal, amit a Jönnek a, harangok értem kötet szemlélete, hangneme mutat:
a szervezet jelezte a halálközelséget, s ez elől a tudat, következésképpen a költemény se
térhetett ki.
E gazdag anyagú naplóból a legfontosabb információkat a költő alkotómunkájáról kapjuk. Tágan értve, a versíráson túl idetartozik a kötetszerkesztés és -tervezés,
a műfordítás, a bevezetők, kísérőszövegek, interjúk írása is, ám a legfontosabb egyértelműen a költeményekre vonatkozó közlések sora. Van egy olyan - tájékozatlanságból
fakadó - vélekedés, mely szerint a látomásos-szimbolikus költészetre az ösztönösség,
a költő-sámán ihletett révültsége a jellemző. Nos, aki ezt vélte, e naplót olvasva éppen
az ellenkezőjéről szerezhet bizonyítékot, ha a versek eddig nem győzték meg. Egyes
alkotásokat is, kötetet is tudatosan, sok változatot, lehetőséget figyelembe véve tervezett meg a költő. Sok versén dolgozott hetekig, sőt hónapokig, olykor csak néhány
sort toldva hozzá, s állandóan javítgatva, kihúzva, átírva részeket. A mívesség, a műgond, a poétikai tudatosság számos jelét tapasztalhatjuk meg, s egyértelművé válik,
hogy a maga irányát vállalva igazi poéta doctus volt Nagy László is. Nemcsak etikus
művész tehát, hanem tudatos is.
Néhány híresebb vers példáját megidézve, Budai Ilonka estjének bevezetését 1975.
október 10-én vállalta el a költő. A következő évi február 7-én jegyzi föl, hogy talán
verset ír erre az alkalomra. Február 16: „Elindítottam a verset, amitől régóta kínlódok
már. Megtaláltam hozzá a formát. Eszembe jut József Attila, valahol mondja, ha kész is
a vers mondandója fejben, formába tenni, az a nehéz. Tehát elkezdtem." Február 18.:
„A versből kész kb. 25 sor". Február 21.: „Egész estémet a verssel töltöttem, tulajdonképpen kész. 2-3 sor hiányzik a befejezés előtt. Boldog vagyok!" Február 22.: „Hamar

1995. július

43

a vershez láttam. írtam pár sort, de átjavítottam az utolsó részt. Kész a vers! Örömömben énekelni kezdtem. Fölébe írtam a címet: Szólítlak, hattyú." Néhány nap múlva szerez tudomást anyja szemműtétjéről (február 28.). Június 23-i bejegyzés: „elkezdek egy
verset, néhány sor kész, a címe előbb megvolt: Műtét anyánk szemén". Augusztus közepén, többnapos átírási hullám után, 15-én jelenti késznek a verset. Először 1976. január
14-én olvashatjuk, hogy foglalkoztatja Balassi Bálint, írna róla drámát, de nincs rá ideje.
Bő esztendő múlva, március elsején: „Elkezdtem újra a Pelikán verset. Most lehet belőle
valami." Március 12.: „Megindul a vers, ma a végére járok. Igen súlyos a forma, nyelvileg győzni kell, hogy ne legyen rögös, hiszen elszabadult, kiszakadt mondandó ez,
Balassi lázbeszéde! És vigyáznom kell, hogy amennyire lehet, mai legyen. Különben
miért is írnám!"
Több futó megjegyzést találunk, de mind értékes adalék, s nemcsak alkotás-lélektani szempontból a versek hézagos keletkezéstörténeti feljegyzései között, amelyek
poétikai, verstani jellegűek, ars poeticára utalóak. Néhány aforisztikusan is jellemző kijelentés: „A legbiztosabb dolog az írás." (57) Margit szülei „Nem tudnak M. tegnapi
egyórás estjéről, pedig jó volna, ha pár szót mondanának neki, hiszen értük van a költészet." (246) Jól megy a vers. Persze eléggé vázlatos. A töményítés majd később."
(281) „Mivel a kényes dolgokat is meg tudom már fogalmazni, nem kell félnem, hogy
gyávának mondanak." (318) „Én elsősorban emberi költőnek tudom és érzem magam.
De a nyelv, a sors, a gond köt ehhez a hazához, néphez. S ha van erőm olykor, s van
lehetőségem: kiállók érte. Vajon, szégyellnem kell ezt? Én a sumákolókat utálom."
(376) S végül a legrészletesebb vallomás: „A Verseim versét pallérozom. Sűrítenem kell.
Nagy pesszimista vers lesz ugyanis. Kétségbe vonja az eddigi fejlődést.^ Sőt, véteknek
tartja. Valahol, lehet, mikor a fáról lejöttünk, kezdődött minden rossz. Állatnak kellett
volna maradnunk, az állat jobb, mint az ember. - Ronda nagy képmutatás ez a karácsony is. - Szédelgek egész nap, mert már legalább tíz napja nem alszom, csoda, hogy
élek. És csodák csodája, hogy verseket írok örökké - bárhova nézek, bármerre kisiklok
is gondolatban: verset találok - csak meg kell írni. Még azt se mondhatnám, hogy
olyan nehéz. Sok idő kell hozzá. Keresni, kutatni kell a megfelelő szót. S az ember legtöbbször megtalálja, ha türelmes, állhatatos. De már nem hiszek abban, hogy én vagyok a versek írója, valaki, vagy valami költözik belém, ő az igazi alkotó. Én csak eszköz. Ez azonban mindegy." (340)
A költő halála után nemcsak értékeinek számbavétele kezdődött meg, hanem
munkásságának harcos elutasítása is, részben ideológiai, részben poétikai okokból. Az
irodalomtörténet-írás és az olvasóközönség nagyobbrészt váltig nagy klasszikusnak
tartja Nagy Lászlót, az irodalmi élet ma uralkodó véleménye viszont alig vesz róla tudomást. Rossz időben látna napvilágot ez a napló? Nem hiszem. Korábban aligha jelenhetett volna meg, hiszen az azóta szintén elhunyt Szécsi Margit nagyon helyesen
csak a teljes, csonkítatlan kiadásba egyezett volna bele, s ennek mostanában teremtődtek meg a politikai feltételei. E napló megjelenése is a demokráciának köszönhető tehát, s természetesen Nagy András beleegyezésének és Görömbei András lelkes és tudós
szöveggondozói munkájának, amely jegyzeteivel, névjegyzékével már egy lehetséges
kritikai kiadást is előkészít, s még inkább: segít a mai olvasónak az eligazodásban.
E napló kiadásának indokoltsága vitathatatlan. S annak, aki veszi a fáradságot és
elolvassa, bizonyíthatja, hogy e költő soha nem volt a hatalom kegyeltje, mindig etikus
megnyilvánulásokra törekedett, a hétköznapokban is, s ami még lényegesebb, tudatosan megalkotott életművében is, amely, hiszem: átszól a huszonegyedik századba is.

44
TASI

tiszatáj
JÓZSEF

Nagy László indulásai*
1946-1949
Vig Rudolf emlékének

Megpróbálom a költő pályakezdésének első éveit vizsgálni, felderíteni. Azokat
a közösségeket, csoportosulásokat, baráti társaságokat, s lapokat is bemutatom, amelyek
ezt a pályakezdést elősegítették, illetve ennek a fórumait.
1. Indulás a Parasztpárt jegyében
Amikor Nagy László többszöri nekirugaszkodás után 1946 augusztusában Felsőiszkázról Pestre utazott és beiratkozott az Iparművészeti Főiskolára, első gondja volt,
hogy szállást találjon. Az alig húszesztendős fiatalember bizonyára nem véletlenül fordult a Nemzeti Parasztpárt VII. kerületi Damjanich utcai irodájához, ahonnan a szemközti épületben lévő Falu-Budapest Mozgalom kollégiumába irányították.
Ezt a kollégiumot a Nemzeti Parasztpárt létesítette, ugyanis a Népi Kollégiumok
Országos Szövetsége 1946. július 10-én kimondott megalakulása előtt a koalíciós pártok ifjúsági csoportjai saját kollégiumokat tartottak fenn (DOKOSZ, MAKE, Szabó
Dezső Kollégium, Falu-Budapest Mozgalom kollégiuma).
A Falu-Budapest Mozgalom Szabó Dezső-i fogantatású és az író 1935-ös A falu
Budapest című programcikkének köszönheti elnevezését. Szabó Dezső ez írásában a fővárost a legnagyobb faluként interpretálja. „Az ország minden részéből idekerült háztartási alkalmazottak, szolgák, munkások, kubikusok, viceházmesterek stb., stb. tömegei" miatt. „Ezek mind: kitépett, szél sodrába került lelkek." Az író pátosza hamarosan
gyakorlatiassá válik: „Budapesten népkerteket kell létesíteni népházakkal." A népháznak olyasféle funkciót szán, mint ami egy-egy - későbbi - jól működő kúltúrotthonban meg is valósult: „könyvtár, előadóterem, népművészeti műhelyek, színpad, tánchelyek, kocsmaterem." Véleménye szerint: „A Budapest-erdőben tántorgó magyar falu
mind nagyobb számban otthonosodna e helyekhez..."
E gondolat jegyében jött létre a Nemzeti Parasztpárton belül 1945-ben a FaluBudapest Mozgalom, mely 1946 tavaszán kollégiumot létesített a Damjanich utcában.
Itt már működött egy katolikus tanoncotthon, ezt a parasztpárti fiatalok megszállták,
Széchy András, a későbbi történész vezetésével. Szurdokpüspökiből származó ipari tanulók, közép- és főiskolás fiatalok voltak a kollégium első lakói.
Nem tudtam kideríteni, ki volt a kollégium első igazgatója. Vezető személyiségei
között már a legelső időkben ott találjuk Nagy Lászlót, a fiatal publicistát, aki ekkor
bölcsészhallgató és a Szabad Föld munkatársa, s csak az ötvenes évek elején bővítette
nevét B.-betűvel, hogy megkülönböztesse magát a jeles költőtől. Nincsenek adataim,
mikor lett kollégista Liska Tibor közgazdász, Szekeres László irodalomtörténész,
* Ez a tanulmány a Petőfi Irodalmi Múzeumban „Inkarnáció ezüstben" címmel 1995.
április 12-13-án tartott Nagy László-emlékülésre készült.

1995. július

45

Bartha Antal történész, Vig Rudolf népzenekutató és így tovább. A felsorolt jeles személyiségek és társaik többsége bizonyára a NÉKOSZ-hoz való csatlakozás után lépett
be a kollégiumba, Nagy László költővel egy időben.
Nagy László mindenesetre még a Damjanich utcai parasztpárti Falu-Budapest
Mozgalom kollégiumába érkezett az 1946-47-es tanév kezdetén. Hamarosan átköltöztek a Dózsa György út 82/B szám alá, az egykori Batizfalvy Szanatórium romos épületébe. Itt júniusig orosz katonák laktak, az épület rendbehozásában minden kollégista
részt vett. A helyreállítás szakaszairól ismerjük B. Nagy László és Barcs Sári riportjait,
maga a költő pedig e sorok írójának adott első interjújában kijelentette: „Én készítettem a kollégium névtábláját, ráírtam nagy betűkkel, hogy Dózsa György Népi
Kollégium és tüzes koronát is festettem rá."
Kerek Gábor lett a Dózsa György kollégium első igazgatója, ő a Györffy kollégiumból jött, miként az őt követő Horváth István. Mindkettőjükről, továbbá Liska
Tibor gazdasági vezetőről szeretettel emlékezik a költő az e korszakáról szóló interjúiban. Jöttek 46 őszén-telén a művésznövendékek: Litkei József, Molnár József, Alexin
Andor...
Szolnoki János és Vig Rudolf a kollégium legtehetségesebb fiataljai közé tartoztak. Szolnoki néhány hónap alatt elolvasta, elsajátította a világirodalom legfontosabb
alkotásait, a bogácsi parasztgyerek, Vig Rudolf pedig már ekkor, 17 évesen képzett zenész; fuvolázott, zeneesztétikai előadásokat tartott társainak - és felfigyelt Nagy László
költői tehetségére.
B. Nagy Lászlót kell idéznem, akivel 1970-ben interjút készítettem: „Most képzeld el - így emlékezett -, hogy én ott vagyok, már újságíró, sőt egy ifjúsági lapnak
a szerkesztője is, és él a kollégiumban egy költő, akiről ma már nyílt titok, hogy zsenije
ennek az időszaknak, és akkor egy 17 éves fiatalember nyomja az orrom alá a Nagy
László akkori verseit. Hozzá kell tennem, hogy viszont Nagy László elszántan védekezett az ellen, hogy ő költő volna, mert képzőművész akart lenni, és ha egyáltalán valami befolyásom lehetett rá, mindenesetre a szimatom jó volt, mert miután Vig Rudolf
megmutatta nekem, három sora után rájöttem arra, hogy költő és nagy költő lesz
belőle."
Igen, Nagy László felfedezője, verseinek első közlője kollégista társa, [B.] Nagy
László volt; az általa szerkesztett Népi Ifjúságban, a Népi Ifjúsági Szövetség, a NISZ
folyóiratában jelentek meg első versei - ekkor még Iszkázi Nagy László néven, hogy
a már több éve publikáló, azonos nevű szerkesztőtől megkülönböztessék az olvasók.
A költő első verse Éjfél címmel jelent meg a Népi Ifjúság 1946. decemberi számában.
Karácsonyra készült, minden bizonnyal a szerkesztő kérésére, a lapban ugyanis a NISZszervezetek részére egyéb karácsonyi műsorszámokat is találunk (József Attila: Betlehemi királyok, Gombos Gyula: Jézus születése napján, Betlehemes játék stb.). Itt olvasható
Széchy András tanácsadója is, NISZ-mulatságok szervezésére.
Nagy László első publikált költeménye még csak nyomokban ígéri a későbbi
klasszikust, de - s ez a Népi Ifjúságban megjelent többi versére is áll - eléri a három
évvel későbbi első kötet, a Tűnj el fájás átlagszínvonalát. Ilyen a lap 1947. márciusi
számában olvasható Márciusi szél is és az áprilisban megjelent Húsvét táján, amely kétségkívül a három közül a legművészibb, sőt, a későbbi „hosszú" Nagy László-versek,
versszimfóniák első próbálkozásaként is olvasható. (L. Tasi József: Húsvét táján, Nagy
László pályakezdéséről. Élet és Irodalom, 1995. márc. 31. 4-5.1.)

46

tiszatáj

Érdemes egy pillantást vetnünk a költő számára első megjelenést biztosító lapra
is. A szerkesztő [B.] Nagy László cikkei és Móricz Zsigmond-dramatizálásai mellett
nagyrészt a Dózsa György-kollégisták írásait találjuk itt 1946 novembere és 1947 júniusa között (Bartha Antal: Etyek, a telepes falu - 1947. jan.; Horváth István: Hogyan
szervezték meg a györffysták a Parasztpártot? - 1947. márc.; Vig Rudolf: NISZ indulója
[A Sej a mi lobogónkat... szövege, története és kottája] - uo.; Szamos György cikkei
Táncsics Mihályról és Áchim Andrásról - 1947. április, május).
A Népi Újság 1947. májusi számában arról olvashatunk, hogy „Bulgár népdalfüzeteket küldött a NISZ-nek a bolgár ifjúsági mozgalom", a júniusi B. Nagy által jegyzett utolsó lapszám pedig a kollégisták vágyait fogalmazza meg: „A budapesti Dózsa
György kollégium a faluról városba került dolgozó fiatalok számára dolgozóiskolás kollégiumot szervez, a tehetséges parasztszármazású művészek részére pedig művészkollégiumokat."
Nem így történt. A Dózsa néhány hónapig még vegyes kollégium maradt, majd
1948-tól közgazdász-kollégium lett. A művészkollégisták azonban már korábban kirajzottak. Vig Rudolf 1947 karácsonyán átment a Tánc- és Kórusművészeti Kollégiumba, ahol kollégista és tanár lett egy személyben, Nagy László pedig 1947 őszén nem
csupán kollégiumot, de főiskolát is cserélt: átiratkozott a Képzőművészeti Főiskolára
és a Dési Huber István képzőművész népi kollégiumba költözött.
Vig Rudolf, a költő sírig hű barátja 1970-ben emlékezetből elmondta Nagy László
egy költeményét, mely még közös dózsás hónapjaik alatt keletkezett. így hangzik:
Az éjjel de jól hevertem,
három lánnyal egybekeltem.
Szépek voltak, mint a hajnal,
földig érő vörös hajjal.
Ilyenek a legszebb lányok,
úgy táncolnak, mint a lángok.
Táncot járni én nem tudtam,
bokájukban elbotlottam.
Elbotlottak ők is bennem,
adj pajtás most tüzet nekem.
(Az éjjel de jót hevertem!)

E vershez, amikor olvasom, Antonioni húsz évvel későbbi Nagyításának, egyik
epizódja társul: Thomas, a fotós és a két lány évődő kergetődzése a ruhákkal teli fogasok között, majd egymásra zuhanásukMit tett még, mit írt még Nagy László a Dózsában? Vig Rudolf szerint lefordított
egy román kolindát, amely így kezdődik: „A szeleknek élénk szárnyán / A föld felett
bátran szállván / zengedezünk néked, szép csillag! - Ez lett a kollégium indulója.
A kolinda teljes szövege megtalálható a Népek dalai című 1949-es kötetükben. Feltételezem, hogy Nagy László ezt a karácsonyi éneket - Vig Rudolf intenciójára - már 1946 decemberében lefordította, s így a fenyőfa alatt közösen énekelhették a Dózsa György népi
kollégiumban. A költő első - éppen ekkor - megjelent verse, az Éjfél is a Születés témáját
dolgozza fel, a román kolindánál keményebben és komorabban. A költő egy ízben szavalóversenyt is nyert a kollégiumban, József Attila Förgeteg című versének előadásával.

1995. július

47
2. Indulás a NÉKOSZ jegyében

Amikor Nagy Lászlóval másodszor beszéltem a népi kollégiumokhoz fűződő
kapcsolatáról, ő, aki három népi kollégiumban is élt, a Dózsát tartotta a hozzá legközelebb állónak. Idézem az interjú egyik kérdését és a költő válaszát:
- Érdekes, hogy két parasztpárti kollégium volt, a Dózsa és a Szabó Dezső, és
mind a kettőnek az egykori lakói [...] csak pozitívumra emlékeznek, arra, hogy nagyon
jól érezték magukat ezeken a helyeken.
- Igen, azt mondják, hogy ez parasztpárti kollégium volt. Nem tudom, hogy ez
mennyiben nyilvánult meg. Nyilván abban, hogy főleg vidéki fiúk kerültek később
a kollégiumba és talán a Parasztpárt patronálta, egyébként nem tudom, hogy miért
mondják parasztpárti kollégiumnak, mert sok kommunista, párttag fiú is volt ott.
Azt hiszem, itt az a kérdés, hogy Nagy László, a költő mikor lett kommunista
párttag, hisz az első időkben tagja volt a Parasztpárt ifjúsági szervezetének, sőt, Vig
Rudolf szerint Széchy András és Nagy László parasztpárti ifjúsági vezetők is voltak.
Nagy László egykori megjegyzése azonban megállja a helyét, miután a Falu-Budapest
Mozgalom kollégiuma felvette Dózsa György nevét, valóban teret-helyet adott a kommunista fiataloknak is. Ha ehhez hozzávesszük a Nemzeti Parasztpárt 1946-47 fordulóján történő baloldali fordulatát, Kovács Imre és hívei kiküszöbölését, s magát a
legfőbb vezetőin keresztül a Magyar Kommunista Párttal egybefonódó NEKOSZ-t,
Nagy László 1970-es megjegyzését felfoghatjuk a népi kollégiumokon belüli kommunista befolyás erősödése regisztrálásának is.
Amikor Nagy László átment a Dési Huber népi kollégiumba, hamarosan megszűnt verseinek első fóruma, a Népi Ifjúság. A NEKOSZ, amellett, hogy beolvasztotta
a koalíciós pártok kollégiumi mozgalmait, saját lapokkal, folyóiratokkal rendelkezett,
s az ezekben való megjelenés nagyobb nyilvánosságot jelentett a szegényes kiállítású,
bár nívós tartalmú parasztpárti lapnál. Nagy László - persze - másfelé is orientálódhatott volna. A Válasz ismét megjelent - éppen a Népi Kollégiumok Országos Szövetsége
folyóirata, a Valóság 1946. júniusi száma közölte [B.] Nagy László igazságtalan bírálatát a népi írók folyóiratáról -, s az Újhold és néhány más nívós folyóirat is létezett már.
Nagy László, mint tudjuk, a Valóságot választotta, a NÉKOSZ folyóiratát, igaz, kissé
véletlenszerűen. A Dési Huber kollégiumba ugyanis 1947 őszén a Zrínyi-főiskolás
leánykollégiumból átlépett néhány képzőművész-főiskolás lány, s ezek egyike, Szemes
Piroska vitte el Papp Oszkár javaslatára a Valósághoz Nagy László rajzait és költeményeit. (Lásd erről a költő 1975. július 24-i naplójegyzetét.) „Egyszer egy bicegő fiú keresett föl a köves konyhahelyiségben - emlékezik a költő első látogatására a szerkesztő
Lukácsy Sándor 1974-ben -, nagy nyaláb kéziratot, meg rajzot hozott. Öt versét, egy
rajzát s prózában írt önvallomását adtam ki egyszerre, ez volt a bemutatkozása, s nevet
is én adtam neki: volt már egy Nagy László munkatársunk (ma B. Nagy), ezért a költőnek, faluja, Felsőiszkáz után, F. Nagynak kellett lennie."
így lett Lukácsy Sándor a költő második felfedezője és második „keresztapja" is érdekes, hogy mindkét esetben a későbbi B. Nagy Lászlótól való megkülönböztetés
miatt került sor az Iszkázi, illetve F. előnév felvételére.
A Valóság 1947. decemberi száma közölte F. Nagy László Bemutatkozás című
önvallomását, hét versét és egy 1947 augusztusában készített rajzát egy az út szélén,
fatörzsön ülő anyókáról. A versek címe a következő: Rohadt zsupp alatt, Csalás, Öreganyám, Sajnálom, Otthon, Gyík, és végül a Nem apad el isten tehene.

tiszatáj

48

Mindjárt az első vers visszakapcsol az 1947 áprilisában megjelent Húsvét tájánhoz: ebben is, abban is Busa és Sörös a két ökör neve, bizonyára az iszkázi Nagy-portáról. De milyen eltérő a szövegkörnyezet! Míg a Húsvét tájánban idilli kép közepén
jelennek meg:
a fold fia csak szántogat, sorokat húz régi könyvbe,
tükröspartú barázdákban himbálózva jár az ökre,
s tán így beszél: ez a dolga a parasztnak, az ökörnek,
sír az iga, hull a könnye a Busának, a Sörösnek,
a Rohadt zsupp alatt szinte forradalmi hangvételű:
Harangoznak, zeng a levesnóta
mindenkinek, boga Busa, Sörös
kokas-levessel nem állunk ma szóba
fehér ebéd lesz, bővizű, tökös
mégis lobogunk, mint az üstökös

Ez utóbbi vers ékezet nélküli, legalábbis a sorok végén. Majdnem teljesen ilyen az
Öreganyám és a Gyík is. Vagyis a költő versei külalakjának míves megformálására is
ügyel már. A Húsvét táján utolsó szakasza alliterációzuhatagai Babits hatásáról tanúskodnak.
Néhány hónap múlva éppen Csokonait olvas a kollégiumban, amikor a hadügyminiszter kocsit küld érte: első találkozása Veres Péterrel életre szóló élmény a fiatal költő számára. Ennek kiváltó oka: Veres Péter a Valóság 1948-as májusi számában olvasta
F. Nagy László néhány költeményét, s meg akart ismerkedni a szerzővel. Mit olvasott
a parasztpárti hadügyminiszter a népi kollégiumok folyóiratában? A versek címe: Tavaszi dal, Akaratlanul is, Reggeli előtt, Figyelmeztetés, Zuhatag. Ezek bizony a Parasztpá
szellemiségét hordozó versek. A Tavaszi dal egyenesen parasztpárti himnusz is lehetne:
Pártom te kardos
angyalom
öledben én se
alhatom,
tüzes csikódat
ellopom
kényesek kertjét
tipratom
- aminthogy annak is készült, a Parasztpárt elnöke is úgy olvashatta, ezért a népi kollégista költőért küldött miniszteri kocsi. Nagy László korai verseit, pályakezdésének
vers-útköveit azonban ajánlatos történelmi kronológiával a kezünkben olvasni. A Valóság 1948. májusi száma első közleménye a költő Májusfák című költeménye, s a hét fiatal költőt bemutató blokkban tőle még a Hamupipőke is olvasható, a júniusi szám már
többek között Aczél Tamás Az egyesülésre című versét közli, amely a lassan érlelődő
folyamatot befejező kommunista-szociáldemokrata pártegyesülést, a kommunista párt
- más néven ugyan, de - korlátlan térnyerését üdvözli. Nagy László búcsúverse e korszaktól - és az az egy hónap múlva megszűnő Valóságtól: a Dunántúli béke.

1995. július

49
3. Az Anthológia és köre

A Valóság 1948. májusi száma, mint említettem, egy blokkban közölte Hét fiatal
költő verseit. Álljon itt a nevük: Rába György, Darázs Endre, Tóth Gyula, F. Nagy
László, Kuczka Péter, Aczél Tamás és Juhász Ferenc. Ha ezt a névsort kiegészítjük
Árkos Antal, Kormos István és Pilinszky János nevével, megkapjuk az 1848 centenáriumára készült Anthológia szerzőinek névegyüttesét.
Az Anthológiát Hantai Simon festőművész készítette: tíz költő egv-egy versét
illusztrálta és - a verseket is - hidegtű-karccal alumíniumlemezekre véste. íme, a kötet
tartalomjegyzéke: 1. Aczél Tamás: Mondd meg; 2. Árkos Antal: Lenin; 3. Darázs
Endre: Borneo; 4. Juhász Ferenc: Szűz Mária; 5. Kormos István: Egy lusta költőre;
6. Kuczka Péter: Öreg a gyár; 7. Nagy László: Sajnálom; 8. Rába György: A tábornok
bánata; 9. Pilinszky János: Csak azt feledném; 10. Tóth Gyula: Nyitogató.
Hantai Simon festőművésznek műteremlakása volt a háború után a Damjanich
utcában. Hantai maga is fiatal, 1922-ben született, őszintén kommunista elkötelezettségű, és szereti az irodalmat. Lakása afféle művészeti-irodalmi szalonná vált; a fiatal
írók nemcsak az írószövetségbe jártak csütörtök délutánonként, de Hantaiékhoz is.
Hantai Simon a pályakezdő Juhász Ferencet gyermekkora óta ismerte, lévén maga is
biai születésű. Kuczka Péterrel a kommunista mozgalomban kötött barátságot. Nem
elhanyagolható, hogy a fiatal művészek a Forum Clubban is összejöttek, ennek Kuczka
Péter szerint Ifjúsági Forum Club néven is működött egy tagozata. A Forum Club adta
ki a Forum című irodalmi, társadalomtudományi és kritikai folyóiratot, amelyet Vértes
György szerkesztett. A Forum a kommunista párt folyóirata volt; 1946 és 1947-ben
még meglehetősen nyitott bármilyen előjelű irodalmi és művészeti érték számára. Nem
véletlen, hogy szerzői között Nemes Nagy Ágnest is megtaláljuk. Továbbá a Forum
Szalonban tartotta Hantai Simon festőművész 1948-as emigrációja előtti magyarországi
egyetlen kiállítását.
Az Anthológiát Hantai Simon állította össze, Kuczka Péter segítségével. Ez a kis
kötet az utolsó kísérlet a Fényes szellők nemzedéke költőinek összefogására. Fényes
szellők nemzedékén én a felszabadulás/megszabadulás - utóbbi Esterházy Péter szóhasználata - után induló művészeket értem, természetesen nem csak a kommunistákat,
de az újholdasokat, népieket, avantgard elkötelezettségűeket is. Szóval, a teljes fiatal
irodalmat. Ez a terminus technicus magában foglalja a Nyugat úgynevezett negyedik
nemzedékét, melyet az Anthológiában Rába György és Pilinszky János képvisel a legmarkánsabban. (Itt csak utalok Sőtér István Négy nemzedék című antológiájára, amelynek 1948 szeptemberében sikerült a magyar költészet teljes spektrumát bemutatnia.
F. Nagy László a Május fákkal és a Tavaszi dallal szerepel Sőtér kötetében.)
Hantai Simon gyűjteményében tehát különböző irodalmi és politikai elkötelezettségű fiatal költők szerepelnek. Pilinszky János híres verse - melyet ma A francia fogoly címen ismerünk, például a Válasz 1947-es szeptemberi számából került a kötetbe.
Pilinszky 1971-ben így emlékezett Hantai Simonra és antológiájára: „Hantai Simon kiválasztott... Akkor írtam, azt hiszem 47-ben a Francia fogolyt, ez őt megragadta, illusztrálta. Nagyon kedves, talán még Bartóknál is filigránabb jelenség volt, mindig karonfogva járt a feleségével, így találkoztam, velük itt-ott. Elmondta, hogy illusztrált. Én
nagyon megköszöntem, ennyi volt kapcsolatunk. Még nem is láttam az antológiát.
Soha nem láttam."

50

tiszatáj

Rába György verséről - A tábornok bánata - Kormos István elmondta, hogy az ő
javaslatára került a kis kötetbe. Nagy László Sajnálom című költeménye a Valóság
1947-es karácsonyi számában jelent meg. Mivel Hantai 1948. március 15-re tervezte
kötete kinyomtatását, csak az 1947-ben megjelent versekből válogathatott. (Sőtérnek
fél évvel több ideje volt az új költők szemlézésére.)
1974-ben, Eletem című önvallomásában Nagy László is nyilatkozik az Anthológiáról: „Verseinket Hantai Simon rézbe karcolta és illusztrálta. Nyomtatott is belőle
néhány példányt." Az idézetből kiderül, hogy az Anthológiát valószínűleg Nagy
László sem látta. Hantai ugyanis nem rézre, hanem a Kuczka Péter által akkori munkahelyéről, a Mezőkémiától hozott, méretre vágott alumíniumlemezekre véste, azaz karcolta a verseket és illusztrációkat.
Vajon miért nem látta Pilinszky és Nagy László az Anthológiát, és miért találkozott Nagy László - esetleg - a kötet nyomtatott példányával is? Hantai Simon 100 levonatot szándékozott készíteni könyvecskéjéből, s a kolofon szerint a verseket a költők aláírták volna. Ezért nem találkozunk a később a Petőfi Irodalmi Múzeum számára
készített példányon a költők nevével verseiknél. Kormos Istvántól megtudtam, hogy
Hantai maga szándékozott kinyomtatni az Anthológiát, de csak a próbalenyomatokkal
készült el, időközben ugyanis professzorával, Kmetty Jánossal összeveszett, s a munkát
nem folytathatta a Képzőművészeti Főiskolán. Az eredeti alumíniumlemezeket Kuczka Péter később a Petőfi Irodalmi Múzeumnak ajándékozta, az Anthológia azonban
mindmáig kiadatlan.
4. Röppenj szikra! és Erős bástya
(További antológiák)

Időrendben az 1948 karácsonyára kiadott Röppenj szikra! a következő antológia,
amelyben Nagy László versei szerepelnek. A verseket összegyűjtötte és a jegyzetet írta
Sebestyén György, bevezette Mikó Zoltán, a rajzokat pedig Bencze László, a Dési
Huber kollégium tanára készítette. A kötetet az 1948. március 22-én alakult Magyar
Ifjúság Népi Szövetsége adta ki. A MINSZ a baloldali ifjúsági szervezeteket fogta össze,
kommunista irányítással. Ennek megfelelő a Röppenj szikra! tartalma. A szerzők: Aczél
Tamás, Benjámin László, Darázs Endre, F. Nagy László, Juhász Ferenc, Kuczka Péter
és Tóth Gyula; vagyis Benjámin László kivételével az Anthológiában megismert költők. Árkos Antal, Kormos István, Rába György és Pilinszky János nevét itt hiába keresnénk.
Ez az antológia a pártegyesülésben kicsúcsosodó úgynevezett fordulat után keletkezett. Polgári vagy népi költőket nem közöl, de itt még igen jó színvonalú, őszinte hit
által motivált költeményeket olvashatunk a megváltozott életformáról, s a megvalósítani vélt szocializmus perspektívájáról. Elsősorban Benjámin László Tavasz Magyarországon, Kuczka Péter Béke és Messze volt a föld, továbbá Juhász Ferenc Dal a traktorról
és Boldog beszéd című verseire gondolok.
Nagy László, itt közölt nyolc költeményével, nem lóg ki a sorból. A versek címe:
Zuhatag, Kék madár, Rohambrigád, Vera, Hazafelé hajnalban, Ősz felé, Megindultak é
a nemrég megismert Tavaszi dal. A Rohambrigád és a Vera úgy keletkezett, hogy Nagy
László és Molnár József 1948 nyarán a Dési Huber népi kollégium küldötteiként
a Duna-Tisza csatorna építéséhez utaztak, és Nagy László nemcsak rajzokkal, hanem
e többször is publikált verseivel érkezett meg az építőtáborból. A Tavaszi dal gyakorla-

1995. július

51

tilag változatlan formában, de új szövegkörnyezetben közölve - egy Kuczka- és egy
Darázs Endre-féle korai szocreál között - akár (kommunista) himnuszként is olvasható. Ez a vers valóban „himnusz minden időben"!
A következő, Erős bástya című antológiának az alcíme közli, milyen alkalomra
készült. Fiatal magyar művészek a Demokratikus Ifjúsági Világszövetség II. Kongresszusáért. 1949 nyarán ugyanis nálunk volt a VIT, a Szovjetunió iránt elkötelezett fiatalok
találkozója. A kötetet a MINSZ adta ki, mint a Röppenj szikrát, szerkesztette Gera
György, a képmellékleteket összeállította Gera Éva, felelős kiadó ezúttal Mikó Zoltán,
az előszót Non György írta.
Az egész antológia úgy, ahogy van, tendenc művek összessége. Közli például Ligeti György Kantáta a Világifjúsági Találkozóra című darabjának kottarészletét, a képzőművészeti részben pedig többek között Nagy László Dési Huber-kollégista társai
Molnár József, Papp Oszkár festményeinek, rajzainak fotóját. A kötet írói közül többen irodalmunk klasszikusai lettek. Nem az itt közölt műveikkel. Nagy László is megtagadta pártos korszaka műveit a Deres majális utószavában. Az irodalomtörténész mi
mást tehetne, csupán megemlíti, hogy a költő A szabadságról és Anya című verseivel
szerepel ebben a kötetben.
5. Népek dalai
A Népek dalainak kettős címlapja van. Eredetileg alcíme is volt: NÉKOSZ daloskönyv. A kék kötésen fehér betűs cím alatt itt a pennás zászlót ábrázoló NÉKOSZjelvény található, alatta a kiadó neve: Budapest Székesfőváros Irodalmi Intézete. Mire
azonban 1949 nyarán a népi kollégisták számára készült 269 oldalas daloskönyv megjelent, 1949. július 10-én a NÉKOSZ utolsó közgyűlése kimondta - ki kellett mondania! - a népi kollégiumi mozgalom „önfeloszlatását". Ezért a forgalomból bevonták
a daloskönyv fellelhető példányait, és megtartva a kék borítón fehér betűs Népek dalai
főcímet, az alcímet az új változatról elhagyták, a NÉKOSZ-jelvényt stilizált népművészeti motívum váltotta fel.
Ezzel még nincs vége a könyv körüli furcsaságoknak. A könyv egyszerre két,
részben eltérő információt tartalmazó belső címlappal jelent meg. Népek dalai Daloskönyv Összeállította Vig Rudolf. Bence László rajzaival. Budapest Székesfőváros Irodalmi Intézete - olvasható a belső címlap rektóján. A verzón pedig: Ezt a daloskönyvet
Vig Rudolf (szerkesztés, jegyzetek), Benedek Árpád (mozgalmi dalok) és F. Nagy László
(dalszövegfordítások) állították össze. A rajzokat Bencze László festőművész, a Dési
Huber István Népi Kollégium tanára készítette.
A rajzoknál maradva: a már kiszedett könyvből a jugoszláv ügy miatt kidobták
a szerb népdal- és himnuszfordításokat, de tévedésből benne maradt Bencze László
grafikája Titóról, aki partizánvezérként egy hegyi tisztáson pihen, harcosai pedig kólót
járnak körülötte. Hogy a „tévedés" még nagyobb legyen, a daloskönyv IV., Nagy
mesterek kis művei (Kánonok) című részét vezeti be az ekkor már a munkásmozgalom
árulójának minősített jugoszláv államférfit ábrázoló rajz.
A daloskönyvet az alig húszéves Vig Rudolf - Nagy László barátja a Dózsás
időkből - állította össze. A Száz magyar parasztdal ciklushoz nem kellett segítség, de
a Szomszédaink népdalai ciklusba felvette Nagy László 15 versfordítását, a Milliók éneke
közt találjuk a költő talán legelső Hriszto Botev-fordítását (Hadzsi Dimitör), továbbá
ő fordította a Bolgár Népköztársaság és a Csehszlovák Köztársaság himnuszát is. Vagyis

52

tiszatáj

a költő 1949 nyarán egyszerre 18 műfordítással jelentkezett, s ez több mint a fele a 49-es
könyvhétre kiadott első önálló verseskötetében, a Tűnj el fájásban olvasható versek
számának.
A kötet történetét Vig Rudolf így ismertette 1970-ben:
„A NEKOSZ kiteljesedésének időszakában Benedek Árpád a Rajk-féle rendőrség
művészeti együttese élére került és ő volt a NEKOSZ-központ kulturális osztályának
is a vezetője. Rendőringben és csizmában járt. A rendőrségtől megbízást kapott egy
daloskönyv összeállítására, ezt átpasszolta Vass Lajosnak, Vass Lajos pedig nekem. Hamarosan összeállítottam egy anyagot, de a mozgalmi dalokat nem akartam vállalni, ehhez Benedek Árpád adta a nevét. A verseket F. Nagy László fordította és Bencze
László illusztrálta a Népek dalai című kötetet. Soproni János őrnagy a rendőrségen néhány betyárnótát kihúzott. A kottákat a népzene-kutatócsoport másolta le. Nagy László
harminc műfordítást készített a kötet számára, és megjelentek folyóiratban ezek a műfordítások, innen ismerték meg, mint műfordítót, ezért kapott bolgár ösztöndíjat."
A kötet számára készített versfordítások számában talán nem pontos Vig Rudolf
emlékezése, ugyanis máskor azt mondta, hogy a kidobott szerbhorvát ciklus Nagy
László hat fordítását tartalmazta. A megjelentekkel együtt ez huszonnégy. Mindegy!
A teljesítmény akár így, akár úgy, kiválónak mondható. Maga a költő a már idézett
1970-es interjújában azt állította, hogy a Népek dalai kötet számára lefordított népdalok
közül „ma is énekelnek néhányat. Például a Te kedves Lyzícám, vagy a Túl az erdőn, túl
a réten kezdetű lengyel népdalokat".
Versfordításai közül hét bolgár nyelvből készült, a többi más nyelvek között oszlik meg, szerényebb mennyiségben.
A talaj jól elő van készítve Nagy László bulgáriai ösztöndíjas éveihez.

TÜSKÉS

TIBOR

Nagy László: Inkarnáció ezüstben
Ezüst-maszkunkat ezüst-kezünk
elmozdítja csak s dől a hó
zihálhat havat is két szerető
fölszabadulva az égre forgunk
imádat szárnyas malmai, íme
ezüstben az árulás városa
ez a fény-rózsás agydaganat
fülel már az űrbe és minden
hópelyhet kihallgat, összeadja
köbméterekké a hulló havat
FIGYELEM, FIGYELEM
FIGYELMEZTETJÜK A SZERETŐKET
NE MÓKÁZZANAKJELKÉPÜKKEL
CSINTALANSÁGUK
HASZONTALAN
JELENÜKTŐL IDEGEN, FIGYELEM

1995. július

53
Tekints le az érdekek zónáira
ülnek ott hatalmas páncél-mackók
hasukban az apró szabvány-zacskók
mindben kereken harminc ezüst
íjászaim, az eskü, az eskü
ne hagyjuk abba, havat, szelet
északi süvítést a világ
ablakainak, a sötét
lelkiismeret hártyáinak
hajrá, az idegek havazzanak
tombolj, te sörényes velem
zúdítva zenét, a szkíta nyilak
ércnyelvét az éter síkjairól
hol testvér a húrral a köröm, a szem
és hűen szolgál a nyereg sisak
de a dűh: nyargaló fejedelem
barbár és tiszta, akár a hó
íme, a leszakadó ezüst-zene
a páncélszekrénybe nem zárható
vérre se váltható vad havazás
FIGYELEM, FIGYELEM
FELHÍVJUK A LAKOSOK FIGYELMÉT
JELENTKEZZENEK HÓMUNKÁRA
HARCRA A HÓ BIKÁI ELLEN
ELÁLLJÁK MÁR AZ UTAT, FOROGNAK
HIDAKON BÖMBÖLNEK, TEREKEN
VAKÍTJÁK A SZEMET IS, KARAMBOL
FIGYELEM, FIGYELEM

Itt maradunk magas hazánkban
a havazás fehér szivében
hallatlan örvény-kerékben
itt nem horpad be a halánték
határainknak vérnyoma nincs
ide kergültünk kénytelenül
ezt megalkottuk eszményien
itt hahotázunk a vérünk
tábortüzénél, itt lerogyunk
ezüst-arcunk fájt már a csókra
ezüst-kezünk cédrus-pohárra
kikalapált alakunk fájt már
lenvirág-ingért, s ideje jött
ideje a hömbölyödésnek
égő cukor és pörkölt dió
aromájának, ideje jött
húsunk mákvirág-barlangjában
a barbár íj-feszülésnek
ríkatóan forró havazásnak
FIGYELEM, FIGYELEM
FELHÍVJUK A LAKOSOK FIGYELMÉT
NEMZETI KINCSNEK NEVEZETT
SZKÍTA LELETEINKBŐL

54

tiszatáj
KÉT ALAK, EGY FÉRFI, EGY NŐ
ELTŰNT MÁR A HA VAZÁS ELŐTT
EZŰSTAZARCUK,
EZŰSTA KEZŰK
A HÓVIHAR MOZGÓ CENTRUMÁBÓL
FŐVÁROSUNK FELETT MAGASAN
HALÁLBIZTOS HOGY ŐK ZENGENEK
MAGASA JUTALOM IS, AZÉ LESZ
AKI LEHOZZA ŐKET A FÖLDRE
MEGKÖTÖZVE, FEGYVER IS HASZNÁLHATÓ
FIGYELEM, FIGYELEM
FEGYVER IS HASZNÁLHATÓ

Az Inkarnáció ezüstben nem tartozik Nagy László „agyonelemzett", gyakran emlegetett, pódiumon sűrűn mondott, iskolai tankönyvekben és antológiákban szereplő
versei közé, mint pl. a Ki viszi át a Szerelmet, a Menyegző, a JózsefAttila!, a Tűz vagy az
Eg és fold. Mind kötetbeni megjelenése idején a korabeli kritika nemi méltatta túlzott
figyelemre, mind később, az életmű egészének feldolgozásakor viszonylag keveset foglalkozott vele a Nagy László-irodalom. Kecskés András mindössze háromoldalnyi,
iskolai segédanyagnak szánt, nem éppen elmélyült megközelítése (Versek tükre, 1985)
akkor került a kezembe, amikor saját munkámmal már elkészültem. Először alighanem Csoóri Sándor hívta föl rá a figyelmet: a költő rajzait tartalmazó, 1980-ban
megjelent Szárny és piramis című kötetbe beválogatta a könyvben található kilenc
Nagy László-vers közé. Hogy maga a költő is fontosnak tartotta, közvetve bizonyítja,
hogy hangszalagra mondta, s ily módon szerepelhet azon a hanglemezkiadványon,
amely négy lemezoldalnyi - szám szerint harmincnyolc - verset őrzött meg a költő
hangján. A vers címe legutóbb - 1993-ban - a Kortárs Kiadónál megjelent, a költő válogatott verseit tartalmazó gyűjtemény borítóján bukkant föl.
Kockáztassuk meg - s nevezzük a módszert akár preventívnek - vizsgálódásunk
és elemzésünk sommázatát: az Inkarnáció ezüstben nem tartozik a költő „nagy" versei
közé, inkább jellemző vers, kulcsvers, szintézisvers, összegező jellegű vers: együtt van
benne Nagy László poézisének sok fontos és jellemző gondolati és poétikai motívuma,
olyan versformáló eleme, amely - korábban vagy később - számos más költeményében
is föllelhető.
Az Inkarnáció ezüstben összefoglaló szerepét hangsúlyozza maga a költő a verscikluson, illetve köteten belüli elhelyezésével. A vers kötetben először az 1967 és 1973
közti idő termését, a költő egyik legváltozatosabb, leggazdagabb korszakának anyagát
közrebocsátó Versben bujdosóban látott napvilágot 1973-ban. A kötet öt versciklust,
valamint az Eg és fold című oratóriumot foglalja magába. A harmadik ciklus címe:
Ajándék-, tizennégy verset tartalmaz: a férfiszerelem hangján a „szerető asszony" alakját
megidéző, játékosságot és fájdalmat, jókedvet és panaszt egybevegyítő verseket. Az Inkarnáció ezüstben itt a ciklus utolsó előtti darabja, A repülő árnyéka és a Hegyi beszéd
között található. Amikor Nagy László egybeszerkeszti az ötvenedik születésnapjára
tervezett, addigi életművét összefoglaló négykötetes gyűjteményt (a kiadvány 1975-ben
lát napvilágot), akkor az Ajándék ciklust további négy verssel gyarapítja, de az Inkarnáció ezüstben itt is a cikluszáró utolsó előtti helyen áll, itt az Asszony szeme került eléje,
és a Hegyi beszéd követi. A vers e helyét az Összegyűjtött versek legutóbbi, 1988-as kiadása is megőrizte.
Az Inkarnáció ezüstben a költő nagy és szuverén látomás-verseinek, a hosszúénekeknek a rokona. A vers egyetlen hatalmas vízió. Mi lehetett a vers kiváltó élménye,

1995. július

55

mi érintette meg a költőt, mi lehetett a versindító benyomás, mi alakult át itt költői
látomássá? Feltételezésünk szerint az élmény geneziséről, a versképző elemről az utolsó
sorok vallanak. Innét fölfejtve értjük meg a költemény üzenetét. „FELHÍVJUK A LAKOSOK FIGYELMÉT / NEMZETI KINCSNEK NEVEZETT / SZKÍTA LELETEINKBŐL KÉT ALAK,
EGY FÉRFI, EGY N Ő / ELTŰNT MÁR A HAVAZÁS ELŐTT..." Talán egy művészettörténeti

albumban színes fényképen, talán egy múzeumi kiállítás üvegtárlóiban a valóságban
látott a költő olyan szkíta ezüst leleteket, amelyeknek figurális rajza megindította képzeletét. Talán éppen tél volt, kint hóesés. A szkíta leletek rajzához a havazás, a kinti
világ látványa társult, a leleteken látható két alak, egy férfi, egy nő pedig átalakult, „inkarnálódott" két élő szeretővé, a férfi lírai énjévé és a megszólított nővé, a „te sörényes"-sé. A szkíta leletek, a hóesés és a két szerelmes mellett a negyedik versképző
mozzanat valószínűleg a város képzete lehetett. Az utóbbi három olyan sajátos Nagy
László-i versmotívum, amely külön-külön számos versében föllelhető: a havazás pí.
A havazás árnyéka, Hószakadás a szívre, az ifjú pár a Menyegző, a város A város címere,
A nagy atlanti homályban című versekben. Az Inkarnáció ezüstben talán azért érdemel
megkülönböztetett figyelmet, mert a motívumok együtt vannak jelen, szintézist, új
minőséget alkotnak. A versképző elemek - nevezhetjük őket akár a költemény mögöttes, epikus meséjének is - persze csak csírájukban vannak jelen, a versformálás során
háttérbe szorulnak, elhalványodnak, visszavonulnak, s a vers szuverén látomássá alakul. A vers nem a látvány, a szkíta leletek leírása, a költő a képet, a látványt, a leleteket
szimbolikus erővel ruházza föl, a leletek „leírása" önarcképpé, önvallomássá formálódik. A tárgyi világ, a leletek csak versmag, alkalom, ürügy, ami köré a költő látomását,
életérzését szervezi. így oda jutottunk el, amit már előzőleg mondtunk: a vers nem
élmény- vagy leíró költészet, hanem látomás, vízió, „megtestesülés".
Erre utal egyébként már a vers címe is. Incarnatio: a keresztény hit egyik alaptanítása, hittitok, a Katolikus lexikon szerint „a kereszténység egyik alapdogmája és az
üdvösségtörténet legnagyobb ténye", megtestesülés, az örök Ige testté válása, Jézus
születése, ünnepe karácsony. Karácsony: olyan versmotívum, amely természetesen társul a tél, a hó, a havazás képzetéhez, s bizonyára ez hívja elő a versben az „égő cukor és
pörkölt dió aromájának" motívumát. A versben további liturgikus kifejezéseket is
találunk: ilyen az „imádat", az „árulás" és a „harminc ezüst" kifejezések. (Nagy László
egész költészetére jellemző a liturgikus-bibliai motívumok használata, ezek már korai
verseiben ott vannak.) A költő azonban az incarnatio kifejezést átírja, a latin eredetű
szót magyar ortográfia szerint használja, mintegy ezzel is jelzi, hogy itt a szó nem eredeti, nem vallási, az evangéliumokban elbeszélt tartalommal, hanem más, tágabb, profán jelentéssel szerepel. Itt nem Jézus születéséről, hanem a szkíta ezüst lelet átváltozásáról, megtestesüléséről, élő, eleven emberré válásáról van szó. (Az inkarnáció-motívumot Nagy László már versünk egyik rokon költeményébe, a Menyegzőbe is beleszőtte. Itt a vers első, verzállal kiemelt sorában hangzik el az „et incarnatus est" idézet
ironikus parafrázisa: „okosak a vének, ruganyos a vének tanácsa, / megengedik: IME,
TESTETÖLTHET AZ IGE, HA TUD".) Inkarnáció - mondja Nagy László arról a folyamatról, amikor a versben a valóság, a tárgyi világ két eleme művészetté realizálódik, műalkotássá lényegül át. A megnevezés eszünkbe juttatja Pilinszky János szavait, aki 1965
karácsonyán, Jézus megtestesülésének ünnepén ugyancsak a valóság átalakulásáról
elmélkedik, egy másik helyen, a Beszélgetések Sheryl Suttonnal-ban pedig a művészet inkarnációjáról beszél. „Kik veszik körül a betlehemi jászolt? Nem a történetit, a valóságosat, hanem azt, ami a századok során a képzőművészeti alkotásokban realizálódott?

56

tiszatáj

- kérdezi Pilinszky 1965-ben. - Valamennyien ismerjük őket: az angyalokat és a csillagokat, a barlangot és a barmokat, a pásztorokat és a térdeplő három királyt. S tudjuk
azt is: a valóságban némileg másképp történt. A képzelet kikerekítette és átalakította
a valóságot. De épp ez az érdekes: hogy mivel övezte körül a képzelet az evangélium
beszámolóját?" A Beszélgetések ben pedig így összegezi véleményét: „...a művészet a képzelet morálja, hozzájárulása, verítékes munkája a teremtés realitásának, inkarnációjának
a beteljesítésére, helyreállítására. Megtestesült (Et incarnatus est): azóta minden remekmű
zárómondata, hitelesítő pecsétje lehetne."
Nagy László poétikája, versszemlélete Pilinszky művészetszemléletére rímel. (Nála
az inkarnáció szó a mű címébe emelt első szó.) Ezért Pilinszky szavaival mi is megkérdezhetjük: Nagy László versében a képzelet hogyan kerekítette ki és alakította át
a valóságot, képzelete mivel övezte körül a „NEMZETI KINCSNEK NEVEZETT / SZKÍTA
LELETEINK"-et?

A nyomtatott versnek mindig vizuális jelentése is van. A 77 sor terjedelmű költeményt öt sorköz választja hat részre. Ezek a részek, szakaszok egyben a vers szerkezeti egységei. A hat szakasz a vers két rétegét alkotja: a vers szerkezete a kultikus
hármas szám alapján tagolódik. Egymással összefüggésben egyrészt a három páratlan
(1., 3., 5.) szakasz, másrészt a három páros (2., 4., 6.) szakasz van. Úgy is mondhatjuk,
hogy a vers menetét, fő sodrát alkotó páratlan szakaszokat megtörik, megszakítják
a páros számú közbevetések. A szakaszok terjedelme mindkét „síkon" növekvő: a sorszámok a páratlan szakaszokban: 10-20-19, a páros szakaszokban: 5-8-15. (Mintha egyre
nagyobb lélegzetet venne a költő.) A két verssík terjedelmi aránya 49:28, vagyis a három páratlan szakasz terjedelme csaknem kétszerese a három páros szakasz terjedelmének. Ez azonban a puszta terjedelmi arány. Ha a részek indulati töltését nézzük, akkor
a kisebb, mintegy fele akkora terjedelmű páros részek teljes indulati egyensúlyban
vannak a terjedelmesebb páratlan részekkel. A páratlan részek indulati erejét, intenzitását a költő tipográfiával, a végig nagybetűs írásmóddal hangsúlyozza. A versbeli kiemelésnek ezzel a formájával Nagy László először alighanem az 1964-es Menyegzőben él,
majd három portréversében, a Csontváryban, az Egry ragyogásában és a Veres Pétert
idéző Az országház kapujában, 1946 címűben találkozunk. Az Inkarnáció ezüstben után
ugyancsak használja a verzál kiemelést több versében (Egzakt aszály, Verseim verse,
pásztoRablók), valamint nagybetűkből építi föl képverseit a Seb a cédrusonlói az Árvácska sírverséig. Vagy gondolati közlendőt nyomatékosít, vagy a vers szövegébe épített
idézetet jelzi ezzel. Az Inkarnációban a tipográfiai kiemelés mindkét célt szolgálja: a páros szakaszok egyfelől idézetek, másfelől a vers többi részétől elütő, nagyobb hangerejű
közlések. A tipográfiai kiemelésnek Nagy Lászlónál mind a vers látott-olvasott képében, mind élőszóval történő előadásában meghatározott szerepe van.
A vers időszerkezete a jelenből indul, a jelenben halad előre, s a vers meghatározó
idősíkja a jelen marad. A páratlan szakaszok igéi jelen idejű cselekvést fejeznek ki („elmozdítja", „dől", „forgunk" stb.), a páros szakaszok felszólításai is a jelenre utalnak
(„figyelmeztetjük", „felhívjuk"). A múltat, az előzményt a vers befejező szakaszából ismerjük meg. (Erről a vers keletkezési körülményeivel kapcsolatban már beszéltünk.)
A versben itt szerepel a leghangsúlyosabb múlt idejű ige („ELTŰNT"), s ezzel történik
utalás a lehetséges előzményekre: „SZKÍTA LELETEINKBŐL / KÉT ALAK, EGY FÉRFI, EGY
N Ő / ELTŰNT MÁR A HAVAZÁS ELŐTT". Vagyis, ha a verset sorról sorra olvassuk, akkor
csak a vers végén csapódik eggyé, a befejezéstől nyer értelmet az előzmény, kap fényt,
megvilágítást a teljes vers. Ez a szerkezet szöges ellentéte annak a másiknak - például

1995. július

57

Petőfi A Tisza c. költeménye vagy Vörösmarty Gondolatok a könyvtárban c. verse szerkezetének -, ahol sorról sorra bomlik ki a vers, mindegyik sor vagy mondat előrébb
viszi a leírást vagy a gondolatot.
A versbeli cselekmény, történés a tér két síkján zajlik. A tér egyik síkja „az éter
síkjai", a fenti világ, az ég, ahol a versbeli két szerető tartózkodik, ahonnét dől a hó.
A tér másik síkja a lenti világ, „az érdekek zónái", ahol „az árulás városa" található,
ahonnét fölhangzik az ismételt figyelmeztetés. Az Inkarnáció ezüstben jellegzetesen kétpólusú vers: a két világ tartalmi ellentéte adja a versbeli kontrasztot, a két világ tartalmi
ellentéte a versbeli feszültség forrása. A két szerető világa, a „mi" világunk: a tisztaság,
a fölszabadultság, a zene világa, a „magas haza", ahol „nem horpad be a halánték / határainknak vérnyoma nincs". Az árulás városa: csak az érdeket ismeri, köbméterekké adja
össze a havat, ott a páncél-mackók hasa az árulás harminc ezüstjét őrzi, s az ablakokat
a sötét lelkiismeret hártyái födik. Innét, a lenti világból hangzik föl az egyre fenyegetőbb
figyelmeztetés, melynek szavai háborús emlékeket idéznek, légiriadót bejelentő rádióközleményekre, felkoncolást ígérő utcai plakátok szövegére emlékeztetnek. A két világ,
a két térbeli sík ellentétben, harcban áll egymással. A két szerető segítői a szkíta harcosok (ezt a képet bontják ki a szkíta nyilak ércnyelve, a nyereg, a sisak, az íjászok, a nyargaló fejedelem fogalmak teljes metaforává). A lenti várost viszont a fény-rózsás agydaganat, a hatalmas páncél-mackók, a páncélszekrény-metaforák teszik érzékletessé és
szemléletessé. A két erő között a feszültség egyre nő, a két szerető harca egyre elkeseredettebb, a fenyegetés egyre erőteljesebb, a veszélyeztetettség egyre nagyobb. Ez a versbeli kontraszt sok tekintetben a Menyegző fölépítésével rokon: ott a vers két hőse, az ifjú
pár és a háta mögötti lakodalmas nép ellentéte a meghatározó versformáló, strukturáló
motívum, itt a két szerető alatt az árulás városa jelenti a másik, az ellenséges pólust.
S ahogy a Menyegzőben, úgy itt sem kétséges, hogy a költő kikkel és mivel azonosul.
Ahogy a Menyegzőben, úgy itt is a többes szám első személy (a „mi") fejezi ki ezt az azonosulást. Még a két vers indításában is van valamiféle nyelvi-gondolati egyberímelés.
„Arccal a tengernek itt állunk párban..." - kezdi a Menyegzőt. „Ezüst-maszkunkat
ezüst-kezünk / elmozdítja csak..." - olvassuk az Inkarnáció ezüstben első két sorában.
S akár a Menyegző, az Inkarnáció ezüstben is a humánum és az erőszak, a szépség és az
érdek, a szabadság és a korlátozottság összeütközéséről szól, az etikus értékek fokozódó
veszélyeztetettségét fejezi ki. A vers ennek a világunkban folyó harcnak a művészi láttatása, látomása.
A versépítményben Nagy László költészetének számos ismert, a vers mondandóját értelmező-megvilágító metaforáját fedezhetjük föl. Ezek: a két szerető, a hó és a város motívuma.
Említettük, hogy a vers a költő kötetkomponáló szándéka szerint az Ajándék
ciklusban kapott helyet. A ciklus verseiből ilyen szavakat és sorokat emelhetünk ki:
„megindul hozzád az ének", „ajánlom neked", „átcsörtet hozzám az asszony, az aszszony", „hát megtalált kedves, gyere", „két sörényes", „ahány csöpp a mézed / annyi
csöpp a vérem", „mind pirosra válik / amit Fehér Anna / művel érdekemben", „Viola
a bibliásom" és így tovább. Azt mondhatjuk tehát, hogy tág értelemben az Inkarnáció
ezüstben is ajándékvers, szerelmes költemény. Tény, hogy itt is két szeretőről, szerelemről és szerelmesekről van szó, de a versben nem a vágy, a szenvedély feszültsége,
a hiány vagy a rátalálás indulata szólal meg, s az is teljesen érdektelen, hogy ki az a másik
személy, akihez a költő odafordul: „Tekints le az érdekek zónáira...", vagy: „tombolj,
te sörényes velem", s akikre vadászó szemmel figyelnek. Itt a szerelem mint minden

58

tiszatáj

morális érték, emberi tisztaság, szépség és jóság szimbóluma jelenik meg. A szerelemnek a költő - akár a Menyegzőben - jelképi erőt ad, s amit a Menyegzőről mondott, az
Inkarnáció ezüstbenre is érvényes: „egyetemes érvényű, küzdelmes beszéd, vonatkozik
az élő emberiségre... írtam a romlás és a romboltatás ellen, minden visszahúzó erők ellen, az ifjúságért." S amit a Menyegző egyik kéziratos változatán a cím után olvashatunk, az is vonatkoztatható az Inkarnáció ezüstbenre: „ifjúságunk emlékműve".
A vers legmeghatározóbb motívuma a hó, a havazás - Nagy László költészetének
egyik alapmetaforája. S nemcsak Nagy Lászlóé, mert jóformán az egész magyar irodalomban föllelhető: a kuruc szegénylegény piros csizmájának nyomát befedő hótól
kezdve a Vörösmarty szabadságharc utáni döbbenetét érzékeltető havon át („Most tél
van és csend és hó és halál") Illyés képverséig, a hókásás, téli, Újévi ablakig, és tovább.
És mindig más jelentéstartalommal. Nagy Lászlónál sem mindig ugyanarról a hóról
van szó. A korai versekben a hó (és fogalomköre: tél, jég, fagy, hideg) a táj, az évszakok, a természet része, a közvetlen szemlélet hordozója, a természetélmény kifejezésének eleme (pl. Január királya, Hóharmat mardos, Téli krónika, Tél stb.). Később a természeti motívumok költészetében jelképes értelmet, társadalmi jelentést kapnak, s a hó
(és szinonimái) a költő képrendszerében konstans és meghatározó szimbólummá lesznek. A hó jelentéstartalma általában negatív (a tűz, a láng pozitív jelentéstartalmával
szemben), s a fenyegetettség, az emberi szenvedés, a kiszolgáltatottság, az embertelenség, az életellenesség, a gonoszság, a pusztulás és a halál jelképe. Azok közül a versek
közül, amelyek a negatív, vad, idegen, nyomasztó, félelmes, kietlen tartalmú hó-motívumra épülnek, talán elegendő a Havon delelő szivárványra hivatkozni. A hó-képzetnek ez az értelmezése egybevág azzal, ahogy József Attila költészetében is szerepel ez
a motívum. Véletlen lehet-e, hogy Nagy László József Attila! című versében a „téboly
havát"-ra ez rímel: „eszed a halált"? Az Inkarnáció ezüstben azért figyelemre méltó vers,
mert benne a hó-motívum pozitív jelentéstartalommal szerepel: az emberi tisztaság, az
érték, a humánus élet megfelelője. A havazást itt a két szerető kelti: „Ezüst-maszkunkat
ezüst-kezünk /elmozdítja csak s dől a hó / zihálhat havat is két szerető / fölszabadulva
az égre forgunk". Valamiféle mítoszivá növelt, „egyetemes tél", világot beborító havazás képzete bontakozik ki előttünk.
Ami a két szerető mókázó jókedvére, csintalanságára, karácsonyi örömére, boldogságára leselkedik, ami a rossz, a negatív erő, annak a versben az árulás városa a képi
megfogalmazója. Ez a felülről nézett város a kinti világ, a deformált társadalom jelképe,
amely az emberi személyiséget korlátozza, az élet minőségét megrontja, s a természet
(a hó) tisztaságával szemben a szennyezettség szinonimája. Tulajdonságait a betegség
(agydaganat), az árulás, a bibliai Júdás (harminc ezüst) és az aranyat istenítő, csak
a pénzt tisztelő kapitalizmus (hatalmas páncél-mackók) motívumaiból szövi egybe. Jellemzője az a bornírtság, amely „összeadja / köbméterekké a hulló havat". (Ugye, mi is
olvastunk már olyan újsághírt, hallottunk olyan szenzációs rádióközleményt, amely
azt közölte, hogy egyetlen téli éjszaka ennyi meg ennyi köbméter hó hullott fővárosunkra?) Ez a város, ez a lenti világ, a rontás, az árulás megszemélyesítője az, amely
egyre fenyegetőbb üzenetét küldi: először csak figyelmezteti a szeretőket, ne mókázzanak, másodszor felhívja a figyelmet a leesett nagy mennyiségű hó eltakarítására, harmadszor parancsot ad a szeretők elpusztítására, lelövésére.
Az Inkarnáció ezüstben nyelve erőteljes, merész, szuggesztív nyelv. Szókincsében
különféle nyelvi rétegek keverednek egymással. Van itt keresztény vallásos kifejezés
(inkarnáció, imádat, harminc ezüst), népnyelvi eredetű szó (hömbölyödés), jassz kifeje-

1995. július

59

zés (páncél-mackó), a hadi-katonai szaknyelvben honos - ezen belül is a barbár szkíta
harcmodor érzékeltetésére alkalmas - nyelvi elem (íjász, hajrá, nyíl, húr, nyereg, sisak,
nyargaló fejedelem). A vers nyelvi anyaga, szóképei elsősorban a három alapmetaforához - a két szerető, a havazás és az árulás városa képzethez - kapcsolódnak. A „te sörényes" a ló-képzetből származik. A „két szerető" hívja elő a többes szám első személyre
utaló fogalmazást (maszkunk, kezünk, forgunk, ne hagyjuk abba, itt maradunk stb.),
a másik személyt megszólító beszédhelyzet pedig az egyes szám második személyű
megszólítást (tekints le, tombolj te stb.). A vers egészét átszövő, legmeghatározóbb
metafora a havazás képzete. A hó szó és különféle változatai, ragozott, képzett, szóösszetételben vagy szókapcsolatban szereplő alakja tizennégyszer (!) fordul elő a versben:
dől a hó, havat, hópelyhet, havazzanak, havazás, hómunka, hóvihar stb. Legeredetibb,
legmeghökkentőbb módon alighanem ebben e metaforában: „hó bikái", és ebben
a kontrasztot kifejező jelzős szerkezetben szerepel: „forró havazás". A mindent beborító hó tisztaságának ellentéte „az árulás városa". Az árulásra („harminc ezüst") és
a kizsákmányolásra („ülnek ott hatalmas páncél-mackók / hasukban az apró szabványzacskók") utaló motívumok mellett a kép negatív tartalmát legérzékletesebben az igék
fejezik ki: fülel, kihallgat, összeadja. A költői képek sűrűségét és érzékletességét, szinte
tapintható, plasztikus hatását a gyakran előforduló alakzatok fokozzák. A legszembeötlőbbek a nyomatékosító ismétlések. Az „Ezüst-maszkunk, ezüst-kezünk" kifejezés
„ezüst-arcunk, ezüst-kezünk"-ként visszatérve, majd „ezüst az arcuk, ezüst a kezük"
formában megismételve mintegy az egész versépítmény hármas pillérét adja. A nagybetűs versrészletekben a figyelem és változatai (figyelmeztetjük, felhívjuk a figyelmet)
keretszerűen és egyre növekvő számban - négyszer, ötször, ötször - ismétlődik meg.
A harmadik figyelmeztetésben a „fegyver is használható" megismétlése növeli a fenyegetettséget. Kétszeres ismétlés: „az eskü, az eskü", háromszoros: „ideje jött / ideje",
„ideje jött", négy-, illetve ötszörös: „itt-itt-ide-itt-itt". Szójáték szövődik az ismétlésbe,
amikor a harmadik felszólításban azt halljuk: „FŐVÁROSUNK FELETT MAGASAN / ...
ZENGENEK" - „MAGAS A JUTALOM IS". A versmondatok szervezésében, formálásában,
megszerkesztésében a fölsorolás és a gondolati párhuzam kap szerepet. A fölsorolások
egyaránt tartalmaznak két vagy három elemet. Az előbbire példa: a világ ablakainak,
a sötét lelkiismeret hártyáinak - a köröm, a szem - nyereg, sisak; az utóbbira: havat,
szelet, északi süvítést. Az „itt", illetve az „ide" ötszöri megismétléséhez öt különböző
jelentésű cselekvés, öt gondolati párhuzam kapcsolódik: itt maradunk - itt nem horpad
be - ide kergültünk - itt hahotázunk - itt lerogyunk.
Már a vers szerkezete - a lírai hős monológja és az azt kétszer megszakító, majd
a monológot záró figyelmeztetés - valamiféle zenei kompozícióra mutat. Nyilvánvalóan
zene - talán hangszóróból hallható beszédhang - a háromszori felhívás. A vers zeneiségét egyébként nem a hagyományos elemek - a sorvégi rímek, a kötött szótagszámú
ütemek vagy időmértékes verslábak - adják, bár ezek sem hiányoznak teljesen a versből. Például ragrímeknek tekinthetjük ezeket az egymást követő sorvégi összecsengéseket: páncél-mackók - szabvány-zacskók, szívében - kerékben, csókra - pohárra. Távolabb álló sorvégek, illetve eltérő ragok egybecsengésére példa: agydaganat - havat,
hártyáinak - havazzanak, szem - fejedelem, hó - zárható, hömbölyödésnek - feszülésnek. Ám ezek a rímek semmiféle képletbe nem sorolhatók. Hagyományos zenei elemek a versben az alliterációk is. Ezzel kezdődik a vers: „£züst-maszkunkat ezüst-kezünk / elmozdítja..." Nyomatékosabbak a szókezdő azonos mássalhangzók: „zúdítva
zenét", „vérré se váltható vad havazás", „maradunk magas hazánkban", „kergültünk

60

tiszatáj

fénytelenül", „barlangjában a barbár". Leggyakrabban a lágy h mássalhangzót rímelteti
szókezdő helyzetben. Például kétszer: JwMó havat", öt sorban hatszor: „hazánkban /
a havazás... / hallatlan... / borpad be a halánték / határainknak".
Az Inkarnáció ezüstben csak látszólag kötetlen vers; Nagy Lászlónál a szabadversnek is erőteljes szövegritmusa van. A vers zeneiségét, a sorok ritmusát alapvetően
a gondolat tagolása határozza meg. A sorvégek a legtöbb esetben gondolati egységek,
periódusok határával esnek egybe. A gondolati periódusok és a sorvégek egybeesése,
valamint az áthajlás aránya a monológszerú szerkezeti egységekben 6:4, 16:4, 15:4
(összesen 37:12), a figyelmeztetésekben 5:0, 7:0, 13:2 (összesen 26:2), az egész versben
63:14. Vagyis a sorvégek és a gondolati periódusok egybeesése négyszer annyi, mint az
áthajlásoké. Az egybeesés a legsűrűbb a gondolatilag is legnyomatékosabb figyelmeztetésekben. A sorok szótagszáma zömmel kilenc (30 sorban) és tíz (28 sorban). A monológrészben több a kilenc szótagos (23 sor) és kevesebb a tíz szótagos (17 sor); a figyelmeztetésben fordított az arány: itt több a tíz szótagos (11 sor) és kevesebb a kilenc
szótagos (7 sor). A sorok ritmikailag két részre, két ütemre tagolódnak, leggyakrabban
az 5/4, illetve a 6/4 képlet szerint. Vagyis többnyire azt első ütem a többszótagú.
A második ütem végét - mely mint említettük: többnyire gondolathatár is - csonka
ütem, illetve hiátus zárja. A monológrészek közül a legzeneibb, a legpergőbb a harmadik megszólalás: a már említett alliterációk mellett itt a sorok többnyire rövidek
(a 19 sorból 15 sor kilenc szótagos). A különféle szóismétlések („itt", „ideje") és felsorolások is e szerkezeti periódus zenei súlyát növelik. Az időmértékes verselés valamely
meghatározott képletét nem fedezhetjük föl a versben, de a sorokon átsejlik a magyar
nyelvhez közelálló jambus. Az ilyen versrészletekre gondolunk: „ezüst-kezünk", „kihallgat, összeadja", illetve: „magas hazánkban", „fehér szivében", „ezüst-arcunk fájt már
a csókra / ezüst-kezünk cédrus-pohárra". Aligha véletlen, hogy az utóbbi szókapcsolatok és sorok a zeneileg egyébként is gazdagnak, pergőnek érzékelt harmadik monológrészben fordulnak elő, s a szöveg akusztikai hatását emelik.
Az Inkarnáció ezüstben - bár terjedelme csupán 77 sor - azoknak a versmonumentumoknak, versszimfóniáknak, hosszúénekeknek (Búcsúzik a lovacska, A forró szél
imádata, Menyegző, A Zöld Angyal stb.) a rokona, amelyekben a költőt az emberi lét
erkölcsi minősége, morális tartalma foglalkoztatja, amelyekben Nagy László általában
tragikus hangoltságú világ- és létszemlélete jut kifejezésre. Domokos Mátyás mondja:
Nagy László költészete „világok fordulóján, régi és új apokaliptikus törésvonalán
formálódott". A régi és az új harca, a hűség és az árulás, a helytállás és a hűtlenség - tág
értelemben a jó és a rossz - szembenállása a vers központi gondolata. Az Inkarnáció
ezüstben az ember és a világ, az egyén és a társadalom ellentétét mutatja föl. Nem
kétséges, hogy a költő mi mellett áll, mit vall sajátjának, és mit utasít el. Nagy László
számára a legfontosabb erkölcsi érték, igazság és norma a hűség, és a legnagyobb bűn
a hűtlenség, az árulás. A drámai hangoltságú vers e gondolat köré szerveződik. A költő
hite, a versből kiolvasható létezésélménye: az egyén kiszolgáltatottsága, az ember
árvasága a vad, az érdekek által mozgatott világban.
A korszerű műelemzésnek, versértelmezésnek ma már - ha erre mód van - elengedhetetlen eszköze a költő szövegmondásának a vizsgálata. Ady, József Attila, Radnóti költészetéről többet tudhatnánk, ha hangjukat, versmondásukat megőrizte volna
az erre alkalmas és korukban már meglevő technika. Babits, Pilinszky és Nagy László
költészetéről többet mondhatunk, mert néhány versüket a költők interpretációjában is
ismerjük. Nagy László versmondása - tájnyelvi ízek nélküli, de a dunántúli beszéd,

1995. július

ól

hanghordozás jellegzetességeit megőrző, a nyílt és a zárt e hangok közti különbséget
érzékeltető - kántáló, ünnepélyes, a beszédet a köznapi intonáció fölé emelő megszólalás. Az Inkarnáció ezüstbent is így mondja, így adja elő. Ahol három mássalhangzó kerül egymás mellé, nem a betű szerinti, fontoskodó, hanem a köznyelvi ejtéshez ragaszkodik: jelentkezzenek helyett jelenkezzenek - mondja. Hanghordozása nem rossz
értelemben vett szavalás, de nem is szürkíti prózává a szöveget. Az előadás tagolása
pontosan követi a vers szerkezeti egységeit, szakaszait. Ahogy a tipográfia a szemnek
jelzi az eltérő tartalmú részeket, az előadás, a megszólalás is más a monológszerű és
a figyelemfölhívó részekben. A monológokat mindig alacsonyabb, mélyebb hangszínnel
kezdi, majd egyre följebb emelkedik a versdallam íve. A figyelmeztetések viszont oly
idegenül hangzanak, mintha hangszóróból hallható, háborús fölhívások, katonai utasítások, vészhelyzetben elhangzó parancsok lennének. Itt a költő hangja elidegenítő, valósággal eltorzul, taszító, ellenséges lesz. A harmadik felhívás utolsó, fenyegető parancsát,
a vers utolsó sorát - „FEGYVER IS HASZNÁLHATÓ" - a költő szótagolva mondja, olyan
töredezett nyomatékkal, ahogy az íráskép azt nem is jelzi. A költő versmondása abból
a szempontból a legtanulságosabb, ahogy a sorokat tagolja, illetve, ahogy az összetartozó részek egybekapcsolását, az enjambement-okat megoldja. Nagy László ugyanis
a versben írásjeleket igen takarékosan használ: pontot, pontosvesszőt sehol, kettőspontot egyszer, vesszőt ritkán, és mondatkezdő nagybetűt csupán a három monológszerű megszólalás (a vers 1., 3. és 5. részének) elején. A gondolathatárokat, illetve az
azonos mondatrészek összetartozását, a különféle írásjeleket szünettel vagy annak hiányával, a dallam megemelésével, megkunkorításával vagy leejtésével érzékelteti. Jellemző, hogy a tiltó- és tagadószók (ne, nem, nincs) zeneileg mindig nagyobb nyomatékot
kapnak, mint nyelvi környezetük. Ugyancsak nyomatékkal hangsúlyozza az alliterációk jelenlétét. Nagy László versmondása annyira szövegszerű, a vershez tapadó, értelmező, hogy csaknem fölér a hiteles műelemzéssel: szerényebben fogalmazva: ez a versmondás sok tekintetben megkönnyíti a vers értelmezését, ez a szövegmondás a vers
megközelítésének egyik eszköze, lehetősége.

KOVÁCS

SÁNDOR

IVÁN

Balassi maszkjában
Ilia Mihálynak
Harminc évvel ezelőtt kis jegyzetet írtam a szegedi Tiszatájba Ágh Istvánról, aki
akkor még nem volt kötetes költő - de költő volt. Éppen ezt akartam tudatosítani én
is. Amikor 1969 nyarán az Új írásban közölt Balassija elém került, a versről már személyesen cserélhettünk eszmét, mert augusztus 30-án egy lillafüredi írótanácskozáson
találkoztunk.
Ott hangzott el Utassy József híres axiómája az irodalompolitikáról: olyan szóösszetétel az, mint a hattyúgörény.
Megkértem Ágh Istvánt, írja le nekem a Balassit: kedvelem ezt a szép verset, szeretném megőrizni kéziratát. A költő félretolt egy üveg bort a fehér asztalon, kihajtotta

62

tiszatáj

kockás spirálos füzetét, és egyetlen lendülettel, fejből leírta a verset (s akkor még a
2. szakasz „mint"-je előtti vesszőre is gondot viselt). Szépen jobbra dőlt, karakteres,
energikus betűi: mint a hattyúk a Szinva-vízesés tóvá szélesült üvegtükrén.
A Balassit eltettem titkos dossziémba, Rónay György verse, a még 1965 őszén elkért Citerák kézirata mellé. Ez a kis Balassi-gyűjtemény később Nagy László-dokumentumokkal, A város idézése korrektúrájával és a Balassi Bálint lázbeszéde gépiratával
gyarapodott.
A Balassi-utóélet ereklyéit nem a gyűjtő szenvedélyével, sokkal inkább kutatói
érdeklődésből tartom becsben.
Nekem csak olyan írókézirataim vannak, amelyekhez valamiképpen volt s van
némi személyes közöm. Ami igazán érdekel, az a költőutódok megidézésének kérdése
és aktualitása.
Balassi alakja a legjobb modell ehhez. Már halálának pillanatában ott álltak mellette az első értelmezők: Dobokay gyóntató, Gabelmann krónikás és a költőtanítvány
Rimay, akinek epicédiuma az első nagyszabású magyar siratóvers-kompozíció.
*

Rimay János elogiumnak nevezi mesteréről írott versét, s lefordítja Tolnai Balog
János Balassi-elogiumát is. A görög-római elogium a dicsérő vers egyik ősműfaja. Eredetileg sírfelirat volt, miként epitáfium-epigrammák azok a Zrínyi-versek is, amelyeket
a Szigeti veszedelem költője a magyar királyokról éppen csak elkezdett és eposza hőseiről meg is írt. S ahogyan hőskölteménye hatalmas sziklatömbjéről Zrínyi lepattintotta
a tömör sírfeliratok kis kőlapjait, akképpen állítható párhuzamba Rimay eposzi méretezésű Balassi-epicédiuma és Bálint nevezetben ki voltál Balassa... kezdetű elogiuma is.
Az epicédium a szobrászatilag gazdagon megmunkált szarkofág részletezésével mondja
el a Balassi-fivérek tetteit s halálát; az elogium úgy ábrázol, mint a kámea, a domborműszerű technikával vésett, kicsiny gyűrűbe foglalható drágakő, és csak Balassi költészetét karakterizálja.
Rimay és Zrínyi korában tehát már jól elkülönült a kétféle dicsőítés: az epikusabb epicédium és a tömörebb elogium: „a szarkofág" és „a kámea". Rimay s Zrínyi
magyar nyelven egyszersmind műfajteremtő kezdeményezők és követett példaképek
voltak. Rimay az epikus terjengősségében ellankadó majdani romantikus portréverset,
Zrínyi a funkciócserével szonetté fejlődő epigramma XVÜ-XIX. századi alakulását befolyásolta.
Szarkofág és kámea poétikai jelentését Babits fejtegeti A férfi Vörösmarty című eszszéjében, közvetlenül azután, 1911-ben, hogy megírta költőelődeiről mesteri „magyar
szonettjeit" (Régi magyar költők, 1908; Zrínyi Velencében, 1909). Kosztolányi már
előbb, Juhász Gyula később követte a „magyar szonettek" divatját. De Babits festette
a műfaj mögé a franciás hátteret s Vörösmarty költészetéből merített hozzá magyar tanulságot: „A Vörösmarty-féle epigramma eleinte kép: Vörösmarty most is a képek
költője. De a régi zavaró bőség helyett most egyetlen, nyugodt művészettel drágakőbe
metszett kis kép van előttünk. A szarkofág domborműve helyett gyűrűbe való kámea.
S e történelmi és szerelmi medaillonképecskék, melyek a parnasszista szonettírók modorára emlékeztetőleg nyugodtak és művésziek, mégis mélységesen líraiak."
Amit Babits Vörösmarty zavaró bőségű szarkofág-verseire és gyűrűbe való
medaillonképecskéire ért - mutatis mutandis -, azt alkalmaztam Rimayra és Zrínyire.
És Babits különbségtételét terjesztem ki azoknak a későbbi Balassi-megidézőknek
a verseire is, akik a hibbei sírboltot és lakóját a terjengős szavalmányok hamar fonnya-

1995. július

63

dó koszorúival aggatták tele. A magyar költészet pantheonjából ezeknek a szarkofágverseknek fullasztó kriptadohát és unalmas verbalizmusát szellőztették ki Babitsék
a „franciás magyar szonettek" friss légáramával.
A költőkoporsókat elborító száraz verskoszorúktól Babits határozottan elkülönítette Rimay máig friss elogiumait és Kölcsey epigrammatikus Balassa-versét. Dézsi Lajos Balassi-kiadásának „valami fortuna di Dante-féle" felsorolásáról írta 1924-ben: „Balassi a magyar költők lantján: kevésbé szükséges és hasznos. Rimay elogiumai fontosak,
mert a költő helyzetét mutatják korának szellemei között, s hatását reájuk, de a modern poéták Balassi-versei (drámái, novellái) - az egy Kölcsey csodálatosan átérzett stílimitációját kivéve - alig mutatnak egyebet sivár témahiánynál, témakeresésnél."
Nemigen lehet jobb véleményünk a Balassit megidéző versek Kölcsey utáni hányadáról sem. Csak egy kirívó példát! Thaly Kálmánnak a Balassi-téma iránti merénylete a szarkofág-modor féktelen elfajzása. Ami fennmarad a rostán, abból is az a jobb,
az a maradandóbb, ami nem életrajziasan túlduzzasztott, hanem sűrített, kámeaszerű
jellemzés, vagy az, ami készült légyen bár aprólékos történelmi hitellel, de nem annyira a XVI. századról és Balassiról, hanem inkább a megidéző koráról és a megidéző költőről beszél. Ahogy Rába György Babits Zrínyi-szonettjét elemzi: a Zrínyi Velencében
„álarcos, sőt helyzetvers [...] Zrínyi Babits personamak sorát bővíti [...] álarca mögött
a fogarasi »bús magyar«, Babits lelki tombolására kell gondolnunk". (Babits Mihály költészete, 1981.)
Rónay György tizenkét soros „kámeája", a Citerák sem mondja Balassi nevét
(rá csak a „lengyel citeráslány" utal), inkább a lengyel-magyar történelmi egymásrautaltságot exponálja. S érti ezt az 1940-es évekre is, de érthetjük akár a vers születésének idejére, amikor tízéves fordulója következett a lengyel és magyar felkelésnek.
Lengyelbe futott a magyar,
ha mindenét elorozták,
s a lengyelnek is menedék
volt mindig Magyarország.
Emez valamely udvarházban
búsult hazáján,
amazt Krakkóban vigasztalta
lengyel citeráslány.
Dancka fölött a szél süvít,
havat hoz a tengeren át.
Pattognak a fagyban az ágak,
mint a citerák.
Sopot, 1965. XI. 13.

Dienes András elbűvölő Balassi-regénye, a Bogáncs-hadnagy még egyértelműbb
példa.^
Éppen 1944. március 19-én került a kiadóhoz, s akkor szó sem lehetett megjelentetéséről. A Báthory István és a lengyelek iránti szimpátiák aktuális németellenességéhez nem fért kétség. Majd csak 1962-ben látott napvilágot. A „sok haza-pufogatásos"
1994. évi Balassi-évforduló a legjobb alkalom lett volna másodszori megjelentetéséhez,
de a hivatalos kultuszápolók elfeledkeztek róla.

64

tiszatáj

Egy másik „kámea", az epitáfium-epigrammák egyes szám első személyű előadásmódját alkalmazó Ágh István szonettnyi terű Atksst-monológja sem a verszárássá emelt
korabeli intarziával tűnik ki a sokaságból, hanem a XX. századi inspirációk okán:
Ha bölcső Magyarország:
koszorús ravatal: nászágy,
a szél két emlője kibontva,
fűre döntettem, pünkösd havának
gyepére ontattam, mint a vér,
itt a tavaszban most születik
szakállasfiad,isten,
végeztetek volna velem amúgy,
megszabadultam, megszabadultam,
csizmámra lentrőlfölragyoga Duna,
megsarkallja ezüsttel, útnak indít,
most kezdődik a sehovase út,
túl a karokból vetett hurkon,
te katonád voltam Uram
és az te seregedben jártam.

A halál és az ölelés közötti analógia, a „bölcső"-„ravatal"-„nászágy": Freud tételei.
Amit szívedbe rejtesz címmel („Freud 80. születésnapjára", 1936) versbe foglalta azokat
József Attila is: „A szerelembe - mondják - / belehal, aki él. / / [...] S aki él, mindmind anyaölbe vágy / Ölnek, ha nem ölelnek, /a harctér nászi ágy. / / [...] Akit szívedbe
rejtesz, / öld vagy csókold meg azt!" Ágh István ezt a freudi felfogást fejezi ki József
Attila-reminiszcenciákkal Balassi maszkjában. A megidéző költő tétele az: ha már pünkösdi áldozattá kellett lennem, végezhettetek volna velem amúgy: „karokból vetett"
hurokkal, azaz a szerelembe haltam volna bele inkább; de mindegy: nekem Krisztus
katonájaként is bölcsőm és ravatalom Magyarország, érette ontom ki vérem, és a kereszténységért: „íe katonád voltam Uram /és az te seregedben jártam..." A kiemelt két
zárósor intarziaként alkalmazott pontos Balassi-idézet, de nem versből való, hanem
a haldokló önvallomása. Dobokay Sándor, Balassi gyóntatója jegyezte fel és örökítette
meg a költő által befejezetlenül hagyott Campianus-fordítás bevezetésében: „Christus
mortuus est pro me et ego diffidam? Tuus miles fui Domine, tua castra sequutus sum.
Christus (úgymond) megholt érettem, és én hogy kételkedjem? Te katonád voltam
Uram, és az te seregedben jártam." Ágh István ezt Eckhardt Sándor Balassi kritikai kiadásából ismerte, és kitűnően teremt vele - egyéb nyelvi és életrajzi-topográfiai elemekkel együtt - XVI. századi hangulatot. XX. századi költő létére éppen ezért alkalmazott a régiség költői gyakorlatára emlékeztető idézet-intarziát.
Az imitáció és a versbe szerves szövegrészként beleépített intarzia felfogásához és
élvezetéhez az imitált locus és az idézetforrás ismeretére, műveltségre, kellő intellektusra van szükség. És az a jó költő, aki művének legjobb helyére illeszti az imitációt vagy
az intarziát, aki például egy élethelyzetet legtalálóbban jellemez vele. Balassi imitálta
így a „harmadrangú petrarkistákat", utal rá Eckhardt.
Az pedig még a Campianus-fordítást befejező Dobokay Sándort, a tudós jezsuitát
is meglepte (mert ő volt a gyóntató az esztergomi „bölcső"-„ravatal"-„nászágy" mellett),
ahogyan Vergiliust idézte Balassi, mielőtt a borbély kése alá adta volna magát, mielőtt

1995. július

65

elindult volna „a sehovase út"-ra. „Nunc animis opus Aenea! nunc pectore firmo!" „Most van szükség bátorságra, most, Aeneas, erős szívre!" Eckhardt tisztázta, hogy
Vergilius Aeneiséhen (VI, 260-261) „a Sibylla akkor mondja ezt a híres sort, amikor
Aeneast az alvilág kapuján átereszti [...] s Aeneasnak kardot kell rántania, hogy a vas
erejével távol tartsa a gonosz szellemeket". Balassinak ekkor - teszi hozzá - „a latin
költő csodálatos hatású elbeszélése nyomán" már „szörnyek, árnyak, rémek jártak eszébe"; a pokol kínjaira gondolt. (Balassi Bálint, 1941.)
Ágh István Balassi halálára vonatkozó tájékozódásának hátterében ezek az irodalomtörténeti információk állnak. Kiváló ösztönnel emelte ki közülük s törte két verssorba a „Tuus miles fui..." Dobokay adta fordítását: „te katonád voltam Uram / és az
te seregedben jártam".
A strofikus, de rímtelen forma, a változó szótagszámú sorok, a szenvedő igealakok teremtenek még mértékkel archaizáló színezetet. A versben azonban szinte több
a József Attila, mint a Balassi. Több, mert egy másik József Attila-vers, a fiatalkori
Mióta elmentél nyomai is előtűnnek belőle. Ebből való a vetkőző szél és a szél emlői ötlete („a szél két emlője kibontva"), bár József Attilánál a szél éppen öltözik:
A tompa földön öltözik a szél,
kapkod s kezei meg-megállnak,
leejti kebléről az ágakat,
dühödten hulla törékeny levél.
Az Ágh-vers Balassiját már csak a szél két kibontott emlője emlékeztetheti „a karokból vetett hurkok" édes fogságára. Hogy ez a ravatal-nászágyas erotika mégis oly
érzéki, életteli, az a huszonhárom éves József Attila versének ösztönzése:
Ó, azt hittem már, lágy völgyben vagyok,
két melled óv meg észak s délfelől,
a hajnal nyílik hajam fürtjiből
s talpamon az alkonyat ragyog!
Az utolsó kiemelt sornak is van nyoma Ágh Istvánnál („csizmámra lentről fölragyog a Duna"); ez is bizonyíték rá: a Balassi egyetlen sorának erotikus túlfűtöttsége
(„a szél két emlője kibontva") a Mióta elmentél ösztönző élményével függ össze.
Ágh István Balassi-verse érzékletes portré, egyszersmind pályakezdő tájékozódás
dokumentuma. A Balassi-maszk alól egy 1960-as évekbeli fiatal költő tekint ránk, aki
1928 és 1936 József Attilájával próbálja feszegetni, irodalomban megélni bölcső
(anyaöl), ravatal (harctér), nászágy freudi összefüggését.
*

Nagy László Balassi-portréja, a Kortárs 1977. évi 9. számában megjelent Balassi
Bálint lázbeszéde hiteles tények sűrítésével, „kámeába" foglalásával idézi meg az Esztergom alatti utolsó napok eseményeit. De ez csak az egyik jelentésréteg. A másik a 70-es
évek „hattyúgörény" szorításait beszéli ki, Balassi jelmezében, maszkjában átkozódva:
Ördög már veletek, ti álszent hivatalok,
hites uraságok csipkegallérban, csuhában,
kik arcomat dongva a kárt örvenditek rajtam,
dongók, a szentlélek dühödt pirosa kitilt

66

tiszatáj
De ti bejöttök sátorom száján szalag gyanánt
utatok sötétül Bécsig hol jó hír a gyászhír.
Hány sértett fenség marka eresztett szemfedőnek,
csipeszes inkvizíciónak, ti dogma-dongók!
Dögbanyák, az ágyú nem lök oly mérges tojást,
amilyent farotok csöve pököd eleven húsra,
homlokom kínja nektek oszmán nyalánkság vissza,
ragadjatok Belzebúbra, ki világra kúrt!
Pokolé a tábor, hol vitéznél több a ringyó
s teknőc-lovasoknak csak hasa-menése gyors Ti nem hulltok el, de sorsom kitagadom
innen, mert vétek, hogy egy-hiten veletek éltem.
Csontvázdiák, te, halál, tiéd a rózsás kalap,
kobakodra húzd és ámulj amíg én a világot
vetkezem, a májust, bár fülemüleszóval bélelt,
margarét-gombos rétet levetek s zöld mezőt
Delfin-szőkésü ló torokig habzó kalász közt
már semmi, az Óceán habzata semmi, a Nap
férfiseb-láza, mátka-ezüst haskéregü Hold,
s töredék aranyaim: csillagok, elszórt semmi.
Lengyel szép Zsuzsánna, citera, et cetera,
s kitőlfürdő forrfel, a Hölgy és mókusa, semmi
Doboz-tömlöcben gyűrűm, hontalan voltom semmi,
hervadj le földig te rózsás-kalapos halál!
Szent vagyok, költő-vitéz, akit sebein át
gyalázott, piszkolt, gyilkolt az arany Kamarilla
kátránnyá rontva a vért, de a vers Pelikán,
valakihez pirosan áttör időn s ködön.
Ördög már veletek, oltottmész-ruhám dörög
zsinórzata villám, nem esem hanyatt, se orrlag
angyalaim karolnak égbe, s majd krónika csácsog:
címere hárfa - hungarus volt, istentelen.

A Balassi Bálint lázbeszéde „alapszólama", ahogy erre már a legkorábbi értelmezők, Tarján Tamás és Kiss Ferenc rámutattak, „a halálközelség tudata". Tarján mondta
ki először a vers első értelmezésében (Kortárs, 1977, 12. szám), majd Kiss fejtegette,
hogy „aki így tudott elmenni, ura volt a sorsnak, s [...] volt hatalma a maga méltóságát
megőrizni. A szerep tökéletességében az évszázadokon átívelő én megkettőzése legalább olyan nyereség, mint az azonosulás: a reinkarnáció egy történelemből megvalósult változata". (A lehetetlen képviseletében, 1979.)
A Balassi Bálint lázbeszéde versvilágát feltáró fontosabb kulcsfogalmak ezek: a szerep tökéletessége, az én megkettőzése, az azonosulás: a reinkarnáció.
A tökéletesen játszott szerephez a legjobban kell ismerni az eljátszott, megjelenített
alakot. Nagy László így ismerte Balassit, aki kísérője volt szinte egész költői pályájának.

1995. július

67

A negyvenes-ötvenes évek pályakezdő verseiből nem nehéz kiemelni egy-egy Balassira visszamenő rímet, kolofont, versmoccantó költői képet, hasonlatot. A Jég alatt
alvó vérfolt címadás az „Engemet régolta..." kezdetű Júlia-vers sorával függ össze:
„Fénlik sok kövektől, mint a verőféntől erős vér tiszta jégen."
Nagy László legbalassiasabb ötvenes évek eleji verse a Korai készülődés, a Borivóknak való egyenes leszármazottja:
Nyers e március, éles, igen vitézkedik,
élőket serkent, engem megcsap a véremig.
Járni és munkálkodni többet ér bárminél,
kinek a vére nem forr, henye az, kár hogy él.
Fényesíti kincsét néhány lovasfiú,
izzadt fejükön körben fényes gyöngykoszorú,
táncol a kényes kanca, rezgeti kis füleit,
s mikor a féltett vékonyát kefe éri, nyerit.
Megvizesedem lovam, minta vízimadár susog a brigadéros, de a keze csak jár:
fölkelt a vetés napja, tündököl erősen,
illő fényesen járni először mezőben.
A „brigadéros", fényes szellős, népdalozó esztendők legnépszerűbb régi költője
Balassi volt. Az ő pünkösdi-tavaszi áhítata, magabízó derűje, szablyatündököltető biztonsága nemzedékek élménye, tisztuló megmártózása volt a költészetben. Nagy László
1957. évi Balassi-válogatása szinte kronológiai pontossággal zárja le ezt a periódust,
emlékezetbe idézve azonban „a véres zászlókat, a vérrel beborított holttest vízióját is:
„A »véres zászlók« előttem felidézik Balassi lobogóját, amire a hárfás Dávid, a királyköltő volt »írva«, s képzeletemben a vér beborítja őt is". A Havon delelő szivárvány
Margaréta-parafrázisának „tiszta jég"-idilljét vérfoltosítják be így a „Vadászok, vadölők", akiktől „lüktet a vaddisznós erdő, / imbolyog benne felrózsázva a Pestis, a piros
vadász". A felrózsázott Pestis, a középkorias halálképzet a Balassi Bálint Lázbeszédéig,
lappang a költő eszköztárában, s akkor „az évszázadokon átívelő én" megkettőzése
elővéteti újra: „Csontvázdiák, te, halál, tiéd a rózsás kalap, [...] hervadj le földig, te, halál, tiéd a rózsás kalap".
A Balassi alakjába helyezkedés lehetőségét korán felismert életrajzi párhuzamok
is segíthették. Amikor Nagy László a Balassi-életrajzot megismerhette, már túl volt
a gyermekkori csontvelőgyulladáson, ami majdnem amputálással járt, s kétszer „megvésett" bal lábát örökre megbénította. Ahogy emlékezésében olvassuk: „Csak napok
múlva hívtak orvost. O megvádolt, hogy zöld almát ettem. Izzasztást ajánlott, vasbort
írt receptre. Tíz napig izzasztóit anyám, vizet nem adtak. Csak ritkán voltam észnél
a láztól. A pápai doktorok levágták volna a lábam." {Életem, 1974.) És ugyanezt mondta
el az iskolavárost, Pápát idéző prózaverse: „Levágták volna ballábamat a disznaiknak,
de egy áldott kéz elrántott leheletükből." (A város idézése, 1972.) A Pápára emlékező
vers megmentett korrektúrája szerint Nagy László szinte „szétírta" és átírta a vers nyomdába adott szövegét. A „Levágták volna ballábamat..." kezdetű sorok - amelyek Balassira is ráérthetők - ekkor csatlakoztak a végleges szöveghez. Ugyancsak,4tCrf3lftsrahozzátétel A város idézésében az „Álmomban királyi vadászok lőttekszügyerhhy)'
v O *

s~

,
V.

68

tiszatáj

Ezektől a királyi vadászoktól „lüktet" a Havon delelő szivárványban „a vaddisznós
erdő". (Királyi vadászokat fölös számban láss Lucas Cranach képein, közülük a Herceg
vaddisznóvadászaton „felrózsázott kalapos Halálnak" is elmehetne.)
Ki élhette volna át Nagy Lászlónál azonosulóbban, ami 1594 pünkösdjén Esztergom várfalai tövében történt? Nagy László rossz diagnosztája, „részeg sebészei", a pápai
doktorok és Balassi Bálint „oktalan borbélyai" egy tőről metszettek: a költői képzelet
szerint ugyanazok. A Balassi-esszé ezt mondja: „Az esztergomi vár tövén megsebesülve
zsoltáros szájjal fetreng a költő. Combját oktalan borbélyok orvosolnák - de csak piszkálják a szent sebeket, mérgezéssel segítenek a halálnak." A prózára így felel a vers,
a Balassi Bálint lázbeszéde: „Szent vagyok, költő-vitéz, akit szent sebein át / gyalázott,
piszkolt, gyilkolt az arany Kamarilla".
A kiválasztottság ilyen szent sebeit kapta rossz lábára Nagy László is, s a maga
életrajzának további eseményein ugyancsak átdereng a Balassi-biográfia. A költő-vitéz
Balassinak is van vitéz öccse (Balassi Ferenc, akit a mesterrel együtt sirat Rimay az
epicédiumban), mint Nagy Lászlónak Ágh István, s ő ráadásul maga is költő.
A mégiscsak véletlen párhuzamok közül Ágh István költészetére kell figyelnünk,
mert figyelt arra Nagy László is. A Nagy testvérek Balassi-versei között nyilvánvaló az
összefüggés. István a bátyja igézetében fordulhatott Balassi alakja felé (s talán a költészethez is), jóllehet, Balassi ürügyén a maga aktuális ismeretszomját csillapította. Balassi
végbúcsúja a leglátványosabban versbe emelhető tárgy, Ágh Istvánt azonban Nagy
László sorsának analógiái és a Balassi-esszé hangsúlyai is befolyásolták. És később az ő
Balassija szintén visszahatott bátyjának Lázbeszéd-monológjára. A két fivér Balassi-idézésében sok a közös vonás. Hasonló a rímtelen, strofiku's, jelzésszerűen archaizáló,
szabadversszerű forma (bár a Lázbeszédé jóval kötöttebb). Ugyanaz a versbeli idő:
a haláltusa „lázbeszédének" ideje. Megegyezik a verszárás: amott Dobokay gyóntató,
emitt Gabelmann krónikás szövegének intarziaként való alkalmazása. Végül ugyanaz
a műfaj: mindketten az epitáfium-epigramma hagyományát folytatják, megformálásmódjuk pedig a „kámea"-technikát követi.
Csak a József Attila-Freud genezisű bölcső-szerelem-halál hármasság hiányzik
a Balassi Bálint lázbeszédéből. De ott van a Balassi-motívumos másik Nagy László-vers,
Az erdéli asszony kezéről építőanyagában! Ennek a versnek a foganását a Napló 1976.
november 10-11-i bejegyzései örökítik meg. Nagy László Kolozsvárott, Szilágyi Domokos halotti torán megismert egy szép román asszonyt: „A kolozsvári asszony kezéről kellene írni. Alig beszélt a nő magyarul, francia verseket mondott, főleg Apollinaire-t. Egymás mellett ültünk a toron. [...] írtam pár sort a kézről [...] Este elkezdtem
egy verset. Már motoszkált bennem évek óta egy Balassi-verscím folytán: Az erdéli Aszszony kezéről. Most itt az alkalom, a halotti toron egy asszony, francia tanárnő szép kezét láttam, mutatta is. Mellettem ült, mindig francia verseket mondott, kicsit kacér."
(Nagy László Naplója, kiad. Görömbei András, 1994.)
Az erdéli asszony kezéről távolról sem éri el a Balassi Bálint lázbeszéde tragikus magasságát; ami ott élet-halál kérdése, az itt csak tajtékzó férfidühöngés, valami afféle,
mint a futó kalandot megörökítő Hannuska Budowskionkáról szerzett latrikánus vers
szemrehányása: „Mit haragszol? / Hogy nem játszol / Velem, kivel egy fraj szól?" Ehhez a Balassi-epigrammához kapcsolódik a vers irodalmi ihlete, s nem a címadóhoz.
Azt jól látja a monográfus: Az erdéli asszony kezéről „belső horizontját, tárgyi elemekből és személyi gesztusokból épülő lírai szituációját" a címül választott Balassi-epigrammánál „végletesebb ellentét, kettősség teremti meg: a halál és az erotika egyidejű tárgyi

1995. július

69

és érzelmi hatása. Koszorú, sír, sírdomb, gyász, temetés közelségében jelenik meg az erdélyi asszony csábítón, kívánatosan és kacéran. Delejező hatását fokozza a duruzsoló
tűzként hangzó Apollinaire-vers, amelynek címét a helyzethez igazítja: La mort est
l'amour." (Görömbei András: Nagy László költészete, 1992.) Az erdéli asszony kezéről
kézirat-fogalmazványán (1. Kísérlet a bánat ellen, 1980) ott is az Apollinaire-vers helyes
változata: L'amour est la mort. És ott van mindez Ágh István Balassijában:
Ha bölcső Magyarország:
koszorús ravatal: nászágy,
a szél két emlője kibontva...
Amit az ifjabb fivér elképzelt s Balassira szabott, azt adta meg átélhető, de beteljesületlen élményként az idősebbnek a sors:
Koszorút sírra, poharat
síriglan a keserű szájra.
Balomon sírdomb, Uramisten,
jobbomon asszonyka - haláli társaság
a lombsárgaságban...
Az erotika itt bővérűbb, feszülőbb, mint a képzelgés Ágh Istvánnál a szél két kibontott emlőjéről. A versmottó világosan beszél: Balassi helyett is tajtékozva! Balassi
a friss szép fehér pulykára, édes szőrű mókusra emlékeztető, porcogós derekú Annókához esdekelt még bujább gerjedezéssel. Most az egész epigrammát idézem:
Friss szép fejér páka,
Édes szűrő móka,
Porcogós A nnóka,
Szerelemnek oka,
Mit haragszol?
Hogy nem játszol
Velem, kivel egy fraj szól?
Ládd-é víg kiki táncol?
Nagy László sem adja tovább:
Tán ha imázok Balassiként,
illessen mint szép ereklyével de kacér, de a holdtávolból
babrál csak a költő szívén,
s nem a gombján, aholfáj,
az úristenit, mert nem az úttól,
nem lovaglástól dagadoz a hab!
A Balassi Bálint lázbeszéde ezt a vágyat is tagadja. Mindent tagad: semmi „a Nap
férfiseb-láza", semmi „a mátka-ezüst haskéregű Hold", semmi „a Hölgy és mókusa"
(Hannuska Budowskionka édes szőrű mókusa!), semmi „Lengyel szép Zsuzsánna";
„elszórt semmi" minden. A halál angyalai átsuhogtak Házsongárdról a Királyhágón
Nagy László-Balassiért: „Ördög már veletek, oltottmész-ruhám dörög, / [...] angyalaim
karolnak égbe".

70

tiszatáj

A költő és a versbeli én azonosulása oly mérvű, hogy Nagy László a Lázbeszéd
Balassijának halotti maszkját meri a maga arcára próbálni.
A Kortársnak abban a számában, amely 1977 decemberében az első bírálatot közölte Nagy László verséről, Tarján Tamás kritikáját egy másik követi: Göncz Árpád
írása Rákos Sándor Berda-liturgiák című versciklusáról. Göncz Árpád a maszkot értelmezi: „a maszk a rítus legfőbb kelléke, a rítus meg játék. Szent játék. Egyidős az emberiséggel; vágy és megvalósulás, azonosulás és kivetülés; aki maszkot ölt, valaki mást
vállal magaként, mást mutat magaként; megistenül, szerepet, életet vált. Játszik. Az istenmaszk alatt mindig ember, a vadállat-maszk alatt félelem rejtőzik. A maszk az, ami nincs,
a maszk a nem-én, a szeretnék lenni."
Berda maszkos játékára mindez teljességgel igaz, a Nagy Lászlóéra csak részben,
mert az ó álarcát halotti maszkká dermesztette a sors, a „nem-én" énné lett; azzá, amivé
készült lenni. Nagy László maszkjátékának játékindítékai talán eleve hiányoztak. Szerepet, életet váltó, magaként valaki mást vállaló gesztusa szinte már az a metamorfózis,
ami Weöres Psycbejét világra hozta. Csakhogy a játékvágy Weöres metamorfózisában is
jelenlévő. Nagy László „könyörtelen búcsúja" (Tarján Tamás) halálosan komoly.
A Psyché mégis közelebb vihet bennünket a Lázbeszéd költészettörténeti helyének
megtalálásához. A szerep tökéletessége, az átélő azonosulás, az ént megkettőző bravúr
a hetvenes évek maszk-verseinek, metamorfikus kísérleteinek mesterdarabjához, a Psychélíez közelíti.
Az újabb magyar költészet legintenzívebb Balassi-élménye ölt testet a versben.
„Tíz igén többet nyomsz, mint más nagy rakás szón" - énekelte Rimay a magyar
Amphionról, s Nagy László Lázbeszéde is így húzza le az évfordulónként újratermelt
verses Balassi-megidézések serpenyőjét. Fontos tehát minden, amit a Balassi Bálint lázbeszédérői és költőjéről mondhatunk, mert nemcsak Nagy Lászlóról, magáról Balassiról is mondjuk.
'
„Mi a titka annak - kérdezte Nagy László 1957-ben -, hogy Balassi műve, akár az
eleven szervezet, dobogással, a vérkörök nagy muzsikájával négyszáz év múlva is megejti azt, aki közelébe jut? A költői fennmaradás kútfeje mindig csak az, ami múlhatatlan: az emberre zúduló, jajgattató, nevettető élet. Balassi e hatalmas életet dalban tudta
kimondani. Költészete így lett az elevenségre, nagyvérűségre örök példa. Balassi a költőutódokat a vér tüzével nevelő ősmadár: a legendás Pelikán."
A Lázbeszéd húsz évvel később így ismétli, súlyosbítja a Pelikán-metaforát:
Szent vagyok, költő-vitéz, akit sebein át
gyalázott, piszkolt, gyilkolt az arany Kamarilla
kátránnyá rontva a vért, de a vers Pelikán,
valakihez pirosa áttör időn s ködön.
A költőutód Nagy Lászlót is Balassi, az ősmadár-Pelikán nevelte a vér tüzével.
S mert Pelikán az ő verse is, valakihez talán éppen a Lázbeszédből tör át kettejük költészetének pirosa időn s ködön.

1995. július
SZIGETI

71

LAJOS

SÁNDOR

„Vállamon a bárányos éggel..."
BIBLIAI MOTÍVUMOK NAGY LÁSZLÓ KÖLTÉSZETÉBEN
A Nagy László-i életműnek és a magyar költészet hagyományai rendszerében elfoglalt helyének kijelölésében kulcsfogalommá vált a Németh László-i „bartóki modell", illetve „bartóki szintézis" értékrendszere. Németh László gondolatmenete - az érzékelésmód jellegzetesen huszadik századi széttagolódásának elmélete, illetve annak
magyar változata - a század eleji lírát úgy jellemzi, mint ösztön és tudatosság szétválását, ahol az egyik Ady, a másik Babits költészetében érhető tetten leginkább, sőt - meggyőződése szerint - ösztön és intellektus szakadása jellemző „bizonyos fokig egész irodalmunkra. Berzsenyi és Kölcsey, „az órjás és a literátor" vitáját ebbe a sorba helyezve
tartja különösen jelképesnek, a Nyugat lírikusait pedig Bartók példájával szembesíti,
s az elnapolt feladat megoldását, a szintézis - újbóli (?) - megteremtését tekinti líránk
hosszú távú stratégiájának. Nagy László költészetét is ennek szellemében értelmezi,
s benne véli meglelni e hosszú távú program beteljesítésének ígéretét: népiségében annak
az ősi mélyrétegnek („kimélyült emlékezetnek") a működését, mely fölött „az új korszak embere" megépíthető. Az 1957-ben született tanulmány inkább prognózis, semmint diagnózis volt: amit akkor Németh László a Romantika nyolc versben című 1955-ös
ciklus alapján bartóki hangnak ítélt, az valójában a későbbi művekben teljesedik ki,
mint például a Menyegző hangszerelésében.1
Jóslatra látszik mutatni Németh László gondolatmenetének másik, az akkori kortársi költészetre vonatkozó eleme is: metaforája, mely szerint líránk „színképe" Weöres
Sándort követően ismét szétválik a „hősugarak zónája felé" és az „ibolyántúli felé eső
spektrumsávra", egyben alkalmul szolgál az érzékelt két „tábor" szerinte vélt vezéregyéniségeinek nemcsak szembeállítására, de lehetséges egységesülésére, szimbiózisba
fordulására is: a komplementaritás elve lehetővé látszik tenni, hogy a különbözés és
a rokonság alapján kiegészítheti egymást Nagy László és Pilinszky János költészete:
„e két irány nemcsak megértheti, méltányolhatja egymást, de szimbiózisba is léphet
- méghozzá igen termékenybe". E jósolt kölcsönhatás is később látszik igazolódni:
a Versben bujdosó kötetről állapítja majd meg Csetri Lajos: „visszaszorulnak a képáradatok, erősödik a szentenciózusság, mely töredékgondolatok látszatra alig kapcsolódó,
szabad asszociatív egymásutánjából teremt költeményt, erősen közeledve Pilinszky versmodelljéhez."1 (A kiemelés tőlem: Sz. L. S.)
Mi az, ami valóban köti-kötheti a két költőt egymáshoz? Mindenesetre - a hagyományoktól függetlenül is - az, hogy egy sajátosan elszánt következetességet, szerves
egységet láthatunk mindkét életműben, már - első autentikus méltatója - Bori Imre
észlelte, hogy Nagy László költészetében nem az esztétika, hanem az etika kérdései kerülnek előtérbe, „nem az esztétikai, hanem etikai egyénisége kerül a versek középpontjába" (s írta volt mindezt már a negyvenes években született versekről). Az 1953-ban írt
Gyöngyszoknyáról pedig ezt mondta: „Most alakuló költői képletében »egy szál ember«
áll szemben a vésszel, a pusztulással, és hirdeti az etikai hitvallást, ami költői hitvallásának forrása lesz."3

72

tiszatáj

Az életmű monográfusa, Görömbei András - többek között - azt hangsúlyozza,
hogy már a korai élménylíra versei is az „öntanúsítás" példái csakúgy, mint ahogy majd
később a Versben bujdosó ars poetica érvényű alkotásai „az önmegőrzésre elszánt költői
magatartásnak'' a nomád szerepeit hordozzák. Kis Pintér Imre is a „megtartó következetesség" példájaként fordul Nagy Lászlóhoz: „Inerciája, konoksága az, ami már meszsziről lenyűgöz, tiszteletre int. Művének nincs is talán fontosabb belső törvénye, mint
a hűség, az önmagához való. Olyan költő, aki minden sort, amelyet eddig leírt - pontosan észben tart. Arra épít, ami már az övé^ mert csak arra építhet. Mondhatnám úgy
is: nem ő írja a verset, hanem a vers írja őt." A Kormos Istvánnal készült interjúból is
ez derül ki, Bartók erkölcsi tartása hatott a költőre: „Nekem példa és megváltás, mint
a legfényesebb árvák: Ady és József Attila." (Bartók és a ragadozókf
Külön tanulmányt érdemelne az itt mondottak bizonyítása, de most sokkal lényegesebb, hogy: a mű belső koherenciája a Pilinszky-féle korrelációt asszociálja, hisz
épp az ő lírájának - másfajta, a „mozdulatlan" elkötelezettségéből adódó - evidenciája
az, hogy konstans elemekből, témákból, jelekből építkezik, egyes verseinek belső öszszefüggéseire közvetlen utalásokkal is ráirányítja a figyelmet.6
A Nagy László-i életmű másik fontos ismérve a motívumok állandósága. A legfontosabb fókuszok: a „tél", a „dér", a „hó", a sokak által vizsgált „ló", vagy a különösen
a kései költészetben kiteljesedő „harang" motívuma. Mindezek mellett kiemelt szerepűnek látszik az (ön)stilizáció eszközeként a jelrendszer immanens elemévé vált-alakított
biblikus-keresztény emblémák sora, mindenekelőtt a Jézus"-, illetve a különféle tárgyi
elemekből konstituálódó - Pilinszky költészetére is emlékeztető - „áldozat" motívuma, mégpedig úgy, hogy ez utóbbiak szempontjából semmiképpen nem kell jelentős
különbséget tennünk az életmű különböző korszakaiban született művek között, sokkal inkább figyelhetünk a különbségekben munkáló egységre. Ez a kiindulópontja
Tandori Dezsőnek is: „Ezek a versek egyenlő érvénnyel léteznek; egymáshoz viszonyított rangjuk ad csupán fokozati különbségeket; és jelleg-eltéréseket az évtizedek
során. Egyébként nem hisszük, hogy lenne innét-oda, onnét-ide tartó Nagy László",
mert - mint mondja - „anteuszi mód önmagával azonos költészet ez."7
Ha e szempontból vizsgáljuk költészetét, látható, hogy az 1956 utáni „fájdalmasan elhúzódó hallgatással" tetőző válságot követően az újabb költői megszólalások fokozott intenzitással közelítenek a szerep-problémához: a szerep-megnyilvánulások mutatói a feltétlen vállalás és a problematikus megvalósítás feszültségének is. A vers lehet
az apokalipszissel szembeszegülni tudó, megtartó hatalom: „Hullt világokkal felcicomázva / állok, a megváltóm: csak az ének." (Kék hegyek hidege), lehet a „vérző madár"
emblematikus képében „virrasztó ige" (Tűz) és lehet egy letűnt világ pusztulásra ítélt
képviselője is: „siralomházi próféta vagyok / ne féljetek / rámköpni szabad" (Búcsúzik
a lovacska). A Versben bújdosó kötet címválasztásával is jelzi, hogy a szólás minden más
problémát háttérbe szorító, illetve integráló vershelyzetté lép elő, a versben bujdosásnak valóban halálos a tétje, „mert egyetlen bajtalan út, / egyetlen vértelen út, ha nem
éri a láb a földet / s megnémul a száj a földnek, déjjana, déjjana..." (Medvezsoltár).
A szerep „szenvedés-éthoszt" reprezentáló változatának fedezete a küldetéstudat, mely
Messiás-történetté stilizálja az emlékeket is: „Áldott s megpofozott vagyok az időben
a város kezei által. Örökös harangszavában újraszületve rengtem a nyitott könyvben,
bölcsőjében a megváltóknak..." (A város idézése).
Már az egészen korai, naivan rusztikus világképet hordozó versekben találkozunk
idemutató motívumokkal, azokban is, amelyek a paraszti hiedelemvilág költői ihletett-

1995. július

73

ségű képeit használják fel, mint a Vasárnap este: „Oda, hol ágyad van, elvezess, / égszakadásban megszeress, / utána a világ kiderül / Dávid király a holdban / édesen
hegedül." Egy általánosan - különösen az Alföldön - elterjedt hiedelem fogalmazódik
itt meg, mely szerint „Szent Dávid a holdban ül, / / ha kedve tartja hegedül!" Itt jegyzem meg: a motívum-állandóságra utal az életműben, hogy amikor költőelődök magatartáspéldáira mutat rá, nem véletlenül abban a Balassiban véli egyik ősét meglelni, kinek „harci lobogóján - s erre Görömbei András hívta fel a figyelmet - a hárfás Dávid
király képe volt, a »királyköltő«é, aki Nagy László képzeletében a véres küzdelem közepette is »csak zengeti a hangszert, mintha a dal volna a mentség«". Ezekben a versekben a világ szinte együtt rezdül a költővel, mítoszi egységben: amikor villámlik, Isten
hegedűjén pattan el egy húr (Kopár parton), vagy a Hold felkeltekor megelevenednek
a holtak (Holtak felkelőben), vagy megjelennek az angyalok is mint a paraszti réteges
világelképzelés részei: „Égen vak angyal / botolva lépett, / ellökte a holdat, / koromsötét lett" (Éjfélkor). E versekből már kiérezhető a későbbi önálló mitológia megteremtésének lehetősége és igénye. A később kikristályosodó Jézus-motívum csírái is ott
vannak már, Jézus alakjában nem az emberré vált Isten, hanem az Istenné váló emberi
lehetőség fontos a költőnek: „Birkózásra te oktattál, / vágtalak a földhöz, / add nekem
a földi Eühát, / égi fénybe öltözz. / ... Kürtök szólnak, égbe hágol, / paripád szivárvány, / én a földi nyomaidban / lépegetek árván" (Keletkeznek böjti szelek). A mítoszból ekkorielsősorban a keresztet és a Golgotát idézi, mint az elhivatottság erejét, illetve
hőfokát kiélező helyzetet (Tollam vásik, Zene az istállóban). Hamarosan megszaporodnak műveiben a látomások, a sajátos belső látás kifejeződései. A látomásos műfajok
előtérbe kerülése általában válságkísérő jelenség: a vízió mindig kiélez, mitizál, szervesen hozzátartozik egy felnagyító, felfokozó erő; a mítoszok akkor kerülnek előtérbe,
amikor a világ ésszel való felfoghatósága megkérdőjeleződik, akkor van szükség rájuk,
amikor az adott világot vezérlő általános törvényszerűségek, elvek érvényüket vesztik.
Az első világháború rettenete íratta le az apokaliptikus regényeket író D. H. Lawrenceszel: „A mítoszok ismét kezdenek hipnotizálni bennünket, a tudományos megismerési
mód felé hajtó késztetés szinte teljesen kimerült bennünk."10
Az ötvenes évek első felének magyar költészetében is hasonló jelenségnek lehetünk tanúi, mint Juhász Ferenc apokalipszises-démonias11 költeményében, a Tékozló
országban vagy Pilinszky Apokrifjében (mindkettő 1954-ben jelent meg). Ekkor írja
Nagy László is első „hosszú énekeit", köztük a legelsőt, a Gyöngyszoknyát (1953), illetve első változatát: az Aszályt is. Démonias látomás ez, melyben a valóság meghamisítása a vád, amiért bűnhődni kell, e bűn megnevezését követi a szorongásos, vihar előtti
állapot, majd a vihartól megvadult ló romantikus látomása. A büntetést démoni erő
hozza, a céda, kinek tánca és a tánc utáni tragikus állapot jelenti a csúcspontot, az utolsó részben - a záró meditációban - az egyetlen ember, kit megkímélt a „vízözön, világomlás", a kiválasztott „fönséges fejét bánat, bitangság fölé vágja - / s látja: az újabb harcok zöld arénája megnyilt, / mellébe levegőt vesz, tartja, egeket zendit." A démoni erőt
képviselő céda alakjában ott lehet a Jelenések könyvének Babylonja, a Nagy Parázna,
akinek alakja nagy hatással volt Nagy László képeire, mitológiájának kialakulására. Ezt
mutatják majd a Versben bujdosóban található Párbaj sorai: „szűz hangon orditok magamra / árnyékodon állva: Babylon / te sem vagy más: / két lábon forgó őrült hófúvás /
nagy éjszakában itéletfehér / asszony, halál hadüzenete. / / ó, gyullasztó hideg, / végzet, világos képletű, / jég-tükrös, gyutacs s gyöngysoros / orkán, de kislány-énekű, / de
nagy parázna, bömbölni való / tavaszra tél, a tüzemre mohó / tündöklő ártalom, / /

74

tiszatáj

omlásodért fohászkodom." A Gyöngyszoknya cédájának attribútumai megegyeznek
a Párbaj Babylonjáéval, vagyis a város, a romlott város démoni megjelenése teljesíti be
az ítéletet a falu fölött s tönkreteszi. A korba - az ötvenes évek világába - helyezett
mitológiává növesztett vízió - ma már ismert - nem túlzás. A sűrítés, az intenzitás, az
átstrukturálás, a felnagyítás következtében a céda megjelenítése nem egyezik meg
teljesen a bibliai parázna alakjával. Ott a következő olvasható: „És nagy jégeső, mint
egy tálentom szállá az égből az emberekre; és káromiák az Istent az emberek a jégeső
csapásáért; mert annak csapása felette nagy. (16.21.) ... Öltözött vala pedig az asszony
bíborba és skarlátba, és megékesíttetett vala arannyal és drágakővel és gyöngyökkel...
(17.4.)" A népi hiedelemvilág is belejátszhatott a sajátos Nagy László-i megformálásba,
ugyanis a magyar hiedelemvilágnak van egy női kísértete, a kisasszony vagy szépasszony, aki ha „ellenkeznek, kötekednek vele, esetleg káromkodnak előtte, akkor
haragjában mindent összetör, amit a közelben talál."12 Elképzelhető itt a bibliai és a népi mondai alak eggyé ötvöződése. Az „éden" elvesztése után a költő eszményeihez méri
a valóságot, s eszményeiben egy harmonikus világ képe él, ahol a szép, a jó s az igaz
egymástól lényegileg nem különbözik; a vannú szembe a legyent, a valósággal szembe
a hit, a szándék, az erkölcs érveit állítja. Ez a magyarázata, hogy Nagy László verseiben
az elhivatottság nemcsak a külvilággal kerül disszonáns viszonyba, hanem magában
a költőben is megformálódik egy ellentendencia: a végletessé-végzetessé stilizált költőszerepet feladatként vállalja, az intellektus immanens parancsára: „Dolgom: el ne
moccanjak innét, / legyek élet-halál határa" (Örök hiány köszörűjén). E vállalás ellehetetlenülése íratja meg véle a kiválás „panaszát" is, amelyben utalást érzünk Jézus szenvedéstörténetére: földi vendégségére és elítéltetésére is: „Ó miért is kellett kiválnod, / e földről messzire kilátnod, / bajod a világ, mondhatod. / / Ami áldott nevelőd nemrég, /
félig már az is idegenség, / vendég vagy itt s elitélt". E sorokban egyúttal ott érezzük
József Attila és Kosztolányi világlátását csakúgy13, mint számos más műben a messiástudat, a „Muszáj-Herkulesség" önstilizációjának Adyra mutató formáit. Ezt látjuk az
„önfeltámasztás" versében, a Csodák csodájában is, melyben a szekularizált feltámadáshit együtt jelentkezik a természet megújulásával, a tavasz eljöttével; tanúi lehetünk a motívumváltásnak is: „Beszakadt a tél feje, széjjel omlott / a Dunán szörnyű halántékcsontok ... úsznak, libegnek lefelé délnek, / ütődve dühvel a hidpillérnek." E versben
a Krisztus-mítoszból nem a formai, a küldetés-oldal, hanem a tartalmi a hangsúlyozott:
„Engem a jóság fuvalma lendit / ... Nem akarok már emlékezni, / emlékeimtől elvérezni - / Feledni minél hamarabb." A Megváltóra célzó szakrális szöveg profanizálása
együtt jelenik meg a termékenységvarázslás szavaival a Menyegzőben is. A János evangélium szövege: „és az ige testté lőn, és lakozék mi közöttünk" a versben biblikus hangulatot is árasztva, de ironikus poénnal, felhanggal szólal meg: „ÍME, TESTET ÖLTHET AZ
IGE, HA TUD", hogy azután Kondor Béla baljós rézkarcaira utaló látomásba fordulhasson at.
Látomásvers a Rege a tűzről és jácintról is, amely a Jelenések könyve világvég-látomásával perel. Maga a cím is előfordul a Jelenések könyvében s ez talán magyarázza
a különös asszociációt az apa és anya megnevezésére: „Es így látám a lovakat látásban,
és a rajtuk ülőket, akiknek tűzből és jáczintból és kénkőből való mellvértjeik valának...
(9.17.)" A hetedik pecsét felbontását, a hatodik trombitaszó és a második jaj megszólalását idéztük: a jácint-drágakő képzetnek a versben a jácint-virág-anya azonosítás felel
meg, a szülők-mellvért-pajzs megfeleltetés pedig egészen közvetlen képzetnek látszik.
A vers szentcsalád-képzetének egyik kulcsmondata így hangzik:

75

1995. július
Jaj, csupa zúzmara-oltár ez a világ
jegenye-gyertyák ormán varjú-fekete láng.

A világ oltárán áldozatra ítéltetett minden. A paraszti világkép kozmikus teljességéből következő pogány és keresztény misztérium összemosódásának vagyunk tanúi,
ezt mutatja az is, hogy megtalálhatók benne az ősköltészet műfajai: a halottsirató, a varázsének, a lamentáció és a himnusz is. Most azonban mégsem a varázsló regösénekekre figyelünk, hanem csak azokra a részekre, amelyek a Bibliara mutatnak vissza, mint
az „ott pislogok a tűznél, sasok lesnek rám jajgatva" sorra, amelynek értelmezését
a címhez hasonlóan ismét a Jelenések könyve ismeretében kísérelhetjük meg, amennyiben
idekapcsolható a sas háromszori jajkiáltása, az ítélet tényének állandó hangsúlyozása:
Jaj, jaj, jaj a föld lakosainak a három angyal trombitájának többi szavai miatt, a kik
még trombitálni fognak." A szegmentum végén a fiú halála áldozati halál a világ zúzmaraoltárán: „fehér ingem rongyos, véres, / halálomért mondd ki fizet?" A paraszti
életforma pogányságát fel kell áldozni. Az anyakép árnyaltabb: az anya itt egyben az
örök anya is: „halhatatlan, zsendül és pendül ezer alakban", de ő Mária is, a fájdalmas
asszony, Isten leánya, ahogy a középkori Mária-himnuszokban megfogalmazódik. S újra ott a végítélet-képzet is: „Még a trombiták aranycsordái / bársonyban méláznak. /
' Hát ne siess, ne kerekedj az útnak!" A halál ellenében az egyetlen, amit a fiú felmutathat, a szó, a vers. így tér vissza a mű a költészet ősfunkciójához, a varázsló magatartáshoz: „Csücsülj szelíden s én mint álmomban: / hiszem, van erőm a varázsoláshoz. /
A versem érted kiáltoz. Mint Bori Imre írja, „a kreatív világteremtés költői bűvölete
szól Nagy László regéjéből. A másoló technikát, a kifejező-leíró költői magatartást
felváltotta a teremtőé." Az egyes szám első személyű lamentáció, az élet kegyetlensége után ott az ítélet kegyetlensége:
Jaj, te idegen hatalom, lesz-e benned irgalom,
Rázkódó csengők esedezzetek: irgalom, irgalom!
Az anya keresztény világával a fiú józanságát állítja szembe:
Nem, nem! A mennyei hatalom süket és vak lett
Édesanyám, az ágbeliektől mit lehet várni?
A fiú leszámol az illúziókkal, vállalva a küzdelmet, hogy a remény elvét az emberi lét felől kereshesse. Az anyakép is kitágul a vers végére: mint földanya, az örök
születés és halál, a mindenség jelképévé válva: „holnapok tejút-ágya te, dicsőség néked
anyám / verduni katonatemető: csupa tőr a te szived anyám". A fiú a versben előbb
táltosfiúként, majd Jézusként jelenik meg. Ez utóbbira mutatnak a következő részek:
„Hitted-e, mikor vérszirmos ágyán a Boldogasszonynak / ketten feküdtünk már s
a fájdalmak elódalogtak... játékból korábban izzadom a vért, mint Krisztus ... Kék-eres
bokádhoz leborúltam, / sirok helyetted, háborgok érted, / megfeszülök érted haragomban." A vers belső logikájának megfelelően a Fiú halálát az anya mint mindenség
fájdalma követi: „örömöd engem elhoppol / iszonyatból, árnyakból, / de a jajod, a jajod, a jajod / meggyilkol!" A versben érződik egy pogány és keresztény passió szintje,
ennek lezárása a fiú fohásza: „légy velem a bánat idején, hogy meg ne lágyuljak, /
anyám".
A Jelenések könyve teheti helyenként másként is értelmezhetővé a Vállamon bárányos éggel című verset. Az első sorok még egyszerűen szentenciajellegűek, általános ér-

76

tiszatáj

vényűek, meghatároznak egy alapvető léthelyzetet: élni a végesség tudatában: „Nyár
csak azért süt, hogy majd egyszer / leszüreteljen vész vagy fegyver. / / K i igy, ki úgy,
földön vagy égen, / / mindent megtud rettenetében." A későbbi részek égiháború-utalása, archaikussága azonban már megidézik az utolsó ítéletet („És lőnek mennydörgések és villámlások és földindulás. És a hét angyal, a kinél a trombita vala, készüle
a trombitáláshoz.") Ez a versben így szólal meg: „nagy fény mennydörög s ama kürtöt /
sikárolják felborzadt fürtök". Épp e sorok teszik igazán emberközelivé a kozmikus képeket, a sikárol (sikál) tájszóban eleve van némi irónia, mely oldja is a pátoszt. Bibliai
eredetű kép a következő is: „tüdőre a hegy kősziklája, / harckocsi ront harmonikára".
Ugyanez „eredetileg" a Jelenések könyvében így olvasható: „És mondának a hegyeknek
és a kőszikláknak: Essetek mi reánk és rejtsetek el minket" (Jk 6. 16.) A zárórész is értelmezhető többféleképpen:
Sorsom egy merengés kitárja,
iktatja az elme magába.
Én az ítélettel beteltem,
akarom hogy ne is feledjem,
tudjam hogy végülis kinyújtnak,
igy vágtass sziv, az iszonyúnak.
Vállamon a bárányos éggel,
s a nemvalósuló reménnyel
legyen a koloncom tömérdek!
Kik elmúlnak: szörnyen szegények!

Ez a rész teszi egyértelművé, hogy az utolsó lehetőség, az utolsó még választható
magatartás a költőé, s ez a megváltás fogalmához tartozik: ez nemcsak vállalt magatartás, hanem elhivatottság, kiválasztottság. Ahogy a bibliai szöveg ezt meg is erősíti: „Én,
Jézus küldöttem az én angyalomat, hogy ezekről bizonyságot tegyen néktek a gyülekezetekben. Én vagyok Dávidnak ama gyökere és ágya: ama fényes és hajnali csillag."
(Jk 22. 16.) „És egy a vének közül monda nékem: Ne sírj: imé győzött a Júda nemzetségéből való oroszlán, Dávid gyökere, hogy felnyissa a könyvet és felbontsa annak hét
pecsétét." (5. 5.) Ugyanitt értjük meg, immár az egész vers ismeretében a cím egy lehetséges értelmezését is, mely szerint nem egyszerűen a bárányfelhős ég terhéről van csupán
szó, hanem az elveszett bárány képzetéről, melyről Lukács így ír: „És ha megtalálta,
felveti az ő vállára, örülvén." (15. 5.) A válasz a vers kérdésére - a világgal szemben
a költő csak önmagát képes felmutatni; a pusztulással lehetetlen szembeszállni, de a pusztulás nem jelenti egyúttal feltétlenül az elmúlást is, azaz az utolsó sor egyúttal a kiválás
felismerésének megfogalmazása is. A Jézus-motívum, illetve a vértanúság képzete végigkíséri Nagy László hosszúverseit, ott van a Búcsúzik a lovacska, a Zöld Angyal és a Menyegző című művekben is. Az utóbbiban látható költői magatartásforma előfordul
a Versben bújdosó kötet más verseiben is (Inkarnáció ezüstben, En vacogok már..., Farsan
tükör-dal, Ragyogtam én is), közülük talán a Ragyogtam én is képzetrendszere a legrelevánsabb. E prózavers visszaemlékezés egy kontúrjaiban még éles világra, ahol erkölcsi
érték és bűn egymástól élesen elkülönülnek. A lírai én képviseli a tisztaságot, jézusi
vonásai vannak: gyermeki, áldott, boldog, virrasztó, tiszta, hálás, ragyogó. A vele szemben álló gonosz attribútumai: zsarnok Heródes, gyermekgyilkos, fekete szél hozta,

1995. július

77

Krisztus-tövis a sarkantyúja. Két, végletesen elkülönülő erkölcsi pólus jelenik meg bennük. A lírai énben ott a változtatás szándéka is. „Térdemre hajtván fejemet, vártam,
hogy leüljön mellém, / és majd én megértetem vele a dolgokat." A szándék azonban
ellehetetlenül, a bűnt szenvtelenül követi el a másik, megsemmisítve a legnagyobb értékeket: „Dördülések sorozatban. Látom a füstben lerogyó lovakat, ő pedig az enyémen
el, tébolyultan sarkantyúzza... Megtudtuk, hogy hamarosan a csillagvizsgálót vakította
meg. Belelőtt a ló homlokánál szélesebb lencsékbe, a domború, remekül csiszolt pupillákba." A versben több helyen találunk utalást az Újszövetségre. Az alaphelyzet: a társak
alusznak, a kínzóeszközök közel (Krisztus-tövis, Heródes), a bűnt egyedül a kiválasztott látja (gondoljunk Dsida Jenő Nagycsütörtök című versére!). A közvetlen cselekvés
nem ér célt. „Kérded, hogyan lehet élve elviselni ennyi keserűséget? tudd meg, hogy én
csupán most élek, amikor szólok, amikor szólok. Egyébként halott vagyok." Tehát
a világ a közvetlen cselekvő magatartással nem változott meg, más lehetősége nem marad
a költőnek, mint felülemelkedve a tragédián, önmaga átlényegítése a versbe, s ez a jelképek szintjén az eucharistia. (A meghasonlott Balassiban is az a hit van meg, hogy ő
a mindenség fia, a mindenség mágikus versíró hatalma által igazolt képviselője: „Szent
vagyok, költő-vitéz, akit sebein át / gyalázott, piszkolt, gyilkolt az arany Kamarilla, /
kátránnyá rontva a vért, de a vers Pelikán, / valakihez pirosa áttör időn s ködön.")
Hasonló (ön)stilizációnak lehetünk tanúi olyan versben is, melyben első pillantásra nem észrevehető a Krisztus-emblematika, a tüzetes olvasás segítségével, a vers
mélyrétegében azonban mégis meglelhető, mint a Műtét anyánk szemén ciklus egyik
időversében, a Császármetszésben. A vers központi metaforája - mint Kiss Ferenc utal
rá16 - a perzsabunda eredetének képe: császármetszéssel felhasítják „méhét az anyabáránynak. / Lészen a vak magzat / bunda." A művelet - a mindennapisággal, a látszattal szemben - értéket pusztít: mind a vak magzat, mind az anyabárány civilizált
brutalitásnak esik áldozatul. A vers kontextusában fölerősödik az áldozat által konnotált biblikus-keresztény jelentés: a keresztény áldozat (eucharisztia) az utolsó vacsorának, illetve Krisztus kereszthalálának és feltámadásának szimbolikus megismétlésére és
jelenvalóvá tételére, ha tetszik: mindenkori újra-artikulálására szolgál. Itt, a versben: kifent késsel fölhasítják a nyomorult jelent. A „lészen" keresztyén kontextusa a Hiszekegy
régi (protestáns, református) szövegváltozata, a hitvallásnak Krisztus paruziájára vonatkozó tétele („onnan lészen eljövendő ítélni eleveneket és holtakat"). Eszkatológikus
értelmezésben a jelen: „a rejtetten már most jelenlévő és végérvényes jövő", az utolsó
vacsora: a „végleges vigasság - a feltámadás, üdvözülés - előlegezése" is17. A vers a jelennek ezt az értelmezését parafrazálja: ¿a majdból a lelet ilyen", de az „áldozat" értéke
visszájára fordul, az „ilyen"-nel minősíti is a „lelet"-et és vele a „majd"-ot: „nyomorult
jelen" - „bunda" - „vasbába-mű". Az utóbbi, a „vasbábák" metafora a két összekapcsolt
képzetkörhöz újabb - differenciált - képzetkört asszociál. Mint a „vasorrú bábák" szószerkezetből elvont összetétel, a mesék boszorkányaira utal, ugyanakkor a „vas" jelzővel ellátott, alkotott metaforaként pedig a „bábák"-at minősíti gyilkosoknak. Egy
lehetséges harmadik asszociáció visszavezethet bennünket a bibliai, mégpedig itt az
ószövetségi képzetkörhöz: a „vasbábák" ugyanis lehetnek ellentettjei Mózes II. könyve
bábáinak, azoknak, „akik félék az Istent, és nem cselekedének úgy, amint Egyiptom királya parancsolta vala nékik, hanem életben hagyák vala a gyermekeket" (Mózes II. 1.
17.) A vers egésze a Vértanú arabs kanca kérdését fogalmazza újra és mintegy korrigálja
is a korábban adott választ: erőteljes felütéssel, háromszori nekifutással nevezi meg
az alanyt, bizonyítva, hogy a jövő-gyilkosság nem a mi művünk, hanem a vasbábáké-.

78

tiszatáj
Vasbábák, vasbába-árnyak ezek hasítjákfölkifent
késsel a nyomorult jelent.

A gyilkosok: a mitikus rossz (a boszorkányok), a hivatásukat meggyalázok, a Mózesek elpusztítói. E képzettel szemben újabb háromsoros, egész versszakot (a szakasz
fonetikai, szintaktikai és rímszerkezetét is) átfogó, átalakító ismétlés sem győzi hangsúlyozni, hogy a vezeklők viszont mi vagyunk:
De a hidegre hült belet,
jázminorroknak büzletet
mi viseljük mint bűnjelet.
Az ismétlések ezúttal is felérnek három nekirugaszkodással, a léthelyzetre találó
szó csak harmadszorra formálódik meg, lép be. A lét lehetősége számunkra nem más,
mint a vezeklés; a lét nem tragikus, hanem abszurd: személyes bűn nincs, feloldozás
sincs, ott feszül azonban bennünk a jellegzetesen huszadik századi, tárgyatlan, okot és
célt nélkülöző vezeklés. Az eszkatológikus időértelmezés érvényes, de így annál roszszabb: a gyilkos áldozat celebrálása jelenvalóvá teszi a jövőt is, a jelen pedig nem más,
mint a végérvényes kárhozat ígérete.
A személyes viszonyulás ehhez az idő- és létértelmezéshez csakis ironikus lehet.
Az elidegenítést szolgálják egyrészt a szöveg lineáris felületébe applikált reflexiók, mint
például a „de milyen selymes, ez mesteri munka" sor alkotta költői megjegyzés vagy
a „jázminorroknak büzletet" szarkasztikus megközelítése (mely utóbbi egyúttal a vasbábák asszociálta vasorrú bábák ironikus kifordítása, jelentéstani visszafordítása is lehet). Másrészt szemléletváltási kísérletről tanúskodik a vers rímszerkezete és metrikája
is: a rímszerkezet is átvált a bűvös hármas ismétlésbe: abba cddc eeec. A metrum, változatos verslábak után homogenizálódni igyekszik, megkísérli a - jelentéssel inkongruens „hősi" - hexameterbe rendeződést. E rendeződési kísérlet eredményét az egymásra
távolról felelő három sor jelzi: „lészen a vak magzat bunda" - hangzik az ötödik sor,
a ritmus a sikeres kezdet után kibicsaklik; a középső - nyolcadik - sornak a zárórésze
sikerül: „selymes, ez mesteri munka", hogy azután a tizenkettedik sor diadalmas sikerrel tökéletes hexameter-félsort hozhasson létre: „mind idevarrva nyakunkba".
Nagy László egész költészete azt mutatja, ha a vizsgált motívumok szempontjából közelítünk hozzá, hogy az a költő élt köztünk, aki (ön)stilizációiban pogány
táltosfiúként és Krisztusként is helyettünk vállalta a bűnt, de helyettünk indult a jövőbe - nekünk szomorú jelenbe - is. Mint mondta - „vállamon a bárányos éggel". Legyünk hű meghallói e költészetnek, mely azt sugallja, a versnek, a költői szónak még
e különös században is van értelmet és jövőt hordozó szerepe!18
JEGYZETEK
1. Németh László: A magyar vers útja. = Megmentett gondolatok. Magvető-Szépirodalmi, 1975.
224-232.
2. Csetri Lajos: Nagy László: Versek és műfordítások. Tiszatáj, 1975. 7. 74-82., ih. 82.
3. Bori Imre: Két költő. Forum, 1967. 209., 222.
4. Vö. Görömbei András: Nagy László költészete. Magvető, 1992. 21-28., 286-293.; Kis Pintér
Imre: Nagy László indulása. Jegyzetek költészete logikájáról. Tiszatáj, 1975. 28.

1995. július

79

5. A költő nem tévedhet. Kormos István interjúja Nagy Lászlóval. - Adok nektek aranyvesszőt. Összegyűjtött prózai írások. Magvető, 1979. 46.
6. Vö. Radnóti Sándor: A szenvedő misztikus. (Misztika és líra összefüggése.) Opus Irodalomelméleti tanulmányok 7. Akadémiai, 1981. 80.
7. Tandori Dezső: „Tisztának a tisztát őrizzük meg, oltalmazzuk az időben, ámen". Nagy
László verseiről és versfordításairól. Új írás, 1975. 8. 97-99.
8. Vö.: Dia Mihály születésnapomra írt köszöntő levele és szíves szóbeli közlése, Bálint Sándor
gyűjtése, valamint Balassa-Ortutay: Magyar néprajz. Gondolat, 1979. 643.
9. Vö. Görömbei András: i. m. 326.
10.
11.
12.
13.

14.
15.
16.
17.
18.

Idézi Frank Kermode: Mi a modern? Gondolat, 1979.
Németh G. Béla: Az apokalipszis közelében. Kortárs, 1982. 9.
Balassa-Ortutay: i. m. 642.
Vö. József Attila írja az Eszméletbea-. „Im itt a szenvedés belül, / ám ott kívül a magyarázat. /
Sebed a világ - ég, hevül / s te lelkedet érzed, a lázat." Kosztolányi Dezső pedig így fogalmaz
a Hajnali részegségbea: „Bizony ma már, hogy izmaim lazulnak, / úgy érzem én, barátom,
hogy a porban, / hol lelkek és göröngyök közt botoltam, / mégis csak egy nagy ismeretlen
Úrnak / vendége voltam." (A kiemelés tőlem: Sz. L. S.)
Vö. Görömbei András: i. m. 259-260.
Bori Imre: 251.
Kiss Ferenc; A lehetetlen képviseletében. Tiszatáj, 1979. 4. 28.
Kari Rahner-Herbért Vorgrimmer: Teológiai kisszótár. Szent István Társulat, 1980. 180., 189.
A bibliai idézeteket a következő kiadás alapján adtuk meg: Szent Biblia azaz Istennek Ó és Új
Testamentomában foglaltatott egész Szent írás. Magyar nyelvre fordította Károlyi Gáspár.
A Magyarországi Református Egyház Zsinati Irodája Sajtóosztálya. Budapest, 1966.

80

tiszatáj
K R I T I K A

Kérdések és válaszok
„Tizenhét interjú a hetvenes évekből" - hirdeti az alcím, s „Görömbei András
kérdéseire válaszol: Aczél Géza, Baka István, Balázs József, Farkas Árpád, Gion Nándor, Kis Pintér Imre, Kiss Benedek, Kocsis István, Kósa László, Kovács István, Marosi
Gyula, Nádas Péter, Nagy Gáspár, Ördögh Szilveszter, Pintér Lajos, Varga Imre és Veress Miklós". De hol vannak már a hetvenes évek? - kérdezheti a gyanútlanabb olvasó.
Miért most kerül sor a kiadásra? Vagy ez már egy második kiadás volna? Hiszen két
előszó is olvasható, előbb egy 1984-es, majd egy 1979-es. S ezek mindent megmagyaráznak annak, aki hajdan nem követte - vagy életkorából következően nem is követhette nyomon ennek az interjúsorozatnak a történetét. Az Alföld kezdte 1977 januárjában
közölni az egyes beszélgetéseket, s a sorozat élt volna legalább egy évig, ha a júliusi
publikáció után ki nem tör a kulturális politikai botrány. Ekkor jelent meg a Nádas
Péterrel készített beszélgetés, amelynek következtében nemcsak a sorozatot kellett leállítani, hanem Görömbeinek is el kellett hagynia a szerkesztőséget az aczéli politika
újabb diadalaként. Később, 1979 és 1981 között a Forrás közölte a sorozat újabb darabjait, de a kötetbe gyújtott kéziratot négy kiadó fogadta el, majd adta vissza, míg végül
most az Antológia Kiadó jóvoltából szembesülhetünk ezzel a történelmi dokumentummal, s megismerkedhetünk pontos történetével is.
A mai olvasó gondolom, nem egyszer értetlenkedik, ha régebbi szövegeket tanulmányoz, s tud azok kálváriajárásáról, kiadhatatlanságáról. Még azoknak is, akik felnőtt fejjel éltek át több-kevesebb évtizedet 1945 óta, komoly emlékezetpróbát jelenthet
múlt és jelen, egykori és mai olvasat szembesítése: mi is volt, mi is lehetett a baj az
adott szöveggel? S nem azért van ez, mert könnyen hajlunk a felejtésre, hanem sokkal
inkább azért, mert annyi képtelenség, annyi természetellenesség volt a múlt szellemi
életében és annak vezénylésében, hogy egy helyrezökkentettebb jelenben az egészséges
tudat már ösztönösen is tiltakozik a torz érték- és szempontrendszerű ítélkezéseknek
puszta felidézése ellen is. A proletárdiktatúra fogalmából gyakorlattá csak a diktatúra
vált, s ennek bármilyen előjelű változatában a mindennapi élet meglehetős olajozottsággal működhet, a szellemi életben viszont bármifajta szabványtól és megengedettől
eltérő ötlet, nézet tragikus vagy groteszk összeütközések kiindulópontja lehet. Miközben a jóléti állam, a keleti Svájc illúzióiban ringattuk magunkat, úgy tettünk, mintha
inkább csak a szegénységfok csökkenése lenne egy társadalom állapotának mérőeszköze. Óriási eredménynek látszott ez, kétségtelenül, de hogy mennyi volt benne a látszat,
azt tízmillió ember csak a nyolcvanas évek második felére értette meg, s alighanem akkor se mindenki. Voltak azonban - óvatosabb vagy nyíltabb - bírálói is ennek a korszaknak, s természetesen közéjük tartozott az írók java is. Ilyen alkotókat kérdez meg
- kizárólag saját nemzedéktársai közül válogatva Görömbei András akkor, amikor e
nemzedék már egyértelműen túl van a pályakezdés jó néhány buktatóján, amikor már
olyan-amilyen nemzedékként is megmutatkozott, s így okkal feltételezhető, hogy
életterve megalapozott, világszemlélete kialakult.

1995. július

81

E 17 interjú sorozatának a publikálása éppen 17 évvel ezelőtt kezdődött meg.
Az akkor igazi férfikorba lépő, harminc év körüli vagy azon nem sokkal túl levő alkotók mára majdnem mind ötvenen túliak. Közülük öten prózaírók, egyikük drámaíró,
ketten társadalomtudósok, kilencen pedig elsősorban költők. Négyen a határainkon
túli magyar irodalmat képviselték, s azért a múlt idő, mert ha jól tudom, már csak
egyikük maradt meg a szülőföldjén. Ez is egy adalék az idő változásaihoz. A névsor
nyilvánvaló csonkaságával is jellegzetes, nemzedéket reprezentáló. Semmi értelme tehát
azok nevét sorolni, akiket nyilván Görömbei András is felvett volna sorozatába, ha az
efféle tervek békésen megvalósulhattak volna annak idején.
Tizenhét év távlata félmúlttá vagy régmúlttá teszi-e ezeket a szövegeket? A mai tizenhét évesek számára nyilván régmúlt ez, s a szövegek kőkorszakbeli leletek. Az öreg
emberek pedig úgy olvashatják, hogy mennyivel jobb sora volt ezeknek a fiataloknak
a hatvanas-hetvenes években, mint nekik a negyvenes-ötvenesekben. A nemzedéktárs
olvasó eme két olvasat közé szorul, s az említetteken túl van egy kizárólagos nézőpontja
is: az ő évjáratairól van szó, s az ő ifjúságáról, felnőtté válásáról, az ő életéről.
A nemzedéki szempontot nemcsak a sorozat tervének elkészítésében érvényesítette a kérdező, hanem magukban a beszélgetésekben is. Miként látta magát e gárda
„a beérkezés küszöbén"? Meglehetősen illúziótlanul, tárgyilagosan. Ordögh Szilveszter
szerint a nemzedék „még nem próbáltatott ki", „holtponton" van, s lehet teremtő és
romboló erő egyaránt, de az is lehet, hogy csak „átcsorgunk a zsilip tetején". Marosi
Gyula még szkeptikusabb: „ez a nemzedék lényegileg negatív alapról szerveződött", az
„írók nem jelentkeztek új politikai vagy társadalmi felfogással, a meglévőtől sem határolták el magukat egyértelműen és következetesen", s így szinte nincs is nemzedék.
S túl nagynak tartja a magyar szellemi életben a be nem váltott ígéretek számát. Nagy
Gáspár a nemzedék megosztottságát hangoztatja, s „csupán korban azonos emberek
laza gyülekezetéről" beszél, s ennek okát a társadalmi környezetben látja, amely tudatosan gátolja is a nemzedéki, az elvbaráti szerveződéseket. Kiss Benedek úgy látja, hogy
korosztályával nem jelentkezett irodalmi új nemzedék, de mindezt elsősorban nem
irodalmi értelemben gondolja bajnak: „éppen a cselekvés volt az, ami permanensen maradt ki életünkből. S ez olyan hiány, aminek következtében alapvető készségek nem
fejlődtek ki, vagy elkorcsosodtak. Elgondolni is kínos, mi lenne, ha a társadalom egyszer a mi nem létező aktív készségeink mozgósítására kényszerülne. Megszerzett ismereteink is passzívak, fölöslegessé és bizonytalanná színtelenedők, hiszen a levegőben
lógnak, mint félig-meddig mi magunk, kiknek nemhogy új nemzedékké, de - akár
több gyermek és könyv apja-anyjaként - még felnőtté válni sincs erőnk, kedvünk és
lehetőségünk igazán."
Látható, e szöveg nemcsak kritikus, hanem önkritikus is. Óhatatlanul is kötelez
arra, hogy a mai olvasó, még ha nemzedéktárs is, számot vessen e véleménnyel, meg a
többivel is. Lehetne sorolni a nagyszerű példákat, akár csak az itt szereplő alkotók
újabb műveire hivatkozva, s vigasztalódni azzal, hogy soha nem érkezhet be minden
induló az irodalomban, nem válhat mindenki klasszikussá. Itt azonban nemcsak az
irodalom, s nem is csak a magyar szellemi élet kérdéseiről van szó, hanem az emberré
válni, embernek maradni parancsáról és álmáról is. Csak úgy „átcsorogni" a zsilipen,
miként Ördögh Szilveszter aggódott? Vagy ez azért mégis jobb annál, hogy szétvetni
gátat, zsilipet, mindent rombolni? Mennyire volt benne ez a nemzedék az utóbbi évek
nagyszabású jelleget ígérő változásaiban? S mennyire volt érdemes benne lennie? Ez
már természetesen messze túl vezet az interjúk közvetlen szövegén, de nem a szellemi-

82

tiszatáj

ségén. Volt egy nemzedék, amely fiatal korában nem léphetett fel önérvényesítően,
s amelynek ezért mindvégig szembe kell néznie a Peer Gynt gomböntőjének fenyegetésével: mint személyiségként értéktelent, beöntik majd a nagy olvasztótégelybe, azaz
a föld jelöletlen porává kell válnia.
E veszélyt minden személyiség megérzi, s próbál tenni ellene: az alkotással, s azzal is, hogy legfőbb értékei közé sorolja a szabadságot, a demokráciát. Nagy Gáspár
kijelenti: „kevés hitem van a megváltásban, de a változtatás, a javítás lehetőségében hinni kell". Balázs József a demokráciagyakorlás nagyfokú gátoltságáról beszél, s követeli,
hogy „meg kell teremteni mindenki számára az egyforma esélyeket a társadalomban".
Nádas Péter Bojtár Endrére hivatkozik: „egy mű esztétikai értékét a benne megnyilvánuló szabadság mértéke szabja meg. S ez a szabadság talán morális értéket is adhat az
ember életének." Majd közli: „az életem nemcsak az, amit én csinálok belőle, hanem
legalább annyira az is én vagyok, amit belőlem csinálnak vagy akarnak velem." Baka
István a verset „a szabadság eszközének" is tekinti, Varga Imre pedig így fogalmaz:
„Az én életem tehát szakadatlan küzdelem a szabadságért."
A nemzedék és szabadság fogalma mellett harmadikként a nemzeté emelkedik ki
a beszélgetésekből, s kötődik hozzá szorosan az anyanyelv és a történelem. Hiszen e
térségben ahány nemzet, annyiféle a történelem (Kovács István, Varga Imre), s a legtöbb nemzetnek, vagy legalábbis részeinek esélye volt s van is arra, hogy egy másik
nemzethez csatolják, majd erőszakkal beolvasztani törekedjenek. S itt van az anyanyelvnek és a költészetnek döntő szerepe. Kovács István idézi Eliotot, akinek szeretne
hinni: „népet el lehet szakítani a nyelvétől és az iskolában más nyelvre szorítani, de hacsak nem tanítják meg ezt a népet egy új nyelven érezni, a régi nem semmisül meg, és
a költészetben, amely az érzés közege, visszatér." Azért mind abban reménykednek,
amit Balázs József ki is mond: „a magyarság elpusztíthatatlan". Pontosan fogalmaz Kis
Pintér Imre: „Nincs ember tehát valamilyen múlt és valamilyen valóság nélkül, és legalább ilyen nyilvánvaló, hogy a magyaroknak a valóságuk és a történelmük is elsősorban magyar." Aggódik történelmi és nemzettudatunk állapota miatt, s azóta bizony
sok újabb történés bizonyítja, hogy az aggodalom indokolt. Számára a magyarsághoz
tartozás tény. „Ami azt is jelenti, hogy a magyarságomban alapvetően érdekelt vagyok,
s ha érvényesítése netán valahol végveszélybe kerül, akkor bizony küzdeni is kell érte,
mint az életért. De azt is jelenti, hogy nem azért élek, hogy magyar legyek. (Ahogy
a lélegzetvétel sem lehet az élet célja, csupán alapja.)" S idézi Komlós Aladár mindenki
megjegyzésére érdemes gondolatát: „Igen, nemzeti jelleg van, de nincs érték, amely idővel nemzetivé ne válhatna, vagy ha igen, annál rosszabb a nemzetre."
Görömbei András kérdései és a válaszok azokban az években fogalmazódtak meg,
amelyekben már látszott a létező szocializmusok újabb megrekedtsége, ugyanakkor
sem reformer, sem forradalmi út nem mutatkozott a változtatásra. A nemzedéknek
erre a helyzetre szinte „ráment" az élete, s ennek az előérzete, tudata igen racionálisan
ott bujkált már a hajdani megnyilatkozásokban is. A tárgyilagosság és a rezignáció a
hangnemi meghatározó, s pátosz már csak annyi van itt, amennyi a legkiábrándultabb
ember számára is szükséges ahhoz, hogy éljen. S ha van egy vitathatatlan pont, amiben
biztosan különbözik ez a generáció az előtte járó irodalmároktól, akkor ez az. Nem
érdem ez, nem is hiba, csak tény: a hatvanas évek végétől kezdve mind lehetetlenebb
volt Kelet- és az oda csapott Közép-Európa világát pátosszal élni, szemlélni és műbe
örökíteni. (Antológia, 1994.)

1995. július

83

Kelemen Zoltán: Reggel
A könyv habfehér borítójú, egy felfelé szálló madár, melynek feje és csőre tán
a naphoz ér (Plugor Sándor rajza, tőle valók a belső illusztrációk is), a „Reggel" cím mindez óhatatlanul áttételes értelmezést kínál. S aki már olvasott valamely folyóiratban Kelemen Zoltántól verset, tudhatja, a szerző újabban jelentkező költő. S ez az ismeret a „Reggel" szimbolikusságát máris a költői-emberi kezdés, a bemutatkozás és
megmutatkozás attitűdjéhez vezeti. S aki elkezdi olvasni a kis verseskönyvet bevezető,
előszónak is tekinthető (címtelen), mondhatni: szabadverset, maga is meggyőződhet az
imént mondott jelképességről: „Belép a régi tűzfalak sarkából az esőáztatta föld istenének odavetett biztató szemsugár villanása közben, melyből a benne rejlő lehetőségek új
és új változatai fordulnak ki mosolyogva [...] tudatában lévén a meghatározott lehetőségeknek, ismeretei által korlátozott teremtőerejének, mely madarak röptével harmonizál, még tudatában van jelenlétének, de nagyon igyekszik, míg itt ül a bölcs emberek
között, hogy ne rontsa el játékukat és a központozást [...]" (7).
Harminchárom vers van négy csoportban; Biblia, Reggel, Levelek, Hamu - ezek
a csoportcímek. „Megtelítődött az én lelkem Uram / Miként a parttalan palástú tenger /
Könnyeim sirályok / Röptük öröm / A végtelen csendesség felett" (Zsoltár, 24) - olvashatjuk az alaphelyzet pontos meghatározását, amely magyarázata a „Szeretném magam megmutatni" (nemcsak Ady Endrére jellemző) poétái vágynak. Pedig nincs oly
idő és oly élet a fiatal költő körül, mely sok jót válthatna ki: „Sirályodúkban színes tévék / Fesztivál a rohadó kenyérnek / Kivert fogak és álmok / A próféták beinjekciózták magukat / [...] / Kalapos félisteneink semmit sem láttak" (Századvég, 11). Ebben
a helyzetben, ebben a világban az apró értékeket igyekezik megtalálni a költő: „illés és
ézsaiás ül a rét felett / ézsaiás hegedül illés pásztorsípján fűz bele / lágyabb dallamokat"
(Biblia, 14); „A lepkék csapatostul feküsznek a földön téli álmot alszanak és tavasszal
fűként feltámadnak" (Egy megfagyott pillangóhoz miután vidékről hazatértünk, 15);
„lám eljöttek hozzám bebújtak mókusnak tölgyfalevélnek tócsának rádióhullámnak"
(Jácint, 10). Ugyanakkor: „a világ ahová érkeztem barátságos a pénzemért / itt mindent megkapok lágy / zene szól hogy mást ne mondjak" (Levél, 26). A barátságos világ
azonban csak a dolgoknak valaminő felszíne: „Fizetett álmok / Harcolnak helyettünk /
És a fogkeféd is / A reklám előírásai szerint működik" (Éjszaka, 38).
Aligha tévedünk, ha a barátságos (?) világ mélyszerkezetének megtalálása itt a költői kutatás tárgya. Ezért sétál együtt az egyik versben Raffaello Szókratésszal (Reggel,
41), ezért lesz „tök részeg" a halál angyala (Ősz, 42), ezért hallgatja a „szél / Sárga dallamait" (Film II., 55) a költői én, s ezért van egy lehetséges világ képtömege az olvasó elé
tárva (pl. a Film II. című versben). Ennek a látomásban létező világnak ugyanakkor
nem barátságos a rajza, a felszínének sem az. Romlás- és rendnélküliség van mindenütt,
itt az emberek csak „Ülnek a tévé előtt és szavaznak és isszák a teát" (Film II., 54),
s eközben a „Különbejáratú Végítélet" (ua. 53) munkálkodik. Szerencsére a költő mintegy akarata, szándéka ellenére - a talán tudatosan a romlást vizionáló alkotómódszere ellenére is a létben, az emberi-költői-férfiúi tartásban lel fogódzót: „én vagyok a lábad között / én lélegzek a hajadban / engem láttál a patakban / én vagyok ami
szétárad" (Öregség, 56). E biztospont-keresésben nem kevés a paradoxon, az iménti
szövegmetszet például némileg ellentétben van az Öregség verscímmel mint háttérismerettel. Hasonlóképpen paradoxon van a Hamu címűben is, a fokozással fölépített

84

tiszatáj

versmenet - hamuból ruhát, világot, önmagunkat csinálni, teremteni megalkotni a végén visszafordul. Hiába a tudás arról, hogy „ami egyszer már elégett az mégegyszer
nem ég el" (72), ezt az igazoló-magyarázó kijelentést a versbefejezés kérdéssé teszi.
(Vö. Büky László: A versbefejezés grammatikájához. In: A magyar vers. Nemzetközi
Magyar Filológiai Társaság, Budapest. 1985. 67-70.)
Kérdést a verseskönyv címlapja is hordoz, a nap felé szárnyaló madár nem ég-e el,
ha közel jut a célhoz. A versírás szintén ilyen röptű szárnyalás, hiába a múlt, a jelen,
a „Reggel", a „Hamu", a versirónak magának kell röptét irányítania, s a repülés célját
kitűznie. „Lélegzet, lélek a tűzözönben mely látomás" (Film II., 52) - itt tart Kelemen
Zoltán, s a látomáslírával nem kevés rokonságot mutató költeményei ígéretesek: megtisztít és teremt a tűz, amelynek közelébe és közegébe merészkedik, de - mondanunk
sem kell - megfelelő lelki tartás híján pusztíthat is.
A verseket a keresetlenség stíluserénye jellemzi, nyelvhasználatban is, verselésben
is meglehetősen természetes a lírai szövet. S többnyire képalkotásban is ilyen. Ritkán
üt át a versszöveten egy-egy lírai közhely foltja (éhes aggyal szégyenkezve, 8; agyunk rejtett zugai, 27), nemigen rántja görcsbe a kifejezésmódot képzavar (ám: örülhetünk a kékes füstnek, ami agyunk rejtett zugaiból száll a koraestében, 27; A gabonaraktárak szakállá
ban is lehetne élni, 48; A lepkék [...] tavasszal fűként feltámadnak, 15). Néhány helyen az
igénytelenebb köznyelv jellemzőiből indokolatlan beszűrődést találunk (lélegzek; füstnek, ami). Nem szerencsés a sajtónyelvi, illetőleg hivatali vagy tudományos nyelvbeli
feszített mondatszerkezetek stílusszerep nélküli használata sem (Belép a régi tűzfalak
sarkából az esőáztatta föld istenének odavetett biztató szemsugár villanása közben, i. h.)
Ugyanakkor a mai magyar köznyelvi elemeiből nagyon szerencsés szerepű fordulatokat, képépítményeket is találhatunk (Kibelezett autók a lakásokban; a fogkeféd is A reklám előírása szerint működik; sokcsatornás színes tavasz). Hatásosan nyitja és zárja az
Amikor című verset köznyelvi töltelékszó-kapcsolatokkal: „Szóval tudod amikor a hó
így / Keveredik a sárral", és: „Szóval ilyenkor hiányzol igazán" (74). Egyébként a szókincs kevéssé jelez a mai életről, jóllehet, némely e vonatkozású elem nem is egyszer
fordul elő {autógumi: 7, 48; autó: 26; (színes) tévé: 29, 51; kibelezett autó: 35 é. í. t.), sok
kal több a természethez, a tájhoz fűződő szó és szókép. Ezekben és ezek (feketerigó 59,
hattyú 7, holló 28, mókus 19, pillangó 15, sas 24, sirály 74, varjú 7, 29, 34, 48) mellett feltűnő a sok madár és maga a madár szó (20, 24, 34, 49 stb.). A madarak kapcsán ismét
emlékeztetnünk kell Plugor Sándor madár-vonalrajzaira, melyek önértékük mellett és
azzal együtt belesimulnak a kötetbe mint lírába. Még különböző fákat, virágokat,
növényeket (alma, szilva, kender, eper, paradicsom, retek, hagyma, répa, búza) ismerhetünk föl a magyar tájból. Fölsejlik a Dunántúl: „utaztunk egyik kisvárosból a másikba
melyek a / Poros dombok között húzódtak meg [...]" (50). Még a léghajón utazó költői én is kapcsolódik valamiképpen e magyar élettérhez: „Ejtőernyőinken hímzett népi
motívumok" (Repülés, 23). S ha már a szavaknál tartunk: néhány szerep nélkülinek
látszó egybeírás (esőáztatta, Rámzuhannak, motorosrendőr) és a szokásostól eltérő írásmód (biztató, dicsérve), valamint szó- és szószerkezet-alak (lélegzek; Fesztivál a rohadó
kenyérnek) szintén található. Zolnai Béla kifejezésével szólva: a látható nyelvre is fogékony olvasó nem találván az effélékre belső vagy külső indokoltságot, kénytelen pongyolaságra gyanakodni. Némi lazaság némelykor a képalkotásban is van, például a „sáladba kap a sárga szél" álszinesztézia és a rá néhány sorral következő „a szél / Sárga dallama" szinesztézia egymás hírértékét rontják. (Vö. Fónagy Iván: hírérték. In: VirLex. 4,
491-502.) A képek túlnyomó része azonban eredeti és jó szerkezetű, azaz, a szavak

1995. július

85

képzettársítási lehetőségeit és társulási valenciáját egységes szemléletben kezeli, példa
lehet: „Kvarcszemű halacskáim merre futtok / Befagytak tükreink pedig sebes sodrásúak még a pillantások" (52). Különösen a rövidebb versekben érvényesül a szerző jó
szövegalkotó képessége. A Tea című vers mindössze ennyi: „Két hintaszék / Ringatózik a fa alatt / Ölükben gőzölgő csésze" (63). A szövegnyelvészet sokat bíbelődik az
összekapcsolt szövegmondatok egymásra vonatkoztatásából születő jelentésekkel és
a kognitivitással, amelyeket egy közös nevező, egy közös háttértartalom irányít. Nos:
a Tea - és nem egy társa: Mese, Hűvös füst, Öregség - a közös háttértartalomra néha
metonimikusan, néha a verscím sugalló jelentésével épül versszöveggé, s ennélfogva eleve
bizonyos szemantikai és értelmezési műveletet kíván, amely művelet a befogadóra,
az olvasóra bízatik. S ezáltal a közbeszéd versbeszéddé válik.
A versbeszédnek mint eljárásnak az ismerete önmagában nem biztosíték arra,
hogy líra szülessék. Kelemen Zoltán kötetének egészében azonban benne van ennek
lehetősége, ha önmaga számára is mércének és a lerakandó alapok egy részének tekinti.
(Szeged, 1995.)

A bokrok nyitott tengere
BORDÁS MÁTYÁS: SZEMBEN AZ ÁRRAL
Embert csak ember tud a földhöz
kötni, nem a nehézkedés.

(A.É.)

Mondom a szót, de te mást szólsz,
sehol se vagy, sehol se látszol.

(B. M.)

Nem szeretek írni. De írni muszáj; Matyi az évfolyamtársam volt. És volt, akinek
a barátja volt. És valakinek a testvére. És valakinek a fia volt. És nem volt senkié sem.
Nem volt a miénk.
Az ember nem az emberé és nem az Istené. Nem is a magáé. Az ember a folyóé
meg a fáé.
Itt van most ez a kötet. Kék szomorúság. Szomorú és öntudatos. Van benne ironikus. Van benne magányos. És hívó. Van benne vers. És egy fénykép. Emberközi hiátus. Csillagközi tekintet.
Előttem ajtó. Rád nyitok, Uram.
Ha nem is gonosz, de számító vendég
érkezik személyemben. Ha befogadsz,
ezt mindenképpen előadom.
Bár alighanem anélkül is tudod
De, hogy elmondom, talán
beszámíttatik nálad. Mert akik

86

tiszatáj
ezt sem teszik, nálam minden
bizonnyal rosszabbak, vagy ha mégsem,
kérlek, tudasd velem, mi bánt jobban,
udvariatlanságom-e, vagy nagyfokú
tájékozatlanságom az időben, térben.
(Rád nyitok)

Könnyű lenne a dolgom, ha azt mondanám: József Attila is így írta a verset, ilyen
bizalmas viszonyban az örökkévalósággal. József Attila is - őt értő embere híján - kis szobájában Istent látta vendégül. Ez epizód. Nem innen akarok Matyihoz jutni, vagyis nem
innen akarok reménytelen és elkésett kísérletet tenni a beszélgetésre, a hozzá szólásra.
Az egyszerű szavak, az elkoptatott
szavak... ezekre kell, hogy felfigyelj,
innen indulsz és ideérkezel...
ami közöttük van, a megszokható
valóság... az elemeknek csodás
egymásra rendeződése és a
még fel nem ismert való, kapkodás...
(Mint ködben a csillag...)

Rendhagyó kell legyen ez a versről gondolkodás. Hiszen minden versről gondolkodás rendhagyó, ha jó. Nem a rendet, hanem a verset ismeri. A vers akarata lesz az
övé. Vers-akarta rend vagy vers-akarta rendetlenség. De itt most másról is szó van.
Többről. Aki ezeket a verseket írta, túl közel van ahhoz, hogy a verseit olvasva ne
akarnám folyton őt magát is olvasni. Az arca rezdülését. És túl távol van...
Azon tűnődöm, milyen lenne, amikor Babitsot vagy Aranyt, vagy József Attilát
tanít. Verset már írt nekik. És milyen lenne, amikor újra verset ír. Vagy amikor megbocsát.
Elvétettél tőlem hát,
mint éjszakákból az árny.
Tétován talán még simulnál hozzám,
de lassan reggeledik már.
Szomjúság éget, nincs többé varázs.
Az éjszaka megszakad;
Karóba húzza a nap az árnyakat
(Reggeledik)

Bordás Mátyás a szegedi Ságvári Endre Gimnáziumban érettségizett, 1989-ben.
Ha felmégy azjskola első emeletére, és a lépcsőnél jobbra fordulsz, találsz a falon egy
tablót. IV/C. Őt is ott leled. Verses arc. Bátor és diadalra kész.
Most tisztulnak a színek,
kiválik ez-az, amit láthatsz,
ott vagy közöttük, s az arcodon
ragyogás van...
(Mint ködben a csillag...)

1995. július

87

Egy Gauguin-festmény jár a fejemben. Honnan jövünk? Mik vagyunk? Hová megyünk? Múlt, jelen, jövő. A háttérben istenarcok. Bordás Mátyás tudni vél egy utat.
Semmit se érzek, ha a
Napról írok, vagy a múlt drágaléptű vándorait idézem...
Gyalogló sóhaj vagyok e meszelt térben, ...
(Levél)
Furcsa levél ez. Címzettje: a magány. „Négy fal közé szorított korai magányom."
Mozaikos ez a világ, mintha legyek szeme lenne. A címzett nem válaszol, de hú marad.
Mégis: sok a tündér a kötetben. Mosdatlanok, léhák, bacchánsnők karát idézik de mégis tündérek. Itt zajlik a történés. Mert tündérek, angyalok és madonnák vannak,
ez vitathatatlan. A tény, hogy vigyázunk rájuk, elegendő ahhoz, hogy legyenek. Még
ha nincsenek is. A tündérek, a fák, a szótlan tájak világába vezet az utunk. Van egy
másik világ is, a Levélé, a miénk - ebben vagyunk megcsalatva. Nem fogad be magába
egyik sem.
A csökevény nyár bután
simogatja léha testedet:
Kinn ülsz a napon, mint kopasz,
hagymaszagú, vén eretnek.
(V ásárhelyen)

Bordás Mátyás Hódmezővásárhelyen született, és itt lett eretnekké. Közénk az
egyetemre már úgy lépett, mint ki maga választotta sorsát. Pedig nem volt így.
Egyik, a beteg Babitsról szóló verse egy sort juttat eszembe a Jónás könyvéből:
„mert vétkesek közt cinkos, aki néma".
Soha nem tudom megbocsátani magamnak azt a hiányzó bátorságot (vagy vakmerőséget?), amivel odamehettem volna hozzá, és megmondhattam volna neki, hogy
maradjon még. Még maradjon köztünk. És írjon verset. Mert szeretem, hogy ír. Mert
írni muszáj. (Szeged, Napfény Alapítvány, 1994.)
.^¡z&z^ea- .yÁ/iafrrz

„A novellaírás ideje"
KONTRA FERENC: KALENDÁRIUM
1993-ban, az újraindult Üzenet első számában jelent meg Kontra Ferenc modern
magyar prózát elemző esszésorozatának első része, amit ez ideig még három követett.
Bennük egy sajátos - rendhagyó földrajzi és társadalmi jelenségek meghatározta - szellemi közeg „termékeit": a közép-kelet-európai, s azon belül a magyar novellát vetette
górcső alá. Ugyanebben az évben három novelláskötete is napvilágot látott: az Ősök
jussán és a Kalendárium az újvidéki Forum Kiadó, a Holtak országa pedig a kecskeméti
Tanítóképző Főiskola kiadásában. Elméletírói tevékenységét lehetetlen a prózaíróitól
függetlenül szemlélni.

88

tiszatáj

A novellaírás ideje című esszéjének bevezető sorai hitvallás értékű mondatok. Nem
tud mit kezdeni azzal a kijelentéssel, hogy „most nincs in a novellaírás ideje". Felvet
néhány kézenfekvő kérdést: „Miért, minek jött el nagy hirtelen az ideje, és kire nézve
kötelező érvényű az állítás? Hiszen az irodalom sohasem különböztetett meg alkalmas
és alkalmatlan időt. Iróembernek a hivatása mellett a helye, vagy átnyergel valami
másra, és akkor könnyen ráfoghatjuk, hogy elárulta a hivatását, és más lett belőle. Manapság sokan választják ezt az utat, lelkük rajta. Alig palástolhatja alkotói kudarcát, aki
csak nyugodalmas szocializmusok idején tudott valami érdemlegeset alkotni." (In: Üzenet 1993., 5-6.) Ugyanezen írásában a kisebbségi író feladatát is megpróbálja körülhatárolni egy hasonló tematikájú esszé tanulságát vonva le: „Ha van valami dolga a kisebbségi írónak még ezen a világon, e katasztrófa küszöbén és a katasztrófában, akkor mi
más lehetne, mint anyagot szállítani Noé nyilvántartásába, szótárakat, emlékeket, neveket, tényeket, adatokat, gondolatokat, álmokat, még mielőtt mindent elborít a nagy
özönvíz csöndje." (Bányai János: A szótár: Noé bárkája. In: Magyar Szó, Kilátó, 1993.
március 27.) Folytatva ezt a mások teremtette szép metaforát, azt mondhatjuk, Kontra
Ferenc is egyike az „árvízhajósoknak", aki irodalmunk bárkaként funkcionáló lapjaira
menti át veszendő értékeinket. Drávaszögi Baranya, vagyis az a - kelet-európai kisebbségi sorsunk által megrendítően behatárolt, többszörösen sújtott - valóságszeglet,
amely Kontra Ferenc novelláiban témaként szublimálódik, napjainkban - nem(csak)
természetes leromlás eredményeképp - végképp eltűnni, elpusztulni látszik. Igaz, a baranyai falvak léteznek még. Állnak a házak, s élnek ott emberek - őslakosok is - , ám
legtöbbünk tudatában a falu, a város élete mégsem jelent egyet házaival, utcáival és
középületeivel, hanem lakosaival - az ő közösségükkel -, kik vállalva a helyhez fűződő
szellemi-kulturális hagyományokat, életet lehelnek az élettelenbe. Mi sem természetesebb, hogy a Kalendáriumban napvilágot látott novellák színtere is - mint Kontra prózai
alkotásainak általában - Baranya, s az elmúlás, a pusztulás különböző megnyilvánulásai
nyernek bennük kifejezést. Ám míg a Nagy a sátán birodalmában, az ősök jussán vagy
a Holtak országa c. könyvében háborúk okozta - sokszor apokaliptikus - összeomlásról van szó, addig a Kalendáriumban inkább a gyermekvilág, egy belső-külső harmóniával megáldott gyermekközösség letűnése, megsemmisülése kap hangsúlyt. Amíg említett
könyveiben egy kamerát mozgató, személytelen elbeszélő szemével látjuk Baranyát,
addig a Kalendáriumban a gyermeki látószög nyer ugyanilyen szerepet.
Mint ahogy a könyv címe is sugallja, egy év eseményeit pergeti le előttünk az író
novelláiban: valamennyi egy-egy hónaphoz kötődik. S bár önálló egység mind, lezárt,
teljes novella, időbeli folytonosságuk, a főszereplő és az általa képviselt azonos elbeszélői pozíció révén sajátos összefüggést képeznek, évkönyvvé, regénnyé alakulnak.
Az alcím szerint „gyermekkori történetek" képezik a Kalendárium darabjainak
élményanyagát. A történetmondás varázslata (mivel elsősorban a gyermekolvasónak
szánta őket az író) lényeges sajátossága valamennyi kötetbe foglalt írásának. A gyermeklét kettős világa elevenedik meg bennük: valóságos, felszínen zajló események, s a képzelet teremtette belső, rejtett történések. Gyermekjátékok, csínytevések, iskolai események zajlanak le előttünk, miközben az élet nagy dolgaival, súlyos kérdéseivel is
szembesül gyermek-főhősünk (pl. születés, halál, barátság, igazságtalanság, gonoszság
stb.), másrészt képzelete mindig meghosszabbítja a tényleges esemenyeket, s tudatában
a világ dolgai, jelenségei (pl. a fák pusztulása - Mielőtt elmennek a fák; izzó cserépkályha
- A cserépkályha; régészeti leletek - Az utolsó római katona, Az aranyhintő) csodás vagy
félelmetes dimenziót nyernek. Visszatérő motívuma a novellái történéseknek egy, a kis-

89

1995. július

fiú teremtette óriás-képzet. Hol másokban, hol a természet erőiben, hol önmagában véli
felfedezni a felül- és kiemelkedés varázstehetségét: „Én voltam az óriás. Néhány órára
vagy egy délutánra csak, nem emlékszem pontosan, mégis megmaradt az érzés: legfelül
lenni, legyőzni a saját erőmet, kilökni a falakat, hogy sose legyen vége a szobának, kiűzni a rosszat, a talpam alá szorítani, mint a szőnyeget, kiporolni, hogy messze szálljon". (Mielőtt elmennek a fák) A kötetet a szerző illusztrálta épp az óriás-teremtés témáját
feldolgozó kollázsaival. Munkája akkor lett volna igazán sikeres, ha kollázsai nem maradnak meg a díszítés, az illusztráció szintjén, hanem szerves egészként épülnének a szövegbe, mint amilyen kísérletei más szövegek esetében már Kontrának is voltak.
Különösen élményszerű formát nyert Privigyiék háza című novellája, hiszen úgy
hat ránk, úgy képzeljük el, mint egy mesélő által közvetített színpadi vagy mozielőadást: „Anyám szerint a szegénység egyértelmű bizonyítéka volt, ha valahol hiányzott
a függöny az ablakról. Mindjárt a szemközti házra gondoltam, ahova bármikor beláthattunk, mint valami színpadra, és a bent lévőket egyáltalán nem zavarta, hogy mások
követhetik minden mozdulatukat." Tartalmi szempontból viszont Az aranyhintó és
Az utolsó római katona című novellák ragadják meg különösen figyelmünket, mert bennük az író a gyermeki képzelet egészen szélsőséges, teret és időt legyőző megnyilvánulásairól fest igen szuggesztív képet.
Viszonylagos szünet után igencsak fellendült a gyermekirodalom, az ilyen jellegű
kiadványok megjelentetése a Vajdaságban. Mi sem bizonyítja ezt jobban, mint az, hogy
az 1994. évi 42. Kanizsai Irótábor témája is a Gyermek az irodalomban volt. Az utolsó
két év során napvilágot látott gyermekkönyvek sorába illeszkedik Kontra Kalendárium
című kötete is. (Forum, 1993.)
.fffiesicp-

Francia szellem a magyar reformkorban
MADÁCSY PIROSKA KÖNYVÉRŐL
A Juhász Gyula Tanárképző Főiskola magyar irodalom tanszékének „komparatisztikai" sorozatában megjelent kötet a reformkor tizenöt kiemelkedően jelentős
folyóiratának száznál több évfolyama alapján közelíti meg a címében adott feladatát.
Mottóként méltán idézhetné a sorokat, amelyeket az Életképek szerkesztője, Garay
János, a forrongó korszak időszakos sajtójának hivatásáról írt: a sajtó „leghatalmasabb
fegyvere a kornak, mert fejlesztője, terjesztője az eszméknek és véleményeknek. Ezen
új módja az eszmék terjesztésének két előnnyel bír: olcsóbb és sokkal gyorsabb. Könyvek által ez egy század alatt történnék meg." E szavakhoz önként kínálkozik még
a tény említése is, hogy elevenebb életre a folyóirat, mint sajátos neme a sajtónak,
hazánkban csak fokozatosan, a 19. század első felében tehetett szert. Kibontakozását
pedig elsődlegesen íróink biztosítják: ők a szerkesztők és irányítók, s egyúttal a folyóiratokban publikáló szerzők is - soha tisztesebb „médiái" a gondolkodás fejlesztésének
hazánkban. Az első vidéki kezdeményezők még talán a második-harmadik sorból,
mint Döbrentei Gábor az Erdélyi Múzeum hasábjain vagy Dessewffy József a Felső

Magyar Országi Minerva lapjain; a sort azonban Kölcsey, Vörösmarty, Petőfi zárják,
s mellettük mint irodalomtörténész Toldy Ferenc, mint államférfi pedig Széchenyi,
Eötvös, Kossuth.
Bátor és jelentős vállalkozás így napjainkban: megvallatni e korszak sajtóját arra
nézve, mit tartanak szellemi életünk irányítói s egyben társadalmi-politikai viszonyaink leghatékonyabb formálói éppen akkor, a nemzetté alakulás, a feudális rendi hagyományok felszámolásának kezdeti stádiumában arról a Franciaországról, amely már
a maga polgári forradalmának eredményeként a fejlődés élén halad. Madácsy Piroska
kötetét forgatva adatok, idézetek, beszédes egykori nyilatkozatok tanúsítják, milyen
eleven, bár a cenzúra miatt visszafogott kíváncsiság él a reformkor nemzedékeiben
a francia példa iránt.
A kötet bevezető fejezetei azt az általános, egész műveltségünket érintő benyomást érzékeltetik, amelyet a forradalmak korának Franciaországáról egykori sajtónk által kaptunk. Elszórt hírek, „egyveleg" jellegű tudósítások nyomán értesülhet
a reformkor magyar olvasója pl. arról, hogy Párizsban és környékén „1 700 845 orvos
van és csak 1 400 751 beteg", hogy az országban „egy nap 200 ezer levelet kézbesítenek",
vagy hogy 1838-ban 27 biztosító társaság működött 75 millió „tőpénzzel" és 48 ezer részvényessel stb. Az adatok hitelessége megkérdőjelezhető, de az információk így is felvetik a kérdést: mi magyarok, hol tartunk? Másfelől az utóbbi jelzések ellentéteként
arról is szólnak hírek, hogy Páris zálogházában évi 22 millió frankot kölcsönöznek,
s az erkölcsi állapotokra jellemző, hogy 1837-ben a megszökött asszonyok száma 1135
volt, a megszökött férjeké pedig 2345! A polgári erkölcs tehát kétarcú - s mindaz, ami
szorosabban irodalmi jelenség, ebben a távlatban értékelhető teljes jelentőségében.
Az irodalmak - vagy akár egyes fejezeteik és jelenségeik - „összehasonlítása" sokkal mélyebb tanulságokkal gazdagít, mint amennyit jelent egyes írók vagy művek, más
írók-költők világára tett termékenyítő hatásának kiderítése. Fontos szellemtörténeti
folyamatokat tárhat fel, ha kellő mélységgel és gonddal végzik: kettős tükörré válik,
amely által egymást nézi meg a két összehasonlított nép egyazon fejlődési szakaszának
kultúrája, mintegy a „kínálat" és „kereslet" kettős folyamatában. Ahhoz pedig, hogy
szorosabban irodalmi-esztétikai alkotásokra nézve valós eredményekkel járjon az öszszehasonlítás, a hátterüket szolgáló teljes kultúra figyelembevételére van szükség. Úgy
sejtjük, hogy Madácsy Piroskának ez utóbbi szemléleti jegye elvi visszatérést jelent
a magyar irodalomtörténet klasszikus egyéniségéhez, Horváth Jánoshoz, aki az „irodalmi műveltség" fogalmát századunk első felében - az osztályérdekek és társadalmi
haladás mikéntjével tipizáló évtizedek kora előtt - irodalomtörténetünkben meghonosította.
Az eseménytörténeti, politikai vonatkozások érthetően inkább az egykori hírlapok, mintsem a folyóiratok lapjaira kerültek, s a kötetben már pusztán Madácsy
Piroska művelődési-irodalomtörténeti szemlélete következtében sincs helyük. Amit
azonban a jelenhez gyorsan felzárkózó francia történetírás alkot, mohó érdeklődéssel
fogadja a reformkor folyóiratainak munkatársai gárdája. Utalások, idézetek, könyvismertetések és kritikák, vagy éppen értékelő tanulmányok kivált azokra a művekre figyelnek fel, amelyek a múltról szólva is „élő ideákért" lelkesülnek. Thierry, Michelet,
Cabet ugyancsak vonzzák íróinkat: Eötvös és Trefort éppúgy mint Petőfi, Jókai és
a márciusi ifjak eszme- és érzésvilágának alakításához e francia történetírás - és persze
a forradalmi talajon sarjadt társadalomfilozófia is - jelentősen hozzájárult.

1995. július

91

S ezzel elérkeztünk a munka gerincét alkotó fejezetekhez. A reformkor sajtójában jelentkező adattömeg a korszak francia irodalmáról, művészetéről, mint megannyi
mozaiktöredék, egységes képpé rendeződik Madácsy Piroska kötetében. A magyar folyóiratok írói - íróink - itt e maguk szorosabb életterén, alkotói hivatásuk „munkakörében'' jelentkeznek. A forradalmak korának esztétikáját tanulják ismerni, és ha
lehet, elsajátítani. Többről van szó, mint a francia olvasmányaikról nyújtott egyszerű
beszámoló adhat: az alkotásmód megváltozásáról, a megváltozott, forradalom utáni
társadalmi valóság művészi ábrázolásának új módjáról, eszközeiről, stílusáról. Az új
ízlés jelölésére irodalomtörténetünkben is a romantika szó vált általánossá, jóllehet,
a hazánkat érő francia hatások vihara előtt e fogalom hazai jegyei már meghatározottak. A napóleoni háborúk utáni temető csendben irodalmunk jobbjai egyre a nemzethalál képzetével néznek szembe, vagy legalábbis ennek lehetőségét igyekeznek elhárítani. „Hazád őrcsillagzatja szülötti bűnein leszáll" - búcsúzik életétől az öreg Kölcsey,
s e szavakat éppenséggel a Sors ajkára adja!
Madácsy könyvét olvasva ezzel a hazai közhangulattal és közgondolkozással
szembesíthetjük a francia irodalom romantikáját. A hazai kezdetekhez, amelyet Széchenyi, Eötvös és pályatársaik neve fémjelez, a francia forradalmakban lobogó optimizmus és tettrekészség, szabadságvágy és szenvedély, a haladás szélesen kibontakozó
nemzeti ösztöne járult hozzá a nyugati nép nagy íróinak közvetítése által. A francia
romantika egyes irodalmi újításai, főként az irodalmi stílus kifejezésteljessége, képgazdagsága nálunk is adva. Kölcsey, Vörösmarty a megújított magyar nyelv költői értékeinek ragyogtatásával a franciáknak mintegy elébe dolgoznak. Nem feltétlenül
szükséges tehát mindenben a francia divathoz szegődnünk, figyelmeztet Erdélyi János.
„A francia divatnak és irodalomnak, egyszóval: ízlésnek ma körülbelül Magyarország
legnagyobb lerakóhelye" - írja - úgyannyira, hogy ha szomszédok volnánk, „nem volna híre sem többé a magyar irodalomnak."
A befogadás, a recepció folyamatának egyébként az előítéletek valóságos gátját
kellett leküzdenie, amíg a franciákat elítélő német-angol értékeléssel szemben - amely
a jelek szerint nálunk már az írók közvetlen megismerése előtt sajtót kapott és hangulatot teremtett - a romantikusok reális megítéléséhez utat nyithatott. Jellemző, hogy
akadémiánk Tudománytár c. éves kiadványának lapjain már 1834-ben Bajza József
vállalta „egy angol tory" véleményének tolmácsolását: „Erkölcstelen, vérfertőző és
gyilkos románok - bűn és vér, erőszak és házasságtörés, gyújtogatás és méregkeverés...
írók, kik ilyen árnyékszéki drámákat írnak, színjátszók, kik azokat eljátsszák, s egy
számos közönség, melly benne nagy gyönyörűségét leli." - Kiegészítésül pedig ezekhez
„e literátori trágárságok gyártóinak" névsora: Hugó Victor, Balzac, Dumas, Sue és
Musset „vagy mi nevök". Van, aki viszont a romantikusról azt véli, „borzas hajú, halvány, szomorú arcú ifjú, nyakkendő nélkül, égre néző szemekkel, s nyílt szájjal", mint
aki „egészen másféle ember, mint a többi". Valóban szükségesnek látszott már a harmincas években rendet teremteni a romantikus stílus fogalmának megközelítéséhez.
A reformkor folyóirataiban már a következő évben két írónk is vállalni tudja e
feladatot, megfelelő értékrend szerint rangsorolva a romantika francia íróit. Egyikük
Eötvös József volt, aki a drámaíró Hugó Victor írói világát vizsgálva mintegy meghatározója lett azoknak a vezető gondolatoknak, amelyek a magyar folyóiratok esztétikai
érdeklődését a francia romantika iránt kialakították. Legfontosabb ezek közül a költőapostol eszméje. Mint utóbb „Én is szeretném" c. versében nem habozik már itt Hugó

92

tiszatáj

nyomán kimondani: ha a költő „csak magának énekel, s tán a jövendőnek" - érdekes
lehet; ám - „önkorának használni szebb, s biztosabb, s ezen iparkodjék a művész".
Különösen vonatkozik ez a lángelmére, amely feltűnésekor ugyan értetlenséggel találkozik, de tömegeket indító hatása rendkívüli. így - folytatja Eötvös - „minden újítás
képviselője Victor Hugó, bár megelőzték Chateaubriand és Lamartine". Kazinczy
unokaöccse, Kazinczy Gábor, ekkor még a pozsonyi országgyűlési ifjak egyike, ugyancsak a jelesebb francia írókban látja megtestesítve a romantikát: eszméik, ihletük által
ők a jelen „kiválasztottjai", „fejei lesznek egy költészetnek, melly egykor a tömegbe
megyen át". Mellőzve e szűkebb keretben romantikus hangvételű útirajzok, útilevelek,
emlékiratok divatját, amely íróink tisztes sorát ösztönzi írásra - egészen Petőfiig,
Madácsy Piroska könyve főként novella- és regényirodalmunk, de még inkább színjátékaink franciás-romantikus jelenségeire irányítja figyelmünket. Kettős hatásában,
egyrészt a szélsőségek, másrészt a realizmus irányában jelzik folyóirataink az innen kifejlő erők játékát.
Madácsy Piroska végül két francia író hazai befogadásának érdekes tanulságát
foglalja össze. Lamartine, a költő, a költői meditációk c. lírai kötetével (1820) a francia
romantika elemi erejű elindítója - nálunk úgyszólván ismeretlen; későbbi korszakát
jellemző történetírói műve, A girondisták története (1847) viszont franciául és kéziratos fordítása által Petőfi és köre számára a forradalom bibliájának számított. George
Sand hazai értékelése nem kevésbé érdekes, sót a könyvnek ez a fejezete külön ismertetés tárgya lehetne. Viharos életéről szóló híreink minden jel szerint nagyobb szenzációt
jelentenek, mint regényeinek közvetlen ismerete. Az áttörést Mauprat c. regénye jelzi.
A cenzúra e mű megjelenését nálunk nem engedélyezi, csak egyetlen részlete kap helyet az Athenaeum lapjain! Mégis, már megjelenése évében ragyogó előadású, érdekes
elbeszélésként méltatja Toldy Ferenc mint a nagy francia forradalmat előkészítő történelmi viszonyok ábrázolását. Az 1840-es évek elején megjelenő fordításaival viszont
újra fellobban nálunk a Sand alakja köré fonódott mítosz, a női „szabadságjogok" eltökélt harcosának ítélik a folyóiratok egyes megjegyzései.
Hazai recepciójának külön érdekessége, hogy márciusi ifjúságunk forradalmi
eszmevilágában a szegények és elnyomottak ügyéért kiálló humanista forradalmár,
a párizsi 1848-as forradalom lelkes, idealista híve - minden jel szerint csak kevés szerepet kapott.
Valóságos kis enciklopédiája tehát e tartalmas könyv mindannak, amit a reformkor folyóiratainak munkatársai, mondjuk ki ismét: e korszak hazai írói, költői, köztük
a legnagyobbak, a francia életről, műveltségről, irodalomról tudtak, amiért lelkesedtek,
amit idegenkedve fogadtak, és ami végül mégis saját nemzetünk számára is élet-, sőt
történelemalakító erővé vált. Madácsy Piroska minderről két irodalom ismeretével ad
számot; kedvvel és kedéllyel, minden előregyártott ideológia nélkül, anyagát élvezettel
kezelve és franciásan könnyed előadással interpretálva.
ffasxáv*

1995. július

93

Az önismeret ébrentartása
Egy, a kortárs (kisebbségi helyzetben születő) magyar irodalomról készült kézikönyvet méltató kritikájában Bertha Zoltán körültekintő, pontos leírás mellett egy invenciózus szóösszetétellel, a „gondtapasztalások "-kai is érzékelteti az éppen hivatkozott/tárgyalt művek képi és gondolati hálózatának, asszociációs körének érvényességét
és kapcsolódásait a tágasabb rendszerekkel, illetve az ezen műveket létrehívó közeget és
alkotói motivációkat. E „képi-gondolati utalások [...] kisebbségi számvetések, történelmi gondtapasztalások és megbizonyosodások [...] között alkotnak [...] intenzív poétikai
struktúrákat" - írja szerzőnk. (Idézendő mű, 160. - kiemelés tőlem, B. J.)
Erre az egyszeri, mondhatni éles fogaimiságú szóösszetételre a kritikusnak külön
fel kell hívnia az olvasó figyelmét, lévén, hogy ez az összetett szó - a gondtapasztalások magában foglal egy, az ún. kisebbségi irodalomra vonatkozó alapvető nézetet (amelyet
létrehozója is oszt), éspedig azt, amelyet az irodalmi köztudatban Trianon óta az
érzékletes homok és gyöngykagyló képegyüttessel szokás megnevezni. A műveket
vajúdó gond így lesz a kötetcímben felállított jelviszonynak első tagja, második tagként
meg maga a vajúdás nyomán létrejött érték, a mű áll, köztük az egyenrangúság nyelvi
jele: Gond és mű. Akár párhuzamba is állítható a cím alaki és jelentésbeli szempontból
a fentebb említett irodalomszemlélet sarkkövét több évtizede jelképesen magában hordó motívummal, a homokszem okozta fájdalommal, amelynek nyomán igazgyöngy jön
létre, vagy a szintén intenzív képiséggel bíró, s bizonyos szempontból a Ligeti Ernő
nevéhez kapcsolódó súly alatt a pálma komplex képpel, de egyfajta Tamási-ihletettség is
fölfedezhető benne.
Bertha Zoltán ugyanis a fiatal magyarországi irodalmárok nemzedékének az a markáns egyénisége, aki pályakezdésétől (jó másfél évtizede) következetes figyelője, értő
elemzője a kisebbségi helyzetben, különösképpen pedig Erdélyben-Romániában alkotó
magyar írók műveinek, s most új kötetét (Gond és mű), sorrendben a harmadik önállót
teljes egészében e szűkebb régió irodalmának szentelte, amely tanulmányok az erdélyi
magyar irodalom köréből alcímet viseli.
E kötet mint egy bizonyos régió alkotóiról, irodalmi jelenségeiről és folyamatairól
az évek során készült tanulmányok foglalata, egy föltétlen figyelmet érdemlő kritikusi
program megtestesítője. Monografikus munkák egyes alkotókról vagy bizonyos időszakokról ugyan születtek eddig is anyaországi szerzőtől (ez utóbbiak egyikének éppen
Bertha Zoltán a társszerzője, az előbbiek sorában pedig a Bálint Tiborról készült monográfiát jegyzi szerzőnk!), de tanulmánygyűjtemény, melynek darabjai mind egyetlen
régió irodalmát veszik bonckés alá, tudtommal nem jelent meg eddig. Nyilván ez nem
értékítélet, de jelenség erejű tény kimondása.
Bertha Zoltán előző, a József Attila Kör füzetei sorozatában megjelent tanulmánykötetében is (A szellem jelzőfényei. Magvető Könyvkiadó, Bp. 1988.) döntő többségben erdélyi vonatkozású irodalomkritikai tanulmányait adta közre. így választásainak állandóiról is egyfajta felmérést végezhetünk most. Kutatásainak egyik területe
irodalom- és eszmetörténeti vétetésű, melynek centrumában a Tamási-életmű vizsgálata
áll, a másik pedig kortárs irodalomra vonatkozó kritikai irányultságú „közelítéseket"
foglal magába: árnyalt, pontos kisportrék sorát például a Görömbei Andrással közösen
létrehozott összefoglalóban (A hetvenes évek romániai magyar irodalma. Bp. é. n., 1983.)
a Forrás első nemzedékének alkotóiról (Szilágyi Domokos, Lászlóffy Aladár, Hervay
Gizella, Szilágyi István, Bálint Tibor, Bodor Ádám) és néhány fiatalabbról (Kocsis

94

tiszatáj

István, Vári Attila, Györffi Kálmán, Sigmond István, Mózes Attila, Bogdán László),
illetve egy monografikus igényű nagy tanulmányt Bálint Tiborról, amely a rangos Kortársaink sorozatban jelent meg 1990-ben (Bálint Tibor. Akadémiai Kiadó, Bp.).
Az új kötet felépítésében is őrzi a kritikus eddigi jól behatárolt orientációját.
A Tamási-életműben tett felderítő, elemző-értelmező tanulmányok, illetve a Tamásiirodalomra kitekintő könyvkritikák (Kántor Lajos, Z. Szalai Sándor munkáiról) alkotják az első ciklust. A másodikban a „modernség folyamataidnak jegyében tárgyalja
- fontos, gondolatébresztő tanulmányban - az első Forrás-nemzedéket mint irodalmi
jelenséget és csoportot, illetve egyes alkotóit mint irodalmi értékek teremtőit; közreadja
a nyolcvanas évek irodalmáról készített átvilágító-átfogó tanulmányát, melynek szempontjai termékenyítőleg hathatnak irodalmunk erővonalairól és értékeiről való gondolkodásunkra, de kitér ugyanebben a fejezetben posztmodern lírai törekvésekre, fiatal
esszéírók jelentkezésére, és szemléz néhány idevágó könyvet (Széles Klára, Pomogáts
Béla, Görömbei András egy-egy munkáját). A harmadik ciklus Arcvonások címe alatt
egynémely kortárs alkotó pályáját vázolja és művét értelmezi (Székely János, Panek
Zoltán, Szilágyi Domokos, Farkas Árpád, Csiki László, Vásárhelyi Géza, Mózes Attila).
Bertha Zoltán előtt eldöntetett ama két világháború között fölvetett kérdés, hogy
tudniillik erdélyi-e avagy romániai-e a régió irodalma, lévén, hogy nemcsak kötete
egyik alaptanulmánya fölé írta az „Erdélyi magyar irodalom a nyolcvanas években" címet (kiemelés tőlem, B. J.), hanem - amint láttuk - magának a kötetnek az alcímében
is ezt a minősítést használja. Kétségeinket nem is egyik avagy másik minősítéssel kapcsolatban fogalmaznók meg itt, mivel magát az említett egykori kérdésfelvetést tartjuk
terméketlennek, illetve - irodalomról és magyarról lévén szó - irrelevánsnak, hanem
magával a fogalomhasználattal kapcsolatban, amely több magyar irodalom létét tételezi. Annál több egyetértéssel és nagyraértékeléssel olvastuk a szerző említett tanulmányát (első közlése: Tiszatáj, 1990. 3. 66-80.), amelyben rendszerező képességéről, irodalomban való gondolkodásról tesz tanúságot, nem is említve - hiszen oly természetes
- a tárgyát illető széles körű, megbízható dokumentációt. E tanulmány tárgyát képező
időszaknak, a nyolcvanas éveknek a tömör jellemzésére, de az írásunk elején kiemelt
gondtapasztalások s a kötetcímbe került gond kifejtésére is álljon itt egy idézet a tanulmány bevezetőjéből: „Most már mintha valóban nem felületes, sematizáló lenne az
a sajátos, globálisan megkülönböztető jegyeket [...] kereső meglátás, amely ezt az irodalmat a meghatározó léthelyzet, sors- és lélekállapot felől igyekezett értelmezni. [...]
Az egyedi alkotások inherens értéktávlataiba, érvényesen teremtett önálló világába
szervesen illeszkednek az immár az elviselhetetlenségig fokozódó sorsadottságokat
közvetítő elemek; a fájdalom, a nyomorúság, a kiszolgáltatottság érzületeit szuggeráló
hanghordozás; a szorongást, a félelmet, a rettegést, a kínt sugárzó rezignáció [...]. (110.
- kiemelések tőlem, B. J.)
A tárgyalt irodalomnak ama „meghatározó léthelyzet" felől való értelmezésére
tett célzás ha bizonyos szempontból indokolt is volt akkor (a tanulmány a „romániai
időszámítás" szerint a pártállam, a zsarnokság utolsó évében keletkezett!), szerzőnk az
irodalomrendszer működését, illetve a művek csillagállását tekinti elsődlegesnek megközelítő kísérletében, sőt, a fordulat utáni évben kimondja azt is, hogy az erdélyi magyar irodalomnak az összmagyar irodalom konstellációiba való betagozódása várható
(vö. Bertha Zoltán: A posztmodern felé. Alföld, 1991. 2.; előadásként á debreceni irodalmi napok alkalmával szervezett tanácskozáson hangzott el 1990-ben), ami e régió
irodalmát illetően nyilván a „globálisan megkülönböztető jegyek" egyfajta feloldódásává!, árnyalásával is együtt fog járni.

1995. július

95

Hogy az itt kiemelt prioritás Bertha Zoltán szemléletének sajátja, Cs. Gyímesi
Éva mondotta ki első kötetét méltató-értékelő kritikájában, a szerző értékválasztásairól
a következőket írván: „Talán nem véletlen, hogy a Bertha Zoltán látókörébe kerülő
írók egyike sem tartozik azok közé, akik a puszta megmaradásért vállalt szenvedést
mitizálnák, inkább azok iránt a nem tipikusan erdélyiek iránt mutat érdeklődést, akik
sorsukhoz, korlátaikhoz áttételesen, a művészi szabadság értékteremtő távlatosságával
viszonyulnak. Nem valamiféle közösségi szükségletre adható választ keresnek, hanem
elsősorban művészi értékteremtésre koncentrálnak." (Cs. Gyímesi Éva: Kritikaigény igényes kritika. Helikon, 1991. 3.)
Ez az elv vezérli Bertha Zoltánt idézett rendszerező, körképszerű tanulmánya
megírásában is. Külsődleges, irodalmon kívüli szempontok helyett az esztétikai-poétikai jelenségekre, tendenciákra és kísérletekre figyel, művek egymásmellettiségét vonzások és taszítások, egymáshoz közeledő és egymástól távolodó mozgásirányuk szerint
értelmezi. A műnemek szerinti rendszerezés kézenfekvő volta kiegészül a magukból az
epikai vagy lírai művekből elvonható rokoni esszenciák figyelembevételével. Az epikában egyrészt az „esszészerűsítés" tendenciájára hívja fel a figyelmet, másrészt meg
nyilván a fikció jelenlétére. Az előbbi lehetőségen belül az egyik típusba sorolható
művek „kisebbségi-önismereti centrumúak", egy tematikai és érzelmi meghatározottságú erdélyiséget képviselnek, a másik típusba sorolhatóak meg „européer vétetésűek" és
- szerzőnk szerint - kiegészítik egymást, hiszen az erdélyi elbeszéléshagyományra
épülnek (vö.: 115-116.). Az epika másik lehetőségén belül - a tárgyalt időszakban szintén tipológiát állít fel a kritikus, lélektani, modem kísérleti, posztmodern és hagyományos realista prózát író elbeszélők műveiről beszélve (vö.: 118-123.). Emellett az
egyes típusokon belül különböző stílustörekvésekre és -változatokra figyel és figyelmeztet Bertha Zoltán.
A másik, a nyolcvanas években domináló műnemre, a lírára térve, abból a meglátásból indul ki a kritikus, hogy a hetvenes évek közepén-végén olyan változás történt
az erdélyi magyar lírában, amely a tárgyalt évtizedet is meghatározta: a „kijelentéseskinyilatkoztató nyelvi helyzettől radikálisan eltérő dialogikus [...] nyelviség" vált uralkodóvá (vö.: 123.). A változás az akkor fellépő nemzedéki jelentkezés nyomán következett be, amely nemzedék aztán a nyolcvanas években - írja Bertha Zoltán - „olyan
jelentős személyes teljesítményekkel lépett elő, amelyek a bármennyire is szembetűnő nemzedéki sajátosságokat messze túlhaladó művészi nagyarányúságról tanúskodnak". (124.)
Bertha Zoltán kimondja, hogy e posztmodernnek nevezhető vonulat értékei az
előző Forrás-nemzedékek avantgarde hagyományába szervesülnek, és észleli azt is a művek egymásmellettiségét szemlélve-értelmezve, hogy a hatvanas-hetvenes évek újítói
„a maguk történelmies, szociális és morális sugallataival már-már hagyományos, »konzervatív« szelleműeknek [...] minősülhetnek." (128.) A lírának ez a - modernség felől
érkező - „klasszicizáló-elégikus" áramlata találkozik a hagyományossal, a népi-nemzeti
ún. sorsköltészet irányából érkezettel, amelynek különben nyolcvanas évekbeli bizonyos térvesztése tagadhatatlan, hasonlóképpen az is, hogy képviselői egynémelyikénél
jelentősebb megújulás sem megy végbe (vö. 129-130.).
Láthatjuk, a kritikus akár kényelmetlennek tetszhető észrevételeit-itéleteit is kimondja, még ha ezzel netán „érzékenységeket" sértene (!?) is. A kritika funkciója többek között - mondják - éppen az értékek kiválasztásában és rangsorolásában, illetve az
értéktelen tagadásában van, s ezt természetszerűen egészíti ki a tájékoztatás. Egyszóval:

96

tiszatáj

a kritikus egyik fő hivatása - tevékenysége révén önismereti funkció betöltése és működtetése. Az önismeretnek pedig - főleg az irodaloménak - hitelesnek kell lennie.
Szóvá teszi Bertha Zoltán, hogy például a kommunista hatalomátvételt követően
születő „irodalom" nagy része az új társadalmi rend optimista szolgálatába állt, a „programos hit bűvkörébe került a Korunk-os realista vagy avantgardista baloldal [...] művészete éppúgy, mint a progresszív népieké [...] vagy a demokratikus érzelmű humanistáké [...]." (70.)
A lírikus Székely János verseinek formavilágát és eszmeiségét boncolgatva-méltatva nem hallgatja el Bertha Zoltán, hogy a „közösségi összefogás" hiányát rótták fel
a tárgyalt verseknek megjelenésük idején, a „magány" és „agnoszticizmus" bélyegét sütötte rájuk a korabeli kritika (vö. 166.). Panek Zoltán novellisztikáját elemezve-értékelve pedig arra a veszélyre figyelmeztet a kritikus, amely a regényírót fenyegeti:
„A szójátékok virtuóz sziporkázása, de maximalizmusukkal egyúttal egymást közömbösítése [...] spekulatív, modernkedő öncélúságot és tetszelgést okozhat." (186-187.)
Ami a Panek-novellák egyik erénye, az A földig már lépésben című regényben veszélyként jelentkezik.
Bizonyára az sem véletlen Bertha Zoltán esetében, hogy kritikusi reflexióinak
egyike éppen az irodalmi legendákra vonatkozik - hiszen bővelkedünk ezekben is! - ,
a tünetcsoportról a következő leírást adván: „Az irodalmi legendáknak is vannak törvényszerűségeik. Engedelmeskednek egyfelől a zárttá válás, a fenségessé magasztosulás,
a márványos-ünnepélyes megkövesedés önkéntelen erőinek. Másrészt olyan tulajdonságképzeteket is vonzhatnak magukhoz, amelyek megmásító fénytörésében a mű egyes
értékei elhomályosulhatnak, mások átszíneződhetnek, esetleg kevéssé igazolhatóak is
születnek. A rokonszenvek, hiedelmek, átképzelések, jóakaratú elvárások odatapadásával, rárakódásával olykor a burok, az aureola kel önálló életre." (205.)
A hatvanas-hetvenes években kibontakozott „kulturális nemzeti reneszánsz"
szerves tartozékának tekinti Bertha Zoltán például Farkas Árpád költészetét, árnyalt és
teljességre törő Farkas-olvasatot állít elénk A szivárgásban című, válogatott verseket
tartalmazó kötet (Bp. 1991.) alapján; méltatja és okosan elemzi Farkas verseit, kijelöli
e líra hagyományhoz való kötődéseit és helyét, de fenntartásait is szóvá teszi mind az
erdélyiségre, mind a versek formai-stiláris jegyeire vonatkozóan (vö.: 214-217.).
Befejezésül s mintegy kitekintésként el kell mondanunk, hogy a budapesti és szegedi - s természetesen és mindezek előtt: a kolozsvári - „iskolák" mellett, amelyeket
egy sor kiváló irodalmár munkássága fémjelez, működik immár hosszú ideje a debreceni is - mindenik az erdélyi-romániai műhelyekben születő irodalom önismeretének
hitelességét szolgálja - , s ez utóbbi „iskola" jeles képviselője Bertha Zoltán, eddigi
munkássága meg fontos hozzájárulás ama nélkülözhetetlen önismeret-építéshez, kötetcímeit parafrazálva: a szellem jelzőfényeit figyeli, illetve a művekben tárgyiasult gondokra figyelmeztet. (Széphalom, 1994.)

S p L & Y ^ é S z J r i '

C f ^ c b c J L

Ötvennégy éves korában, súlyos betegségben elhunyt Rózsa
Endre,
a Kilencek néven ismert költői csoportosulás egyik legjelentősebb tagja. Régi
munkatársunktól Utassy József és Kiss Benedek versével búcsúzunk.
*

Húsz évvel ezelőtt az 1975. júliusi Tiszatáj-számot teljes egészében
az ötvenedik születésnapját ünneplő Nagy Lászlónak szenteltük. Mostani - a 70 éve született Nagy Lászlóra emlékező - összeállításunk hat
tanulmánya közül három (Tasi Józsefé, Tüskés Tiboré és Szigeti Lajos
Sándoré) a Petőfi Irodalmi Múzeum áprilisi Nagy László-konferenciáján
hangzott el előadásként. Kovács Sándor Iván, az E L T E régi magyar
irodalomtörténeti tanszékének professzora 1971-ig a Tiszatáj kritikai
rovatvezetője volt. Hosszú idő után ezzel a tanulmányával publikál ismét a Tiszatájban.

A hódmezővásárhelyi Németh László Könyvtár május 29-én három új
könyv bemutatóját rendezte meg. Monostori Imre Minőség magyarság értelmiség c. kötetéről Vekerdi László, Olasz Sándor Az író
öntőformái
(Nyugat-európai minták Németh László regényszemléletében) c. munkájáról
Fűzi László beszélt. Vekerdi Lászlóval - Tudás és tudomány c. könyvének
megjelenése alkalmából - Sándor Iván beszélgetett. Június 2-án ugyancsak
Sándor Iván mutatta be Olasz Sándor könyvét a tatabányai József Attila
Megyei Könyvtárban.

Néhány szerzőnkről: KELEMEN ZOLTÁNt 1994. júniusi számunkban közöltük először. Azóta megjelent Reggel c. verseskötetéről BÜKY
LÁSZLÓ egyetemi docens (JATE) ír. MARGITTAI GÁBOR a szegedi bölcsészkar IV. éves magyar-filozófia szakos hallgatója, FABULYA ANDREA
pedig magyar-orosz szakon végzett. BENCE ERIKA a vajdasági Kupuszinán, BORCSA JÁNOS Kézdivásárhelyen él.

