A TISZATAJ DIÁKMELLEKLETE
138. szám

TARJÁN TAMÁS

Visszavarázsolt birtok
A GYEREKFIGURA MÁNDY IVÁN MŰVEIBEN

A pálya szélén
Ha Mándy

gyerekfiguráira

kerül a szó,

automatikusan

egy fiúfigura

képe

fel előttünk. Az
ráfiai kötődésű
kamaszé, akit esetben

merül

autobioggyereké,
számtalan

tényleg csak fiá-

nak nevezve - az író kedvtelve, szemlélődve,
humorral,

csipetnyi

sok
me-

lankóliával oly szívesen
bocsátott

kisebb-nagyobb
kalandjaiba...

Mándy Iván 1963-ban közreadott A pálya szélén című regénye,
melynek részben a tárgyát és motivikáját is a futball valósága
és mitologikuma képezte, könnyen metaforizálódó, az irodalommal nem hivatásszerűen foglalkozók fülének is jelentésesen csengő szószerkezetet bocsátott az íróról való kritikai
beszéd rendelkezésére. Egymást érték, érik a szintagmát
kiemelt helyen kamatoztató írások, könyvek, disszertációk.
A Nap Kiadó in memóriám sorozatának Domokos Mátyás és
Lengyel Balázs által válogatott, szerkesztett, összeállított kötete is A pálya szélén címet kapta 1997-ben, két esztendővel
Mándy Iván ( 1 9 1 8 - 1 9 9 5 ) halála után. (Ha valamely idézetünk
lelőhelyét az alábbiakban csupán egy oldalszámmal vagy oldalszám-párral jelöljük, mindig erre a gyűjteményre utalunk,
mivel ennek lapjain a legkönnyebb rátalálni a Mándy-filológia
és a kortársi emlékezések javára. A könyv a publikációk szükséges részletesebb adatait sem nélkülözi. Az oldalszám után
dolgozatunkban évszámot is rögzítünk, hogy az olvasó fogalmat alkothasson, eredetileg mikor, milyen literátus éghajlat
alatt látott napvilágot a hivatkozott szöveg. A Domokos-Lengyel-féle antológiában nem szereplő írásokra a szokásos teljesebb módon hivatkozunk. A források terén a Digitális Irodalmi
Akadémia Mándy-honlapjának szakirodalom-jegyzéke ugyancsak bőségesen eligazít, bár a 2000-es évek közepétől napjainkig nemigen frissült.)
Török Endre már 1964-ben író a pálya szélén címmel
(113-118.) fogadta (rokonszenvezően, az egzisztencializmus
áramlatának hatásait méltánylóan) az említett regényt, egyben
az abba sűrített létállapotot - vagy a főalak(ok) szituáltságát visszafordította magára a szerzőre. Faragó Vilmos a megjele-

55

2

diákmelléklet

nést követően azonnal vitát kiváltó 1968-as bírálata, mely Mándy Régi idők mozija (1967) című
novelláskötete mellett Hernádi Gyula (Száraz barokk, 1967) és Mészöly Miklós (Jelentés öt
egérről, 1967) kisprózáját elemezte (tartózkodóan, jobbára elutasítóan), írók „a pálya szélén?"
címmel jelent meg, Mándy „focis" regényéről „mozis" elbeszéléseire is kiterjesztve „a pálya
szélén"-létélményt (F. V.: Perben - harag nélkül, 1969, 211-217.). Bori Imre 1984-ben huszonöt
20. századi íróportrét tartalmazó kötetét látta el írók „a pálya szélén" címmel (Mándy Ivánról
könyve 559-564. oldalán ír). Lengyel Balázs is A pálya szélén címet választva folytatott írásban
megörökített beszélgetést íróbarátjával (137-153. - 1 9 9 1 ) .
Ne gyarapítsuk a hosszú sort „A pálya szélén" kifejezés már-már terminus technicusként
felvette - többek között - a kívülálló szemlélődés, a szolidaritás érzésével átjárt passzív világképi rezisztencia ironikus rezignációjú jelentéstartalmait, az átlépni nem kívánt vagy nem
tudott határvonalak kényszerű vagy tárgyilagos tiszteletben tartásának, a saját megváltoztathatatlan magányossága tudatával élő egzisztencia önkritikái józanságának szimbolikus kifejezését Elsősorban Mándy Ivánra és alkotásaira, hőseire vonatkoztatva.
A pálya szélén címmel vetette papírra Mándy Iván helye az irodalomban alcímű gondolatsorát majdnem fél évszázaddal ezelőtt Vitányi Iván is. A szociológus, esztéta Vitányi akkortájt nem
ritka szakmai kitérőinek egyikében az egész addigi Mándy-életművet mérlegre tette, egy fiktív
ideologikus invitálással zárva okfejtését. Szerinte a hazai marxista művészetpolitika mindaddig
elzárkózott attól, hogy az írót törekvései szövetségeséül megnyerje - a hatvanas évek elejére
azonban, a nyilván nagyrészt változatlanul fennálló szemléleti különbségek ellenére, elérkezett
az ideje, hogy e hívás megtörténjék, illetve maga az író is törekedjen elfogadni a világról, jelenről nem csupán filozofáló, de a jövőt formáló cselekvésben is dinamikus kor szólítását. A tanulmánynak bizonyára ez a - mai olvasatban naiv, sőt fenntarthatatlan, hamis - szövetség-ajánlat,
a hatvanas évek első harmadának, közepének nyitási politikájába beleillő invitálás lehetett a
kiváltója. A lezáró gesztusig vezető kétséges úton Vitányi számos alapkérdésre érzékenyen
rávilágított Mándy epikájával kapcsolatban. Vizsgálódásából csak egy-két sort ragadunk ki, azt
is főleg a jelen tanulmány központi kérdéséhez való megérkezés kedvéért „...Mándy nem a
teljes valóságot ábrázolja a maga »extenzív szélességében« - vélekedett Vitányi -, hanem annak
mindössze egy-egy darabját. Néhány témakör tér vissza műveiben: az értelmiség, a Józsefváros,
a gyerekek, a kamaszok világa" (119. - 1963).
Látnivaló: a négy „valóságdarab" egyrészt nem fedi (nem pontosan fedi) Mándy 1963-ig írt
munkáinak tárgyát. Nem számított kitüntetetten az értelmiség írójának, távolról sem csak
értelmiségieket léptetett fel regényeiben, novelláiban, s bár geokulturális értelemben az általa
írt szövegek többsége Budapest nyolcadik kerületére lokalizálódott, nemegyszer szociolektikusan is, mégsem a Józsefvárost örökítette meg, inkább csak annak bizonyos szegényesebb szegleteit, áttűnő hangulatait, kopáran élénk nyelvi miliőjét, a konkrét helyrajz sivársága fölé emelkedve, poétikusabb látószögből. (Vitányi később igyekezett is finomítani, tágítani az egyszerűsítő indítást) Szembetűnő ugyanakkor, hogy a négy előre kiemelt témakör csak három irányba
gyűrűzik, mivel kettő is a gyerekkorral áll összefüggésben. „A gyerekek, a kamaszok világa" a
gyerekhőst (és a gyerekkort épp elhagyó hőst) vonja centrumba.
A gyerekfigurát - holott Mándy Iván epikájának tipikus figurája az öreg figurája. Az öregfigura.
E kijelentés nem kívánja állítani, hogy Mándy kezdetektől csak (vagy kitüntetett hangsúlylyal) öregekről írt. Azt sem, hogy emberi öregkorába érkezvén, amikor (nagyjából 1979-től,
A trafiktól) az öregség, az elöregedés vált elbeszéléseinek és ciklusainak legfőbb tárgyává, mo-

137. szóm

3

5 5

nofigurális prózát művelt volna, csupa öreg hősalakkal. Azt viszont nyomatékosítani kívánja az
előbbi állítás, hogy Mándy Iván művészi figyelme számára a majdnem hat évtizedet átfogó
pálya valamennyi időszakában, huzamosan az öregség, az öregkor-periódus volt az érdeklődésre leginkább számot tartó, legtelítettebb, legtöbb megörökítendő mozzanatot magába foglaló
életstádium. Filozófiája az emberek, a lények, a dolgok elöregedésében kereste a világ voltaképp megmagyarázhatatlan folyásának legalább töredékesen felfogható, szembeszegülve elfogadható, részlegesen interpretálható magyarázatait, az elmúlással való elégikus, hiátusos értőértelmező kontaktust. Általában hűvösnek, tárgyszerűnek, csöndesen lemondónak tartott érzelmi beállítódása az írói közelítésben az öregekkel és az öregséggel szembesülve fejtette ki
leghatékonyabban a belátó együttérzés olykor szokatlanul dinamikus energiáit. Az önmagát
bármiféle történeti, nyelvi vagy más egyénítéssel alig jelölő elbeszélői tudat az öregek, az öregség felé fordulva tárgyiasította magát a legteljesebben.
Ama pálya szélén mintha mindig egy öreg állna Mándynál. Valaki, aki valóságos korától függetlenül hordja, neveli, érti magában az öreget. Csempe-Pempe, A pálya szélén főszereplője a
szó szoros értelmében egyáltalán nem öreg, hiszen az alakrajz kortalanná teszi. Ezzel összefüggésben névtelenné is: csak az „elvesz(t)ett" valódi név névpótlékát viseli. Csempe-Pempe fiatalokat megszégyenítő fáradhatatlansággal, leleményességgel harcol focipályán sarjadt, a játék
horizontján feltűnő groteszk emberi céljaiért, mégis egész habitusában ott lebeg az öreg: saját
öreg egója. Főképp éjszakáinak félálomisága, kísértetiessége árulkodik erről: ahogy szárítókötélre függesztve, az emberi nem fölöslegeként alszik, mert másutt nincs helye. Mint oly sok
Mándy-szereplőt, őt is körülveszik a vizualizációs és hallucinatorikus árnyak, hangok extrém,
de rettenetet sosem árasztó démonai.
Figurájának öregség-összetevője az, hogy folyton az elvesztés, lemaradás, balsiker, kikopás
árnyékából kell visszatornásznia magát olyan lét-régióba, amelynek még talán lehet folytatása,
illetve amely egyértelműen a folytatásában tartalékolja esetleges realitását. Ott lebeg a nagy
szervezőben, focicsapat-organizátorban az öreg - és a gyerek A kettő egymásban, egyszerre.
Csempe-Pempe mérhetetlen - és mérhetetlenül tékozlódó - életereje egyszerre gyerekség és
öregség, infantilizmus és elaggottság. Mándy Iván nem teremtett „az élet zenitjén" járó alakokat. Mándynál az életnek nincs zenitje. Ehhez a hiányhoz, tagadáshoz az idősík megelőző és
utózó mezőjéről a gyerekkor (a fiatalság) figuráinak, illetve az öregkor figuráinak túlsúlya járul
hozzá a tény nyomatékosításával (továbbá fiatalság és öregség váratlan megfeleltetéseivel).
Ebben az írói univerzumban tehát a gyerekeknek mindig van egyidejű öregebb énjük, öreg
mivoltuk (ahogy az öregeknek is gyereki lelkületük). Az öregség az életnek az a formája, amelyben természetszerű módon minden és mindenki osztozik, már fiatalon is. Mándyt a megszűnés
érdekli, nem a keletkezés. E felfogás is eredményezte, hogy a magyar prózairodalomban oly
sokfajta szépséges és tanulságos modern gyerekábrázolás (melynek csomópontjai - históriai,
pszichológiai és irodalomtörténeti okokból - az 1900 és 1920 közötti évekre, az 1950-es évek
kezdetére-közepére, majd a 20. század utolsó harmadának elejére, végül nagyjából a 2000-es
ezredfordulóra estek) Mándy Iván tollán egy specifikus leképezéssel gazdagodott.
Szóljunk a „gyerek" gyerek előtt a Mándy-írások „öreg" gyerekéről. A gyerekről, aki sosem
lehet teljesen csak gyerek, mert mindig idősebb önmagánál. Legalább egy lépésnyi tapasztalattal, egy arasznyi felismeréssel. Úgy öreg, hogy mindig önmaga előtt jár - amíg csak valóban be
nem éri magát, azaz tényleges öregsége be nem éri őt. Folyamatosan konfliktusos helyzet, az
identitás- és idődilemma szorításában. Nem pátosz és nem humor nélkül.

55 4

diákmelléklet

Mi az, öreg?
Az 1948-ban napvilágot látott Mándy-regény, a Francia kulcs az oeuvre egyik uralkodó élménymatériájának korai kidolgozása: az általában állás nélküli újságíró apa mellett sodródó fiú mindennapjainak története. A nomadizáló, sokszor önmagát megcsúfoló értelmiségi életforma - az
egyik vacak szállodából a másikba történő bizonytalan költözés, a hol kiadósabb éttermi, hol
szűkösebb staniclis vacsorák, a kilincselés a szerkesztőségekben - természetes közege a kisfiúnak, aki komoly szeretettel és némi csodálattal húzódik irodalmi legendákba burkolózó édesapja mellé. Az apa nem tehetségtelen ember, rendelkezik szerény költői és hírlapírói vénával, de
se kedve, se képessége huzamosabban a polgáriasuk életvitelre. (Sok sikertelen szakmai próbálkozásának egyike volt, hogy amikor rendelkezett némi tőkével, gyereklapokat alapított.)
A szakirodalom elég alaposan feltérképezte - részint Mándy Iván emlékezései nyomán - Mándy
Gyula sportpályák, mozik, redakciók közt kallódva telő, délibábokat kergető életének fontosabb
epizódjait. Az édesanya és az édesapa különválásának, üzengetős laza kapcsolatának, a fiú feje
fölött folytatott szülői rivalizálásának leghívebb krónikája az író két-három tanúságtevő regénye és önéletrajzi elemekkel tűzdelt számos novellája.
A Francia kulcs is feldolgozza az 1930 tájára datálható szállodai vándorélet szegényes hétköznapjainak és a kiadós ebédet, fürdést, tiszta ruhát, esetleg az anya ölébe borulva a pihentető
elalvást jelentő vasárnapoknak a konfrontációját, pontosabban egymást súlyosabb konfliktusok
nélkül megengedő kettősségét. Az anyai és az apai narrativa részben egymás ellen irányul. Az
anyáé kiegyensúlyozottabb-közhelyesebb, pedagógiailag hatásosnak vélt tanító-nevelő egységek hosszabb rögtönzéseiben megnyilvánuló (és a háttérből egy bizonyos Sári néni helyeslőmegerősítő verbális támogatását is élvezi). Az apáé fragmentáltabb, literalizáltabb, lyukacsosságában indukálóbb, a nevelést a szentenciázásra bízó. A fiú - Feri - e kettő erőterében, a részint monologizáló, mélázó tudat síkján keresi a közös nyelvi nevezőt, amelyben komolyabb
önazonosság-zavar nélkül elhelyezheti kicsit koravén önmagát, és nem támadnak kifejezésbeli
gátlásai, stiláris elbizonytalanodásai sem. Az egyes szám harmadik személyű előadásmód, a
történetmondó alig reflektált eseményszövése, hangulatjelentése, a töredékesség folytán filmszerű, olykor „forgatókönyvi" epika ekkor még ritkán csúszik át a tényleges vagy virtuális egyes
szám első személybe: az ő-beszéd még nemigen vált én-beszédbe, hogy a kettő közötti, később
Mándyra oly jellemző és oly bravúros grammatikai retúrt megvalósítsa.
A koravénség az öregség egy mutációjaként a Mándy-próza legtöbb gyerekfigurájának sajátossága. A sok példa közül válasszuk épp a Francia kulcsot. A történetmondó által rendszeresen
- százszámra - gyerekként is megnevezett Feri az apa szólításában nemegyszer: öreg. Persze
játékos, familiárisán pajtásias e megszólítás, különösen öregem alakban. Az örök optimista apa
épp „ütközetet" folytat egy elfogadható bérű silány hotelszoba kiharcolásáért: „- Majd meglátod, öregem, rendes kis helyet találunk. Anyád csodálkozik!" (Mándy Iván: Francia kulcs - A huszonegyedik utca, 2000, 8.). De később a „vándordiák" Ferit ki tudja, hányadik iskolájába indító
reggel felcseréli az életkorokat, ahogy a késő esti hazatérése után pár órával egyik oldaláról a
másikra forduló - sikeres pénzszerző akciójának köszönhetően nyugodt álmot alvó - apa egy
pillanatra felébredve némi szülői felelősséget tanúsít: „- Nem késel el, öreg?..." (Mándy i. m. 23.)
A gyerek kötelességtudó igenléssel indul az iskolába, szinte mint aki dolgozni megy, s megértőn
elfogadja, hogy apja tovább alszik.
Feri egyébként cseppet sem magányos fiú, sem az apja oldalán, sem az iskolában. Mándy
gyerekhőseinek társakat találó életrevalóságáról a magyar gyerekregényeket elég sommás
kritikával megítélő Bodor Béla írt tartalmasam „Először volt az udvar" (154-160. - 1996.).

141. szám

5

5 ?

Mándy Iván gyerekalakokat formálva valóban másképp közelít a számos felnőtt hősét terhelő
magányosság-problémához (miközben a narrátor érezhető magányosságát, a fabuláló hang
tisztán önmagára utaltságát: az életművet átható alkotói pozíció elszigeteltségét fenntartja).
Feri barátja például az osztályban a javítóintézetből érkezett, idegenkedve fogadott, hallgatag
és szegény fiú, akivel azonban rugalmasan egymásra találnak, ráadásul a névadásban, beszélő
nevek választásában mindig nagymester író e kis földönfutót Nagy Sándor névre kereszteli.
A gyerekben rejtőző, munkáló, készülődő majdani öreg Mándy koncentrált megfigyelőkészséggel bíró gyerekfiguráit roppant érzékennyé teszi az öregek iránt. A Csutak és Gyáva Dezső
(1968), a Csutak-tetralógia negyedik kötete tartalmazza az epizódot, mely Kapualj, elefánttal
címen önállóan is megjelent. Csutak az Állatkert felé tartva egy kapualjban véletlenül pillantja
meg az „iszonyatosan öreg ormányú" elefántot. A gyerek „egészen biztos" abban, hogy az állatot
az öregsége miatt „tették ki az Állatkertből". A vének iránti tisztelettel és nagy várakozásokkal
próbál dialógust kezdeni az elefánttal („- Add meg a jelt!"), azt remélve, hogy az őslényszerű,
ősöreg elefánt bosszút áll a fogságért, az öregségért, a kitaszítottságért. Mindenért, ami a fiú
ismeretei szerint a létezésben „bosszúért" kiált, igazságszolgáltatást követel. Morális és érzületi
szövetségkötés történik a talán „köszönést váró", talán viszontjelzéseket adó vénséggel, hiszen
Csutaknak az említett negatívumok, próbatételek egyikéről sincs igazi tapasztalata. A benne
kavargó hallomások, olvasmányélmények szólalnak meg a gyerekes bizakodásban: „Megindulnak az afrikai elefántok. A fehér elefántok is előjönnek az őserdő mélyéről. A fogoly elefántok
szétzúzzák a rácsokat. A haldokló elefántok még egyszer felemelkednek az elszórt agyarak
temetőjéből. Félelmetesek a haldokló elefántok, ha még egyszer, utoljára megindulnak. Csata
után meghalnak, de addig mindent és mindenkit elpusztítanak". De az elefánt - talán mert „Nem
szereti, ha nézik" - vezérlő megindulás helyett „lassan, részletekben szétfoszlott. Homályba
foszlott az ormánya, az oszlop lába, a háta. Hatalmas pókháló - aztán semmi" (Mándy Iván:
Csutak színre lép - Csutak és a szürke ló - Csutak a mikrofon előtt - Csutak és Gyáva Dezső, 1993,
613-614.). Mándy antropomorfizált növényei, állatai, tárgyai mellett a két Kapualj-változat az
ugyancsak nem ritka zoomorfia példája is. S kitűnik e részlet(ek)ből az is, hogy Mándynál a
világ megválthatatlansága inkább tény, mint probléma - tehát inkább állapot, mint folyamat.
A mesei (netán filmes emlékképzetű) látomás apokaliptikus felnövekedése, majd filmszakadásos eltűnése alig egy nyomtatott oldalon teljesedik ki költői vizualitásában. Önálló közlésekor is mindössze három tömzsi kis hasáb volt. Itt fekszik előttem az Élet és Irodalomból származó megsárgult kivágat, sajnos a megjelenés adata híján. Remélhető, hogy Mándy ilyen kicsiségre, egy lapszám pontos azonosítására ügyet sem vetne. Az viszont korántsem kicsiség, hanem a szöveget tökéletesítő írói gondosság aprólékos megnyilvánulása, hogy a Kapualj...-ban
még egyszerűen fiúként megnevezett gyerek helyébe később, amikor a részlet regénybe szervesül, Csutak lép. A fiú egy jellegtelen, meghatározatlan utcán átszaladva áll egyszer csak a
kapuboltozat alatt - Csutak „az Állatkert felé tartott", amikor a látomás érte. Tehát az Állatkert
bejáratát őrző kő-ormányosok vizuális fantázia-mozgatóként léphetnek működésbe. A névtelen
gyerek az Élet és Irodalom-beli közlésben, a képsor szétfoszlása után „Egy darabig még a kapualj előtt ácsorgott. Az üres kapualj előtt, aztán vállat vont, és tovább futott". Tanácstalansága
érthető, csalódott közömbössége viszont nem illik a szöveg felfűtött atmoszférájához, a fiatalnak az öreggel való drukkoló-serkentő szolidaritáshoz, a reménykedéshez. Csutak maga viszont
„egy darabig még a kapualj előtt ácsorgott, aztán megint meghallotta a hangot", a - kétséges és
foszlékony - valóság hangját, Gyáva Dezső hívását, ezért „Menni kellett". A hívásmotívum
fennmarad, a látomásos szövegbetét lezárása remegőbb, finomabb, és Gyáva Dezső (aki a maga

55

6

diákmelléklet

módján szimbolikus öregséghordozó is) még mindig „valahol, valamilyen helyen" tartózkodva
hívja a gyereket: az alig megragadható képzetet egy másik szürrealisztikus képzet váltja
(Mándy i. m 614.).
A kapualj önmagában is az elöregedettség, a városi lerobbantság megjelenítője, a beszűkülő
távlatvesztés színpada Mándynál sok esetben. Társa, rokona kivénhedt tárgyaknak és tájaknak
(vö.: A bútorok, 1980; Tájak, az én tájaim, 1981 stb.). Földhözragadtabb épített, alkalmazott
valóság aligha képzelhető el egy lepusztult kapualjnál (főleg ha a Józsefvárosban és „csatolt
részeinél" maradunk). Az elefánt-"kisfilmmel" az író a vízió magasába emelte a röghöz, kőhöz
kötöttet. Legkésőbbi írásainak egyike, az 1995-ös Miért írok? egy motívum, egyben érzület és
elköteleződés sokadik - utolsó - variációja, immár transzcendáló felfuttatással válaszolva meg
a versszerűen - sorokra mint bekezdésekre - tagolt szövegben a cím miértjét, a Miért írok?-at:
„Értük. / A lerongyolódott házakért. / A megvakult ablakokért. / A gangokért. / A porolórúdért.
/ Az ecetfáért. / A sötét kapualjért, / ahova az Isten behúzódott" (Mándy Iván: Novellák III.,
2003,575.).
Az „öregezés" Mi az, öreg? alakban 1972-ben kötetcímmé is lett. A váltakozva regényes novellafüzérnek vagy laza elbeszélés-sorozatnak tekintett mű az apa-fiú tematikát át- és visszakapcsolta az önéletrajzi alakmásnak felfogható Zsámboky köré szőtt alkotások csoportjába
(Fabulya feleségei, 1959 stb.), egyben sokkal közelebb vitte a tartalmilag és formailag is joggal,
ám meglehetősen elúszóan filmszerűnek mondott Mándy-epika közvetlenebbül filmes meghatározottságú szegmenseihez, a Régi idők mozijához és a holdudvarába tartozó művekhez.
Zsámboky mozija
„A huszadik század művészete", a film fiatal művészeti ág volt, amikor a fiatal - még gyerek Mándy megismerkedett előbb a néma-, majd a hangosfilmmel, s apja oldalán belefeledkezett a
mozik és mozgófényképek varázsába. Amikor azonban fiatal íróként megkezdte - egész további
pályájára szólóan - a film- és moziélmény epizálását, a filmművészet hőskora már múltnak,
régmúltnak számított. Megbecsült, továbbra is kedvelt, kissé - aztán egyre inkább - mellékesebben kezelt, fokozatosan elavuló emléknek. Hamar muzeálissá váló művészetnek és technikának - a „legmodernebb" művészet körén belül. A film sebes ipari (és esztétikai) fejlődése - a
némafilm helyett a hangosfilm, a fekete-fehér film helyett a színes, a keskenyvásznú helyett a
szélesvásznú, a mozifilm helyett/mellett a tévéfilm stb. - gyorsan és megállás nélkül öregítette,
patinázta és/vagy jelentéktelenebbé tette az előző állomásokat. A folyamat eddigi utolsó stációi
a mozik eltünedezése, a pláza-filmszínházak hatalomátvétele, a házimozi térnyerése, a filmnek
a dvd-vel és más mozgókép-rögzítőkkel történő felcserélődése. A mozialkony, mely épp Mándy
életének alkonyára esett. (Ismeretes, hogy élete utolsó napján az író még egy mozielőadást
nézett meg, s ezzel mintegy befejezettnek nyilvánította földi pályáját.)
A mozi ilyképp, amikor Mándy prózájában kitüntetett helyre kerül, egyszerre fiatal és öreg
művészet. Az a korszak, termés a legöregebb belőle, ami hajdan gyerekcipőben járt. A korai
rövidfilm, a némafilm, az első lépéseit tevő hangosfilm. Az író a számára sorszerűen adott témalehetőséget, ábrázolási relációt a tehetség és alkat ösztönös, (el)kötelező mozdulatával találta
meg, és a transzponáló elsajátítás radikalizmusával vette birtokba. Ebben a gesztusban véleményünk szerint egyáltalán nem játszottak szerepet a film és a filmművészet különféle újabb
elméletei. Különösen nem a filmszerűség megragadhatóságának az irodalmi, stilisztikai, képzőművészeti közelítés helyett a matematikai, nyelvészeti, filozófiai megközelítéseket preferáló
tanai. A személyesen megélt múlt mozijának előcsarnokába, a múlt filmjének vászna elé Mándy

137. szám

7

5 5

a hagyományos történetmesélő próza elemien természetes mozdulatával ültetett egy gyerekalakot, kamaszifjút. A fiút, aki szaggatott emlékképek kitörölhetetlen sorozata által egy életre
elkötelezi magát a film- és moziélmény régi lelki és fiziológiai impulzusokat - „kis piszkos"hangulatokat, szín- és illatkombinációkat, időfaktor-ismétlődéseket - is mozgósító, felnövesztett komplex impressziójának.
A laza novellakép-kockákra töredező, akár fotóalbumosan meg-megmerevedő Régi idők
mozija-szöveg a két összetartó komponens által regényesül porózus homogenitásban: a fiúfigura és a filmtematika révén. Az anyag természetéből következően a fiú is, a film is egyidőben
- más-más okból és módon - bizonyul kortalanul öregnek és örökfiatalnak. A kettőt a bizonytalansági együttható telepíti, forrasztja egymásba. A markáns (film)emlékek is rajtakaphatatlan
tényezők: memória-kétségek között lebegnek. A Régi idők mozija éppen ezért is hemzseg az elbizonytalanító kérdő mondatoktól. A címét Steno (Stefano Vanzina) olasz filmrendező 1953-as,
parodisztikus-dokumentáló filmjétől kölcsönző (a kötet élén meg is köszönő) Mándy-opusznak
már a Mottó ja is két kérdéssel kezdődik. „Hol látta? Milyen filmben?" (Mándy Iván: Régi idők
mozija, 1967, 7.) Voltaképp e két kérdés terebélyesedik tovább a kötet minden lapján, sokszor
állításokat is tartalmazó kérdéskötegek formájában. „Melyik filmben volt? Melyik filmben látta?
A nőt, aki menekülni akar, a székből felpattanó öreget, a libegő függönyöket...? / Bodográf Mozi,
Bé terem. Az biztos, hogy a Bodográfban adták. A terem és B terem. Ezt a Bében adták. / Ki játszotta a nőt? A kísértetet? És mi volt a film címe? / Nem volt rémfilm, a kísértet nem tűnt fel
többé. Nem volt vígjáték. Hát akkor? / Kőelefántok közt botorkált a nő. [...] / Újra megnézte a
filmet? Vagy többé már nem is adták? Mert már akkor is régi volt, olyan régi, hogy nem is lehetett összeragasztani? / Mi lehetett a címe? / Mr. X.? - Nem. / Az elhagyott kert? - Nem. / A fáraó
bosszúja? - Nem. / Mi lehetett a film címe? / És milyen film volt?" (Mándy i. m 8.) Érdekesség,
hogy Mándy a Bertha Bulcsu készítette beszélgetésben (Interjú Mándy Ivánnal) „Nem tudom"mal válaszolt arra a kérdésre, honnan kapta a nevét a (József körúti) Bodográf mozi: „Nem tudom... Az volt annak a mozinak a neve" (228. - 1973). Nem egészen szilárd ismereteimet Kelecsényi László író, filmtörténész erősítette meg: a mozi a közeli Bodó kávéházról kapta a nevét.
Az iménti, csupán sóhajnyi szövegindításban is tenyészik a jellegzetesen mándys ismétlő
technika, a tipikus kvázi-párbeszédesség (a tagadások Nem-jei, Nem-„rímei" révén), és a fájógyönyörködő elöregítés, a visszafordíthatatlan erodáltság állapotába való elmozdítás, átmozdítás. Az eltűnés, elmúlás, az „összeragaszthatatlanság" fájdalmas csodája. Az emlékezés csöndes,
ünnepélyes csődje úgy szakítja le a múltról a jelent - tárgyáról az emlékezőt -, hogy az emlékező
(itt: a fiú) maga is együtt süllyed azzal, amit kiemelne. Ami a tudatban végérvényes, visszafordíthatatlan süllyedésének köszönheti kikezdhetetlenségét. Elmúlásában van az örökkévalósága.
A techné hasonló (kimunkáltabb) megnyilvánulásainak e kötetben és más Mándy-könyvekben is rengetegszer lehetünk tanúi. E technika, számos egyéb ismétlődő mesterfogással
kiegészülve, a hatvanas évek elejétől-közepétől végérvényesen rányomta bélyegét Mándy prózájára. 1980 után olykor modorosan, önismétlőén eluralkodott rajta. A Mándy-szakirodalom
elismeréssel vagy legalábbis toleráló-értő szeretettel nyugtázta az egymást sűrűn követő kötetek tagadhatatlan, babonázó, spleenes-nosztalgikus-ironikus monotóniáját. Az újabb Mándyrecepcióban csupán Kornis Mihály, a fiatalabb írótárs az „irodalmi berkek" által visszatetszéssel
fogadott kendőzetlen esszéje pendített meg más hangokat. „Húsz éve nem tudom végigolvasni a
könyveit / Kiskorom kedvenc olvasmánya volt a Csutak, felnőtteknek szóló írásait azonban az Előadók, társzerzőktől meg a fiatalkori novelláktól eltekintve - keresettnek és önismétlőnek
érzem. [...] Tudom, van egy olvasói réteg, amely szívből szereti a munkáit. Ottlik is rajongott

55 8

diákmelléklet

érte állítólag, Esterházy a mesterének mondja, Réz és Balassa szerint is a legjobb. Őszintén
szólva még soha senkitől nem hallottam, hogy Mándy rossz író volna. / Akkor se tudom olvasni
- írta Kornis - . [...] / Végül is megújra magamban csalódom, amikor Mándy szövegeinek túlnyomó részét bosszantóan egyformának élem meg. Kamaszíróként tőle tanultam, hogy kurta
bevezető mondatokkal erős atmoszférát lehet teremteni, hogy novellában a dialógus időmúlást
is kifejezhet, a szereplők beszédmódjának lekottázásával megtakaríthatom magamnak a leíró
jellegű értekezéseket, ráadásul így mindvégig szituációban maradhatok, és a szóismétlés is
mekkora fegyver, továbbá hogy in medias res kell írni, mintha álmodnék..." (Kornis Mihály:
Töredékek M. 1.-ről, avagy Csutak és a szürke ló, Holmi, 1996,5, 741.)
Kornis mintha maga sem tudná eldönteni: Mándy írásművészetének a javát vagy a gyengéjét tárja-e épp az érdeklődő elé, az önvizsgáló esszé minden egyes szavát az aggodalmas, szinte
szégyenkező lelkiismeret ellenőrzése közepette latolgatva. Konstatáló jelleggel, értékelő hangsúly nélkül az újabb szakirodalom is táplál a fentiekkel egybecsengő nézeteket. Ismereteink
szerint a legeredetibben és legstrukturáltabban - de csupán feltérképező s nem értékelő módon - Hózsa Éva 2000-es disszertációja, a Mándy Iván novelláinak tipológiája és intertextuális
értelmezése (felkol.org.rs/common/webolvas/Hozsa.pdf).
Ám egy jellegzetességet csak Kornis vesz észre, csak ő abszolutizál. Amikor már maga mögött hagyta meghökkentő (és cáfolható) állítását, hogy „Mándy az első posztmodern írónk",
többek közt (szerinte) azért, mert - a Régi idők mozijában is - „Hősei köd ülte lapályon rezignáltán jópofáskodva lamentálnak; átérzik önnön banalitásuk mélyét. [...] Az egzisztencia tanácstalansága, gonddal beállított, műtermi gégenfényben" jelenik meg - nos, mikor ezen túljutott,
Kornis az író Mándyban a gyereket, a gyerekit ismeri fel. „A stílus alapja a kamaszírói amatörizmus bája - véli. - A füzetfogalmazás [...] / Úgy csinál, mint aki jól tudja, hogy például az átkötő mondatai kopott panelek - »Elgondolkodva bámult a pultra«; »makogta János«; »Streig Gyuri
közelebb hajolt« satöbbi -, de hát ő csak így tud. Az igazat mondja: amit lát. Valaki itt koldusbotra jutva a valóságot kapargálja a falra, hozott anyagból, alázatosan. A Beckettéhez hasonlítható tisztánlátás, de a pesti smoncába oltva, avagy az anyag megszentelése. Az egyszerűség
charisa, ám idővel egy leheletnyit forszírozva..." (Kornis i. m. 742.)
A Beckett-párhuzam nem akármilyen és nem légből kapott elismerés, és a kritikai mozzanatok (a fogalmazásban Mándy stílusának olykor keresetté szikkadását perszifláló) felvetése sem
indokolatlan. De nem hagyható figyelmen kívül, hogy a variációk elengedhetetlenül szükségesek e pillanat-képező próza néha alig elmozduló felvételeinek exponáláshoz. S a változatsorok,
toposzsorok - kép-sorok - végpontjain Mándynál már szélsőségesen eltérő, egymással dialogizáló megvalósulások állnak. A Régi idők mozijából például a Zoro halála a Kapualj, elefánttal
egyik részleges megfelelője. Az egy ideig betegeskedő Zorót komikus partnere, Huru „kiteszi"
sikeres, nagy múltú vállalkozásukból. „Elindít", „lanszíroz" egy másik Zorót, egy pót-Zorót, hogy
a gépezet ne akadjon meg. Még barátja, színésztársa feleségét is elcsábítja. Zorónak nem marad
más, mint „a Film Temetője" - nem Kaliforniában, hanem (a dán) Zoro hazájában, északon. „A világ minden tájáról ide utaznak azok a sztárok, akik már kikoptak mindenhonnan, és mégsem
akarják, hogy menhelyen végezzék..." (Mándy Iván: Régi idők mozija, 1967, 212-213.) S mintha
csak a Kapualj...-i elefánt-sorolás drámája emberi sorsváltozatban ismételné magát: „Idejött
Pearl White, a legtündéribb bakfis, amikor leszorították a film vásznáról. Theda Bara, az igazi
démon és Milton Sills, a kalózok kapitánya, vén tengeri farkas. Pearl White megtalálta régi
labdáját, ugrókötelét, Theda Bara tollas fejdíszét és kerevetét, ahol végigdőlhetett, Milton Sills
pedig a hajóroncsot, a tépett kalózlobogóval. / Idejött Zoro. Átkelt a külvároson, a Ligeten.

137. szám

9

5 5

A moziban, abban a bizonyos moziban kiválasztotta a plakátját. Azt, ahol lándzsával a kezében
száll szembe a szélmalmokkal. A Don Quijote plakátját." (Mándy i. m. 213-214.) Az igazságosztó
„lázadás" szükségképp itt sem megy végbe - ezt húzza alá a hiábavalóság, a szélmalomharc Don
Quijote-ikonja -, ám az „öreg" öregek („vén tengeri farkas") és a „fiatal" kiöregedettek
(„legtündéribb bakfis") a játékaikhoz: a fénykorba, a gyerekkorba visszatalálva érkeznek a
végső megnyugváshoz. Theda Bara „tollas fejdísze" és „kerevete" a hajdani szexikont övező
díszleteket attribútumból játékká minősíti, s ezzel az öregnek titulált színésznőt gyermekiesíti.
Művészi zenitje, filmsztár-regnálása elvékonyul az öregkor és a gyerekkor satujában. A nem
először felbukkanó temetőmotívum Mándy életrajzából is ismerős. Mint oly sokan, interjújában
Bertha Bulcsu is leírta: „A házzal szemben, az út túloldalán a Kerepesi temető kőfala húzódik. Az
angyalok, a fák és az emlékművek a kerítés fölé magasodnak. Mándy a holtak városát látja az
ablakból. Vagy a Teleki teret" (223. - 1973.) A temető közelségének tényét Mándy ugyanebben
az interjúban őt nem zavaró ténynek nevezte, sőt - mondotta - „Még jó, hogy ez itt van" - 224.).
Az író későbbi otthonáról is rokon tónusban szólhatott volna a kérdező, hiszen az Aulich utca a
nevével, a Batthyány-örökmécses a közelségével a halálra, mártíriumra is emlékeztethetett
A fiú, aki történetként hallgatja vagy mondja, nézi vagy képzeli, regisztrálja vagy átéli a mitikus filmes históriákat, legendás csillagsorsokat, mindvégig ambicionálja az események jobbra
fordulását. Gátat állítana a zuhanásnak, mely kedvencét az öregkorba, a halálba taszítja, vagy
gyermekiségébe kényszeríti vissza. E reménye sosem teljesülhet be. A „kedvező befejezés"
iránti elemi emberi vágyakozás - s utána a csalódás - a Diákszerelem című novellában, Mándy
egyik legnagyszerűbb elbeszélésében hág legmagasabbra. Ez az írás a Régi idők mozijának
ékköve lehetne, ha nem jelent volna már meg Az ördög konyhája 1965-ös gyűjteményében.
A mindmáig legjobb Mándy-válogatásban (Egyérintő, 1969) viszont az összes nagy Mándyelbeszélés fellelhető, köztük a Kulikabát, a Fiú a téren, a Saki is. (A Diákszerelem, a Zoro halála és
átfogóan a Régi idők... kérdésköreinek kiváló elemzését adja Sághy Miklós Mándy Iván mozija
című könyv: S. M.: A fény retorikája, 2 0 0 9 , 8 3 - 1 2 7 . )
A Zsámboky mozija, mely az önéletrajzi alakmás fiúfigurát - vagy annak egy lehetséges idősebb megfelelőjét - felnőttként, néven nevezve eleveníti újra (talányosan sokértelmű a könyv
alcíme: A családtag), osztatlanabb, összefüggőbb, valamelyest regényszerűbb szerkezetben
közelít rá sokszor ugyanazon filmtörténeti személyiségekre, filmmel, filmforgatással kapcsolatos sztorikra, de Zsámboky már nem képes a gyerek, a fiú érzelmi, etikai, fantáziáló maximaiizmusára. Zsámboky öreg fiú, aki sem az öregek, sem az ifjak között nem otthonos (míg a fiú egy
öregtől - öreg, más tulajdonában már hiába keresett filmek öreg tulajdonosától, Dános bácsitól,
a Fővárosi Mozi gépészétől - kapta a fiatalos belelkesülés mese-injekcióit).
Lány az uszodából
Ha Mándy gyerekfiguráira kerül a szó, automatikusan egy fiúfigura képe merül fel előttünk. Az
autobiográfiai kötődésű gyereké, kamaszé, akit - számtalan esetben tényleg csak fiúnak nevezve - az író kedvtelve, szemlélődve, sok humorral, csipetnyi melankóliával oly szívesen bocsátott
kisebb-nagyobb kalandjaiba. Mindenekelőtt Csutak neve és alakja képződik meg. A négy Csutak-regény - bár Kornis az ifjúkori kedves olvasmányra való emlékezés folytán eggyé gyúrta és
leválasztotta őket Mándy felnőtteknek szóló írásairól - a szerző saját, többszöri vallomása és a
mértékadó szakirodalom szerint is: felnőtt irodalom. Keletkezéstörténetükről, korjellemző és a
kor jellemezte vonásaikról, a többi Mándy-művel összekötő szálaikról épp a Tiszatáj közölte a

9 9

10

diákmelléklet

legalaposabb tanulmányt (Sánta Gábor: „Az voltam én. A létszámfölösleg" - Mándy Iván Csutaktörténetei. A Tiszatáj Diákmelléklete, 2002. december).
A Csutak-könyvek a gyerekvilág kulisszái között, ám nem elsőrendűen gyereki relációban
beszélnek a múlt század az ötvenes évek közepe és a hatvanas évek eleje közti Budapestjéről.
A regénynégyes indítására túlságosan ráterül A Pál utcai fiúk hatása (a sorozat egyik rádiójátékelőzményének még a valószínűleg Molnár Ferenc előtt tisztelgő A Vág utcai fiúk volt a munkacíme; egy ilyen című - ma ezzel a titulussal nem azonosítható - hangjátékért Mándy nívódíjat is
kapott). Utalnak jelek arra, hogy a keletkezés ideje során - a már 1953-tól számítható, konkrétan 1956 és 1968 közé eső időszakban - egyre változó, érlelődő tetralógia címszereplője is
sokat megél, gyümölcsöztet, elszenved az író gyermekkori felismeréseiből, tehát az ő karakterében is ott munkál, bár nem dominál a szerzői önéletrajziság. A kicsit suta - sportosabb, talpraesettebb társai közt ügyetlenkének számító -, néha a komoly és jó szándékait fonákul kifejezésre juttató fiú érdekes módon nem a legfontosabb szereplője a négy könyvnek. Távolról,
árnyszerűen nemecseki vonásaival - ez semmiféle sorsazonosságot nem fed, mindössze a csupa
kisbetűs élet sejtelmét jelzi - kitűnően beleillik az együttérzéssel felfestett ismerős józsefvárosi
környék gyerekeinek, fiataljainak - és felnőtteinek - hálójába. A prímet mégis inkább a Boka
Jánoshoz hasonlítható Színes Géza viszi, a mai olvasat számára pedig Nagyvilági Főcső, ez az
„Áts Feri II." a legelevenebb.
Az alak, akinek becsületes neve Bodrogi Bandi, s bizonyára kérkedő önelnevezéssel lett
Nagyvilági Főcső, a nevét címként viselő novellában szuverén életet is él. A Nagyvilági Főcső az 1957-es Idegen szobák című kötetben - felteszi a kérdést: milyen életkori mezőben bukkan
fel Mándynál az a hősalak, akit gyereknek mondhatunk? Korábbi válaszaink a fiú, a kamasz
szavakkal olyan srácot írtak le, aki kisfiútól fiatal tizenévesig, tíztől tizenhatig helyezhető el a
gyerekévekben. Persze életkora szerint ez is inkább két különböző típus, egy kisebb és egy
idősebb fiú, mintsem egyazon figura. Nagyvilági Főcső az elbeszélésben frissen érettségizett
fiatal, akinek (meglehet, nem egészen önhibájából) nem sikerül bejutnia az egyetemre, s egyelőre teng-leng, kis heccekbe bonyolódik. Nyilván a nomen est omen késztetésének szeretne
megfelelni, lévén „Nagyvilági" (lehengerlő stílusú, hangoztatottan király, „mindentudó") és
„Főcső" (a szleng a kivagyi, fontoskodó, parancsolgató személyeket illette ezzel a ma már alig
hallható, olvasható gunyoros kifejezéssel. Levezethető a főcsővezető: főtűzoltó szó rövidítéséből, de a főcsősz: a legszigorúbb őrködő szóból is. Mándynál inkább az utóbbiból, ha legelső
regényének, az 1943-as A csőszháznak a textusára visszaemlékezünk).
Egy rendőri ellenőrzés megalázza, indokolatlanul súlyosan megbünteti a tulajdonképp
semmiféle vétséget el nem követő fiatalembert, akit rabszállító visz el a vendéglátó-ipari egységből, s az a retorzió, hogy féltetten fésült spéci hajzatát leborotválják. Az öntudatában, önképében megsebzett Főcső már igazoltatáskor, a presszó pultjánál elsírja magát. Ijedt keserűsége
csak utóbb enyhül szótlan szégyenné, amikor már odahaza kell elviselnie - anyja kegyes hazugsággal mentegeti őt -, hogy a család kanasztázó vendégei a tök kopasz fejét bámulják.
Nyilvánvaló, hogy Nagyvilági Főcső esetében gyerekfiguráról csak a Csutak-kontextuson keresztül beszélhetünk. (A Csutak-párhuzamok között más fontos novella is akad, mindenekelőtt
a Szürke ló, szintén az Idegen szobák lapjairól.) Viszont Mándy-alaptípus a felnőni, beérni idejében nem tudó, a számára szinkron társadalmi beágyazódást végzetesen lekéső egyén. A fiatal és
a kevésbé fiatal is. Akinek még vannak gyermeki könnyei. Sok szánakozó kíméletlenséggel
karakterizált Mándy-hős (antihős) a társadalmi diszfunkcionalitás okán szolgál rá a kritikára és
együttérzésre - hogy az elbukó sors feltárása mögöttes társadalomkritika is legyen. A Nagyvilá-

137. szám

11

5 5

gi Főcső Mándy Ivántól elég váratlan fegyverrejtegetés-epizódja (alig tíz évvel a II. világháború
befejeződése után, kevéssel 1956 forradalma előtt) hű tükre annak a kétségnek, megzavartságnak, amely a fiú barátját, Kamocsa Ernőt is jellemzi. S még egy Mándy-téma feltűnik itt a ritkábban emlegetettek közül: a testi szerelem élménye és dilemmája. A beavatás, az ártatlanság
elvesztése, melyet Főcső - érezhetően a járatlanságát leplezve - csak szóhasználati durváskodással, vagánykodó lényétől is szokatlan kitöréssel képes körülírni.
Ezt a fiatal típust: a saját életkorával adekvát közösségi életre beérni nem tudó, a minimálisan kedvező létfeltételekre hiába vágyakozó fiatalt Mándy női alakban még többször és meggyőzőbben formálta novellahőssé, mint fiúként, fiatal férfiként. Vissza-visszatérő kedves hősnői, Borika és Vera (Az ördög konyhája nyitó ciklusában, a Borika vendégeiben, és az 1970-es Mi
van Verával? történeteiben) máig a legismertebb, legkedveltebb figurái közé tartoznak. Ebben
már jelentősebb szerepe aligha lehet annak, hogy a Vera- és Borika-inspirációk nyomán Bán
Róbert Lányarcok tükörben (1972) címmel filmet forgatott. Napjainkra a Csutak-film, Várkonyi
Zoltán rendezése (Csutak és a szürke ló, 1961) ugyancsak a múltba süppedt. A Mándy-könyvek
frissességével e filmváltozatok nem tudtak versenyre kelni.
A köztudatban sokszor életidegen emberré legendásított Mándy Iván a Borika- és Veramozaikokban még a beat világképpel is lépést tartott. E ciklusokban kimutathatóan más szókinccsel operált, mint az ötvenes évek részben összefüggő novelláiban, illetve a kései táj- és
tárgytörténetekben, bár az elrugaszkodó nyelvi divatozásra sem a konkrét tér és idő, sem például Borika öccsének gyerekes szóhasználata, az „öregesen" megnyilvánuló, lejártabb szavatosságú szereplők avíttasabb szókincse nem vette rá. A négy-öt évtizeddel ezelőtt relatíve modernnek számító időbontásos-montázsos szerkesztés (egyes információk késleltetése stb.)
addigra Mándynál már többszörösen kipróbált és bevált eljárás volt. A gyereknek maradás
jellemző jegye, hogy az egyik nőalak már férjhez ment, amikor értesülünk: jóval korábban ott
hagyta a középiskolát, még nem szerezte meg az érettségijét.

Egyérintő
Közelítőleg sem szólhattunk Mándy valamennyi gyerekábrázoló írásáról. Olyan fontos alkotások vannak talonban, mint a Bili-óvoda (az 1966-os Séta a ház körül egyik kulcsdarabja), mely
az emberpalánták sajátosan egyenlőtlenség-elvű köztársaságának a „felnőtt társadalomra"
vetített, egyszerre nevetséges és torokszorító képe.
Nem juthattak el a teljesebb kibontásig bizonyos - a gyerekproblematikával szoros összefüggést nem mindig tartó - tényezők, motívumok. Balassa Péter így növesztette fel - a roppant
pontos szóválasztás erejével is - a véleményünk szerint általában inkább csak couleur localeszerű temetőmotívum, „a holtak városa" képzet jelentését Két részben című írását papírra vetve: „A főváros itt történelmi temetkezőhely, névtelen sírokkal; a város a holtak városa, mécskísértetek lakják. Mándy, anélkül hogy valaha is feladta volna (szerintem különben nagyon
kérdéses) naivitását, a város és az ország huszadik századi történelmét - víziókon és hallucinációkon keresztül - halál-pontosan annak mondja, ami: tébolyult pusztítás tébolyult pusztítás
hátán. Vesztés, vesztés, önelvesztés. Egymásra rétegeződő gaztettek, a gonosz promenádjai,
a kínszenvedés alléi. A budapesti létezés kísérteties. Hihetetlen realizmus (csak tudnám, mi ez,
mivel szemben az?!), vizionárius tényirodalom ez. Kérlelhetetlen keménység, törhetetlen tisztánlátás van ebben a fakuló motívumokat türelmesen és egyszerű mozdulatokkal rakosgató
módszerben" (289. - 1 9 8 8 ) .

5 5

12

diákmelléklet

Az esszét író irodalomtörténész stilárisan elemelt ítéletének katasztrofikus beállítódása túlságig radikalizálja Mándy világlátását. A kiteljesedett Mándy-életmű valóban építkezett - részint ösztönösen, részint tudatosan - az abszurdból és a groteszkből (mint a 20. században a
századközépen és kevéssel utána regnálásuk magaspontjaira érkezett ábrázolási tendenciákból), megérintette a katasztrofizmus eleve elrendeltsége, a létesemények az emberi egyén vagy
közösség által való lényegi befolyásolásának lehetetlensége. Ennek ellenére a Mándy-próza
kezdettől zárt, késznek ható, ám folyton árnyalódó és összetevőiben minden síkon folytonosan
modernizálódó világa mélyen humánus nézőponton keresztül: a rejtőzködő elbeszélő imbolygó
inkognitója felől, néha a nyelvileg szinte kirobbanó szolidaritás morális szenvedélyességével
tárul fel.
„Mándynál a világ megválthatatlansága inkább tény, mint probléma - tehát inkább állapot,
mint folyamat" - állítottuk korábban. Amennyiben így van, ebből is következik, hogy Mándy
Iván egyetlen nagy életjátszma fekete dominóit „rakosgatta", döntögette egymás mellé: „csak" a
fehér köröcskék számában eltérő köveit a kilátástalanságnak. Majdhogynem az optimizmus
csodája, hogy egy-egy vereség, veszteség bemutatása után hamarosan újra megindul a toll, hogy
ismét egy vereségről, veszteségről számoljon be.
A jelen dolgozatban felmerült kérdések vizsgálata egy korszerű Mándy-monográfiára várna.
Erdődy Edit Mándy Iván-könyve két évtizede elvégezte az úttörő munkát, ám kicsinyke, vázlatos, szétfutó fejezeteivel mintha hősének rövidtörténetes prózapoétikáját imitálná - amennyiben ez egyáltalán lehetséges - a pályakép műfajában. Számos találó utalása, megállapítása közt
Erdődy arról is szól, hogy A huszonegyedik utcában (1948) „A kisfiú-szereplő, Péter álma a
huszonegyedik utcáról Alain-Fournier Elvarázsolt birtokának egyszerűbb, hétköznapibb változata: olyan utca ez, melyet csak az emberi jóság, segítőkészség feltétlen érvényesülése különböztet meg a pesti utcáktól. Az egyik szereplő a Mándy-hősök félszeg-bizonytalan módján utal
is a híres francia csoda-regényre: »Nagyon regényes, olvastam is ilyesmit egy franciától«" (E. E.:
Mándy Iván, 1992,12-13.).
Alain-Fournier 1913-ban keletkezett műve 1940-ben Lovass Gyula fordításában Az ismeretlen birtok címmel, 1959-ben Végh György tolmácsolásában A titokzatos birtok címmel jelent
meg. Mándy mindkét átültetésről tudomással bírt, hiszen az általa kedvelt írótárs, Lovass Gyula
magyar szövegére történik a fentebb említett utalás, Végh pedig - a Fabulya feleségei címszereplőjének később a kulcsregény miatt végzetesen megsértődött modellje - barátságuk idején,
az ezerkilencszázötvenes évek végén talán még tiszteletpéldányt is küldött fordításából. Mégis
szerencsés, hogy Erdődy Edit a könyvcímet - Le grand Meaulnes - „elvarázsolt birtok"-nak
magyarítja, talán véletlen vétés folytán, talán a magyar fordítások alá nem simuló eredeti francia cím pontosabbnak gondolt közvetítéseként. A gyerekkori élményanyag, élménykör volt
Mándy Iván legfontosabb elvarázsolt birtoka, életműve pedig szakadatlan küzdelem azért, hogy
e terrénumot valamennyi műve közelebbi-távolabbi mozgatójaként, ezer alakban visszavarázsolja, újraírja. A fiú-hőssel együtt ködbe veszett, elsüllyedt tér és idő sorozatszerű, mindhalálig
tartó rekonstruálása egyben meghaladása, tagadása is tér és idő elsüllyedésének.

