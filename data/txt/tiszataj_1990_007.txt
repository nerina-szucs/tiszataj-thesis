1 9 9 0 . JÚL.

*

44.

ÉVF

3alázs József
novellája; Kiss Benedek,
Marsall László, Tornai József,
Koncz István versei;
interjú
Kosa
Ferenccel

tiszatáj
IRODALMI FOLYÓIRAT

A szerkesztőség elnöke: VÖRÖS LÁSZLÖ
Főszerkesztő: ANNUS JÓZSEF
Főszerkesztő-helyettes: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Belső munkatárs: RADVA LÁSZLÓ
Műszaki szerkesztő: ENGI MÁRIA
Főmunkatársaink:
DOBOS LÁSZLÓ (Pozsony)
GREZSA FERENC (Szeged)
TADEUSZ NOWAK (Varsó)
SÜTŐ ANDRÁS (Marosvásárhely)
VEKERDI LÁSZLÓ (Budapest)

tiszatáj
A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 90-2641 — Szegedi Nyomda
Felelős vezető: Surányi Tibor igazgató.
Szerkesztőség: 6741 Szeged, Rákóczi tér 1. Telefon: (62) 12-670. Terjeszti a Magyar
Posta. Előfizethető bármely postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest, Lehel
u. 10/A — 1900, közvetlenül vagy postautalványon, valamint átutalással a HELIR
Postabank Rt. 219—98—636 pénzforgalmi jelzőszámra. Egyes szám ára: 25 forint.
Előfizetési díj: negyedévre 75, fél évre 150, egész évre 300 forint.
ISSN 0133 1167

Tartalom
XLTV. ÉVFOLYAM, 7. SZÁM
1990. JÚLIUS

KISS BENEDEK: Apám kertjében
MARSALL LÁSZLÓ: Ha szárnyam volna, avagy
•egy lehetőség dimenziói; Ha már volna szárnyam; Ez az ártatlan szárnyas kaland
TORNAI JÓZSEF: Léda a hattyúval
BALÁZS JÓZSEF: Isten küldöttei
KONCZ ISTVÁN: az élet így befejezetlenül
KISS ANNA: Jel-folyam
SIMÁI MIHÁLY: A háziőrizet végnapjai; hogy is
lehetne otthonom
PODMANICZKY SZILÁRD: Ráevezek a témára,
fedezzetek!; Hazánk, Magyarország; Félvállról
levert por; 5; Labdákat a falhoz!; A tartalom
és forma hármas egysége; Repülőtér; Sár;
Nyaralok; Két rövid levél; A sas; Hogy hol?
KURDI FEHÉR JÁNOS: Egy társalgás töredéke;
Megtelepedések; Kiegészítés a párducokról;
A gondoskodás távlatai; Az Ulysses-időegység
DOBOZI ESZTER: Elmezárlat; Látó
FODOR ANDRÁS: Először Makón (Naplórészlet, 1949)

3
6
8
11
33
34
36

39
48
51
53

KRITIKA
ALFÖLDY JENŐ: Szőcs Géza: A sirálybőr cipő 57
ZENT AI MÁRIA: Mindig halál (Nádas Péter: Évkönyv)
60
1

SZERDAHELYI ZOLTÁN: Egy korszakhatárjelzés
margójára (Ottlik Géza: A Valencia-rejtély)
GREZSA FERENC: önszabályozó élet és költészet
(Tamás Attila: Illyés Gyula)
- GÖRÖMBEI ANDRÁS: Márkus Béla: Magányos
portyázok
SZAJBÉLY MIHÁLY: Levente és László, avagy itt
állunk az ú j biedermeier korának hajnalán
(Szabálytalan bírálat Szörényi László „ . . . múltaddal valamit kezdeni" című könyvéről)
KOVÁCS ISTVÁN: Vásárhelyi Miklós: Ellenzékben

65
71
74

78
82

MŰVÉSZET
A Tízezer nap története (Ember Marianne beszélgetése Kósa Ferenccel)
*

85

Szerkesztői asztal

96
ILLUSZTRÁCIÓ

Csikós András grafikája
Beliczay Mária grafikája
Kéri László grafikája
Csikós András grafikája
Móser Zoltán fotója
Cseh Gusztáv rézkarca

:

35
50
56
84
95
96

KISS BENEDEK

Apám kertjében
NAPÁLDOZÓ

apám
kertjében,
elhalt a kaszasuhogás,
égi vér ragyog a levélen,
s mint Krisztus sebét szent Tamás,
megtapintom a vén fák kérgét:
körte, meggy, szilva, őszibarack;
apámat régen
eltemették,
de fái gyümölcsöt
ontanak,
nem vagyok apátlan velük
mégsem,
ki elment, ím,
föltámadott:
öt látom a varasult
fényben,
ahogy hiánya fölsajog.
NEM ÉRTETTÜK

MI

egymás
nyelvét,
igen-re nem csattant, nem-re igen,
míg meg nem gyötörte az öregség,
(gyötörte s törte is istenesen),
s Isten kinek a száján volt mindig,
akkorra lelkéig ért már, határ
nélkül elöntötte, a szívéig,
megcsendesülten
Istenben állt,
gyámoltalan és halálig fosztva,
akár egy almafa szüret után,
csupált ágakkal
meg-meginogva,
nem keményen, büszkén, mint
hajdanán.
EKKOR

MÁR
beszélni tudtunk
volna
emberi nyelven, két gyötrött
magyar,
ekkor már hinni is tudtunk
volna
egymásban, értvén, hogy ki mit akar,
főzhettünk volna pálinkát együtt,
ültethettünk
volna
csemetefát,
3

oszlathattuk
volna a bajt, mi
jelgyűlt,
meghányva-vetve,
hogy kinek mi fájt,
ekkor már család is lehettünk
volna,
apa és fiú, az ő fia,
nem külön borongva, csatangolva, —
ám ekkor kellett épp meghalnia.
KEMÉNY

VOLTÁL,

APÁM,
konok és zsarnok,
neved csak hallotta, már sírt anyám,
hajtott a féktelen indulat,
hajtott,
s ha értél, hát hová, egyáltalán?
Legdrágább kincseid világnak
szórtad,
pátyoltál lim-lomot,
giz-gazokat,
virágaid, ha voltak,
koholtak,
eltapostad te a virágokat.
Ki voltál átok ránk — dúlt életeddel
voltál az magadnak
százszorosan,
hová értél hát, féktelen
ember,
csőd-ember? Odalent nyugalmad
van?
BÁNT EZ A

NAPFÉNY,

most,
februárban,
takaróznék most ködökbe
inkább,
vacognék inkább most
hósubában,
szívnék bár köd-füstöt, mint
cigarettát.
Így illenék ez hozzád, apám, most,
s hozzám is, ki végre
előcibállak,
hisz maradt utánad akkora káosz,
füst és köd, azon át ember nem
láthat.
Hiába akarnék én rendet tenni
dolgaidban, miket
félben-szerben
itt hagytál — millió törmelék,
semmi
nem maradt utánad egészben,
egyben.
TE, AKI PAPOK

KÖZT

nevelkedtél,
hogy csúfolhattad meg így az Igét?
hogy csúfolhattad meg a Teremtést?
Égre kiált ez a tenger
MIÉRT.
Lázadóvá tetted egész családod,
s röhögtél, amikor karóba dőltek.
Lettél az Űr szemén akkora
hályog,
amelytől nem látta ő sem a Földet.
Magát az Istent keverted
hírbe
léteddel előttünk,
feloldozást
ha tőlünk kapnál is — ö
megbocsát-e?
Kék villogás az ég, az Űr-palást.

ÉLVE LOPTAD

EL
magadat
tőlem!
Ha háborúban halsz,
meggyászollak,
s fényesen élhettél volna
időmben,
mert valahogy mindig élők a holtak.
Ha infarktust kapsz fiatal korban,
bika öklel fel, vagy vonat gázol,
vagy bárhogy végzed is: bármilyen
sorsban
jobban megnyugszom,
s így nem
hiányzol.
Élőt gyászolni és préselt
ajkkal
hallgatni évekig — micsoda
szégyen!
Bármi halált halsz fiatal korban —
fényesen élhettél volna időmben.
FEJEM AZ

ÖKLÖMÖN,
cigarettám
parazsa hanyadszor ég a kezemre!
Fiam van, lányom, egyetlen
mátkám,
s hitem, hogy nem szorulok
kegyelmükre.
Apám, mint magzatot, én szüllek téged
azzal, hogy dolgaid, arcod
bemérem.
Kisdedem vagy már, kit mindentől
féltek.
Futkározz hát bennem pitypangos
réten.
Etetlek szívemből. Italod:
vérem.
Te élsz föl engem már
vétkeiddel.
Vétkeidet, apám, ím,
megítéltem.
A többit döntse el maga majd Isten.
ODA A LEGENDA

...
Feleszmélünk,
feláll a fű is, ha
megtaposták.
Fiak, apák, így, egymásból
élünk,
s egymás ellen, mint barbár hordák.
Napáldozó apám
kertjében.
Elhalt a kaszasuhogás.
Égi vér ragyog a levélen,
s mint Krisztus sebét szent Tamás,
megtapintom
a vén fák kérgét:
körte, meggy, szilva,
őszibarack.
Apámat régen
eltemették,
de fái gyümölcsöt
ontanak.

MARSALL LÁSZLÓ

Ha szárnyam volna,
avagy egy lehetőség dimenziói
Miért nincs szárnyam? Nem olyan, mint a mítoszi
Ikaruszé,
tollakat viasszal összeragasztott
legyező,
ha magasabbra és még magasabbra
felkörözök,
megolvad, törik,
zuhanok-nyekkenek.
De igazi szárnyam! A lapockám, azaz: angyalcsontom
alól
hirtelen kiparancsolnám,
miután ingem-kabátom
levetettem.
Dehogyis akarnék madár lenni! csak röpülni, akár farmernadrágban
is.
Nem lenne tollam, inkább téli-, meg
nyári-anorákom
— alkalmas villámzáras hasítékőkkal
a hátamon —,
az egyik jó hidegálló anyaggal bélelt, a másik
lenge-hetyke,
prrr ... húznám a zárat le hátul, elöl a mellemen-hasamon
meg föl.
Manapság könnyű ilyen badar öltönyt
szerkeszteni-szabni.
Mondjuk vasárnap reggel van, borotválkozom
s
húzok-illesztek
fraangelicói angyal-maszkot
az arcomra szél ellen,
azután komótosan a zárakkal bíbelődöm — sitty! — máris
röpülök;
nem nekifutással fölröppenve,
de mint a helikopter,
helyből,
és akár a nagy, szárnyuk terpesztő vadászmadarak,
meglelve
hamar a felszálló légáramlást,
termikeket,
fölköröznék — most itt ebben a pillanatban a Mecsek egyik
dombtetejéről,
kikerülve az ágakat és röpülnék egyenest a Fővárosba,
és csillag helyett egyenest az Országház tetejére
telepednék,
s még röptömben rágicsálnék kenyérrel
keménytojásokat
— közel a Húsvét —, s ott meditálnék új Státusról,
Alkotmányról.
Ott fönt, mert addig kitanulnám a
varjú-nyelvet,
rikálnék — kár-kár-kár — mint aranyjánosi Rebi néni,
és ha „hess madár" is! Bizony a szárnyaimmal
segítenék
magamon,
kivágnék a vízszintes-púpos
tetőgerinc-lovacskám
hátán
ún. „Magyar-vándort",
olimpiai színvonalon
akár!
Azután irány a földek felé, mint valódi levegőt járó régi madár,
mutató-, s hüvelykujjamat
összecsippentve,
roskatag
Tanácsházak
odú-ablakain benyúlva, húznéjc picinyes kukacokat, akik
mondják:
„vagyok az Atyaistentől
én is hozzád
követ".
Majd két talpamon állnék a földön, szárnyamat
visszarejtve
lapockáim alá —, anorákomat levetem, angyalmaszkomat
is,
kis tornagyakorlatom
elegyengetné
a szokatlan
repüléstől
elmerevedett
izmaimat — s feküdnék
hanyatt puha ágyon,
szememet lehunyom és látok forgó tölgyeseket, és röpülök
újra.

6

Ha már völna szárnyam
Ha már volna szárnyam, és Platón definícióját nem
hazudtolva
lennék „kétlábú tollatlan állat", de szárnyat
kiterpeszthető,
nem: karonülő sipkás vadászsólyomféle
pocok- vagy
ürgevadász,
és nem repülőgép — hol volna a műszerfalam?
— a kerozitot
kiokádom.
Az éjszaka sötét, akár a róka-labirintus
belvilága, és a szemem
nem a macskáké; vakoskodik —, s nincs tárgyakat
érintő
térben eligazító bajuszom, csak fraangelicói álarcom,
angyali,
de angyal nem lehetek — azaz: hajnalodáskor adatik
rajtolnom,
és ott fönt ógörögről latinra váltva mondanám a régi
memoritert:
„Daidalosz interea Kréten longumque
perosus
exilium tactusque loci..."
— és Budán, máris a
Horváth-kertben,
lassan körözve a fák fölött — a Krisztina templom
tornyát
oltalmasan elkerültem,
s tapintatosan, de minden bágyatag érzés
nélkül,
a volt Werbőczi — ma Petőfi — gimnázium osztályterme vár felőli
ablakán-párkányán
állnék szárnyaim tátogatva, kezem a
keresztfán,
hívom egykori magamat, a lapulósat, s osztálytársaimat,
akik
voltak,
vajon észrevéve a váratlan sötétedést
ijedeznének-csodálkoznának,
megismernék-e
az akkori hangomat, mivel ott, most akkor volna,
és súgnám a memoriter folytatását: „nátlis amore ..." a felelőnek?
vagy úgy lőnek meg hüvelyk- s mutatóujjra hurkolt befőttes
gumiba
illesztett ú-szöges csúzlivál, hogy hanyatt
kifordulva
Immelmann-fordulóval
kamaszkoromból
az akkori most-bóí
kirepülnék,
magamban skandálva a folytatást: „clausus eret Pelago — inquit — et
[undas"
bevonva szárnyaimat és lehúzva fejemről a maszkot ülnék tabáni padon,
és latolgatnám, vajon kudarc volt-e vagy bosszú, hahogy repülnöm
kell?

Ez az ártatlan szárnyas kaland
Ez az ártatlan szárnyas kaland tiltható
lehetne,
ellen-helikopterek,
leszorítani akarnak a földre.
Látomás lehet ez is — meglehetős. Egy körösparti
kölök,
a Krisztina-zugtól
a Szana-zugig terjedő röptémben megül a vállamon.
Menne ez a légi-zsiráf ósdi, de ereszkedem le az akácosba,
le a tüskésbe, a dobozi erdő lombosába, képzeletemben
sincs hozzá
[kedvem.
De én meg a körösparti kölök, meglehet, én vagyok az magam,
vagy valaki más, már itt ülünk a füzesek taposodottján
...
Tenger lett a folyó? egykori hangom hallszik a fülemben:
„clausus erat pelago ..." s félek, verejtékem szaga a félelemé.
Kiszemeltek
valami radarok, de nem vagyok üldözhető, a helikopter
forgóját kivédik a fűzfák — ha benzines palackot
idevág,
talán már egy csuka is elkapja. Milyen is lehet egy
benzines-csuka-palack?
1

Istenem, bocsásd meg ad hoc elhülyülését — vagy az én paranoiámat?
a velünk golyóbisaival űzekedni akaró pilótának. Ránk jön?
Kaszál? Mit? kosárfonásra megeredett
fűzvesszőket?
Most letanyázunk,
héjából hörpintjük a szárcsatojást,
és halkan — bóbiskolva — eldanoljuk a Himnuszt.

TORNAI JÓZSEF

Léda a hattyúval
(ÖS-SÖTÉT)
A fekete szárnnyal beborító
a nyíl némán
áthasította
szerelmem
selyemzápor-ölét:
sírtunk, sikoltottunk
mind a
mégse nyílt meg az ős-sötét.

rettenetben
ketten,

(VILLÁSÁGON)
Testemben most a fény
nyüzsög,
míg a végső húsvétra
vár,
fészkelve combjaid
között,
mint villáságon a madár.

(A TÖKÉLETLEN HANGSZEREK)
Miért, miért kell a szerelem és
vágyakozás
dallamát rábízni olyan tökéletlen
hangszerekre,
mint egy nő meg egy férfi teste?

(TÉRDEID NAPPALA)
Reszkettem, úsztam a verejtékben
reggelig,
pedig tudtam, hogy hiába
menekülök,
a lassan mozduló csillagok
elémterelik
térdeid
nappalát.
8

—

(ISTEN KÜSZÖBÉN)
Kitaláltuk, hogy amíg én fekszem,
ő lesz a tavasz szája az ölemben,
és zölddé vakítja a fűzfákat,
búzavirággal kékre a rozsot,
hadd zokogjak az isten
küszöbén.

(MOST MÁR MINDIG OTT)
Combjai fehérek voltak, mint a kabátja,
amit a fűre
simított.
Belevesztem a nyári
hó-viharzásba,
és bőghet, hullámozhat az idő,
én most már mindig ott vagyok.

(PÁVASZEMES VÖLGY)
Hiába akartam, nem láttam az akácokat,
nem hallottam a bíbicsírást tőle:
éveken át kioltotta a természet sugallatait,
pávaszemes völgyével a csípője.

fényeit

(VADMEGGY-SZIRMAINK)
Amit a zene félve
közelít,
amit a kép már elveszít,
amit külső szó soha le nem írhat,
hogy menthetném
meg, álom-töredékként
egymásra-omló
vadmeggy-szirmainkát?

legalább,

(AZ EGYETLEN ÉJFÉL)
Tested mohos gyökerű kőrissé
változott
az októberi erdőn, amint hátaddal
hozzáértél;
ágaidat fönt egymás után érkező záporok
csattogtatták, míg engem
törzsedbe
zárt az Egyetlen
Éjfél.

(LÉDA A HATTYÚVAL)
Egyszer, csak egyszer simult Léda a hattyú fölé,
egyszer, csak egyetlenegyszer
csapódott
testébe
a szárnyat növesztő lélek vágya,
de ettől a násztól szakadt ketté a mindenség egy homályba
vesző és egy vakítóan boldogtalan
világra.
9

(ANGYALI ÜDVÖZLET)
Mi lesz így a kert
virágaival?
kérdezte az asszony, mikor a Sugárzó
Lény,
mint a nap végigpörzsölt a százszorszépéken,
jácintokon.
Kezét az angyal a vállára tette, és nem
ringott
körülötte más csak liliom.
Az európai kultúra két sarkpontja, amelyek között férfi és nő kapcsolatának, érzelmi lehetőségeinek egész történelme lejátszódott: a Léda a hattyúval és az Angyali üdvözlet képlete. Azaz szerelmi—szexuális ösztöneink mítosza és annak metafizikai tagadása, sőt meghaladása. Ez a megállapítás
azonban csak az első rápillantásra igaz. Hiszen úgy is értelmezhetjük a szeplőtelen fogantatás legendáját, mint az Ige testté válásának kikerülhetetlen szükségességét, tehát annak elismerését, hogy a hús és vér valósága nélkül isten
országa sem létezhet.
A kétféle ikon egymás mellé helyezése akár a szerelem legtisztább és
legtávlatosabb jelképe is lehet. Az egyik szimbólum a testet, a szépséget, a
gyönyört, a másik a szellemet, a megváltást, vagyis a szentséget képviseli.
A kétféle kép kiegészítheti vagy kizárhatja egymást az évszázadok, korok folyamán: eszerint váltakoznak etikánk, szerelemfölfogásunk és művészetünk
szakaszai; ném is beszélve a kereszténység különféle felekezeteinek sorozatos
megjelenéséről. Léda és a hattyú násza mindenesetre megtörtént az idők időtlenségében: már nem lehet semmissé nyilvánítani, legföljebb módosítani, netán megkeresztelni, ahogyan az angyal és Mária jelenetében is látjuk. A hatytyúban éppen úgy az isteni dimenzió (Zeusz) mutatkozik meg, mint a szintén szárnyas Angyalban, aki azt hirdeti a földi, nőnek, hogy mennyei fiat fog
szülni.
Léda és a hattyú mítoszánál, azt hiszem, nincs tökéletesebb, sokértelműbb és teljesebb jelképe annak, ami az ember szerelmében mindig együtt
kellene, hogy legyen. A lét szellemi, fizikai, metafizikai síkjának találkozására
gondolok. Egészen kivételes pillanatra, noha ezt a jelenést, őskép-megvalósítást csak formálni lehet: törvény alapozódik meg benne, amely minden időkre
érvényes és gyümölcsöző. Végső fokon ebben van a szerelem értelme és értéke. Minden szerelmes ismételni kényszerül valami már megtörténtet; a
valóban szenvedélyes pár régen megírt jelenetet játszik el, mikor férfi és nő
egyesül egymással: Ennek mélyebb jelentése azonban rejtve marad számukra;
azt már csak a költészet, a zene, a vallásos áhítat nevezheti meg, tudva persze, hogy a titok legmélye ebben a mítoszban is kimondhatatlan.

10

BALÁZS JÓZSEF

t

Isten küldöttei
Minden, ami a valósággal egyezőnek
látszik, nem a véletlen
müve.
Szándékos.

(B. J.)
1.
Ezt áz utat számtalanszor megtette már. Pontosan tudta, hogy az országutat kísérő erdőszéli ösvény hamarosan megszűnik, s akkor vagy átvág az
erdőn, s úgy jut el a faluba, vagy pedig az erdőt nagy ívben megkerülő országúton halad tovább, ami szintén a faluba vezet. Az erdőben maga mellett
tolta a biciklijét, kikerülte a bokrokat, a ledőlt fákat, de mégis inkább ezt az
utat választotta, hiszen túlságosan korán volt még, és találkozni sem akart
senkivel. Éjfél után indult el, egyenletes tempóban fordult rá a várost elhagyó betonútra, kissé előredőlt, hogy ránehezedjen a kormányra, s így az
első kerék jobban tapadt a nedves, síkos útra. Így biztonságos, gondolta, nem
mintha attól félt volna, hogy felborul a biciklijével, csak éppen nem akart
semmilyen kockázatot vállalni a hosszú út előtt. A távolságot a faluig negyven kilométerre saccolta. Az úton végig az ismerős, szokásos csend kísérte,
amit megtört az emelkedőknél felgyorsult hangos szuszogása s a gumikerekek surrogása. Télen tette meg az első utat erre a vidékre, s bár a jeges,
csúszós úton sokat kellett gyalogolnia, reggelre akkor is beért a faluba. Mert
csak akkor nyugodott meg, amikor meglátta a szélső házakat, s azt a kis
fahidat, aminek valószínűtlen fehérsége uralkodott az egyhangú kukoricaföldek fölött. A fahíd alatt az ilyen tavaszi időben, mint a mostani, megduzzadt
a patak, gomolygott, himbálódzott a felerősödő szélben a víz fölött a köd, s
a csendet csak a mezőre induló szekerek zaja törte meg. A faluból a mezőre
vezető földutakon kattogtak, visszhangzottak a szekerek oldaldeszkái, majd
a lovakat kurtán biztató parasztok hangját elnyomta a reggeli harangszó.
A fahídra érve, anélkül, hogy leszállt volna a bicikliülésről, a fakorlátba,
kapaszkodott, lenézett a vízre, aztán elővette a zsebkendőjét, és megtörölte az
arcát. Pihent egy kicsit. Nem akart most semmire sem gondolni. Előző útjain már rájött, hogy nehezen boldogul a faluban, s ha túlságosan reménykedik, hogy most majd sikeres lesz az útja, elérte célját..., attól fél, hogy
annál nagyobb lesz a csalódása. Bár igaz, hogy csak egyetlenegy embert kell
megtalálnia, de eddig ez még nem sikerült. Érthetetlen volt számára, hogy
senki sem tudott neki segíteni. Nem arról van szó, hogy nem is akartak segíteni, ezt észrevette volna. Csak éppen, egy idegen jön ide, és kérdezősködik,
ez igaz, azt leolvasta az emberek arcáról. De nem haragudtak 1 rá, nem voltak
ellenségesek vele.. Némelyikük nagyon akart segíteni, de nem tudott. Tehetetlenül tárták szét a karjukat, aztán halkan — mintha bocsánatot kértek volna — továbbálltak. És végigjárta a falu minden utcáját.
Tudta jól, hogy most is ezt fogja tenni. Elindul a biciklije mellett, és
gyalog végigjárja a falu összes utcáját. Meg kell találnia azt az embert. S
bizonyos volt benne, ha majd megtalálja, az elküldi egy másikhoz, egy harmadikhoz, s akkor az ő nyomozása nem volt. hiábavaló. Elmondja. majd az
11

anyjának, hogy mit sikerült megtudnia, elmondja, hogy éjszakai útjainak
meglett az eredménye. Segítettek neki a faluban. Már az is milyen érdekes,
hogy sikerült megtalálnia ezt a helyet, az anyja akadt rá a levélre a padláson, a kémény mellett, s abban említették a falu nevét. Hihetetlen az egész,
mintha nem is velük történt volna meg. Azt a levelet az apja írta, még az
első hónapokban, amikor elvitték. Tizenöt éves lehetett, amikor történt. De
mindenre jól emlékszik. Most pedig itt van újra a faluban, igaz, még csak
a fahídon, de innen már csak pár perc, és betérhet az első utcába.
Már éppen arra gondolt, hogy ellöki magát a híd korlátjától, sietnie kell,
mert még ma délutánra haza kell érnie. Kora este indulnak kiszállásra, s ha
ő nem lesz otthon pontos időben, a Főnök haragudni fog. Nem akart most a
Főnökre gondolni, fontosabb volt a falu becserkészése, meghódítása, az emberek bizalmának megnyerése. Érezte ő, hogy minden ezen múlik, s ha eddig
nem sikerült, csakis az ő hibája. Talán az volt eddig a baj, hogy túlságosan
sietett, erőszakos volt. Nagyobb türelmet kell tanúsítania, s éreztetnie kell:
senkinek nem lesz baja abból, ha segít neki.
. „Ki áll ott a hídon?" kérdezte valaki a vízpartról, s. miközben szemét
végighordta a patak mindkét oldalán, bizonytalanul válaszolt: „Én vagyok."
Az idegen röviden elnevette magát, majd rekedt hangja újra felszökött a
hídra. „Szóval maga az az idegen? Misku ugye, Misku a neve? Megint jött
a faluba. Keresi azt a sánta embert."
Leszállt a bicikliről, és elindult a hang irányába. „Ne csodálkozzon. Vak
vagyok". Az a sánta ember pedig nem is olyan sánta. Éppen csak biceg."
A vízparton, ülő férfi a horgászbotját babrálgatta. „Megéreztem, hogy valaki
áll a h í d o n . . . Ne csodálkozzon."
Már mondani akarta, hogy dehogy is csodálkozik, de mégis annak örülne
a legjobban, ha pontos útbaigazítást kapna. A teljesen kopasz vak férfi kitalálta gondolatait. „Az a bicegő ember nemrég került ide. Most éppen harangozó. Régebben katonatiszt v o l t . . . Ha beszélni akar vele, a sekrestyében
megtalálja. Most éppen egy halottért tartják a misét."
Indulni akart vissza a hídra, de a keskeny folyóvá duzzadt patak látványa marasztalta. A köd foszladozott a fűzfabokrokon, s a víz bugyborékolva
mosta az agyagos partot. Majd hirtelen lovasszekér fordult a hídra, dübörgött az alkalmi híd, mert innen a vízpartról lehetett csak igazán látni, hogy
egy rozoga fatákolmány vezet át a patak felett.
Az újra beállt csendben a vak férfi hátat fordított a víznek. „De ne számítson sokra. A sekrestyés szótlan ember."
Misku visszarohant a hídra, futott a biciklije mellett, majd egy gyors
mozdulattal átdobta magát az ülésen. A víz mellől még utánakiáltottak,
hogy „járjon szerencsével", de ő már akkor rákanyarodott arra a keskeny
mezei székérútra, amelyik a falu szélső házaihoz vezetett. S amikor a templomhoz közeledvé újra megszólaltak a harangok, fölért egy kis magaslatra,
ahonnan aztán a hosszú lejtő a bokros, ám hatalmas fákkal is telezsúfolt
templomkerthez vezetett. A templomkertben régi megdőlt sírkövek szürkéllettek, idegen nevekkel, furcsa jelekkel és feliratokkal. Maga mellett tolta a
biciklit, halkan lépkedett, majd megállt, mert emlékezett rá, hogy egy forráskút fog majd következni az út mellett, s úgy számított, hogy nemcsak
iszik majd :egy kis vizet, de izzadt arcát is megmossa. Keskeny vascsövön
folydogált a víz, s miután biciklijét lefektette a földre, hangos szürcsöléssel
ivott a vízből, megmosta a tenyerét, az arcát.
12

Aztán már ott állt a sekrestye ajtaja előtt. A harangszó már akkor abbamaradt, amikor ivott a hatalmas templomkert forrásából, gondolta hát, hogy
a sekrestyést most már itt megtalálja.
Nyílt az ajtó, s egy sovány, magas ember lépett ki rajta.
Alig észrevehetően bicegett, s elindult az úton, Miskuval ellenkező irányba. Misku köszönt, s egészen közel megállt a férfi előtt. „Kérem, régóta keresem magát. Misku vagyok, és az apám ügyében jöttem. Találtunk egy levelet, amelyben megemlítették a falut. Ötödször vagyok itt, így engedelmével kinyomoztam, hogy csak ön lehet az a férfi, akivel az apám együtt volt."
A sekrestyés csendesen kivárta, hogy Misku befejezze a mondatot.
„Üzentem önnek. Megüzentem, hogy ne keressenek. Semmi értelme, nem tudok segíteni." A sekrestyés közben rágyújtott és várt. A szavak olyan lassan
hullottak ki a száján, mintha valamilyen különleges erő megbénította volna
a nyelvét, a száját. „Meg azután", a sekrestyésnek egyáltalán nem volt fontos ez a beszélgetés, „régen történt, s láthatja, itt megleltem a nyugalmamat." A templomkertre, meg a templomra értette a „nyugalmat". Biccentett
is a fejével, hogy „nézzen csak körbe, olyan ez, mintha a paradicsomban
lennék".
Misku kábán hallgatta a férfit, s csak sejtette, hogy valahol az elmúlt
évek legmélyén ma már kibogozhatatlan események játszódtak le, s hogy ez
a férfi meg az apja együtt vettek benne részt. Még gyermekkorában történt
mindez, s a múltnak ettől a titkától — mert hiszen csakis valamilyen titokzatos dolog történhetett velük — a vele szemben álló férfi már elhatárolta
magát. Nem beszél róla, tehát nem történhetett .meg vele. így aztán nem fogja
soha kideríteni, hogy hogyan is tűnhetett el az apja örökre.
A sekrestyés hirtelen másról kezdett beszélni. „Ha jól körülnézett, láthatta, hogy ez egy sváb falu. Látja a sírköveket. Valamikor itt volt a temető
a templom körül. A sírokban s v á b o k . . . Itt nem keres senki, békén hagynak." „Ki keresné magát?" Misku szinte felkiáltott, újabb lehetőséget kapott, hogy beszélhessen ezzel az emberrel, mert végtére is csak „elszólta"
magát. „Valaki kereshetné még, de ki? És miiért?" A sekrestyés kitért a válasz elől. „Nem jön ide senki, a rokonaim sem tudják, hogy itt vagyok. Egyedül a feleségem, de ő nem lakik velem. Ami pedig az apját illeti, csak ismételni tudom, nem áll módomban segíteni." Misku még mindig nem adta fel.
„Csak azt mondja meg, érdemes még utánajárni? Az apám fellelhető valahol,
élhet még?" A sekrestyés eldobta a cigarettát. „Sok minden előfordulhat.
Hallottam már olyat, nem akarja, hogy tudjanak róla, ezért nem jelentkezik.
Aztán itt a faluban is előfordult, leszaladt valaki a postára levélpapírért, s
nem jött vissza többé. Elutazott külföldre, mármint azokban a régi időkben."
Misku csak nem tágított, pedig a férfi egyre csak kitért a válasz elől.
„Mondja meg, mondja csak m e g . . . magának nem szabad beszélni? Megtiltották, hogy az apámról szóljon?"
A sekrestyés közben árnyékos részre húzódott, hatalmas faág alatt, szinte sötétben válaszolt. Nyugodt maradt, Misku hangjának ideges remegése
nem hatott rá, s bár ő Misku szemében gyengének, erőtlennek tűnt, most
határozottan, gyors és elutasító mozdulattal letépett egy levelet a fölé hajló
ágról, és a földre dobta. „Nem ismerem magát. Nem tudom, hogy kiféle. Miért jön ide? És mit akar? Bárhonnan küldhették magát. Elégedjen meg azzal, hogy ismertem az apját, és nem tudok segíteni."
„Itt lakunk a város szélén. Már csak az anyámmal. Az apám a háború
13

után fuvaros volt, aztán meg futballkapus. Van egy képünk róla, térdig érő
vattázott n a d r á g b a n . . . Aztán eltört a lába. Magának erről tudnia kellene, ha
együtt voltak, ő biztosan elmondta m a g á n a k . . . Így ellenőrizhet engem.
Apám aztán mindenfélével próbálkozott, de semmi sem sikerült. Előfordult,
hogy hetekre eltűnt, és nem tudtuk, hova lett. Aztán m e g . . . nem jött többé
vissza. És ezt maga nagyon jól tudja. Azt is tudja, hogy mibe keveredett, a
levélben azt írja, abban a levélben, amit az anyám t a l á l t . . . "
„Ne beszéljen nekem semmilyen levélről. Nem akarok róla tudni. És kérem magát, a maguk érdekében, ne beszéljenek arról a levélről senkinek.
Égessék el. Egyébként pedig, jól jegyezze meg, amit mondok."
A sekrestyés körülnézett, a templomkert csendjét nem zavarta senki, a
faluból jövő reggeli hangokat megszűrték itt a sűrű bokrok, csak távolról, a
patakon túli erdő felől hallatszott szakadatlan kutyaugatás. „A franc enné
meg a sok korcs k u t y á j á t . . . Azok ugatnak ilyen veszettül, megbolondítják az
embert." A sekrestyés ideges lett. „Mindenféle kutyákat tartanak az emberek. Nem fogják be a pofájukat."
Misku egyre nagyobb érdeklődéssel figyelte a sekrestyést. „Hogyan, kérem?" Azt szerette volna közölni, hogy nem érti a sekrestyés viselkedését.
És különben is, az előbb elkezdett beszélni, és nem fejezte b e . . . „Valamit
meg kellene jól jegyeznem, de mit? Mondja már!"
Al sekrestyés várt, mint aki arra készül, hogy jelentőset, fontosat fog
mondani. „Jól jegyezze meg, nem kell pontosan tudni az igazságot. Hogy régen, nyolc éve, kilenc éve mi is történt? A maga helyében nem firtatnám.
Legyen türelme várni még. Egyszer kiderülhet minden. Egy véletlen esemény, egy váratlan vendég, egy ü z e n e t . . . és minden világossá válik. Ismétlem: maga ne akarja tudni az igazságot."
A sekrestyés köszönésképpen biccentett a fejével és lassan megfordult.
Misku most látta csak, hogy a magas férfi nadrágja a bokájáig ér, és zöldes
színű zoknija rácsúszott a fekete félcipőjére. Tekintetével mindaddig követte
a kissé- bicegő férfit, amíg ki nem ért a templomkertből az utcára. „Visszajövök még, számíthat rá."
A sekrestyés ezt már nem hallotta. A templomkert megroggyant bejárati
kapuját óvatosan bezárta, majd átsétált az úton, s csak ezután nézett viszsza a még mindig ugyanott álldogáló Miskura.
2.

A kocsi kora délután állt meg a ház előtt. Hárman ültek benne, csak
Misku és a Főnök hiányzott. Misku ott állt már a ház előtt és várta a kocsit. Ha vidékre utaztak, vagy ahogyan az anyjának mondta, „ha kiszállásra
mennek", akkor legkésőbb délután kettőig — ehhez ragaszkodott a Főnök —
el kellett hagyniuk a várost. Misku ölébe csúsztatta aktatáskáját, s közben
szótlanul kezet fogott a többiekkel. A hatalmas autó csomagtartójában azután
Misku aktatáskáját is a többi mellé állították. Csak két napra való holmit
vittek magukkal, s az elfért ezekben a műbőrből készült, de szíjakkal megerősített táskákban. Aztán, amikor az ötödik táska is beszuszakolódott a többi
mellé, a Főnök pedig elfoglálta helyét a vezető mellett, a kocsi felgyorsult,
elmaradtak a külvárosi telepek, az útszéli csenevész fákat fasor váltotta fel,
majd a Főnök megjegyezte, hogy „a magyar alföldön vágunk keresztül, s ez
14

a világ legunalmasabb útja". Azt már nem tette hozzá, hogy az utóbbi egy
évben havonta tették meg ezt az utat, és mindig kora délután indultak, ugyanazon a helyen álltak még, hogy igyanak valamit, s alkonyatkor megérkeztek
S-be, a határ menti kisvárosba. Ez az út volt a legrövidebb, s mivel minden
ismétlődött benne, a legunalmasabb is. Misku nemigen törődött a Főnök megjegyzéseivel, ami kizárólag az út minőségére, a kocsiból befogható világ látványára szorítkozott.
Mintha forgószél hordta volna: hatalmas fekete foltok támadtak az erdők széléről, pörögtek-forogtak, s mire a száguldó kocsi elé értek volna, megsemmisültek. A szemből jövő autókra lassan ráereszkedett a kora esti szürkület, s Misku számára nem lehetett kétséges, hogy egyre sötétedő alagútban
törnek előre, nesztelenül, leállított motorokkal, s amikor az éles kanyarok
után a hirtelen beállt sötétségben kigyulladtak az autó reflektorai, már tudta,
hogy nemsokára megállnak, viharkabátos kerékpározók siettek előttük haza
abba a kisvárosba, ahol ők is eddig még mindig megálltak.
Szótlanul csúsztak le az autó üléséről, hagyták, hogy a Főnök induljon
előre, ettől a perctől fogva már mind a négyen csakúgy és csak azt tették,
amit a Főnök irányításával megtehettek. Ráhagyták magukat mind a négyen
erre az emberre. A kisváros szélén jellegtelen épületben, gyéren megvilágítva
állt a kocsma, ők sohasem ültek le az asztalokhoz, csak a pultnál sorakoztak
fel, a Főnök kért öt fehéret, azaz „öt fél cseresznyét, kísérővel", s a Főnök
mögött szorosan várakozó Misku, mert az a felállás is kialakult már régen
köztük, hogy a Főnök mögött csakis Misku állhatott, ez Miskunak is a kedvére való volt, de a Főnök sem tett sohasem ellenvetést. Sőt. Világos volt
mindannyiuk számára, hogy a Főnök saját érdemének tudta be: Miskut ő nevelte ki helyettesévé. A Főnök Miskunak adogatja a féldecis poharakat, aki
továbbnyújtja a többieknek, s majd egyszerre, gépies mozdulattal, ám egyáltalán nem titkolt élvezettel hajtják le az italt. Aztán a Főnök újra rendelt,
négy korsó meg egy pohár sört. A pohárral Misku a pultnál a sor végén álló
középkorú férfihoz lépett, „te vezeted a kocsit, csak egy pohárral ihatsz",
mondta, s a férfi szótlanul bólintott, s bár igaz, mindnyájan tudták, hogy
nemsokára megérkeznek S-be, egyetértettek abban, hogy a kocsi vezetője
ilyen alkalmakkor csak egy pohár. sört ihat. A cseresznyepálinka mindnyájuknak jár, sohasem mondták ki, nem lehetett kétséges, hogy valójában az
az ő védőitaluk.
Időközben a Főnök kezében megjelent egy kékes színű laposüveg is, a
kocsmáros megtöltötte „fehérrel", a Főnök akkurátusan ráforgatta a kupakot, s elsüllyesztette a belső zsebébe. Gyorsan zajlott le mindez, mintha egy
láthatatlan karmester irányította volna a kocsmai látogatást, s amint a Főnök közölte a csapossal, „fizetem a frissítőket", papírpénzt dobott a pultra, s
azonnal fordultak is vissza a kocsihoz. De az ajtónál a Főnök megállt: „A
franc megette, esik az eső", aztán az ablakhoz léptek, s bámulták, ahogyan a szél a keskeny ablaküvegre zúdította a vizet, mintha hirtelen rájuk
szakadt volna az ég, mert a kocsmára ömlő eső zaja teljesen betöltötte a termet. „Igyunk egy kis rumot, arra még van pénzem", döntött a Főnök, s újra
felsorakoztak a pultnál. Már a kezükben szorongatták az apró poharakat,
amikor a Főnök és a csapos tekintete találkozott. A Főnök maga sem tudta
eldönteni, hogy kezdeményezzen-e beszélgetést azzal az emberrel, akit már
évek óta ismer, bár bizonyos volt abban, hogy a csapos, de a kocsmában
üldögélő pár ember közül bárki szívesen váltana vele pár szót. De őt ezek az
15

emberek megszólítani nem fogják. S ha oly sokszor más alkalmakkor az ellenállhatatlan kényszer idegen, ismeretlen emberekkel való társalgásra késztette, most ez az érzés elmaradt. Talán majd holnap, ha visszaindulnak S-ből,
s újra megállnak ennél a kocsmánál, talán majd holnap jobb kedve lesz néhány szót váltani a csapossal.
. Még esett az eső, amikor S-ben, a városka egyetlen szállodája előtt megálltak, s a csomagtartóból kiemelték a szíjjal megerősített hatalmas méretű
aktatáskákat. A Főnök vezetésével aztán libasorban vonultak be az épületbe.
A Főnököt Misku követte most is, Misku szerette ezeket a közös együttléteket, a közös vonulásokat, a kívülállónak talán titokzatosnak tűnő szótlan meneteléseket, amelynek során biztonságban érezte magát, s az a félelem, ami
olykor összeszorította a szívét, ilyenkor észrevétlenné vált, nem bizonytalanította el. S egyébként is: a Főnök sohasem téved, mindenre ügyel, a legapróbb részletek sem kerülik el figyelmét, egyszóval törődik velük, s ezért
egyáltalán nem haragszanak rá. ö t e n vannak így együtt, valójában ez egy
csapat, s most is, alighogy befejezik a szállodai bejelentőlap kitöltését, a Főnök már meg is hívta mind a négyőjüket a szobájába. Mert csak ő aludt külön, a többiek mind a négyen egy hatalmas szobát kaptak.
A Főnök szobájában újra előkerült a kékes színű laposüveg, borospoharakba öntötték a cseresznyepálinkát, s mielőtt a Főnök ivott volna, telefonált. A többiek megvárták, mert a Főnök csak annyit mondott a telefonba,
hogy „itt vagyunk, megjöttünk", aztán ledőlt az ágyára, s aprókat kortyolgatva ízlelgette a pálinkát. „Egy ismerősöm azért jött vissza Svédországból,
disszidált, egy butaság miatt, de most ez nem érdekes.. ., szóval a meggyleves és a cseresznyepálinka miatt jött vissza." S a Főnök nevetett, közben
intett Miskunak, hogy töltsön még, s Misku szolgálatkészen elosztotta a borospoharakba a maradék italt. A Főnök újra telefonált: „A tízes szobában
vagyok..., igen, mint m i n d i g . . . , úgy van, négyre kérem az ébresztőt."
A beállt csendet megint csak a Főnök törte meg, „akkor tegyük el magunkat
holnapra", s a többiek bólintottak. Már az ajtóban álltak, amikor a Főnök
még utánuk szólt: „Aludjatok nyugodtan, reggel majd k o p o g o k . . . " Tulajdonképpen nem is kellett volna mondania, régóta a Főnök ébreszti őket, bármelyik szállodában is alszanak az országban.
Misku, már a szobájában, amíg a többiek ágyba bújtak, s eloltogatták a
lámpákat, a táskájából fehér kendőbe csomagolt kenyeret vett ki, a barna
csomagolópapírból pedig szalonnát, s a kis bicskájával meghámozott egy almát. Lassan falatozni kezdett, kenyeret szalonnával és almával. „Megjött az
étvágyam, ahogyan látlak enni", szóltak neki az egyik ágyról, Misku csak
bólogatott. „Nem bírok aludni, ha nincs valami a gyomromban." A mellette
levő ágyról leszállt az erősen kopaszodó, Miskunál valamivel idősebb férfi, és
az ablakhoz ment. „Szép holdvilág van", mondta. A többiek nem szóltak,
Misku is befejezte a szalonnázást, akkurátusan összehajtotta a fehér kendőt,
s becsúsztatta a hatalmas aktatáskába, ö is az ablakhoz ment: „Sztalin-gyertyákat lövöldöznek", mondta, mert a város határában fénycsóvák emelkedtek
a levegőbe, megvilágítva a csillagos eget. „Közel már a határ, a katonák
gyakorlatoznak", mondta valaki mellette. Mind a négyen ott álltak az ablak
előtt. Aztán nyílt az ajtó és a Főnök lépett be. „A franc megette, csak nem
tört ki a háború?", s ő is az ablakhoz lépett. „Közel a határ, a katonák gyakorlatoznak", ismételték meg és bólogattak hozzá.
Ebben maradtak. A Főnök kihátrált a szobából, a többiek lefeküdtek,
16

egyedül csak Misku maradt az ablaknál, majd az ágyra dobott kabátját észrevétlenül a hóna alá kapta és kiment a szobából.
Sárgára meszelt, az udvarokra hosszan benyúló földszintes házak előtt
ment el, az eső utáni friss szélben felgyűrte kabátja gallérját, s úgy döntött,
hogy elindul az állomás felé, mert útközben vagy az állomáson találhat csak
nyitva tartó kocsmát. Ismerte a járást, S-ben egyébként sem lehet eltévedni,
mert a szálloda mellett ott magasodik a templomtorony, s azt a város minden pontjáról láthatta.
Most mégis meggondolta magát, visszafordult, s úgy határozott, hogy a
templom előtti térre' megy, s ott a tér sarkánál, a nagy diófák alatt megtalálja azt az éttermet, ahol a Főnökkel egyszer már vacsoráztak. A diófák
alatt azonban sötétben állt az étterem, mindent bezártak, a bejárati kaput is,
így aztán már indult is vissza a szállodába, amikor szembe találta magát' a
Főnökkel. „A franc megette", kezdte a Főnök, „besüpped alattam a matrac,
és nem tudok elaludni". „Hát persze", motyogott Misku, és összébbhúzta a
mellén a kabátját, fázósan, reszketve forgolódott, nem akart a Főnök szemébe nézni, biztos volt abban, hogy nem a matrac miatt nem tud aludni, hanem egészen más oka van annak, hogy most itt találkoztak. „Eszembe jut.
hogy egyszer éppen tavasszal, éppen egy ilyen eső utáni csillagos, tiszta estén
elvitt a bátyám a harangozó lányához, az ablakához álltunk, és zseblámpánkkal bevilágítottunk a szobájába, a lány ijedten kiugrott az ágyból, az apja
meg baltával rontott az u d v a r r a . . . " — a Főnök elneveti magát. „A franc
megette, régen volt, a háború alatt t ö r t é n t . . . A bátyámnak nagyon tetszett
az a lány, ilyen idétlenül udvarolt neki. Aztán elvitték a háborúba, és ottmaradt. Mármint a bátyám." Misku nem szólt, bár jólesett neki, hogy a Főnök
beavatta az életébe. „Szép lány volt?", tért vissza Misku kis idő múltán az
előbbi témára, mert nem csak a kettőjük némasága és csendje zavarta, de á
kisváros moccanatlan árvasága is, ahogyan. megadta magát az éjszakának, s
kiszolgáltatva tűrte a sötétség mindenre rátelepedő zsarnokságát. A váratlanul érkező fájdalom éles hullámzásához hasonlított leginkább, amit most érzett: sajnálta a Főnököt és sajnálta magát is, hogy éppen ezen az estén kell
a kihalt, idegen utcán, ebben az idegen városban, ebben az ismeretlen csendben beszélgetniük és találkozniuk. S hogy miféle erők és véletlenek nyomására találkoznak éppen itt? Ha önmagára gondolt, neki nem volt. más választása... Az apját várták, de csak nem került elő. Aztán az anyja beszélt
a Főnökkel... Hát igen. A semmiből mégsem élhettek meg, dolgoznia kellett.
S a Főnök napról napra, egyre inkább meggyőzte, hogy jól választott.
A Főnökkel újra a bezárt étteremig sétáltak, amikor végre megszólalt:
„Amennyire én emlékszem, a harangozó lánya magas volt, a haja pedig leért a derekáig. Másra nem emlékszem."
Misku megelégedett a válasszal, s aztán, anélkül, hogy megbeszélték
volna, a szálloda felé indultak. Léptük zajával megtelt az utca, és visszhangzott. Messze tőlük, túl a város határán, valakik hatalmas gépeket indíthattak
be, lassú morajlásukat mindketten hallhatták.
A folyosón elbúcsúztak, azzal, hogy reggel a Főnök mindenkit felébreszt.
Misku belépett a szobába, s a nagy világosságban a szeme elé kapta a kezét.
Három társa az egyik ágyon ülve kártyázott. Szó nélkül odaállt melléjük, és
nézte a lapjárást. Ugyan észrevették, hogy ott áll mellettük, de nem kérdezték meg, hogy hol járt, egyáltalán semmit nem kérdeztek tőle. Aztán abbahagyták a játékot, a kártyát a dohányzóasztalra dobták, és — Miskuval
együtt — lefeküdtek.
17

3.
A Főnök erőteljesen kopogott, azán benyitott az ajtón. Egy pillanatra
lepődött csak meg, de aztán emlékezett a régebbi munkákra, amikor már
mind a négyen felöltözve, indulásra készen álltak a szobában és vártak.
Mint most is: mind a négy kezében a hatalmas aktatáska, s ott állnak az ajtó
előtt a Főnökre várva. „Hát igen, itt vagyok", gondolta. Végignézett mind a
négy emberen. Azonnal megállapította, hogy ezen az éjszakán senki sem
aludt, s hogy mindenki frissen megborotválkozott. Ezt egyébként is megkövetelte. Elgondolkodva bólintott, aztán csak ennyit mondott: „Rögtön indulhatunk."
Ha nem szólt volna, akkor is tudták mind a négyen, hogy néhány perc
múlva indulniuk kell. A börtön a szállodától negyedórányi járásra esik, valójában húsz percre, de ők kocsival mennek, s az néhány pillanat csupán, amíg
a nagy rácsos épület elé fordulnak.
A Főnök a folyosón újra végignézett mind a négy emberen, s megkérdezte, „minden itt van, semmit sem felejtettünk el?" Misku a többi helyett
is bólintott. „Rendben! Na, akkor gyerünk!", s a Főnök szemében ettől a
pillanattól kezdve az ideges, remegést mind a négyen észrevehették. És nemcsak most, más alkalmakkor is. Értették ők, hogy miért gyorsult fel ilyen
hirtelen, miért torlódott össze a hang a torkában, miért-emelkedett meg a
hangja, a jelentéktelen dolgok miatt is. Miért kiabált, miért hadonászott
mind a két kezével, miért bömbölt úgy, hogy egyetlen szavát sem lehetett
érteni.
Éppen azért, amiért ők'olyan hallgatagok.
Túl akarnak lenni minél előbb a munkán. Ráadásul a Főnöknek kell
irányítania, munka közben senki sem hibázhat, s ha ezt sikerült elérni, akkor
annál hamarabb végeznek, s az mindenkinek a javára válik. Mert itt közös
munkáról van szó. Közös tenniakarásról és közös felelősségről.
Ahogy leértek a szálloda elé, már a hajnal lármája fogadta őket, a lassan meginduló kisvárosi élet képei: fuvarosok kanyarodnak a nagy stráfkocsikkal a templom előtt, bicikliző emberek alakját rajzolja meg a mindjobban felszakadó szürkület.
A nagy fekete kocsi kerekei megcsúsztak a börtön előtti kanyarban, az
üléseken mindnyájan érzékelték, hogy szinte lebegtek egy pillanatra, de még
a Főnök sem neheztelt, hiszen most már itt vannak, célhoz értek. A börtön
előtt kis park húzódott, ott álltak meg.
Innen már nem váltak el egymástól.
Szorosan egymás mellett kanyarodtak a park melletti útról a börtön bejáratához.
A börtönkapuban egy férfi állt eléjük, és vezette őket abba a szobába,
ahol átöltözhettek, hiszen mindnyájan utcai ruhában utaztak. A férfi kinyitotta nekik az ajtót, és csak annyit mondott: „Egy ballon szódát kértetek, itt
van." Az asztalon poharakat és termoszt is találtak.
Miközben öltöztek, megjelent nagy kísérettel a börtön parancsnoka is.
,',Minden rendben?", kérdezte a Főnököt. A Főnök éppen szódát spriccelt magának, közben a kabátját a karjára lökte. „Hogyne", válaszolt a börtön parancsnokának, „mi készen állunk". A parancsnok, hogy mondjon valamit,
megjegyezte: „Itt a két orvos, a-bíró, az ügyvéd, m i n d e n k i . . . "
A Főnök közben egymás után teleengedte szódával a többi poharat is, és
18

mind a négyen szinte egyszerre nyúltak az asztal fölé, úgy itták a bugyborékoló vizet, mintha a szomj anhalástól menekültek volna meg, s ahogy viszszahelyezték a csupasz asztalra az üres poharakat, már újra' és újra spriccelt,
surrogott a ballon csapja, a hatalmas tenyerekben szinte elvesztek a poharak, s a nagy nyelések hangja betöltötte a szobát.
Aztán mindenki begombolta a kabátját, és a Főnök vezényszavára vártak. Mert ettől a perctől kezdve csak az történhetett, amire a Főnök utasítást
adott. A börtön parancsnoka, mielőtt megfordult volna, halkan megszólalt:
„Na jó, hát akkor kezdjük." Aztán gyorsan otthagyta a Főnök csapatát, s mint
akinek halaszthatatlan dolga akadt, rohanva tűnt el a sötét folyosón.
A Főnök pedig mintha az utolsó számlálást végezte volna csapatán, először Miskura, majd a többiekre nézett, s amikor a távozó börtönparancsnok
lépteit elnyelte az épület, s a hajnal csendjét már nem zavarta semmi, csak
annyit mondott: „Nyomjuk el a cigarettákat." A sorban legutolsó helyen álló
férfi, mintha elszégyellte volna magát, gyorsan az asztalhoz lépett, s a poharak között meghúzódó hamutálcát maga felé csúsztatta. Mind a négyen őt
nézték, örültek ennek a kis szünetnek, társuknak a cigarettával való babrálását megbocsátó tekintettel követték.
S amikor a Főnök vezetésével kimért, szoros felállásban, lassú léptekkel
elindultak a folyosón, • anélkül, hogy erről beszéltek volna, tudták, a következő teendőjük az lesz, hogy elfoglalják a helyüket azon a kis fedett téren,
amelyet már régebbről ismertek. Ehhez a fedett térhez alagútszerűen vezetett egy keskeny, sötét folyosó. A folyosó betonfalából és betonmennyezetéből csepegett a víz, a nyirkos levegő áthatolt a ruhájukon, s izzadt testüket
megborzongatta. A fedett tér, a hozzá vezető folyosóval megszűrt minden
hangot, valójában egy betonkalitkában voltak, elszigetelve a börtönépülettől
és a kinti világtól.
A sarokban a falnak dőlve várakozott egy fiatal férfi. A Főnökhöz lépett: „Vonattal jöttem utánatok, azt mondták, hogy kell egy tartalék. Itt
aludtam a börtönben." A Főnök ismerte a férfit. „Semmi dolgod nincs, csak
figyelsz. Mindent jól megfigyelsz. A stopperórát kezeled. Amikor azt mondom, most!, akkor benyomod, s amikor azt mondom, vége!, akkor megállítod." A férfi a zsebébe nyúlt, és elővette a stopperórát. A Főnök elégedetten
konstatálta, hogy a stopperóra itt van, és a tartaléknak ideküldött férfi tudja a dolgát.
„Az eddigi legjobb időnk huszonhárom másodperc... Addig nem nyugszom meg, amíg húsz másodperc alá nem kerülünk. Ezért tehát mindenkitől maximális fegyelmet kérek. Minden mozdulat számít. Határozottan, keményen, de nem durván. És jól figyeljen mindenki minden mozdulatára, hogyan lehetne rövidíteni, megspórolni. Egymás szemét és egymás kezét figyeljük, de mindig csak az történhet, amire én engedélyt adok." Misku vigyázzállásban hallgatta végig a Főnököt, bár ismerte a kívánságait, jól emlékezett
a régi hajnali munkákra, amikor a Főnök már-már fuldoklást kiváltó gyorsasággal többször is végighadarta mondókáját. A csapat többi tagja sem neheztelt azért, mert a Főnök minden munka előtt szónokolt. Ha másért nem,
már csak azért is elfogadták az iránymutató beszédet, mert ezzel jobban telt
az idő. Azt érezték, hogy a Főnökre rábízhatják magukat, végtére is mindenért ő a felelős, jelenléte nyugalmat, bizakodást és bátorságot sugárzott. S
hogy minél előbb végezzenek, hogy húsz másodperc alá szorítsák a munkát,
azzal egyet lehet érteni, hiszen munkájuk sikere a gyorsaságon múlik. Így
19

tehát maradéktalanul azonosultak a Főnök minden rezdülésével, a szavai
mögött meghúzódó — de mindnyájuk számára nyilvánvaló akarattal: „a
munkán minél előbb túl kell jutnunk". Ilyenkor, ezekben a nehéz pillanatokban áldották a sorsot, hogy ilyen Főnököt rendelt föléjük. Pedig nagyon
is átlagos külsejű ember volt, kopaszodott már, s a keskeny homloka alatt
mintha örök árnyékban lenne, alig látszott a szeme. Mind a két kezével teljesen céltalan, előre soha ki nem számitható mozgást végzett, s ha mondandóját befejezte, gyakran fordított hátat annak, akivel éppen tárgyalt.
A Főnök most a fedett folyosó felé indult, de ott semmilyen mozgást
nem észlelt, így aztán, kis szünet után, egyre gyorsabban kezdett sétálni a
némán várakozó férfiak között. „Az úristenit, hol vannak már?! Minket nem
lehet megvárakoztatni." Misku várta már ezt a kifakadást, nem lepődött
meg a Főnök ingerültségén, minden nagyobb munka előtt közölte, hogy
„minket nem lehet megvárakoztatni". Az igazság pedig mégiscsak az volt,
hogy az elmúlt egy napban megállás nélkül, láthatatlan erők űzték őket,
folytonosan csak mozogtak és indultak valahová, akár csak egyetlen méterre
is, hogy aztán újra megállva visszaforduljanak, s majd mintha hosszú, mély
álomból ébrednének, kábán forogtak, s csak a szüntelen mozgás nyugtatta
meg őket. Itt sem várakoztak még két percnél többet, s talán ez volt az első
pillanat, amikor egy kis időre megálltak, ám a Főnök nyugtalansága ezt is
gyorsan megszakította, s egyszerre kezdte követni őt mind a négy férfi, egyedül a tartalék állt egykedvűen a fal mellett, mintha nem is itt lenne, átnézett
az előre-hátra mozgó férfiak feje felett. Ha csak egy pillanatra is elgondolkodott a látványon, gyaníthatta, hogy ez a sok apró, de szüntelen mozgás tölti
ki az életüket, s ebben a fedett térben a hajnal kékesszürke színeinek a lassú
hullámzásában abban a percben, ahogyan megállnak, úrrá lesz rajtuk a félelem. Elvesztik az erejüket is, foltokat látnak maguk előtt, bizonytalanságuk
pedig csak nő. Nem lehet megengedni, nem fordulhat elő, hogy a félelem
fészket rakjon a gyomrukba, bárhová a t e s t ü k b e . . . , a félelem elrabolja az
energiát, amire most olyan nagy szükségük van. Koncentrálniuk kell, gyors
cselekvésre és frissességre van szükségük, valamint együttes bátorságra.
Először Misku állt meg, mert lépteket hallott. Aztán az ilyenkor megszokott rendbe szerveződtek. A Főnök felrohant a létrán, Misku mellé odaállt a
társa, a másik két férfi pedig a „fa" mellé lépett. Ez villámgyorsan megtörtént, s mire a két börtönőr a fedett folyosóról a fedett térre lépett, ők öten
készen álltak a „munkára". Még otthon, elindulásuk előtt, a Főnök csak anynyit mondott nekik, hogy egy huszonhárom éves fegyveres útonálló, többszörös gyilkos vár rájuk, őt így tájékoztatták. S erről többet nem beszéltek.
A Főnök persze régebben, bőbeszédűbb volt, de az utóbbi egy évben már
annyira fegyelmezte magát, hogy kizárólag a munkáról volt hajlandó útmutatást adni.
A két börtönőrnek újabb őrök segítettek, mert a kezükben tartott férfi
minden erejével próbálta kiszabadítani magát, s közben fuldokolva kiabált:
„Nem! Nem engedem! Nem engedem magam felakasztani!"
A Főnök és csapata várt, pár lépést kell hozni még csak az őröknek a
férfit, onnan már Misku és a társa veszi át, s viszik a „fa" alá, ahogyan egymás közt az akasztófát nevezték.
A börtönőrök azonban nem közeledtek, mert a halálra ítélt férfi kétségbeesetten tartotta vissza magát, menekülni próbált, s közben kiabált: „Mentsetek meg! Ártatlan vagyok!" A férfi átkarolta a börtönőrök lábát és úgy
20

könyörgött: „Ilyen fiatalon meg akarnak ölni?! Az anyám meghalt a háborúban és van egy kis húgom, fel szeretném nevelni. Mentsenek meg, mentsenek m e g . . . ! "
A három méter magas fához támasztott létrán egy ideig figyelte a Főnök a dulakodást, aztán gyorsan lemászott a betonra. Miskunak és társának
szólt. „Segítsetek!"
De addigra szinte már a levegőbe repítve a halálra ítélt férfit, közelebb
jöttek. „Na, mire vártok?", ordított Miskura a Főnök. De Misku és a társa
nem mozdult. Ekkor a Főnök egészen szorosan Miskuhoz lépett, felemelte a
bal kezét, meglendítette, és úgy eltalálta Misku orrát, hogy azonnal széles
csíkban ömleni kezdett a vére. Aztán többször belerúgott Miskuba, miközben
kiabált: „Megtettelek a helyettesemnek és nem tudod, hogy mi a dolgod?
Elfelejtetted, hogy ilyenkor mit kell csinálnod?" Aztán káromkodott még
egyet, „az úristenit a marhájának", s visszamászott a létrán a „fa" tetejéig,
a feje elérte a mennyezetet. „Na gyerünk!", vezényelt a Főnök, amikor
Misku és a társa végre elszánta magát. Az volt a feladatuk, hogy átvegyék
a börtönőröktől az elitéltet, ö k sem tehettek mást, mint amit a börtönőrök,
a levegőbe emelték a kétségbeesett férfit. „Csak egy pillanatig, csak egy pillanatig álljanak meg," könyörgött a halálraítélt. Misku meg a társa megálltak. A férfi a lábára állt, kiegyenesedett, felnézett a Főnökre, majd sorban
mindenkit végigmért, a börtönőrök mögött sorban álló hivatalosságokat, a
bírót, az orvost, a börtön parancsnokát, és a három börtönőrt .•.. Aztán zokogva mondta: „Anyám, anyácskám, nem tudsz segíteni rajtam. De te, ahogyan most én, látod ezt a spk gazembert itt, akik megölnek... Anyám, látnod kell őket, ha már segíteni nem tudsz, járj közbe ott az égben, hogy ezek
is úgy pusztuljanak el, ahogyan én. Anyám, anyácskám, biztos, hogy nem
tudsz segíteni? Anyám! Anyácskám, emlékszel, amikor a háborúban, egy pohár tejet adtál nekem, meg a h ú g o m n a k . . . "
A Főnök elordította magát: „Meddig vártok még?!" De a halálraítélt
még folytatta, és Misku sem mozdult: „Anyám, anyácskám, hamarosan
találkozunk. És anyácskám, megígérem neked, hogy a húgomat a túlvilágról
is fogom segíteni. Megígérem neked, hogy mindent megkap majd tőlem, a
h ú g o m . . . mert tudom, mert érzem, hogy ott áll a börtön előtt a húgom.
Húgocskám, egyedül maradsz, tudjál róla, hogy ártatlanul ölnek meg. És
bosszuld meg a halálomat." A halálra ítélt férfi rászólt Miskura meg a társára. „Ne fogják a kezem, engedjenek el. Érti? Engedjen el!"
Misku a Főnökre nézett, s az intett, engedjétek el.
A férfi még utoljára elordította magát: „Ártatlan vagyok és halálom
miatt ti is bűnhődni fogtok. Mindenki tudja, ártatlan vagyok! Azt üzenem a
húgomnak, hogy mindennap átkozza meg azokat, akik elítéltek."
Aztán csend lett. Misku lassan újra megfogta a halálraítélt kezét és megjegyezte: „Ne féljen, egyetlen pillanat az egész. Fájdalmat sem érez."
Közben a Főnök intett a tartalék segédnek. „Most kapcsold be a stoppert."
S innen már minden úgy történt, ahogyan azt a Főnök kívánta, s oly tökéletesen, amire mindig törekedtek. Az elítéltet Misku és a társa felrepítette
a zsámolyra, a Főnök nyakába illesztette a kötelet, várt egy kicsit, amíg a
negyedik társa a „fához" rögzítette a most már teljesen nyugodt férfi lábát,
s az ötödik társuknak az a feladata, hogy a Főnök intésére villámgyorsan ki21

kapja a zsámolyt az elítélt lába alól, s ezzel egy időben a Főnök a létrán egy
csuklyát dobott az elítélt fejére.
Ekkor, ez volt az első pillanat, amikor végre megnyugodtak. A Főnök
még a létrán, ahogyan a csuklyával eltakarta az elítélt férfi arcát, intett:
„Stopper áll!", majd óvatosan lemászott a földre, miközben a csigával irányított — egy-egy csiga a ,.fa" felső részén, illetve az elítélt lábánál volt rögzítve — kötelet végigsimította a szemével, mindent rendben talált, valójában
roppant egyszerű művelet ez, az elítéltet a saját súlyának a zuhanása öli
meg, egyetlen másodperc alatt veszti el az eszméletét, s azt követően a mintegy tíz percig tartó haláltusa, az elítéltben rekedt levegő őrült mozgásra
készteti a szívet és a tüdőt, aztán fokozatosan csendesedik el a mellkas.
A Főnök elszakítja a már halott férfi mellén az inget, a jelenlevő két orvos
ekkor lép oda a kivégzetthez, és megállapítja a halál beálltát, aztán az öt
férfi, a Főnök vezetésével — most csatlakozott hozzájuk a stoppert kezelő segéd is — visszasétált abba a szobába, ahol hajnalban átöltöztek.
Nyolcvan perc múlva újra kimennek majd az orvossal a betonkalitkába,
a mindentől és mindenkitől elzárt fedett térbe, s az orvos újra megállapítja
majd a halál beálltát, s akkor leemelik a „fáról" a holttestet, s a már odakészített koporsóba helyezik.
Ezzel az ő munkájuk befejeződik. Leszerelik a „fát", s a tartozékaikkal
együtt kocsijuk tetejére rakják, minden alkalommal, ha vidéken dolgoznak,
a „fát" magukkal viszik.
Már a szobában ültek az asztal körül, és szótlanul itták a szódavizet,
amikor a börtön parancsnoka széles barna tálcán konyakot és cseresznyepálinkát adott eléjük. A parancsnok aztán, mintha magában beszélne, bólintott
valamire, fordulás közben egy pillanatra megállt a teste a levegőben, aztán
hirtelen — már-már futva — elhagyta a szobát.
A Főnök nyúlt először a tálca fölé, „cseresznyével kezdjük", suttogta csak
úgy magának, s amikor visszafogott mozdulatokkal, a koccintást mellőzve,
felhajtották a pálinkát, intett Miskunak, hogy a táskájából vegye ki azt a
pár üveg sört, amit minden ilyen alkalomra magával hoz, hogy aztán a
tétlen várakozás alatt sört is ihassanak. Ügy gondolták, hogy a reggeli órákban a sör és a pálinka együttesen a legjobb hatású, kicsit elbódulnak tőle, de
nem annyira, hogy a még hátralévő munkát ne végezhessék el.
Misku a falikútnál megmosta a kezét és az arcát, a csap alá hajolva a
tarkójára is csurgatta a vizet, majd a táskájából elővette a törülközőjét, és
hosszan az arcára tapasztotta. Közben a Főnök kinyitotta a sörösüvegeket,
hat műanyag bögrét kerített valahonnan, s mindegyiket teletöltötte. Aztán
a bögréket mindenkinek a kezébe nyomta.
Szó nélkül ittak. A Főnök, mintha csak folytatna magában egy már régen, elkezdett gondolatmenetet, tárgyilagos hangon sorolni kezdte: „Amikor
a helyettesem, a hozzá beosztott párjával átveszi az elítéltet, s pár lépés után
felnyomják a zsámolyra, az nem lehet több nyolc másodpercnél, valójában öt
másodperc ennek az igazi ideje, de vegyünk nyolcat, amíg rátekeritek a kötelet a lábára, az sem lehet több nyolc másodpercnél, ez tizenhat másodperc,
a zsámoly eltávolítása két másodperc, rászámítva tehát ez nem több tizennyolc másodpercnél... vagyis húsz alatt. És nem tudjuk elérni, húsz másodperc alá kellene kerülni és nem sikerül. Miért nem?"
Miskunak illene megszólalnia, mégiscsak ő a helyettese a F ő n ö k n e k . . .
„Nem akarunk durvák lenni. Ha határozottabbak vagyunk, úgy tűnhet, hogy
22

durvák és kíméletlenek i s . . . Ezt nem szeretném. A megoldás csak az lehet,
hogy a gyorsaságot növeljük. A gyorsaságot, vagyis a sebességet. Jobban figyelni egymásra. Most a stopper huszonhat másodpercet m u t a t o t t . . . Tulajdonképpen nem rossz idő, a mi megszokott átlagunknál sokkal jobb."
„Rendben van", értett egyet a Főnök. Aztán a tartalékhoz fordult: „Gondolom, mindent megfigyeltél? Ha van valami kérdésed...?" A tartalék intett
a fejével, hogy nincs kérdése.
Misku pedig az ablaknál állt, jellegtelen háztetőket látott, csak most
vette észre, hogy a börtön magaslatra épült, s így most a kisváros egyik utcája a messzeségbe vezeti a szemét, s az utca fölött a háztetők magasságában
porfelhők kavarogtak. Itt fogják elhagyni a várost nemsokára, délben már a
város határán is túl lesznek majd, hogy aztán egy időre megint elfeledjék
ezt a helyet.
A Főnök a fal felé fordult, kiitta az utolsó csepp sörét is, majd egy széket húzott magához, s anélkül, hogy elfordult volna a faltól, óvatosan leereszkedett a szék ülésére. Nem tudott mit kezdeni a kezében levő pohárral,
ezért Misku odahajolt hozzá, kivette a kezéből és az asztalra csúsztatta.
. „Pihenjünk egy kicsit", motyogta a Főnök, aztán a hátát nekitámasztotta a szék támlájának, behunyta a szemét, s kinyújtotta a lábát, keze a
kimerültségtől maga mellé zuhant a semmibe, „ha nem hozzák a kávét, elalszom", suttogta, ám alighogy kimondta, már újra megjelent egy hatalmas
barna tálca, rajta sárga kávéspoharakkal, s két kancsó kávéval. „Öntsetek,
s ami a kancsóban marad, adjátok ide", kérte a Főnök a társait.
.,
Misku adta át neki a félig teli kancsót, a Főnök mindkét tenyerét ráta.pasztotta, s mintha pohárból inna, a kancsót addig tartotta a levegőben, -amíg
az utolsó cseppig ki nem szívta belőle a kávét.
A börtönparancsnok lépett be az orvossal, „akkor mehetnénk is", • mondta. Mind a hatan felsorakoztak a Főnök mögé, s úgy indultak el a kivégzés
helyére.
Az orvos megvizsgálta a kivégzett férfit. „Kétségtelen, hogy a halál újra
beállt", ezt jelentette a körülötte állóknak, majd elment; hogy a törvényszéki
elöljárósággal is közölje: „nyolcvan perc elteltével is ugyanazt tudom mondani, mint nyolcvan perccel ezelőtt, a halál végérvényes."
De ezzel már a Főnök és a . csapata egyáltalán nem törődött, a holttestet
leemelték a „fáról", koporsóba helyezték és lezárták, miközben a „fát" is
„leszerelték", elszállították a hatalmas fekete autóhoz, majd visszamentek a
szobába, s mindnyájan átöltöztek.
A maradék kávét még gyorsan kiitták a sárga poharakból, s közben fél
lábbal már a folyosón állva a Főnökre vártak, aki különféle papírokat íratott alá a börtönparancsnokkal és a bíróság embereivel.
Amikor elhagyták a várost, még láthatták a kocsi ablakán át az iskolába
siető gyerekeket.
4.
Misku kora délután ért haza. A kocsi a kapuig hozta, s ő
a hátsó ülésről. Valaki utána dobta a táskáját, sikerült ölbe
házuk előtt, a konyhakertben kapált. Misku az anyja mellé
majd ledobta a földre a táskát, és már fordult is vissza a kapu
mielőtt még az útra kilépett volna a fia, utánaszólt: „Már el

szinte kigurult
kapnia. Anyja
érve lassított,
felé. Az anyja,
is mész? Éjjel
23

azt gondoltam ki, hogy elmehetnél Bíró Alberthez, ö talán tudna valamit az
apádról. Útbaigazítana..., hogy merre keressük. Menj el hozzá. Okos ember, még a pápa is kitüntette, Pius p á p a . . . "
Misku hallott erről valamit már a szomszédoktól, ismerte is Bíró Albertet, egy ősz hajú öregúr, kockás köntösben szokott a kertjében dolgozgatni,
ahol rengeteg virágot gondozott, bukszusokat és fenyőket ültetett a kerti
utak mentén, és hatalmas aranyalmafája a háza mellől messzire piroslott.
Misku Bíró Albert háza felé indult el. A kertben most nem dolgozott
senki, a házban pedig valaki zongorázott. Bíró Albert kerítése valójában orgönasövény volt, így Misku a bejárati kapura könyökölt, s arra várt, valaki
majdcsak megjelenik a kertben, talán Bíró Albert idős lánya, aki itt lakott
az apjával.
De nem jött ki senki. Így azután Misku bámulta a kertet egy ideig, és
úgy döntött, hogy a zongorázó Bíró Albertet most nem fogja zavarni.
Itt már, ahol ők is laktak, véget ért a város. Bíró Albert házával szemben kezdődött a kis erdő, ahogyan az itt lakók ősidők óta nevezték. Misku
bevetette magát az erdőbe, az ösvény egy patakhoz vezette. A patak mentén
sietett tovább, s így jutott el egy meredélyhez. A patak itt vízesésszerűen
bukott alá, de Misku ezzel nem törődött, sietett tovább egy hatalmas fák
alatt épített kőfalig. A fekete terméskőből emelt kőfalból vascsövön ömlött a
víz. Ehhez az erdei forráshoz igyekezett.
Félmeztelenre vetkőzött, aztán a kezét, majd az arcát mosta meg. Hoszszan engedte a tarkójára, majd a fejére a vizet, s ami az arcán átfolyva a
szájába jutott, azt kiköpte. A derekára csurgott vizet az ingével törölte meg.
Lassan kezdett csak megnyugodni. Az utolsó napokban gyorsan kapkodva csinált mindent, itt is (bár egyedül mosakodott meg, senkit nem láthatott
az erdőben) megmagyarázhatatlan izgalomban forgolódott a vascső körül,
előre-hátra hajlongott, s olykor erőtlenül meg is tántorodott, míg végre leült
a forrás mellett egymásra rakott lapos kövekre. Régebbi látogatásaikor hordta egymásra a köveket, olykor itt szokott üldögélni. Most hátranyúlt, s anélkül, hogy megfordult volna, a kövek alól egy fekete laposüveget vett elő.
Teleengedte forrásvízzel, kiöblítette, majd újra a vascső alá tartotta.
Visszaült a kövekre, és ivott az üvegből. Aztán az üveget bámulta, a két oldalán szimmetrikusan elhelyezett rajzot lassan végigsimította az ujjaival,
mintha most látta volna először. A néhány vonallal megrajzolt nő poharat
nyújt át egy férfinak, aki már széles mosollyal táncol. Az együgyű rajz felkeltette a figyelmét, egy pillanatra el is mosolyodott, megbillentette az üveget, a visszaverődő fény belevágott a szemébe.
A maradék vizet lassan kicsorgatta az üveg száján. Hátranyúlt, újra helyet csinált a laposüvegnek, aztán apró kövekkel betakarta. Előredőlt és behunyta a szemét. Talán el is aludhatott egy pillanatra, amikor valaki megérintette a vállát.
Az anyja állt előtte.
Misku szó nélkül állt fel és indult az anyja után. Amíg az erdőn átvágtak, az anyja korholta, amiért nem kereste meg Bíró Albertet. „Bíró Albert
az egyetlen, aki megmondhatná, hol keressük az apádat. Itt élt már a háború
alatt, a háború előtt vagy hetven éve."
Misku nem számolgatott, ő csak azt mondhatja erről, hogy amióta az
eszét , tudja, Bíró Albert itt élt a szomszédságukban. S ahelyett, hogy a meszszi faluba kerékpározott, inkább őt kellett volna megkeresnie.
24

De ma már erre nincs módja. Beesteledett. Az anyja vacsorával kínálta,
de 5 úgy tett, mintha nem hallott volna semmit. Ledobta a lábáról a cipőjét,
kabátját felakasztotta az ajtón levő fogasra, s csak úgy ingben, nadrágban
végigdőlt az ágyon. „Majd később levetkőzöm", s már aludt is. Az anyja nézte egy ideig, majd a tűzhely mellett üldögélve ő is elbóbiskolt.
Mint az eső előtti éjszakákon, gomolygó sötétség ereszkedett a házra, a
kertre, a külvárosi utcára. Miskuék házában ugyan égett a villany, de ez
a magányosan pislákoló fény csak növelte az éjszakai fekete kavargást.
A világ élettelennek és magatehetetlennek mutatkozott, s az emberek most
kezdtek álmodni azokról a vágyakról, amelyek nappal megülik a képzeletüket.
Misku arra ébredt, hogy az egész teste verejtékben úszik. „Még éjszaka
is izzadnom kell, nem szenvedek tőle eleget egész nap?!" Ledobta magáról
vízfoltos ingét, törülközőt vett elő, az arcát, majd a hátát törölte le. Aztán
a mellére terítette, s újra végigdőlt az ágyon. Elaludt.
Éjfél körül lehetett, amikor az anyja a vállát megérintette. „Kelj fel,
itt vannak érted. Menned kell."
Misku felriadt, az anyja nyugodtan közölte vele: „A kapuban várnak.
Öltözz, vigyed a táskádat."
„A Központba megyünk." Ezt már a kocsiban mondták el neki. „Egy
gyors munkáról van szó. Abban a pillanatban, ahogy kivilágosodik, el kell
kezdenünk."
A Központban már várta őket a Főnök. A kialvatlan és kimerült csapat
a számukra kijelölt, s oly nagyon jól ismert szobában egyszerre zuhant a fotelokba. Itt a Központban fotelokat állítottak be, s miután átöltöztek, újra
elhelyezkedtek a kényelmessé kialakított szobában, amelynek közepén hoszszú, sárgára festett asztal állt. Az asztalon több kancsóba vizet öntöttek, a
kancsók körül a vizespoharak mellett a kávéscsészék is ott sorakoztak.
A Főnök a Központ börtönparancsnokával lépett be a szobába, azonnal
töltött magának kávét. A többiek — akár vezényszóra is történhetett volna —
egyszerre nyúltak a kávéscsészékhez, miközben valaki a csapatból megszólalt: „Nem tudtuk kialudni magunkat."
A Főnök visszacsúsztatta az asztalra a kávéscsészét, majd vizet töltött
magának. Mohón ivott, kissé elfordulva a csapatától. Misku szemben állt
vele, kereste a tekintetét. Egy pillanatra sikerült is, a Főnök arca megrebbent Misku parázsló szemétől, de aztán — miközben ellépett Miskutól a fal
mellé — alig hallhatóan mondta: „Mi a f r a n c . . . Mit bámulsz?" Misku gyorsan döntött, egyáltalán nem akarta, hogy bárki is vele foglalkozzon, különösképpen nem akarta, hogy a Főnök éppen most, s éppen vele vesszen össze,
pár perccel a munka előtt. Visszaült tehát a fotelba, s a többiek arcát fürkészte. De azok nem vettek észre semmit az iménti jelenetből, közömbösen
várakoztak, a kijáratot bámulva.
A szoba ablakán át azt is észrevették, hogy minden percben foszlik a
sötétség, a börtön előtt kanyarodó úttesten — mert az ablakból ezt láthatták — a szürke ködben elő-előbukkan egy-egy fekete, nagy testű teherautó.
A börtönparancsnok, aki eddig az ajtóban állt, kinézett az ablakon, majd
súgott valamit a Főnöknek.
„ ö t előtt be kell fejeznünk a munkát. Ragaszkodnak hozzá. Nincs értelme kérdezgetni, hogy miért alakult így. Nem tartozik ránk. Akkor indul25

hatunk is." A Főnök mondandójának végén még végigmérte a csapatát, aztán elindultak.
Hosszú folyosón gyalogoltak végig, szorosan egymás mellett, a szokásos
felállásban. A Főnök után Misku következett, majd a többiek, a sor végét
pedig a csapat tartaléka zárta.
A kivégzés helyére, minden oldalról vastag betonfalakkal zárt térre érkeztek. A szokásos módon, mindenki elfoglalta a helyét. A Főnök mögött
Misku állt a társával, a „fánál" pedig hárman várakoztak. A tartalék most
is a fal mellett figyelt, kezében a stopperórával. A Főnök Miskuhoz fordult:
„A helyettesem vagy, ezért jól figyelj meg mindent. A végén te fogsz értékelni. Egyszer ezt is el kell kezdeni." Misku nem csak a Főnökére nem figyelt, de már alig érzékelt valamit abból is, ami ezután következett: két
börtönőr hozta az elítéltet, a 26 éves nőt, őket követte sok hivatali ember,
két orvos, a börtönparancsnok, az ítéletet közlő bíró, az ügyész. A nő lába
maga alá gyűrődött, a börtönőröknek szorosan kellett fogniuk, mert sehogyan sem tudott megállni. Talán az egyik orvos szólhatott a bírónak, „a nő
nincs kivégzésre alkalmas állapotban", Misku ezt úgy értelmezte, hogy a nő
nincs beszámítható állapotban. „Óh semmi", hallotta Misku a választ, „hetek
óta nem aludt".
Amíg a bíró az ítéletet kihirdette, a nő lassan kiegyenesedett, kitisztult
a tekintete, s mintha csak most fogná fel, hol is tartózkodik, megszólalt:
„Most látom, maguk itt az őrök és maguk a hóhérok is. Jól tudtam." Közben a bíró az utolsó mondathoz érkezett: „Az Elnöki Tanács a kegyelmi kérvényt elutasította." Kis szünet után mondott még valamit a bíró, de azt már
Misku végképp nem értette, mert a nő hangosan sírni kezdett, majd kiabálni: „A tanúk hamisan vallottak ellenem! Sohasem tettem kivételt, mindenkit
egyformán gyógyítottam! Az ávóst is." Mivel a bíró még hosszan nézte a
papírját, a Főnök még nem adott jelt Miskunak, hogy vegyék át a börtönőröktől az elítéltet. A nő torkán felismerhetetlen hangok torlódtak össze,
miközben ellenállhatatlanul csuklani kezdett, folyt a könny az arcán, mintha több mázsás terhet raktak volna rá, minden porcikája remegett az erőlködéstől. Aztán meg a Főnök meglepetten vette észre, hogy áz előtte álló nő
egész testét megállíthatatlan hidegrázás bénította meg, újra és ú j r a össze
akart csuklani. A hidegrázás oly erős volt, hogy a nő fogainak a koccanása
betöltötte az egész teret. A Főnök önkívületben ordított rá: „Hagyja abba!
Szorítsa össze a száját! Az úristenit magának!" Látva a megmerevedett Miskut, hogy nem mozdul, nem veszik át a börtönőröktől a nőt, hirtelen megfordult és Misku felé rúgott. Misku oldalra ugrott, de a Főnök most már elszánta magát, Misku után lépett és kétszer belerúgott, majd gyomron ütötte.
Az összegörnyedt Misku tenyerét az orrára tapasztotta, s akkor látta, hogy
vérzik. A börtön parancsnoka lépett elő: „Mi ez itt, kérem?" A Főnök értetlenül válaszolt: „Én nem nyúltam az orrához. Ez érthetetlen."
A börtönparancsnok elszánta magát: rendet csinál. „Miféle tehetségtelen
n é p s é g . . . maguk. Végezzék a dolgukat! Én mint a börtön parancsnoka, követelem, azonnal kezdjék el, ez a kötelességük!"
A Főnök szembefordult a börtönparancsnokkal, és várt. Aztán csak enynyit mondott: „Én tudom, mi a kötelességem."
Aztán a börtönparancsnok visszaállt a többi hivatalos ember mellé. Időközben Misku mögött mozgolódás támadt. Az a férfi, akinek a lépcsős zsá26

molyt kell majd az elítélt lába alól kivenni, az ötödik férfi, mert minden
előkészületnél ötödikként állt a sorban, előrejött a Főnökhöz. „Én ezt nem
csinálom. Elmegyek innen." A Főnök az alacsony férfit a falnak nyomta:
„Mi az isten van veled? Állj vissza a sorba." De az alacsony férfi erre csak
ismételgette: „Nem. Nem akarom."
Misku segített a Főnöknek: az alacsony embert hátralökte, aki a nagy
lendülettől elvágódott a betonon. A Főnök gyorsan határozott: „Ugorj be helyette", intett a tartaléknak. A „tartalék" nagysokára elmozdult a faltól, a
stopperórát átadta az alacsony embernek, aki elfoglalta a helyét a falnál.
Időközben a börtönparancsnok is intézkedett, újabb őrök rohantak be a térre, de mivel nem tudták, hogy mit kellene tenniük, tanácstalanul megálltak
a börtönparancsnok mellett.
A nőt még mindig nem vették át Miskuék az őröktől. A nő a hirtelen
beállt zűrzavarban egyre hangosabban ismételgette: „Én már tudom, mit jelent m e g h a l n i . . . de ti még ezután fogtok elpusztulni. Mocskos halálotok lesz.
Magányosabbak lesztek, mint most én. Rettegni és bűnhődni fogtok! Elevenen
fogtok elrohadni.. . mindnyájan! Én a halálom után is, mindig fölényben leszek, mindig is uralkodni fogok rajtatok, mert úgyis kiderül az igazság."
S amikor Misku a társával a levegőbe emelte, hogy aztán megfordulva
a zsámolyra tegyék, a nő már csak annyit tudott mondani: „Anyám! Anyácskám és Apu, mindig szerettelek benneteket!"
A Főnök a nő fejére dobta a csuklyát, majd még vezényelt: „Stopper
állj!" S ahogy a létráról lelépett a betonra, a nő mellén széttépte az inget,
aztán a börtönparancsnoknak, mintha jelentést tenne, megjegyezte: „Láthatta, tudom a kötelességem. De ma fáradtak voltunk."
A börtönparancsnok bólintott. „Rendben van. Előfordul az ilyesmi." Majd
a bíróhoz meg az ügyészhez fordult: „Még nincs öt ó r a . . . a hivatali előírásnak eleget tettünk. Az ítélet kihirdetése után a 71. órában vagyunk. Tovább
már nem várhattunk."
A börtönparancsnok arra utalt, hogy halálos ítélet kiszabásánál az ítélethirdetéstől számított 72 órán belül az ítéletet végre kell hajtani.
Mindazt, amit a börtönparancsnok elmondott, a jelenlévők pontosan
tudták.

5.
Az út a Főnökig alig egy órán át tartott. Misku kerékpárral kereste meg
a Főnököt, aki egy villamos-végállomáshoz közeli utcában lakott. Az utca
keskeny volt, és mintha örökös árnyékban lett volna a sok hársfától, amit a
házak és a kapuk elé ültettek. A portól szürkéllő kövesúton Misku nem látott senkit, pedig megállás nélkül nézelődött, amíg a Főnök kapujában várakozott. Dél előtt, jóval harangszó előtt ért ide, s mivel a kapun bemenni nem
tudott, felverte az utca csendjét kiabálásával. Nagysokára aztán megjelent a
Főnök is, mogorván, lassú léptekkel közeledett a kapuban várakozó Miskuhoz. Nem kérdezett és nem mondott semmit, amikor megállt előtte.
Misku, amíg ideért, többször végiggondolta, hogy mit mond majd a Főnöknek, mit fog kérdezni tőle, de most lassan, a biciklije ülésére könyökölt,
27

és azt várta, hogy a Főnök majdcsak segít neki, beszélni fog hozzá, s ő is
előadhatja jövetele célját.
Misku csupán egyetlen kérdést akart feltenni. Meg volt győződve arról,
hogy ezt az egyetlenegy kérdést a Főnök is pontosan tudja. Mind a ketten
kábán álltak egymással szemben, mintha többnapos kialvatlanság gyötörné
őket. A Főnök máskor oly erőszakos mozdulataitól most nem félt Misku, a
csendes nyári délelőtt, az illatos levegő barátságossá varázsolta a világot.
„Ebben az utcában mindenki hársfateát iszik?" mutatott Misku a hársfasorra.
A Főnök egyetértően hallgatott és várt. Végül Misku kénytelen volt megkérdezni: „Akkor holnap reggel nem jön?" A Főnök Misku arcába nézett,
könnyednek, lágynak, már-már barátságosnak tűnt a tekintete. Misku, amit
oly sokszor megjegyzett magának, a Főnök szeméből váratlanul kirobbanó
villámló tébolyodottságot most nem észlelte. Pedig a kérdést feltette. Mert
erről van szó, erről az egyetlenegy kérdésről. „Akkor holnap reggel nem
jön?", motyogta újra Misku. Megbátorodott, és beszélni kezdett: „Nekem kell
átvenni a munkát. Én lépek a maga helyébe. Ezen már nem lehet változtatni. Ezért arra kérem, mondja meg nekem őszintén, holnap reggel miért
marad itthon?"
A Főnök csak hallgatott, s a mind nyilvánvalóbb nyugalma már-már felbőszítette Miskut. De hát nem volt elég bátorsága a Főnök kapujában megemelni a hangját. Bármilyen válasszal megelégedett volna. Azt sejtette, hogy
őszinte választ úgysem kap. A Főnök nem fogja beavatni őt elhatározásának igazi indítékába. Azonban, ha már eljött, ha már itt áll a Főnökkel szemben, elmondja azt, amit hallott: „Azt mondja mindenki, hogy megbetegedett.
De magának semmi baja nincs. Valami egészen más oka van annak, hogy
visszalépett. Mondjon már v a l a m i t . . . Az egyetlen ember vagyok, akiben
megbízhat. Minden szavát mindig e l h i t t e m . . . " A Főnök legyintett, most
semmi kedve nincs ezt hallgatni, bár nem kételkedett Misku vallomásának
őszinteségében. „Hallgat és hallgat. Csak annyit mondjon meg, mitévő legyek?"
Misku arra számított, hogy a Főnök most már végre, ha szűkszavúan is,
de válaszol valamit, mert közelebb jött, végigmustrálta a biciklijét: „Már a
háború alatt is ilyet gyártottak", mondja Miskunak. Egyszerre vették észre,
hogy nyílik a ház bejárati ajtaja, és kilép rajta egy középkorú nő. „Főnök, magának van felesége?" A Főnök kényszeredetten elmosolyodott, és ellépett Miskutól: „A franc m e g e t t e . . . maradjunk csendben." Misku utasítás
nélkül is tudta, hogy csendben kell maradnia, az ő munkájukról csak maguk
között tárgyalnak, rajtuk kívül senkire sem tartozik. Az asszony lassan közeledett a kapuhoz, nyilvánvaló volt, hogy Miskut figyeli, sohasem látta még
a férjével, érdeklődését csak növelte, hogy oly szoros közelségben, szinte
suttogva, már-már meghitten beszélgetnek egymással. A Főnök alkalmasnak
látta a pillanatot, hogy otthagyja Miskut, aki még kinyögte: „Maga mindig
is semmibe vett engem. Átnézett rajtam. Mindnyájunkon. Csak a saját érdekét nézte mindig. Mi csak a szolgái lehettünk." A Főnök bólintott: „így
van!" Misku ezt nem akarta meghallani: „Utoljára kérem, segítsen, mondjon valamit. Itthon marad, de miért? Miheztartás végett kérem. Nehogy azt
higgye, hogy én egy tudatlan ember vagyok, látom, amit látnom kell, ezt a
munkát vállaltuk, ezt csináljuk, magával együtt, maga m i a t t . . . "
A Főnök felesége már nem jött közelebb, a kertben nézelődött, majd a
férjétől kérdezte meg: „Ki ez az ember?"
28

A Főnök nem válaszolt a feleségének, «Miskuhoz fordulva jelentőségteljesen közölte: „Arra gondolj, hogy most megcsinálhatod a szerencsédet. Eddig csak egy kis beosztott voltál. Most megfordulhat minden. Számtalanszor
meggyőződtél arról, hogy amit teszel, az helyes, ez nyilván így lesz ezután
is." Misku megérezte, hogy a Főnök hazudik, mintha egy idegen férfi kötelességszerűen darálta volna le ezeket a mondatokat. „Főnök, valami itt nem
stimmel. Igazam van?" Időközben a Főnök felesége egyre csak siettette a
férjét, mondjon már valamit, vagy hagyja ott azt a férfit, de most nem törődött az asszonnyal. „Döntsd el magad", próbálta lerázni a Főnök Miskut.
„Már nem tudok mit tenni, mindent elrendeztek." „Szeretnék most belelátni
magába. Merthogy maga n é l k ü l . . . érti, mit érek én. Gondolja meg, reggel
várjuk magát."
Misku könyörgött, kétségbeesett és kért. De a Főnök ezt már nem akarta
meghallani, a feleségével együtt a ház bejáratáig ment, és csak ott fordult
vissza. Misku a biciklijét lelökte a földre, a Főnök kerítésébe kapaszkodott,
és ordítani kezdett: „Az úristenit magának! Ritka egy szar ember maga! Utálom azt a percet, amikor megismertem! Most mit tegyek, mondja meg?!" Ha
valaki nem látta volna, hogy tekeredett rá a kerítésre, egy kisgyermek panaszos vonyításának is vélhette Misku vádaskodását és kérdését. De mert a
Főnök gyorsan eltűnt a házban, Misku felállította a földről a biciklijét, lökött egyet a pedálon, hogy gyorsan tudjon majd felugrani a bicikli ülésére,
ha kiér az utcából. De még várt, a néma kertet, a ház ablakait, a bejárati
ajtót bámulta, arra számítva, hogy a Főnök meggondolja magát és kijön
hozzá, s ahogy mondani szokás, helyreáll a világ rendje, hiszen a Főnök jelenlétében mindig is így érzett.
Nem mozdult semmi, és nem jött senki. Magára maradt. Halkan, a Főnök kertje felé fordulva közölte: „Ne féljen, visszajövök még magához. Egyszer még visszajövök és elszámoltatom. Ki fog derülni az igazság. Ki fog
derülni, hogy miért bújt maga a föld alá. Ki fog derülni, hogy miféle ember
maga. És én még azt hittem, hogy barátok v a g y u n k . . . majd kiderül, hogy
milyen ember maga." De ahogy felült a biciklijére, elbizonytalanodott maga
is, tett gyorsan egy kört az utcán a Főnök kapuja előtt, hallgatott, és arra
gondolt: „Mi történik akkor, ha a Főnöknek van igaza, hogy jobb lenne
visszamondani a holnapi munkát. Előbb kellett volna nekem is gondolkodnom. A fenébe is, várok reggelig, s majd holnap kiderül, hogy mit tehetek."
Másnap hajnalban már a börtönigazgató várta a Központban. Az igazgató lelkesítő beszédhez kezdett hozzá, amikor Misku leintette. „Tudom, mi a
dolgom, és tudom, mit vállaltam." De a börtönigazgató nem tágított, ott
táncolt, keringett Misku körül, biztatta és lelkesítette. „Minden felelősség az
enyém, megbízhatnak bennem" közölte szárazon Misku. „Persze, persze",
nyugtatta magát az igazgató. „Ha netán lelkiismeret-furdalásuk lenne emia t t . . . gondoljanak arra, hogy maguk kiválasztott emberek, hiszen az igazságot szolgálják. Ha lennne Isten, azt lehetne mondani, hogy Isten küldöttei,
Isten legkedvesebb gyermekei m a g u k . . . " Misku leintette az igazgatót: „Ne
folytassa. A belém vetett bizalmat megszolgálom, hibátlanul elvégzem a
munkát." Az igazgató mögött ismeretlen férfiak csoportja jelent meg. „Segíteni jöttek", magyarázta a börtönigazgató Miskunak. A csoportból egy egyenruhás férfi lép közelebb az igazgatóhoz és mutatja, hogy a kezében levő vékony acélsodronyt átadja Miskunak. „Az ezredes segíteni akar magának.
29

Olyasfélére g o n d o l . . . hogy ez Jiatásosabb, mint a kötél. De h á t . . . nézze
meg." Misku kézbe veszi a vékony sodronyt, végighúzza rajta a kezét, „jó
erős", mondja, miközben azt konstatálja, hogy vérzik az ujja. „Nincs rá
szükség, ilyen segítséget nem kérek", tiltakozik, és a vízcsaphoz lép, hogy a
vérzést elállítsa a kezén.
A börtönigazgató halkan magyaráz valamit az ezredesnek, idegen nyelven, Misku nem ért belőle semmit. „Most itt hagyom magukat, a szobámba
megyünk a vendégekkel. A szobám ablakából nézzük majd a maguk munkáját." Miskut ez a közlés már nem érdekli, zsebkendőjével szorítja el az ujját,
hogy így végleg elállítsa a vérzést.
Lassan megérkeznek a szobába a társai is, Misku egy Bodza nevű férfit
megtesz a helyettesének, aki egyébként ezt szó nélkül tudomásul veszi.
„Ezt már megbeszéltük" élénkül fel Misku, és egy pohár szódát átnyújt
Bodzának. „Nem fog csalódni, Főnök", mondja Bodza és habzik, csillog a
szája a szódától, ahogyan lecsorog a mellére. „Azt mondanom sem kell, hogy
mindent előkészítettem. Három „fát" kellett felállítanom, és ott vannak a
paravánok i s . . . " Misku nem tudja befejezni, mert senki sem néz rá, az
ajtóhoz tódulva nekidöntik a vállukat a falnak és várnak. Misku rájött, hogy
feleslegesen beszélt, a társai pontosan tudják, mi a teendőjük. A legmegnyugtatóbb ilyenkor csendben maradni, arról nem is beszélve, hogy ez a mai
hajnal mégiscsak különbözik a többitől, egyetlenegyszer sem voltak még enynyire egymásra utalva és rászorulva a másik bátorítására és biztatására.
„Mit lehetne tenni?" kérdezte valaki halkan, önmagába fordulva az ajtónál. „Hogyan? Nem értem", állt meg Misku a kérdező férfi előtt, aki elfordította a fejét. „De hát számtalanszor csináltunk már ilyet", méltatlankodott Misku. „Nem mi hoztuk az ítéletet! Azt nálunk okosabbak hozzák, akik
pontosan tudják, mi a törvény és mi az igazság." Misku ezzel a támadhatatlan mondattal lezárta a vitát. „Ne gagyorásszunk tovább, hanem menjünk",
tanácsolta Bodza Miskunak meg a többieknek. Misku egyetértő pillantást vetett helyettesére, és kilépett az ajtón. A többiek szorosan mögötte követték.
A folyosóról kiérve, a felállított „fák" elé, a kis térre értek.
Mindenki elfoglalta a helyét, Misku pedig egészen közel a sötét folyosóhoz, megállt, nyugalmat erőltetve magára. Percekig vártak így, amikor Misku
mégiscsak a társaihoz fordult: „Már jönniük kellene, hol késnek már?" Bodza
lépett Misku elé: „Főnök, körülnézhetek, hol vannak?"
Misku türelemre intette Bodzát. „A mi dolgunk most az, hogy várjunk."
Bodza visszalépett a helyére. Miskut pedig lassan hatalmába kerítette egy
soha nem ismert lassú remegés, a lábainak nem tudott parancsolni. Kénytelen volt palástolni ezt a megállíthatatlan hidegrázást, és elindult, pár lépést
előre, ahogyan megállt, egyik lábát sem tudta megnyugtatni, cipőjének a
talpa sűrűn kattogott a betonon. Űjra elindult, most oldalra lépett, majd
hátra, majd újra előre. „Jöjjenek már, mire várnak!" remegett Misku hangja,
s attól is félt, hogy a többiek észreveszik rajta, hogy megijedt, pedig erről
szó sincs, érthetetlen ez a roham, ami kíméletlenül csapott most le rá, egyre
csak feszíti a torkát, a homlokát, • uralma alatt tartja az egész testét. Arra
gondolt, hogy ettől a rohamtól tehetetlenné válik majd éppen akkor, amikor
egyedül irányítania kell a többieket, mert ez rá vár, a tökéletes irányítás, a
hibátlan lebonyolítás. „Mi van, Főnök, csak nem történt valami?", állt meg
Bodza és keresztbefonta a mellén a kezét. Bodza nyugalmától Misku kijóza30

nodott. „Tudja mit, Főnököm, mondok én magának valamit", kezdte újra körülményesen és ráérősen Bodza, „van nekem az ilyen kemény reggelekre egy
jó szokásom. A sógorom boltos és krumplicukrot is árul, ilyenkor lenyelek
egy-két szeletet, a gyomrom sem üres, meg aztán kellemesen bizsereg tőle
mindenem. Próbálja ki", és Bodza már nyújtaná is a barna csomagolópapírban, amit a nadrágzsebéből húzott ki. „Vegye csak ki belőle, igazi csemege,
meglátja, jót tesz", biztatta Miskut. Misku nem nyúlt a kis csomagért, hiszen itt most mégiscsak ő a főnök, s hogyan venné az ki magát, hogy a
beosztottja krumplicukrát éppen most fogadja el, no nem, azt már nem. Szó
sem lehet róla. Azt sejtette, hogy Bodza észrevette az iménti vacogását, azt
hiheti, hogy éppen ő, a Főnök, de hát erről szó sincs, a hidegrázás, amilyen
gyorsan jött, olyan villámgyorsan meg is szűnt. És az a furcsaság, az az idegenség érzése, úgy tűnt, most járt itt először a jeges betonon, ami úgy sugározza a hideget, mintha valami gépezet nyomná feljebb és feljebb. És a többiek mögötte, akár árnyékoknak is nézhetnék őket. Velük kell most dolgoznia. Lesz-e itt elég erő és ügyesség, valódi együttes munka, mert anélkül
semmire sem jutnak?
A csendet fokozatos és egyre erősödő hangzavar váltotta fel. Dörömbölés és ordítozás, ajtók csapkodása, megvasalt bakancsok ütemes léptei visszhangoztak, kurta vezényszavak olvadtak össze a cellákból kiszakadó kiáltásokkal. Bodza még odaszólt Miskunak: „Megzavarodtak! Mért nem csinálnak
rendet?" Aztán, mert a hangzavar egyre erősödött, az üvöltés hullámzásszerűen tört be az épület minden zugába, Bodza megjegyezte: „Ez olyan, mint
egy börtönlázadás." De Misku nem foglalkozott most Bodzával. Közelebb lépett a sötét folyosóhoz, és hangosabban, mint az imént, megkérdezte: „Mért
nem jönnek már?" Aztán megfordult, és szemben a többiekkel, mániákusan
ismételgette: „Megértem a felsőbbséget, igazán megértem a felsőbbséget, de
mikor akarnak jönni?"
Aztán Bodza arca kissé megnyúlt, kihúzta magát, és ezt észrevette Misku
is, lassan, kimérten, de már előre sejtve, hogy mit fog látni, megfordult, a
sötét folyosóval szembe. Népes csapat állt meg előtte. Misku arra számított,
hogy majd egy hivatalos ember előlép, és közli az ilyenkor szokásos pár
mondatot, az elítélt nevét, a születési évét, az anyja nevét, igen, az anyja
nevét is, aztán meg a beszéd végén azt, hogy a kegyelmi kérvényt elutasították. '
'
De most minden másképpen alakul, mint ahogyan azt Misku és csapata
megszokta. Á kiabálást, a szűnni nem akaró lármát egy hang szakította
meg, s a beállt csendben valamelyik cellából néhány mondat ide is eljutott:
„Megölitek a miniszterelnököt! A honvédelmi minisztert, meg az államminisztert! Kommunisták! Mi mindent látunk! Halljatok meg engem: ha én
megszólaltam a nagyecsedi futballpályán, az elhangzott a szomszéd faluig!
Most Amerikának üzenem, hogy nyalják ki a seggem! Így segített nekünk
Amerika a forradalomban! Meg most is! Szakadjon rá az ég A m e r i k á r a . . .
Emberek! Miniszterelnököt ölnek! Ezért nem kaptunk ma reggelit, mert megölik a magyar miniszterelnököt! Hetedíziglen legyen kárhozott mindenki, akinek ehhez a piszkos munkához köze van! El fog rohadni még az unokáitok
csontja is! Elevenen fogtok elrohadni..."
Egy vékony és feltűnően magas hivatali ember intett Miskunak, hogy
„mire vár, kezdjék el a munkát!" Közben, mintha valamilyen támadás érte
31

volna a börtönt, ágyúlövésnek is beillő robbanások kezdődtek, majd rémisztő
motorzaj vált folyamatossá. A motorok bőgése elnyomott minden más hangot, s így alkalmasnak látta a pillanatot Misku, hogy a kivégzéseket elkezdje.
A nyugodt, krumplicukrot szopogató Bodza és társa nem mozdult. Misku rájuk ordított, hogy „vegyétek át, vegyétek át az elsőt!", mert Bodzának és a
társának volt a feladata, hogy az őröktől az előttük álló elítéltet a „fához"
emeljék, hogy aztán Misku a létra tetején állva a kötelet a nyakába tegye.
Sem Bodza, sem a társa nem mozdult meg, Misku belerúgott Bodzába, majd
ököllel orrba vágta. Bodza orrából ömlött a vér.
Ha utólag megkérdezte volna Miskut valaki, hogyan is végezték ki azt a
hármat, bizonyára csak arra emlékezett volna, hogy mind az öten sebesen,
megállás nélkül dolgoztak, rohanva és kétségbeesve, mert ez várták tőlük a
hivatali emberek is, akik a halál megállapítása után mintegy tíz perc múlva
arra kényszerítették Misku csapatát, hogy a három holttestet helyezzék koporsóba. Misku ugyan halkan megjegyezte, hogy „ez szabálytalan", de felvilágosították, amit egyébként persze Misku is tudott, hogy „ha a politikai bűnösökről egyszer megállapítják a halál beálltát, azokat minél előbb és minél
gyorsabban el kell távolítani."

EPILÖGUS
Az erdőben Misku anyja vezette a sekrestyést. Az asszony olykor megfordult, és mondott valamit a kissé bicegő férfinak. Messziről nézve úgy tűnhetett bárkinek, hogy jól megértik egymást. Az erdő mélyéről fák reccsenésének
és zuhanásának a hangja jutott el hozzájuk. A patakhoz érve elcsendesedett
minden, a faágak és kövek közt suhanó víz a forráshoz vezette őket. Az
asszony már messziről megismerte a fiát, aki Bodza és a Főnök közt ült a
lapos köveken. Olyan dalt énekeltek, amit az asszony még sohasem hallott.
Az asszony arra sem emlékezett, hogy a fia valaha is énekelt volna.
A három férfi észrevette a közeledő asszonyt meg a sekrestyést, de nem
hagyták abba a gajdolást. Meredten néztek maguk elé, még egymásról sem
vettek tudomást, saját külön világukba zuhanva, kirekesztették magukat az
erdő, a forrás körüli életből. Az asszony és a sekrestyés állt egy ideig a
három férfi előtt, az asszony makacsul ismételgetett valamit, de a fia nem
figyelt rá. „Az apád miatt jöttünk", ismételgette az asszony, de a fia csak
elvigyorodott. A sekrestyés egy pillanatra megijedt Misku arcától, majd
megfordult és elindult vissza a patak mentén. Az asszony még mondott valami fontosat és mutatta, hogy mindezt a sekrestyéstől tudja, de látnia kellett, hogy az ő közlendője és jelenléte senkit sem érdekel. Az asszony Bodzához hajolt, megfogta mind a két vállát, és könyörgött neki: „Mondja meg a
fiamnak, hogy megölték az apját. A bányában, ahol őr volt, felvigyázó, tévedésből, nem csak a rabokat, de őt is megölték. Rájuk robbantották a bányát.
De nem szóltak az ő r ö k n e k . . . " De Bodza is elnevette magát, ugyanúgy,
mint az imént Misku, s most az asszony ijedt meg a férfi arcától, hátrált pár
lépést, aztán otthagyta őket.

32

Félve nézett vissza rájuk, s a három férfi ú j dalba kezdett arról, hogy
végleg elszállt a remény, a „rózsák is elvéreznek már", s az asszony azt jegyezhette még meg, hogy a dal utolsó két sora a fényes ég alatt eltévedt
embert emlegeti.
Aztán kialudt minden fény a fák koronáján, beállt az esti szürkület.

KONCZ ISTVÁN

az élet így befejezetlenül...
Vers helyett most zúduló
téli szél orgonál
a lélek sípjain fuldoklón, —
csapzott fekete madár, —
rejtekén bujdosó akkord
a perc s vele leáldozón
a nap zihál.
Vers helyett most ólomszín
eső dobol a lét
és táj felett,
vergődve akadozik a szív;
szívbe zárt Echo kiált
a Végtelenbe a Semmin át.
Vers helyett most készülő
mező szisszen,
melege,
mint maga a szeretet
lebegve száll
s a múlt, akár az élet így
befejezetlenül,
— a szenvedés
kísértni, anyám jajával
visszajár.

33

Jel-folyam
(A JELENLÉT)
zúdul alá,
a hold
jelek közé vegyülve
és a nap,
jellé fordul a hegy,
az élet fáját az öt nagy
égtáj elereszti,
atlanti malmokra,
árapály
fövenyén
fel-felködlő
malmokra emlékeztet,
mintha
őrölnék a ködöt a
kísérteteknek,
vadlúd orrú
hajókat forgat a
szivárványos víz, szerteszállt
dongáik sötét
háromszög-jelek
közt.
Épp ilyen
sátor mögöttem,
nyílása fölött a
rengő dobbal,
sírdogáló
lúdszellem,
sötét
árad a tolla közt a
holdkő-kavicsra,
tipegése
felébreszti a Lentet.
Békák
gurulnak szét,
a teknőt
cipelők egymás
hátáról
lefordulnak,
kígyó válik le a dob
visszájáról, lassan
visszavonul a Lent és
magába szív.
A víz csak
forgatja, őrli a
hajódongákat fává és a fát
maggá, a magot jellé,
csak fogalmaz,
mindent,
a Lentet, a
Fentet és a Középet,

hol születni,
meghalni
kényszerülünk,
csak a sámán
tülekszik fel az égbe,
visszaúton
szétnéz az eleven
vizek fölött, a fényes
zsombékon,
számlálni
kezdi a lúdfészkeket,
ej,
sámán, sámán, hisz
mindenütt
kékesfehér
tojások,
köldökükből előforognák a
repülés páros jelei, s a szűz
szedervirág köldökéből az
egyféle
sokaságé,
selyemkóró szöszeit fújják
szerte
és rengetik az ősz tömött
szélzsákjai az elhagyott
^
repülőtér
betonján,
a torony tört ablakai
izzanak,
póktojások ringatóznak,
felhők
árnyéka vonul az
ebihalak
feltételezett
horoszkópján,
pólingfészket
vizsgál át a létre
merőleges
fény,
űrlapján nagy összevissza
lárma,
lúdpihe, gyapjúszál és egy gomb a
pilóta
jelmezéről.

CSIKÓS ANDRÁS GRAFIKÁJA
35

SEMAI MIHÁLY

A háziőrizet végnapjai
voltál
verembe esett állat
voltál lépvesszőn vergődő
madár
voltál rengő föld
megtiport
kokárda
voltál üzenet meggyújtott
papíron
voltál sóvárgás
voltál
csönd-remény
— voltál?
— nem voltál!
te sehol se voltál
csak itt
" e házban
e komor falak közt
— nem voltál
nem lehettél nem lehetsz
más dönti el mi volt a múltad
s hogy a jövőd mi lesz
*

a
tehetetlenség
világnagy ólomajtó
a csillapíthatatlan
fájdalom
rácsokkal szálazott üveg
mögött az utca
az utcán
az őr
az őrön túl
az élet
röpködő szabad
mozdulatok
és égszínkék
szavak
szél-ölelés
és szárnyas
nevetés
az őrön
túl
az Élet
— vagy
— ki tudja
(talán csak őrült
képzelgés
hogy él
az Élet még
36

;

hogy élni módja van
lehet hogy e tavaszi zöld se más
csak álca hogy ne lásd
a szívedig dübörgő elnyomást? .. .)

a
tehetetlenség
kőlap
tetszhalott-síron
s ők
közben
döntenek
mindenről
döntenek
döntenek
nélküled
mert ők a
TESTÜLET
eldöntik
vétkedet
megszabják
étkedet
kimondják hogy mi nem
szolgálná
üdvödet
hogy kapsz-e
levegőt
és hogyha kapsz
milyet
eldöntik a kenyér
komisz-fokát
s előírják brómozni kell
a kávét és szivet
vad gőggel
döntenek
— bőrödről
döntenek
— lelkedről
döntenek
— fiadról
döntenek
— folyódról döntenek
joguk
hogy
döntsenek
mert
ők a

TESTÜLET

hogy MIT? majd
egyszer még megtudod
később
MIKOR MÁR MINDEN
KESÖ LESZ
megtudod
döntésüket

megtudod

a süket
döntésüket
a vak
döntésüket amely
megdönthetetlen
a Maga Idejében
holtbiztos megtudod
ha már
eláraszt minden ár
ha szíved alig bír
dadogni már
ha már rogyott öreg
leszel majd, végetér
a háziőrizet
végnapjai a te
végnapjaid íme
fogságtól
elgyöngülve
lerobbant
lábaiddal árván bicegve
vaksin
tapogatódzva
majd csak odaérsz
a legközelebbi
kukáig
guberálni

nyugdíjkiegészítést

hogy is lehetne otthonom
hogy is lehetne otthonom e test
— birkózom
csontjaimmal
ropognak mint a jég
— birkózom
izmaimmal
pattognak mint a húr
— szegény fejemet szegzem szegény
fejemnek
— árva szívemet szegzem árva
szívemnek
farkasszemet
nézek
szememmel
nem engedek

én

de ő se enged

hogy is lehetne otthonom
én egyre több leszek

e test?!
— ő egyre

1988.

kevesebb

PODMANICZKY SZILÁRD

Ráevezek a témára, fedezzetek!
Tessék mondani, lehet itt kiabálni, hangot kiadni, beleüvölteni a nagy,
szürke, omladozó falba?
Kedveském, maga csak ne nagyon üvöltözzön, még úgy hiszik, hogy lehet,
és idejön nekem mindenféle ember üvöltözni.
Ne tessék félni, nem gondoltam sokra, csak tíz percre, én tíz perc alatt
úgy kiüvöltözöm magam, hogy csak na, hogy egy hónapig meg se mukkanok.
No, engedje meg, csak tíz percről volna szó!
Sz-o-ó?! Maga, kedveském, üvöltést mondott, nem azt, hogy Szó. Tudja
maga, kedveském, hogy mi az a Szó?
Hát hogyne tudnám, olyan, mint például: mint például: kokas, csibe,
asszonyság, kombinét, meg ilyen mindenfélék.
Ej, ej, lelkecském! Ezek ugyan szavak, de én nem ilyenekre gondoltam.
Vannak olyanok, amelyek inkább szavak, lelkecském. Hallott már maga a
költészetről?
Hát hogyne hallottam volna! Tréfál? Ej mi a kő tyúkanyó kend maga a
szobában lakik itt bent hagyja a dagadt ruhát másra inkább engem vigyen
föl a padlásra vagy vágja a fát hűvös halomba szomorúan bólongat az eperfa
lombja. No, mit mondtam, ugye, hogy hallottam?
Lelkecském, maga össze-vissza hadart itt mindenfélét. A költészet nem
ilyen: kimondom, hogy hallják. A költészet az fent van, magasan, lelkecském,
magasan, mint a torony keresztje, mint amilyen magasan mennek a helikópáterek, ott lelkecském, ott, de nem a földön, ott, lelkecském, ott.
Ne etessen, anyóka, ne etessen engem ilyen habos levegővel! Inkább azt
mondja meg, üvölthetek vagy nem!?
Hát jól van, üvöltsön, üvöltsön csak lelkecském, én úgyis megyek rőzsét
gyűjteni.
Vigyázok nagyon, hogy az olvasott, hallott, átélt vagy elmondott példákban az aprócska, feleslegesnek tűnő körülményeket ne másítsam meg.

Hazánk; Magyarország
Nem tehetek róla — arcán vízzel kevert mosoly. Most ő került a víz alá.
Nem tehetek róla — mondta amaz belégzés közben. Aztán hirtelen csend,
és piros úszósapka a távoli mólón. Üdülőknek. Addig a mosolygós lent itta
a vizet, amaz hallgatta a csendet, és az úszósapkára, mint mágnest vasorrúra,
tapasztotta vörös szemeit. A mólón mozgás indult, a sapka el-eltűnt. Aztán
már kilégzés közben:
Nem tehetek róla.
Hajók, vonatok, utasok, mennyi turista — gondolta. Fejére erősen tűzött
a nap.
Csak játék az egész, ne tessenek rémüldözni!
39

Jaj, ezek a fürdőző lányok, ezek aztán nem félnek a víztől, úgy vetik a
csillámló habokba csillámló testüket, mintha szabadúszók lennének, és persze
azok, barnák, a haj vad, nedves, fotografikus, a keblek gömbölyű-kemények:
a hideg víz, ártatlanságról semmi kétség. Semmi. Semmi.
Nem tehetek róla — kiáltja a víz alól magasba lendülő, kiköpi a vizeket,
a habos vizeket. Aztán ő is gyönyörködik: mennyi csillogó táskarádió, és
mennyi-mennyi boldog és szabad ember.
Nem tehetek róla, de ilyenkor elönti szívemet a haza melegft, szeretetének érzése.

Félvállról levert por
A hang a fény irányába terjed.
Szeretem felrúgni a törvényeket, meg sötétben a hokedlit. Az egyik
ugyanaz, mint a másik. Nem szeretem az -atlan, -etlen, étlen, szomjanságokat. Szeretem befogni, egyszerre befogni mindkét fülem, és lábammal hatalmas írott D betűket írni a homokba. Nem szeretek széllel szemben vonatra
szállni, és főleg nem hipotézisből. Szeretem a friss kalácsot tejjel, mézzel
(mert recés a méz, mint a billog széle). Nem szeretem az ostort, ha annak
tarka rojtjai hátizmaimat borító bársonyosnak mondott bőrömön csattannak.
Szeretek mélyen aludni, mélyen a karosszék finom mintái között. Nem szeretek csukott ablakon kihajolni (mert kihajolni annyi, mint analfabétának
lenni). Szeretek a dolgok lényegére tapintani — e célból tíz puha ujjacskát
fejlesztettem ki? Nem szeretek liftben reggelizni, fogat mosni, öltözködni és
köpködni-napilapot olvasni. Szeretek talpam közepével a járda szegélyére
lépni, és onnan élve(zve) távozni, de ülve esti parton a bronzoroszlán zordon,
s nehéz talpat emel az égre fel, lábán még ott a bronzszobor nyoma, fejét
oxival küldte az égbe fel. Hopplá! Hopplá! Nem szeretek olyat olvasni,
amelyben minden úgy történik, ahogy meg van írva, meg olyat, amelyik a
halhatatlanságra pályázik — de kérem, csak egy szál gyufa, óh! Szeretem az
aranyköpések koppanását hallani (árnyaltatom a szöveget). Nem szeretek fél
lábon állni és a Gólya, gólya, gilicét énekelni. Szeretek tiszta vizet önteni a
napozók hátára. Nem szeretem, ha a csokifagyi banános (erről egy helyütt
már megemlékeztem). És levesben 5 kilónál több legyet semmiképp se viselek
el. Szeretem az írásokat jól befejezni: megragadom az alkalmat: ezúton kívánok magamnak sok sikert.

5
A jó öreg: én csak így hívom: a jó öreg. Rokonságról van szó, de erről
a későbbiekben nem esik szó. Bár az említett szálakat erősebbé fonhatja ezen
anekdota, melyben szavai, szavaim: szívem szerinti beszédnek mutatom. Nos:
Azon éttermek egyikében ült (ö), melyekben a pompásabbnál pompásabb ételek a vendég kedve és kérése szerint készültek. Egy ily módon
készült, aranysárgán csillogó, finoman illatozó leves sűrűjébe merítette, mond40

hatni, egyedülállóan cizellált kanalát, mikor egy sorsára bízott, igencsak alélt
legyet fedezett fel, mely levesében a kanál örvényének megfelelő irányba
úszott.
Pincér — szólt, mintha a szakácsnak kívánna mindenféle biztató szavakat üzenni.
Parancsoljon, Uram — lépett az asztalhoz a pincér, s viszketést érzett
tenyerében.
Ha megkérhetném — mondta Ö nyugodt, igazi férfihoz és úriemberhez
méltó, bársonyos, megértő, de ugyanakkor minden bizalmas jó tanácsot felülmúló, egyszerű hangon, és ezen anekdotáért életét áldozó légyre mutatott —,
ha legközelebb hasonló meglepetéssel szándékoznak kedveskedni a tisztelt
vendégnek, akkor azt lehetőleg külön szervírozzák.

Labdákat a falhoz!
Modern kérdésekről és problémákról is illene szót ejtenem. De nem ejtek.
Fejem kemény. Tedd le a kalapácsot!
Nem akarta elrontani a hangulatot, hát bent maradt a szobában, ahol a
nagy füsttől saját arcát sem látta. Kitapogatott valami kis puffot (vagy muffot) és reáhelyezte önsúlyát.
A durva életbe! — így szólalt meg benne a lélek — mi a franc van itt?
— lelke tovább kérdezősködött — meg vannak ezek dilisedve?
E szavakat senki sem vehette szívére. Bömbölt a zene, mint a (for)mába
szorult lényeg.
Balls to the wall! — dübörögte a szekrénysor, ahová a 100 W-os hangfalakat gyömöszölték a basszus mélyítése céljából.
Sztereó? — visszhangzott lelkében — jó kis cucc — majd lelke fordított — Labdákat a falhoz!
Két ujjával átvette a pergő és a lábcin ütemjátékát. Nem is volt ez neki
olyan rossz, csak látott volna valamit. Rágyújtott. A cigit fordítva kapta be,
aztán két akkorát tüsszentett, hogy lezuhant a puffról (elég eredeti név).
Már csak ez hiányzott — zúgolódott lelke, és eldobta a cigit, ki tudja,
mily messzeségben landolt. A földön maradt.
Diffrent, diffrent — szörtyögtek az effek. Mint valami szörtyögő ótómatából.
Négykézláb indult a terep felderítésére. Feje valami puha tartományba
ütközött. Tudta, melyik lány az.
Kitapogatta a copfos fejet, majd azon az apró bal fület, és belesúgta
(üvöltötte):
Miért nem beszélgetünk inkább?
M-í? — hangzott a válasz.
Miért nem dumálunk inkább? — próbálta újra.
Micsoda, nem értem?!
Azt mondom, én inkább beszélgetnék.
Jó dumád van! — lépett tovább a lány a társalgás mennyekbe vezető
lépcsején. Nem látta, kivel beszél.
41

Kösz! — válaszolt büszkén, de kedve azonmód el is ment a társasági
élettől, súgta: — Még sincs kedvem.
Nem értem. De jó, ahogy a fülembe lehelsz — mondta a dúskeblű leányzó, s olybá tűnt, mosolyog.
Nincs kedvem — ismételte a fiú, majd finoman markába helyezte a lány
copfját, és néhányszor végigcsúsztatta rajta.
Nekem sincs — s copfját kihúzta a fiú markából.
Akkor kvittek vagyunk.
Mi, ikrek?
Nem, kvittek.
Mi az, hogy-kfittek? — hangja oly' erotikával hullámzott elő a zene hangfüggönye mögül, mintha rá akarná beszélni ködlovagját.
Az, hogy egy teknőben mosunk, meg kicsit meg vagyunk himbálva, megbolondítva, megbolondulva, pózaink nem olyan fényesek, mint ahogyan belénk
gyökereztették. (Közben a Love Child c. felvétel dörömböl a szekrénysorban.) El sem képzelik, micsoda üresség tátong ebben a durva életben, oly'
közel állunk a nihilbe való zuhanáshoz, mint Ikarusz a Naphoz, hogy más
példát ne is említsek. Persze vannak témák, amik ideig-óráig mennek, de
azokban sincs semmi. A zene, a divat, a gépek, a főnök bunkó, jó cuccok,
az utazás, bélyeggyűjtés, szalvétagyűjtés, meg lepkefingszippantás. De kérdem én, kedves, mi van ezek mögött, ha nem a reklám, az üzlet, a hülyítés,
be vagyunk mi jócskán palizva. Már rovásunkra megy a minőség, csak evickélünk, vagy mint csörlőjét vesztett dzsipp szélvédőig a sárban, és ha a gazdagságnak csak a becsület szab határt, akkor kész, kezdők vagyunk bárhol is,
a futószalag elején csücsülünk, fütyürészünk, a hulla pelyhes fehér hót f ü tyüljük, ej bébi, nem lesz ennek jó vége, egy nagy zacsek levegő van a fejünkben. Nem gondolod? — mondta végezetül a fiú, s érezte, átütötte ingét
az izzadtság.
Nem! — válaszolta határozottan a lány, majd hasonló határozottsággal,
de gyengédebb hangon:
Jó dumád van! Mondtam már?
A lány meglehetősen élvezte a diskurzust. Szerette volna, ha most átöleli a fiú, ennek ellenére felpattant, gyors léptekkel elhagyta a lakást.
A fiú még habozott egy ideig, aztán ő is fölugrott, de hiába futott egyszerre ezer irányba, a lánynak hűlt helyét találta. Pedig milyen melegszívű
teremtés — gondolta magában, lelke legmélyén. Kirohant az utcára is. Sehol
senki. Az egyik bokor tövében megpillantott egy pöttyös lasztit. Majd szétvetette a méreg. Fölkapta a kis pöttyöst, s tiszta erőből a szemközti ház falához nyomatta. Ügy érezte, a pufftól az utcáig egyetlen másodperc sem telt
el, s hogy nem beszélt semmiről, de semmiről.
A lakásból tompa dübörgés szűrődött ki, s az ének: Balls to the wall!

A tartalom és forma hármas egysége
Ekkor már kisregénye végét érezte, magában, vagy ahogy ő mondta; Ímhol jő az ő Dulszíneája. Dulszíneája láttán egyszeriben költőnek érezte magát.
Akkor mi ez a nagy bonyodalom a szövegek elnevezésében?
42

Nem. Nem. Mégsem volt költő. Se regényíró. Se fűnyíró. Se más. Csak
az önmaga által diktált szöveget vetette papírra. Egyszer úgy érezte, ez jó, ez
bombajó, máskor meg a pokolba kívánta azokat a napokat is, mikor az ABC
betűit megösmerte.
Tehát visszanyúlt. Vissza a kezdetekhez. Ráró — jutott eszébe (számtalan). Számtantanárnak készült, és fizikát oktatott volna. Volna.
Hogyha volna szalmaláng, megfogná az oldalát, csavarná jobbra, csavarná
balra, fejével rohanna a falba. Fejének nyoma sem maradna. — De hogy is
töprenghetett ilyenen? Rá volt kényszerítve? Azt nem mondhatnám. Így tudta
elővarázsolni, amit máshol mondani, mondanivalónak neveztek? Igen-igen!
Skólnyik volt. Az ő egyetlen, saját skólnyikja.
De ne vágjunk ürücombot a dolgok elejébe. Minden effajta gusztustalanságot mások ínyének köszönhetett. Nem köszönte meg.
Meglátta az órát, mely ezúttal hihetetlenül nagynak tűnt, s mutatói, mint
lassított csörtében a pengék, nagy erőfeszítéssel távolodtak egymástól: — Háromnegyedhétlesztizenkétpercmúlva.
Kiment tusolni. Ezzel a további írást is eltussolta.
A langyos víz könnyedén csorgott végig barna testén. Egy-egy rafináltabb zughoz érve, a víz először követte a test vonalát, majd a gravitáció örökös rabjaként engedelmeskedve elhagyta testét, gömbökbe zárt vízmolekulák,
melyek tudvalevőleg poláros oldószerek, így a felkent babaszappant szemvillanásnyi idő alatt leoldották. És tényleg: elképzelte a reakciót, amint írásainak szabad elektronjai az olvasó szabad elektronjaival közös körpályára
kényszerülnek. Fermi-Dirac-Fermi-Dirac — súgta oda a fűnyíró gép. Észre
sem vette, hogy meztelenül áll a tusoló nyitott ablakában, hallgatta a gépdalt, s bal kezét visszanyújtotta a tus alá. Tehát visszanyúlt. Talán még le is
fényképezték. Bár jobban örült volna ennek, mint egy trafipaxnak. Szeretett
száguldani, szerette magát a sebesség kivételezettjének érezni; száguldani
olyan, mint költőnek lenni, az ám a csoda, mikor az ember élve száll a
mennyekbe. És egyszer csak pakk (vagy pukk), letapogatja egy fényérzékeny
lemez (nem hanglemez). Egyszer eszébe jutott, mi lenne, ha ő is beszerelne
egy vakut, ami szembevakuzásra működne. Amolyan Csaó-Csaó helyzetet
akart. Aztán mégse: kapják el, ha bírják.
Megtörölközött: a kémiai rekació nem mindenütt volt sikeres; tarkóján
könnyedén csúszott végig a törölköző.
Visszament a szobába, leült a papírhalmaz (sokelemű) elé és rágyújtott.
Miért ne gyújtott volna rá? Hisz már évek óta dohányzott. Ez a legtermészetesebb: két ujja a filteren, gyufa a dobozon, sere (egy kézzel, mint egykor
álmában), a szájüreg térfogata hirtelen lecsökken, slukk, köhögés, a füst darabosan jut vissza a természetbe (akkor ő minek a része?), megfázott a tus
alatt — gondolta, persze a symphonia sem bánt gyöngéden tüdejével. A dohányzás káros az egészségre — olvasta a dobozon — az enyémre is? — kérdezte magától választ sem várva. Megmérgeznek, jajj, jajajajj, s még más
szavakat is mondott: (az Isten szeretkezzen véletek) —• de ezt, már nagyon
komolyan és köhécselve nyögte ki. A légzés, mellyel friss oxigénhez jut az
ember, vegetatív is, meg nem is. Ha még jártasabb lenne a tudományokban,
biztosan tudna úgy cigarettázni, hogy az még használjon is egészségének.
Tehát ismét a papír fölé hajolt, gerince, mint boltív, mint lövésre készülő
íj, majd lőtt: kiegyenesedett, de ettől sem lett okosabb; hogy leírja, mi törté43

nik, nevetségesnek tartotta. Röhögött is magán hónapokon keresztül. A sors,
mely egy váratlan pillanatban teljesen mindegy, hogy mi, az diktálta, a sorsszerűségnél nincs szánalmasabb, ő pedig leírta: hirtelen elsápadt, szemei,
mint partra vetett halé, rózsaszín kopoltyúja lassan emelkedve, majd leereszkedve mozgott, sós levegő csapódott alá, egy pillanatra még ezt a kis
lélegzetét is visszatartotta, így akart teret nyerni, szkver, egy pohár víz, egy
korsó víz, mely ekkor már az élettel volt egyenlő, ki is tette: = .
Visszakanyarodott az írás semmibe futó szerpentinjén, s most is, ahogy
már számtalanszor, úgy döntött, leteszi a tollat, de nem, kezéhez tapadt, szeme előtt, mint márványlap, mint forgótükör vibrált a papiros, és írta: írnom
kell, hogy elhiggyem, az élet kizökkenthető, megragadható, irányítható, és így,
így lehet a matéria alól kirántani a talajt, a nyers erőt tiszta, karcsú mozgássá alakítani, s új képekkel gyarapítani a mosolyalbum anyagát.
Kezeit összekulcsolta tarkóján, fejét hátraszegte, és óvatosan belenézett
a tükörbe. Kedvesen szólt magához, figyelte ajkait, amint megformálják a
szavakat. Hibázott. Űjra magához szólt. Ismét hibázott. Majd dühös szavai
visszacsapódtak arcába: — gépies, hazudik, buta, konok, önhitt, durva, erőszakos, ügyetlen, sőt barbár, erőltetett (menet), és egyben közönséges, teátrális.
De hát miért e csalóka játék, mely módfelett bosszantotta, pedig ismert
egy-két módot?!
Szárnyashangya — suhant át képzeletén. Egy szárnyashangyára azonban
csak légvárat építhetett. El is vetette (röptette).
Nem akarta, mégsem akarta, hogy vége szakadjon, bár tudta, minden válasz hamis, hamis felhangokkal keveredik, s már el is döntötte, az egyetlen
megoldás, ha három pontot tesz a végére . . .

Repülőtér
Két és fél méterre van minden. Nem tőlem függ, nem függ tőlem. Van,
semmitől se függ. Gyümölcs. Ha beérik a gyümölcs, leszedik. Leszedik a gyáva macskát a tetőről. A fél szemű macska beárulja bajtársait. A kopók hisznek neki. Két és fél méter. Azt hiszem, látni rajtam. Ha elvágódok, a fejem
nem ér bele. Nem fontos mozogni. Talán a padló recseg. Egy kabátot tartok
a kezemben. Vajon kinek a kabátja? Nincs benne senki. Egyszer arról álmodtam, hogy a folyóparton állok, a víz büdös, a lágy íveken felvillan a nap, egy
lyukas léggömböt rakosgatok egyik zsebemből a másikba. Hiába ébredek álom
nélkül, erre vagy arra kell emlékeznem, a takaró színe és illata eszembe juttatja, felébredtem. Először egy erdőben éreztem magam férfinak, bár ki tudja, néztem a sűrű lombokat és arra gondoltam, unom, aztán lehántottam egy
fa kérgét, és őrült erővel nyalogatni kezdtem. Már csak a napok vannak hátra. Még néhány nap, és kinézek az ablakon. Tudom, egyedül vagyok, magamra hasonlíthatok, a tarkóm, és ha sót kérek. Kérek sót, sokat. Egy zsákot
cipelek a lépcsőn. A kályhában lobog a tűz,
eső zaja. Mikor gyújtottam be?
Minden részlet fontos. Egy kígyótól tanultam. Ha meghalok, mindent elfelejtek. Azt mondták az utcán, felejteni akarnak. Semmi baj. Végre lüktet a fejem, és nem érzem se jónak, se pedig karcsúnak. Igen, a combjaim, azok:
ilyen magasan döntik ki a fát. Amikor először férfi voltam, elszántam ma44

gam, megölök egy legyet. Semmiség, gondoltam. Melegem volt, hallottam,
hogy zümmög. Mit is kérdezhetnék tőle? Tudsz-e repülni, éhes vagy? Hagytam a francba. Mégis, először arra gondoltam, felpumpálom, felnövesztem.
Egy kereket vagy úszógumit, amit bárki a fogai közé szoríthat. Vagy mellére
erősít egy barna vonatkereket. Óvatosan lépked a sötétkék utcán, talpa alatt
kavics ropog, a szél hol egy kiáltást, hol egy falevelet sodor felé. Mikor megtalálja a házat, megtorpan. Egy buldog fekszik a küszöbön, satöbbi. Hányszor
kell még elölről kezdenem, amit nem tudok befejezni? Ha véget ér egy álom,
azért mégis elalszom, gyengeség, biztos. Most be kell fejeznem, lépteket hallok. Egyre távolabbról. Azt hiszem, vászoncipőt visel, esetleg a kezében tartja,
aztán iszik a vízből.

A sár már bokáig ért a teraszon. Elhúztuk a függönyt, hogy jobban lássuk a zöld liánokon ugrálva érkező, segélycsomagot cipelő, edzett férfiakat.
A sár a mi eszközünk, gondoltuk, és nem kívántuk bevenni a sár elleni pirulát. A férfi, aki erőszakkal repült ablakunkba, már látta rajtunk, ahogy összefonódva telepedtünk a nappali padlójára, hogy itt be kell avatkoznia. Feltépte az ablakzárat, felnyitotta a táskáját, aztán zöld tablettákat nyújtott felénk. Féltünk, és bekaptuk mind a ketten. Megvártuk, amíg távozik az idegen, és kiköptük a mosdókagylóba. Aztán visszaültünk a padlóra, és szó nélkül nyomtuk egymáshoz izzadt homlokunkat. A sár lassan beszivárgott az
ajtórésen, és néhány centi vastagságban elborította az egész szobát, majd elindult a lakás többi része felé. Már esteledett. Leoltottuk a villanyokat, kinyitottunk minden ajtót. A sár meleg volt, és akkor már egészen biztosak
voltunk benne, hogy ez a mi eszközünk. Lassan a liánok vége is beleért á
langyos masszába, és el-elmaradoztak a segélycsomagot cipelő edzett férfiak.
Még kiköptünk néhány pirulát. A mosdókagyló is eldugult. Mi is értettük a
dolgunkat. Aztán mikor már nyakig ért a sár, egymás szájába harapva kapaszkodtunk össze. Végül a szánk, az orrunk és a fülünk is megtelt sárral.
Már csak a szemeink figyelték egymást. Először az én szembogaram tűnt el,
de vele együtt az övé is. Éreztem, ahogy befurakszik homlokunk közé a sár,
majd ahogy a fejem tetejére nehezedik. Ekkor hirtelen nem történt semmi.
Űgy maradtunk a sár alatt, ha meg nem haltunk.

Nyaralok
A komondor pedig megállt a bal fölső sarokban. Nyakéke vegytiszta. Nos,
ez a csábítás is bedöglött. A halak foga rá a példa. A többiek meg hagy méretkezzenek a szobában. Húsz deka orrszarvú az angyali úton. Van hozzá egy
szereplőm, szép és mosakodós típus. Kopog a lába a hátamon. Délben a szemébe néztem, először láttam a tölcsért. Utána dédelgettem egy kicsit. Nem is
akkora baj. Szokványos drámai hős, aki a végén megtisztítja a zöldségeket.
Majd álruhát ölt, és fogadja a zuhanyzótáskával érkező faszobrászt. Vállán a
galamb rég biszex, és ostoba érmekért kóstolgatja az elvágódó pengét. Szán45

dékát szóban közli, és ha jajgatni akar, ott van közel a betöltött forgótár.
Azt akarom, hogy fékezze magát, hogy legyen mersze betörni egy ablakot.
Főként az izmait dicsértem: láthasson magából valamit. Mondjuk azt, amiről
már csak beszélni szoktam, de az istenért hozzá nem nyúlnék. Befognám a
pofámat, ha eltörne a gerince. Fognék egy kalapot, és addig rágnám, amíg
másikat nem adnak. Jöhetne bárki, buszon vagy szőkén, elétolnám fedetlen
fejemet. Zsarnok, mondaná integetve. Szóra sem érdemes. Én is nyaralok.

Két rövid levél
HEGEDŰ
Kedves és szépmívű, elragadható teremtés. Én nem vádolom a dekadenciát. Mindenki olyan szomorú, amilyen csak tud lenni.
Most mesterem megbízatását töltöm. Tűztem a gomblyukamba egy rezignált bibét, kezembe demonstratív sportszatyrot nyomott, mondta, séta az
utca. Virágáruüzletünk van a Nyitnikék utca sarkán, telve amolyan szolid,
éjszakai növényekkel, szirmaik az éj pazar leple alatt a türkiztől az ébenig
változnak. Dolgom annyi, hogy a bimbóikból megtért virágokat a lehető legkozmikusabban juttassam kifejezésre. A munka néha nehéz, ha szeretem. De
mindig akad egy vendég, ki megismeri a kezem, és borítékot csúsztat a szétnyíló levelek közé: IMÁDOM A BIMBÓIT.
A szatyor pillanatzárján hegedült a szél. A Mester az ablakból figyelt.
A karcsú lányok fülig pirultak, és mint ki olajos rongyra lép a fürge padlón,
elsuhantak a bolt előtt. Aztán a Mester behívott, már látszott rajtam, hogy
megfáztam. Mosolygott és dörgölte az orrát: „Ügy látszik, itt nincsen megoldás."
HAMU
Drága Kati néni. Én már innen írok. Megérkeztem. Nem is volt olyan
nehéz, ahogy azt mesélni tetszett a rökamién lazán elheverve. Emlékszem
minden rojtra. Itt fűtenek. Mindig látok két embert. Csupa korom az arcuk.
Ök fűthetnek be ennyire. Áthoztam magammal a szájharmonikát. Az itt direkt jó. Ráfonódok és zengeni kezdek. Azt mondják, én holnap kerülök sorra.
Nem szeretnék csalódni.

A sas
Vonaton ülök. Bamba tehén a réteken. Nincs rá garancia. Ha a vonat elhalad, feláll és a fűbe harap. Gyorsvonat. Szívverésem lelassul, egészen közel
húzódok az ablakhoz. A.-ra gondolok, egész végig A.-ra gondoltam, hogy még
is, ki lennék. Hogy sasra hasonlítok, vagy lejjebb, talán egy beázott telefonhálózatra, vagy mindenem kilátszik halványan ölelő ruhácskám alól. Tévedés,
pardon, möszijő, az alagútnak nincs hossza, pardon möszijő, nincs alagút,
46

csak alagút-hatás. Egy marék gombot nyomnak a kezembe, futás, öltözz át.
Hideg a homlokom, fehér és nedves. Átöltözöm. Közben talán széttépnek a
madarak, bevonszolnak a nádasba a sirályok, koszos mellüket hullám veri, és
rikoltoznak, verdesnek éles szárnyaikkal. Operákat suttogok félelmemben, a
sas áriázik így magában, nincs nálam fegyver, A.-ra gondolok, nála sincs.
A poggyászom tömve sirályszárnyakkal, a kezem szabad, azt fogok meg, amit
akarok. A kezemet fogom meg, A.-ra gondolok, a sirályok arcomnak nyomják
koszos mellüket. Rikoltozok. Néha egészen messzire megyünk A.-val. Néha azt
hisszük, nincsen visszatérés, szemeink kinyílnak, talán láthatatlan, becsukjuk,
meg fájdalmakat érzünk és lassan elmeséljük, belerúgunk a vízbe, bele. Ez a
vontatott repülés orrom elé tolja a vizet, mint a hasonlat vize, és nem merek
ránézni, nem merek a kabátomra nézni, hiszen elhoztam, de nem jutok
messzire.

Kerestem a kabátom. Hogy hol? Hát ahová tettem. El akartam indulni.
Halogattam egy darabig. Kabát nélkül? Ilyen a világ? Ezen soha nem gondolkoztam. Most sem. El kell végre indulnom. Előkészítettem a tárgyakat, a tárgyat, amit majd magammal viszek. Hogy út? Á, nem. Az induláshoz nem kell
út. Viszont olajozottak a lábaim. íme. Jól mozognak. Ha egy mohával zöldre
színezett sziklára lépnék, akkor is azt mondanám, igen. Vannak tartalék erőim. Talán félek? Vagy mire tartalékolok? Ha egyszer eldöntöttem, ne gondolják, hogy a vágy apró szikrája is marad bennem, esetleg, hogy másként tegyek. Nem. Ezért keresem a kabátom. Ahová most megyek, nem tudhatja
senki. Én sem. Ezért megyek. Talán majd letépek egy-két gyümölcsöt, van
bőven, és azzal oltom szomjamat. Éhezni nem fogok, ez biztos. Nem ismerem
az éhséget. Még akkor sem, ha éhienhalok. Amíg tudom, mit akarok, nem éhezek. Egyébként zabálnék. Fölélném a vagyonom, ezt a keveset, vagy sokat,
nem tartom számon, ezt tehát. Olyan lennék, mint akinek állkapcsa csak a
harapást ismeri. Ragadozó. És akkor vadásznának rám. Megérnék ennyit meg
ennyit. De nem érek ennyit meg ennyit. Arról én pontosan tudnék. Ismerném
az árfolyamom. Ismerném a búvóhelyeket, az ösvényeket, melyek elvezetnek
a folyóhoz. Hogy jól teleigyam magam. Az algás vízből. Moszatok. Zamatos
öböl. De nem. Tagadnom kell. Mert hogy el fogok indulni, és akkor nem lesz
nehéz a szavakkal elbánnom. Magammal se. Egyszerűen megszüntetem őket.
Mindig hazudnom kell. Tudják jól, ha beismerem, ami az idők pompás szárnyai alatt velünk nőtt, akkor mindenki tőrt rántana. Ebből elég. Maradjanak
száraz hitükben, maradok én is. Talán többet tudok, mint amennyit elmondok, talán. Sokkal többet tudok. De nem írom le. Minek? Majd ha már mindegy lesz. Most úgy sem hinnének nekem. Pont azért, mert el akarok indulni.
Azért. Egyébként elhinnének mindent. Azt is, amire már nem lenne időm.
Mert kifutok belőle. Rohanok és elkopnak a lábaim. Nem tudom befejezni.
Életmű vagy mi? Hazugság. Az irodalom tehetetlen. Az írók is. Ezért írnak.
Mert tehetetlenek. Erről nem akarok többet beszélni. Kifejezetten rossz téma. Hagyjuk, örülnék, ha úgy kellene tekintenem az olvasóra, mint szomjas
antik ifjúra. Akkor talán belekezdenék, és elmondanék mindent. Fölvenném
a kabátom, és elindulnék hozzá.
47

KURDI FEHÉR JÁNOS

Egy társalgás töredéke
Mennyivel maradtam adósa e néhány
A felnyitott szerzők nyílt
vitájának.
Sacra
conversacione.

délutánnak?

Egy szerzetes vidám készülődése a könyvtár
csöndjében.
Utalások vezetnek szimbólumokkal
terhelt
termeken.
Fényesre csiszolt csontok, hierarchikus
tükrök.
Az idő homályosan kivetítődik, mint
megmentett
magyarázatra szoruló
töredék.
„Mi, a megértett és újrahasznált
nyelv,
magunkra vesszük a földből való nem
anyagát,
a csontok által táplált, híg egyiptomi
iszapot.
Alámerülünk
a
megnevezésekbe:
az új földről az új eget
fürkésszük.
Ülünk szerzőink partján és adósai maradunk a
magyarázóknak."

Megtelepedések
Izmos férfiak fognak közre életrevaló
nőket.
Egymáshoz hasonlítják másságukat és
karmaikat
értelmes mozdulatokkal
próbálják
felszabadítani
a láncok alól.
Az úton, mely hozzájuk vezetne, a Föld és az
Eg közé kényszerített
épület áll:
majdnem
eltakar.
Lehajolok megvizsgálni
ezt a helyet —
innen még látom őket. Hajlásúk emlékére
most a térdem azt, mit a Nap, hogy így
mögéjük
ereszkedett.

teszi

Kiegészítés a párducokról
Ki valaha
elindult,
s a természet moraját
figyelte,
hallhatóvá tette magát.
48

A víz emésztését, a
szerelmét
kitanulta.

növények

Mi leszünk kevesebbek a szavaktól.
S megnyitja ereit a templom
lépcsőjén
a zarándoktól menekülő
párduc.
Lábak alatt látom a prémet.
Sóhaját szavaim
között
ki fedezi fel
lebegő
sírhelyét?

A gondoskodás távlatai
Du musst dein Leben ändern.
Egy elégiához illő hatalmas szárnycsapás
nyomai
a belső képek végtelenített
kiállításán.
Egy idegen test magához vonja finom
anyagukat,
és észrevétlen kiemeli
szívem.
Kik galériákba jártok, hányszor
álmodtok
madarakkal, felismerhető
műalkotásokkal,
a vér gyönyörű
állomásaival?
Mitológiai láncolat fűzi össze őket a festéket
beszívó szövettel, a műterem illatú
tengerekkel.
Futáraitok elkeveredtek
Összezavartak minden
Bár ne szorulnék
Bár megelégedve
maradjon nyoma

az égövek
között.
kigondolhatót.

segítségükre.
nevezném
nevüket:
a
gondoskodásnak.

Az Ulysses-időegység
Június I6dikán Hajnal és Éj között
ott az egész
világtörténet.
Az ember egy napja magában foglal
minden
napot,
az elképzelhetetlen
első naptól
ama másikig, hol f oly ónk
az idő forrásához tér pihenni.
/s'

E kis darab, mely
jelenti
a jelent, a jövőt, s
a rejtett múltat, a
költők búvóhelyéül
szolgál.
A szív alázatos szolgái ők,
s magányuk árnyéka takarja

szemük.

BELICZAY MÁRIA G R A F I K Á J A
50

DOBOZI ESZTER

Elmezárlat
,Sosem sikerült

az életet utolérni

az

írással:

(Edward Stachura: A szeretet)

Pirkadat rézüstje ha megreped fejed
fölött,
s fölnyílik, fellángolnak a kórók,
tövisek,
derengés dérütésében megrázkódik az iglice,
összeverődnek
a kukoricaszárak,
zörögnek a száraz levelek, ahogy átcsörtet egy
falka az elaggott, borostás
kerteken,
két lábán biceg egy meglőtt
őzsuta,
rádnéz, szeme
kifordul,
önnön hátfalát mutatja, ahogyan magába
visszahal: negatív tekintet immár a
tiéd is, tükrén se ég, se földiek közül
e kórók, tövesek s foszló
nádbugák
meg nem kettőződnek,
itt nincs mása mára
semminek, e sovány, beteg külsőre
ott benn már senki-semmi
nem felel,
mert itt ez a van, ez a nincs,
s ami nincs, így marad,
kimondhatatlan.

I.
Nincsen szavam rátok, egek nagy
malmai,
felhőboglyák,
tintakék rétekben
lebegők;
és sugármezők vadmargarétás
hajlatai,
néma maradtam köztetek
úszván,
és néma a tejfolyamba fúló
hegygerincet,
tócseppecskéket
alább süllyedni
látva,
betonfonatok
és burjánzó
sínszövedékek!
városka-geometriák
hanyatlottak
el — szólítatlan,
szembogár-szűkületem
jelzett csalc vissza
hullámzó árbocerdőket, lúdbőrző
tengert:
nyelvem süket kiáltozás, pár hangtöredék
botladozása csupán hozzád, hetedik ég.
51

II.
„emelj horgonyt, hajó,
szállj szűzi, messzi partra"
(Stephane Mallarme: Tengeri szél)
nézni, ahogy horgonyaikon
hintál,
óriás szúnyogok
raját,
a megremegő
kötelékeket:
fölcsévélődik rajtuk a végtelen,
s hogy vonul-vonul
egész úszó sereg:
a bolygó szigetek, mint apró állatok
ha futkosnak
fel-alá
hajóknak korhatag
padlatán,
nézni a vijjogásaín
alázuhanót,
a vízen surranó
hal-halál-iszonyt;
a tengert akartam
látni,
a pára-kékeket,
éppen úgy, s azt, Azúrt,
látni akartam, s nézni adatott
csupán
nézni, csak nézni.. .
III.
most, hogy jövök a lázas kikötők
felől
vásári lármákat
hessegetve,
most, hogy jövök a vijjogó parti
fövényről,
most, hogy elfogytak fejem fölül
ezek az ismeretlen neszek, suhanásók
is,
most, hogy nem seregeinek már
mögöttem
csónak-csőrükkel
villámolva a fényben
ezek a sosem látott
madarak,
most, hogy lábamnál csak e kis ér szalad,
s csak a pisszenésnyi
cirpelés szárnyveréseit
hallani,
mikor épp az alkony rejtett hálóiban
fennakad,
most, hogy meztelen bőrömben égnek a
hántott tarlók
tűszúrásai,
most, hogy a föld szaga s a fűnek
hersenései
épp úgy vegyülnek egybe, mint ott alant
a kivehetetlen
messzeségbe visszacsúszva
már,
s a síki szenvedélytelenség
is ugyanaz,
most: nincs más, csalc amit az első pillantás befog,
és nincs valóbb, mint amit a gyermek szeme lát.

FODOR ANDRÁS

Először Makón
NAPLÖ, 1949
VII. 18. Hétfő — Budapest
A holnapi párttörténetvizsga miatt feljöttem az Eötvös kollégiumba.
Nyárra bent maradt évfolyamtársaimat egy szobában találom. A felvételi
vizsgák meglehetősen gyenge nívójú jelöltjeiről beszélnek.
Délután, mivel a mi rádiónk elromlott, lelopózom az alagsorba, hogy az
inasok rádióján hallhassam Bartók Melódiáját és a Divertimentot.
A „sziszegő vonósrész" még mélyebben hat rám, mint első ízben. Szinte meg akarom tapogatni a fejem, nem borzadt-e föl a hajam.
VII. 19. Kedd
Undorodom az egész vizsgaaktustól, ezért mihamarabb túl akarok rajta
esni. Sajnos, nem csak Révész, de Karsai is jelen van vallatásomkor. Törzslapom miatt bélyegesnek számítok, ráadásul Révész határozottan rosszindulatú. Minden kérdésre pontosan felelek, noha Karsai minduntalan össze akar
zavarni. Révész, amikor már nem tud mivel megfogni, Lasalle és Frankéi Leó
magánéletéről érdeklődik. Végül, mivel erről is tudok, fanyalogva megkérdi:
ki Magyarország jelenlegi földművelésügyi minisztere. Csala, mondom, nem
tudván, hogy öt hét óta Erdei Ferenc. Ráadásul összekeverem a könnyűipari
és nehézipari minisztert. — Elégségest kapott, jelenti ki fölényesen Karsai.
A kinti vizsgára várakozók, és akiket napközben megkérdezek, nálamnál is
tájékozatlanabbak a kormánynéysor dolgában. Dühös vagyok és megkeseredett. Ügy látszik, olyan csapdába estem, amiből nem egyhamar fogok kikeveredni. Egyetlen vigaszom, hogy már kora délelőtt az utcán vagyok. Bemegyek
Képes Gézához a Rádióba. Melegen ajánlja a Ruszlán és Ludmíla lefordítását.
Ahogy a kollégiumba érek, első dolgom a MÁV-menetrend megtekintése: hogyan lehetne könnyen, gyorsan Makóra utazni. Latornak, Domokosnak
ígértem, alkalmasint meglátogatom őket. Nagyszerű! Áramvonalas gyors megy
Szegedre, onnét gyorsmotor Makóra. Máris menesztem a táviratot: „Szerdán
egy órakor érkezem . . . "
Vacsora után Fülephez látogatok be. Egészsége még mindig nincs rendben. Faggat a kollégiumi helyzetről, az én esélyeimről. Beszél a felvételi
vizsgákról, az óriási züllésről, amit a jelöltek tudásában, intelligenciájában
tavaly óta tapasztal.
VII. 20. Szerda —

Budapest—Szeged—Makó

Lucskos az utca, és f ú j a szél. Kecskemétig még ismerős a tájék, onnét
egyre kevésbé. Hosszan nézem a tanyákat, örülök, ha egy-egy arcot is elkaphatok. Bor Pál írását olvasom Csáky szobrászatáról.
53

Fél tízkor már Szegeden vagyok. Autóbusz visz át Újszegedre, ahol még
egy órát kell üldögélnem. A váróteremben élvezettel hallgatom a piacozó aszszonyok eszmecseréjét a kiscsirkékről és egyebekről. Nemigen érzem, hogy
több száz kilométerre vagyok Somogytól. Az „őző" kiejtéstől akár Kaposmérőben is lehetnék.
Amikor beszállok a motoros második osztályába, ül ott egy fiú, akiről,
mihelyt rápillantok, rögtön sejtem, hogy Latorék ismeretségi körébe tartozik.
Látszik rajta, hogy szellemi lény. Különben is Molnár Antal Az új muzsika
szelleme című könyve van a keze ügyében és valami Juhász Gyula-írás.
Útközben jót mulatunk a kereskedőn, akit hetvencentisnél nagyobb csomagja miatt büntetni akar a kalauz. Nosza, összehajtja a pakkot kétrétűre.
Hallunk a virágkereskedőről is, aki 70x70x70 méretű dobozt csináltatott, vele
nem tol ki a vasút!
Kiszomborban erősen figyelem a tájat. Rengeteg a kukorica. Huszonhét
évvel ezelőtt itt csőszködött, űzte a varjakat József Attila. A Marost látva is
fölidézgetem róla szóló verseit: „A folyó csöndes, nagy nyugalmat g ö r g e t . . .
a nyugodt Marosra / s homlokomra kiülnek a csillagok." Látszik a vaskos
fehér tornyú kálvinista templom. Ez szerepel annyit László verseiben.
Ahogy leszállok, tüstént észreveszem a szürke ruhás, komoly szerzőt, s a
fölstuccolt hajú, vigyorgó Domokos Matyit. Útitársam csakugyan oda tart
feléjük. — Mindjárt tudtam — mondom neki kézfogás után. Igen eleven vagyok három kísérőm közt, gyorsan elmondom a kollégiumról való friss híreket. Hogy tetszik Makó, kérdik, s amikor dicsérem, kishitűen kinevetnek.
Aztán veszem észre, mennyire falu bizony ez a 40 000 lakosú város.
Lászlóék háza is parasztház volt. Belül először édesanyját (törékeny,
agyondolgozott, ötven körüli nő) látom meg, aztán apját. Ö hózentrágos, nagy
arcú, termetes ember. László csonthéjas alkata inkább tőle való. Az egész
családban van valami szándékolatlan visszafogottság. Kivált Istvánban, a
bátyban, akivel ottlétem alatt beszélni sincs módom. De a különben művelt,
finom beszédű nagymamában is, aki Fodor Andrásnak szólít.
Az ebédet terítetlen faasztalon, bádogtányérból esszük. Hát igen, a szegénység. Tudok erről. Az apa munkaképtelen, az anya elbocsátott gyári munkásnő. Egyedül az idősebb fiú keres. Ebéd után megtekintem a „bokros akácok rései" közti „kútkávát", ahová a két aranyos tollú madár szokott leszállni. Keresem a „megfordított képű világot" is „lenn az acélszínű vízben".
Nem vagyok vele megelégedve. — Á, barátom, nem süt a nap. Szürrealista
„Hajnalkái" nevében azonban ő maga is szégyenkezik. Igen gyatrán nyiladoznak.
— Egyébként ú j kötetemet gépelem — mondja hangsúlyosan. Mutat két,
mostanában írt verset. Konkrétabbak a korábbiaknál, tér és idő sokkal kötöttebb bennük.
Érkezik Domokos Matyi. Társaságunk egészen más itt és így, mint eddig
bármikor. Megyünk barackot enni, majd László gyerekkori műveiből olvas
fel. Csodagyerek írásai. Micsoda formafegyelem van bennük! S a gusztusosán
összeállított, gondosan tipografált kötetek! Az én tizenhárom éves kori zengeményeim elbújhatnának mellettük. Igaz, hogy én akkoriban még nem olvashattam Tóth Árpádot, Juhász Gyulát, Adyt, s nem volt mellettem ilyen
menedzser nagymama, ki unokája minden irodalmi eredményét inspirálóan
számon tartotta. Vonatbeli útitársam, Császtvay István is beállít. Fölolvas
54

egy 1914-es makói közös értesítőben talált Juhász Gyula-írást a háborúról.
A költő összes műveit adják ki Szegeden, ehhez gyűjtötte a cikket. Néhány
életrajzi érdekességet is említ vele és József Attilával kapcsolatban.
Estefelé besétálunk a városba. Ecsődy festőt keresnénk, de elutazott.
Hajnal patikus meg, az egykori József Attila Társaság titkára, a makai fiatalok mentora, nincs az üzletben, így hazabaktatunk. Az utcákon semmi mozgás. Embert alig láttam. Vacsorára Domokosékhoz megyek a bírósági lakásba.
Szállásom is ott lesz. Mátyás apja- nincs itthon, csak édesanyja, aki valaha
igen bájos asszonyka lehetett, jelenleg vallási mániában és tehetetlenségben
szenved. A környezet elhanyagoltsága is erre vall. Két ügyes öccse is van
Matyinak: az egyik döntetlent játszott Bronstein szovjet nagymesterrel, a
másikra még ránézni is jólesik. Csupa értelmesség és két lábbal talpon állás.
VJÍ. 21. Csütörtök — Makó
Életemben először borbélynál borotválkozom. — Látod, ez egyért legalább visszaemlékszel majd Makóra — mondja Matyi.
Lászlóékhoz menet találkozunk egy fiúval, akit tegnap engedett el az
ÁVO, 45 napi börtön után. Maga se tudja, miért fogták le. Rejtélyes hely ez
a Makó. Jelenleg legalább száz ember hiányzik belőle, ül a hűvösön. Konok
népség a hagymások. Mind egy-egy kis kulák. No, meg nagy kulákok is vannak. A környékbeli szerbek ráadásul titóisták.
Barackevés, barackmagtörés után egymás verseit, majd a tiszasásvári
fényképeket nézzük Latoréknál, a hajdani százholdas bérelt birtok idillikus
emlékeit.
Űjra jön Császtvay. Rossz idő: szél van és hideg, a Maros-partra nem
mehetünk. Kiss Ernő festőbarátjukhoz vezetnek vendéglátóim, de vele sincs
szerencsénk, csak a képeit láthatjuk. — Ez a proletárnegyed — mondják útközben, a vakolatlan, falusi házakra mutatva. Sokat mesélnek költőbarátjukról, Gajdiról, vajón mit csinálhat Szerbiában. Sokat múlasztok az ő megismerése híján. Kiss Ernő munkái érdekes, de még nyers, tanulatlan festőre
vallanak, autodidakta jellegűek. Visszamenet hangoztatom, hogy ezt a „színharmóniát" ki kéne még nőnie. Tanulnia kell, mert így nem lesz belőle igazi
festő. László ellenkezik, szerinte így is lehet valaki mester, lássam Csontváry
példáját. Igyekszem a maga módján nagy tudású Csontváryt más lapon kezelni, de László szerint érvelésem tipikus irodalmi előítélet. Sinka példáját
hozza elő. A bárányért kapott Petőfi-kötet nélkül, tanulás nélkül, Erdélyi
úttörése nélkül belőle se lett volna valódi költő — válaszolok. Nem csitul a
feszültség. Múltkori magyar könyvtárbeli vitánk folytatásaként egyszerre
csak ott tartunk, hogy ki mint fogja föl a művészetet. Vádolom Lászlót, hogy
híjával van minden objektivitásnak. Előfordult, hogy egy képet csökönyösen
szépnek tartott, holott senkinek se tetszett a társaságban. Igen, felel ő, mert
objektív ítélet nem is lehetséges, csak szubjektív. Kissé ingerülten, de nem a
legszabatosabban védem az objektivitás lehetőségét. Mátyás mellém áll,
Császtvay viszont László mellé. — Mindenki, minden korszak, minden nemzedék másképp foghatja föl a művészi szépet. Volt idő, amikor Hölderlint
elvetették, s jöhet ismét olyan, amelyben elvetik. (Ez Lászlóék fő argumentuma.) Mi funkcióbeli objektivitásra hivatkozva a közös, egybeeső ítéletek jelentőségét és lehetőségét bizonygatjuk. Az egyéni ízlés se földre pottyant,
55

semmiből lett valami. Az ember nem élhet elvonatkozottan, közösségbe tartozik, ítéleteire ennek meghatározottsága is hat. László, Pista azonban egyre
emeltebb hangon kardoskodik a megismerhetetlenség mellett. Később ugyan
a művészet valóságát elismerik.
Latoréknál még sokáig folyik a vita. Látszik rajtuk, hogy ők edzettek
az ilyen összecsapásokban. Én nem bírom az iramot. Végül is döntetlen marad a játszma, azzal a kölcsönös meggyőződéssel, hogy a másiknak nincs
igaza.
Ismét Matyiéknál vacsorázom. Korán próbálunk lefeküdni, mert hajnali
4-kor megy a vonatom.
*

Matyi lekísér az állomásra. Olyan a hold, mint Weöres versében, melyben a „mennyei vadra" hiába vadászó hajnali felhő-lányok „lassan a hegyre
hanyatló hold poharába zokognak".

'Szőcs Géza: A sirálybőr cipő
(...) vagy ezt a kort is
füstfüggöny-cafatok
takarják majd el
(...) és lehet,
szögesdrótok
a színház udvarán és
barikádok
[a Malom
utcában
mialatt
körözvény-falragaszokat
göngyölget
a
[szél

Szőcs Géza: Kérdések a XXVI. század
költőihez

(vers a hetvenes

évekből)

Van egy képsor Antonioni filmjében, a Nagyításban — tucatnyi más,
példaértékű jelenete közt —, amelyet eleddig csekély figyelemre méltattak.
A hajócsavar-vásárlás jelenetére gondolok. A főhősről itt derül ki először
igazán, milyen mélységesen esztétalélek. Az öncélú, „érdek nélküli" tetszés
megszállottja, nemes vonalú és értelmetlen tárgyak szerelmese, miként a nemes arcélű s torzójú, de kétes jellemű hölgyeké. Mert milyen is az a csónakhosszú propeller, amelyet egy régiségboltban megvásárol? Lehetne egy utasszállító repülőgépé vagy egy óceánjáró hajóé — de csak mérete szerint;
könnyű, vékony fából hajlították, tán mahagóniból, s mintha politúrral vonta
volna be egy műbútorasztalos. Olyan öncélú, rendeltetésére alkalmatlan hajócsavar ez, hogy még szellőzőventillátornak sem tenné meg egy harmadosztályú doveri kocsmában, a mennyezeti csillárok alatt.
Óhatatlanul fölrémlik ez a kép a fotósról, a rejtélyes bűn tanújáról, vállán a propellerrel, mint egy nyírfakéreg indiánkenuval, amikor Szőcs Géza
régi műveit föllapozom, forrását kutatandó, honnan, hogyan is jutott el idáig,
A sirálybőr cipő verseiig — s rábukkanok A hajócsavar című darabra. Szerelmi vallomás ez is, mint oly sok az eddigiekből, s azutániakból. Szerelmi
vallomás — és játék, oly öncélú és érdek nélküli érdek által vezérelt, amilyen
csak az igazi esztétaköltők műhelyében terem, születik vagy kerekedik — a
jó ég tudja, mit csinál egy ilyen hamisítatlanul szép, groteszk és aranyos öncél. íme a vers: „Nem is tudom, mihez kezdenél, ha adnék neked egy hajócsavart. Mondjuk, adósságba verném magam, elárverezném mindenemet,
amíg sikerülne megszereznem egy viharvert óceánjáró propellerét. Aznap, mikor a szállítómunkások letennék a hatalmas és jellegzetesen hajócsavar-illatú
hajócsavart a házatok előtt, s becsengetnének hozzátok, lesben állanék valahol a közelben és figyelném az arcod. / / Olyan lány kell nekem, aki örülne
a hajócsavarnak."
El lehetne vitatkozni arról, hogy csakugyan „öncéF'-e úgy ajándékozni a
kedvesnek egy óceánjáró propellerét, hogy ürügyén kiderüljön, van-e örömkészség, humor és nagyvonalúság a férfiú szíve hölgyében, vagy csak hisztérikus praktikumérzék lakik-e benne. Csak azért beszélek öncélról, mert
csakugyan benn van a műben Antonioni filmhősének esztéticizmusa is; szép a
propeller, szép önmagában, és szép akkor is, ha funkcionálisan szemléljük
57

— szép, mint a hársfa termése, melynek faj fenntartói érdekében áll a mag
minél messzibbre röptetése, propellerezése. A hajócsavar elhelyezhető a sarokban vagy a dolgozószoba falán — ott van és szép és haszontalan, és sok
mindenre emlékezteti azt, akinek van mire emlékeznie.
Szőcs Gézát — versalanyát! — igazi látásművésznek, emlékezet- és képzeletművésznek vélem. Olyannak, aki tud örülni tárgynak, női levélnek, falevélnek, saját és mások létezésének. Élveteg, nagyétkű fantázia párosul itt a
logikai ötletbravúrok bőségével, melyek közel állnak a természettudományos
ismeretek érdekességeihez is, meg a szofista bölcseletek abszurdkép-szerű
(nem „képtelen!") műveleteihez, bizonyításaihoz. Ez a fantázia, képzeletem
szerint, lomhán, mégis könnyeden száll a magasba, mint egy nagy, színes,
nemesgázzal telt léghajó, egy nem cepelésre szánt Zeppelin, amelyen mégiscsak hasznos a törékeny mahagóni propeller, s amelyet céltudatosan a semmibe lőtt nyelvi rakéták hajtanak előre nagy sebesen, önnön orra után. Egyszóval nagy játékostehetségnek, született artisztikusnak látom a még mindig
kellemesen fiatal, noha tekintélyes múltra visszatekintő mestert.
Ahogy az Antonioni filmjebeli fotós életébe tör be a bűnügy, úgy gázol
bele — kitörölhetetlen nyomokat hagyva — a politika a marosvásárhelyi illetőségű, Kolozsvárott sokáig működő, ott zaklatott és üldözött, 1986-ban Svájcba emigrált, majd Budapesten otthonra talált Szőcs Géza életébe és költészetébe. Hogy ez miként is történt, arról némi fogalmat szerezhetünk Indián
szavak a rádióban című verséből, amelyet William Least Heat Moon költőnek
ajánl: „Könnyebb megérteni az ajánlást, s magát a verset, ha tudjuk, hogy
a Budapesten tartott Kulturális Fórum 1985. november 15-i ülésén William
Least Heat Moon indián származású író, az amerikai küldöttség tagja, részletes fölszólalásban ismertette Szőcs Géza helyzetét. Elmondta, hogy értesült
róla: Szőcs Gézát házi őrizetben tartják, és a lakásra felvigyázó rendőrnek
utasítása van rá, hogy ha a költő leül az írógéphez, tépje ki a papírt a gépből. Moon felszólította a román kormányt, hogy a költőket tekintse nemzeti
kincsnek, a jelenlevő küldötteket pedig arra kérte: a hallgatásra ítélt írók
nevét tegyék ismertté mindenhol, ahol megfordulnak a világban."
Jó alkalmat kínál ez a vers, melynek eddig csak lábjegyzetét idéztem,
hogy bizonyíthassam: a brutális egyoldalúsággal megjelenő politika — közelebbről a Ceau$escu-diktatúra, tágabban értve a magyarságot sújtó, régibb
eredetű sovinizmus — nemhogy ártott volna ennek a költői artisztikumnak,
egyenesen (akarom mondani, ördögien) hasznára vált színeket kiugrasztó
kontrasztjaival. Szőcs Géza gyermekien játékos kedély marad akkor is, ha
mélységesen felháborítja a terror, a durva diszkrimináció, a nemzeti veszélyeztetettség tartós állapota. A mindnyájunk gyerekkorából ismert indiánosdi
a túlerővel szembeni, bátor ellenállás romantikáján alapul; akárcsak ez a
nagypolitikai összefüggésekre tekintő vers. „Az indiánok nem hagynak cserben minket. / Mások igen, de ők nem hagynak cserben minket. / / Ha tudták volna, mi is lesz Segesvárnál / — de hát nem tudták, mi lesz Segesvárnál — / biztosan eljöttek volna ők is, / egyesek tudták volna, hogy jönnek
ők is: / Bem apó, jönnek az indiánok, mondták volna, / egy reggel Bem apónak ezt mondták volna: / / a Bering szoroson át / a Bering szorosan át /
indián lovascsapat érkezik, / áttör egész Szibérián, / átvágja idáig magát / segítségünkre jő — / / az őrnagy urak így beszéltek volna, / csákójukat a magasba dobálták volna."
58

Két politikai mozzanata van ennek: a vágyakozás egy önzetlen, bármi
messziről jövő segítségre (melyet az indián származású költőtárs felszólalása
kicsit meg is hozott a Kulturális Fórumon); s a sorsközösség a meg nem törhető, rezervátumokban tengődő, kihalásra ítélt néptöredékekkel. S hány artisztikus mozzanata van a versnek, e szimbolikán túl? — Elsősorban az ötlet
játékossága, képtelen képisége. Aztán a benne levő akasztófahumor: közömbös irántunk a világ, közömbösek a nagyhatalmak, de az indiánokra még
számíthatunk. S a Háry János-történetekbe illő földrajzi abszurd és történelmi anakronizmus: kenukkal, musztángokkal át a világon, másfél évszázadon
a múltba, megfordítani a hadállást Bem apó seregével, a hátba támadott cáriakkal. Nem álmodozás ez, hanem fölrázó, abszurd humor. Szükség van rá,
mert ez a költő lelki szükséglete. És szükség van rá, mert Szőcs Géza művelt
író, s tudja, tudnia kell, amit a románság nagyjai tudtak, amit Tzara, Ionesco
tudott; nemcsak ütközni kell, hanem hagyatkozni s hivatkozni a másik félben
meglevő jóra, melyet egy nép nem fog egészen megtagadni soha, csak eltéveszteni egy kis időre (melybe azonban, sajnos — lásd az indiánokat — a
kisebbség bele is pusztulhat).
Történelmi szimbolikája viszonylag áttetsző, noha sokáig szüksége volt
némi ezópusi, allegorikus rejtjelezésre, harci álcázásra, kulturális terepszínűségre; hosszú évekig tartó rendőri megfigyelése s emigrációba kényszerülése mutatja, mennyi önféltést lebíró művészi naivitás, azaz nyíltszavúság
és nyíltszívűség volt ebben a bujkálásban — Nagy Lászlóval mondva, versben bujdosásban.
Ha sors, alkalom s jóérzés nem teszi ellenálló költővé, akkor most főleg
a szerelmi költészet, a formai játékok, szürrealisztikus képzeletvillódzások s
képzettársítások — s nem utolsósorban a tréfás gyerekversek mestereként
emlegetnénk.
így is megtehetjük. Játékos ábrándozásában, gyengéd-frivol fantáziálásában szétbonthatatlanul egybefonódnak a földrajzi határok a lelkiekkel. A magyar költészetben közhelyszerűen együtt van szabadság—szerelem, politika és
szerelem; nála nem közhelyszerűen vannak ezek összecsomózva. Baj lenne,
ha egy önmagában problémátlan, felhőtlen vagy éppen rózsaszínű fellegekkel ékes szerelem útjába gördítene akadályokat a politikai elnyomatás, a goromba kultúr/cuss. Elronthatatlanul játssza e költő legigazabb érzéseit — ragaszkodik csalódásaihoz, csalfaságaihoz, legszemélyesebb lelki szabadságához,
melybe persze a teljes odaadás és ragaszkodás is beletartozik, ha a külső és
belső körülmények úgy akarják. De ki merné állítani, hogy minden szerelem
úgy, ahogy van, tökéletes, csak diktátorok, határőrök és besúgók állják el
annak az útját, hogy két ember összetalálkozzék, s örülje egymást?
Egy nyári délelőttön című darabja mintha Kosztolányi rímzsonglőri mutatványára játszana rá, a beteg szív—detektív-re.
Egymásra kopírozódik
benne a férfi kószálása szerelme után, meg a férfi után szaglászó nyomozó,
majd a nyomozó után eredő nyomozottak és követőik groteszk körtánckomédiája, egy olyan társadalomban — a nyolcvanas—kilencvenes évek. fordulója
előtti Romániában —, ahol mindenki gyanús vagy gyanúsított, vagy nyomozó vagy nyomozott, vagy mind a kettő. Szerelmi költészete telis-tele van
a kínzó távolság, a válság és az érzést ébren tartó emlékezés motívumaival,
vidámkodásba átjátszott keserűséggel. „Mint égve felejtett helyzetjelző lámpa
egy Peruból érkezett, vagy odatartó, de soha el nem indult repülő egyik
szárnyán. így hordozlak magamban téged. És az óceán tele van elsüllyedt
59

repülőkkel" — ilyen értelemben a férfiszív valóságos asszonytemető, miközben persze az asszonyi szív sem lehet sokkal jobb, mint a Deákné vászna.
(Rulett után, mikor a lámpákat leoltják.)
Mint azt az Egy éjszaka Walesben s még sok más verse mutatja, a sokszori elutazás, a távollét a hazától, az örökös másuttlét gyakran fölerősíti
benne az eredendő, modern költői hajlamot, a személyiség megkettőzését,
sokszorozását, mely olykor a kedvesre is átragad: „nem tudod: öt csókoltad?
vagy távolodó mását?" Merre mutat a versünk? című hozzászólása az Utunk
szerkesztőségében 1978 októberében rendezett kerekasztal-beszélgetéshez, ars
poeticává lépteti elő az időbeli én-variánsok poézisét: „ . . . a vers egyik alapfeladata mindez, beszélgetni azzal az önmagammal, aki voltam, és azzal, aki
leszek". Szeretni való az a felfogás az avantgarde-ról vagy legalább modernről, amit ő vall. Szerinte a vers a nyelv emlékezete, visszatérés az ősnyelvhez, mely közvetlen szemléleten, s nem spekuláción alapul. A költői kép
Szőcs szerint nem díszítmény vagy a fogalom szemléltetésének szolgai eszköze, hanem azonosulás a világ dolgaival, s ami még fontosabb, az ember, a
beszélő azonosulása, illetve azonossága önmagával. Ez nem azt jelenti, hogy
kiiktatja verseiből az éber tudatot, a logikát. Nem, a modern művészet ennek
az önazonosságnak, és ezzel a világban való jelenlétnek a szolgálatába állítja
az elmét, megszerzett műveltségével, információinak bőségével együtt.
Tudja tehát azt is, miről kell lemondania, mit kell kivonnia magából és
a világból, hogy tiszta lehessen: „.. . ellenőrzi számításait a gyanakvó ember,
aki a való világ végtelenségéből kivonta mindennek az ellenkezőjét: az anyagból az antianyagot, a gondolatokból a visszafelé gondolt gondolatokat, északból a delet, a fényképekből a negatívokat".
Nem tudom, találkoztam-e már ilyen közérdekű, nemzetet, közösséget,
demokráciát, szabadságot, egyszóval társadalmat szolgáló l'art pour l'art költészettel. És nem tudom, találkoztam-e már hazafias lírával, mely annyira
közel áll a tiszta költészethez, mint Szőcs Géza poézise. (Magvető, 1989.)
ALFÖLDY JENŐ

Mindig halál
NÁDAS PÉTER: ÉVKÖNYV
(A harmadik szólam a halálé. Mélyen az
alt regiszterébe
csúszva, baljós
lüktetéssel ismétlődik,
amit a vetőkártya
mutat:
„Űjra halál. Mindig
halál.")

(A cím)
Akárhogyan fordul az év, akármiről szól a hónap, előbb-utóbb szembenéz velünk a könyv nehézkedési pontja, az örvényforma cím mélyének V-je:
a diadalmas halál.
60

Jelen van a nyitányban (Szederkényi Ervin, Február — Március), főtéma
a fináléban (Elza, Január — Február). A lét végletes felfokozása, a „múló
időt nem ismerő tiszta érzéki tudás" istenkísértő lehetősége Március — Áprilisban. Májusban róla szól a szövegből kiemelt mondat a kép alatt, de a leírhatatlanul csúnya fajkutya katartikus pillanatokat teremtő történetét is a
kutya elpusztulásának híre indítja el. Június első mondata figyelmeztetés a
halálra készülődés hívságosságára. Június — Július, Augusztus — Szeptember: a nyár mintha elhallgattatná a sötét szólamot, az előtérben fiatal fiúk és
lányok szerelmes története zajlik. De a háttérben ott van az előrejelzés:
„A legidősebb fiú fegyverrel harcolt és halálra volt ítélve." Ez a fenyegetés
nehezül rá a szerelmi bonyodalmakra, hogy aztán a hosszú késleltetés után
elhangzó hír: „...kivégezték a barátom bátyját" — folytathatatlanná tegye
a történetet a szereplők és az író számára egyaránt. Október — November:
halálos, dermedt csönd és néma gyász, síró gyertyák látomása a Hősök terén.
December: Titus Latinius istenektől agyonsújtott kisfia, Menenius Agrippa
gennyedő fekélyekkel teli teste. Január — Február: az utolsó mondatban
Elza megy el a világból.
A könyvkezdő februárt utoléri a könyvzáró február, az idő nem a hónapok vonalszerű egymásutánja, hanem körbezárul, akár a címlap tipográfiai
szemfényvesztése. A közös pont a halál. Ember és állat, fiatal és öreg, a
történelem félig mesés kezdetén és a megírás pillanatában, betegség, isteni
bosszú, méreg és kötél. Az egyén személyes gyásza, a közösség gyertyafényes
gyásza. Mindig halál.

(A

műfaj)

„Látni akartam, mit tesz a gondolkodás, ha mindannak kiszolgáltatja
magát, ami kihívja, ám teljességgel nem adja át magát egyetlen műfaj csábításának se." (Nádas)
Nem is része a műfajok klasszikus rendszerének, nem is az eposz vagy
a tragédia elmélet szentelte módján műfaj az évkönyv. Mégis: kétféle olyan
hagyományt is ismerünk, amelynek alapján műfajnak, de legalábbis többékevésbé rögzült formának látszik: a kalendáriumot és az almanachot. Hívták,
hívjuk mindkettőt évkönyvnek is.
A kalendárium régibb, és szorosabban kötődik az időhöz. Magyarországon is már a 16. század vége óta (vö. Kovács I. Gábor: Kis magyar kalendáriumtörténet, Budapest, 1989.) segít tagolni az idő egynemű tömegét, kijelöli
az ünnepeket és a vásárokat, formát ad szent és profán létezésnek. Kettős
alakot, kétértelmű formát. Egymás után rakosgatja a hónapokat a kezdettől
a befejezésig, januártól decemberig: az egyik alak az egyenes vonal. De amikor megjelenik a következő évi kalendárium, és kijelöli ugyanazokat az ünnepeket és vásárokat, sorba rendezi ugyanazokat a hónapokat, az egyenes
észrevétlenül körré görbül, a régi emblémáskönyvek Időt megszemélyesítő,
önnön farkába harapó kígyójává.
Nádas egyetlen évének hónapjai több mint kétezer évet hordoznak, de
ez a kétezer év, az ember, a történelem ideje, nem rendezett, alaktalan, mérhetetlen. A fejezetek/hónapok egyenes sora a mérhetetlennel birkózó ráció
mértani rendje; a könyv teljessége pedig az idő titokzatos belső rendjét kö61

veti körkörösen záródó, egymásra vetülő két Februárjával belül és a cím kettős V-jével kívül.
A kalendárium sok műfajú és sokarcú. A naptáron kívül hagyományos
részei az egészségügyi és gazdálkodási tanácsok, a világhistória és a kis érdekes történetek, a jövendőmondás és a horoszkóp. A planétadémonok álruhájába bújt antik istenalakok túlélik korok és kultúrák változását. A Nyilas jegyében, decemberben a Jupiter bolygó uralkodik; Nádas Decemberé ben J u piter irányítja Róma dolgát, és sújtja halálra Titus Latinius kisfiát.
Az almanach urbánusabb hagyomány, fiatalabb és irodalmiasabb, mint a
kalendárium. A 19. század első felének kézbe való, zsebbe való kis könyvei
voltak az almanachok, leghíresebbjük, az Auróra, a megújúlni akaró magyar
irodalom jelképévé vált mára. Az egykorú kritikus, Toldy Ferenc azt írta
róla, hogy legnagyobb értéke a korábban soha nem látott, tudatosan kialakított műfaji változatosság.
Az egész oldalas illusztrációk, az almanachok „rezei" szorosan a szöveghez kötődnek, egy-egy szívszakasztó vagy rémületes jelenetet, egy-egy szereplőt vagy tájat mutatnak, aláírásuk az illusztrált mű címe. Nádas Évkönyvének egész oldalas képei titokzatosabbak. Mintha az illusztráció előtti képfajtát, a barokk korban még virágzó emblémát élesztené föl, a fejezetből kiemelt hosszabb (legalább mondatnyi, nem címszerű) szövegrésszel, látvány
és szöveg nehezen értelmezhető kapcsolatával.
„írtam belé naplót, elbeszélést, esszét, levelet, emlékezést" (Nádas).

(Kapcsolatok)
Van, ami világosan látszik, és van, ami találgatás, ötlet.
Az Emlékiratok könyve jelen van az Évkönyv ben. Ismétlődnek kisebb,
de konkrét részletek. A hasonló helyzet hasonló megfogalmazást követel
— így alakult ki a homéroszi költészetre és a népköltészet archaikusabb formáira jellemző formulanyelv. Az eleve olvasásra szánt, írott szövegek életművön belüli ismétlődéseit természetesen csak nagyon távoli hasonlóság kapcsolhatja az orális létmódú szövegek jellegzetes kompozíciós eljárásához, de a
lehetőség ott kísért azokon a pontokon, ahol a felszínen nem, vagy alig mutatkozik hasonlóság a helyzetek között, az ú j szövegkörnyezetben felbukkanó
majdnem azonos megfogalmazás mégis rejtett kapcsolatot árul el. Vagy teremt? Van, ami Nádas szempontjából csak egyféleképpen mondható. Ha a
színészparadoxon természetét elemzi, szerep-lét és magánélet veszélyesen öszszekeveredhető kapcsolatát, a példa a III. Richárdból Anna hercegnő és
Gloster jelenete. Az Emlékiratokban történetbe ágyazva, az Évkönyvben
nevek és arcok nélkül, puszta gondolati kísérletként végigfuttatva.
Mi köze lehet egymáshoz annak a jelenetnek az Évkönyv ben, amikor a
kisfiú saját zsidóságával szembesül, és annak a másiknak az
Emlékiratokban, amikor Hamar János megjelenése útjára löki az emberi tettek és történelmi helyzetek eredőjeként működő végzetet? Látszatra semmi. Mégis: ott
van mindkettőben a sötét szoknyába, világos blúzba öltözött anya, szép,
hosszú lábán "ugyanazzal a nagyon magas sarkú kígyóbőr cipővel. Alakjának
ünnepélyes szépsége az igazság pillanatának szól mindkét jelenetben, ott is
(az Emlékiratokban), ahol a szembenézést halálok sora követi majd.
62

Az Emlékiratok könyve névtelen elbeszélőjének kiskamasz kora (végén
'56-tal) és felnőttkora (Berlin, a '70-es évek eleje) között kitöltetlen, ismeretlen rés van. Az Évkönyv júniustól szeptemberig tartó része mintha ebbe a
résbe illeszkednék. Hasonlít az egyes szám első személyű elbeszélő családi háttere: nagypolgári környezet, az anya halála, az apa öngyilkossága. A történet
ideje a rés közepe: az ötvenes évek legvége, a hatvanas évek eleje. A hősök
életkora 18—20 év, az ifjúkorból a felnőttkorba lépésnek a másik könyvből
hiányzó, itt viszont a szexuális tapasztalás megszerzésével is nyomatékosított
szakasza. A baráti és szerelmi kapcsolatok itt sem rendeződnek megnyugtató
párokba, mindegyik résztvevő több hármas viszonyrendszernek is középpontja,
és a hármasok mellett mindig ott van a negyedik. Érzékek és érzelmek hasonló mintázatú gubanca az Emlékiratok könyve mindegyik rétegében megtalálható.
De az Emlékiratok gubancai sehol sem tisztulnak olyan világos, pontos
és tudatos megfogalmazásig, mint ami az Évkönyv augusztusában elhangzik:
„Te vagy nekem a lélek, ő pedig a testem ". Ha a nyári történetet úgy olvasom, hogy ezt a hármast és a hármason belül ezt a lányt látom a középpontban, nagyon távolról emlékeztetni fog egy másik műre: Thomas Mann
Az elcserélt fejek című indiai meséjére. Mély barátság fűz össze két fiatalembert, akik ellentétei és kiegészítői egymásnak: finom, előkelő, szép arcú, a
szellem és gondolkodás embere az egyik; a nép fia, szabálytalan, csúnya arcú, barna bőrű, izmos testű, az érzékelhető világ vad és vidám munkása a
másik. Közös szerelmük lelke szerint az elsőt választva teste miatt szenved;
egy személybe kényszerítésük lehetetlen (hiába cseréli el a fejeket); teste
szerinti második választásába egyikük erkölcsi érzéke sem tud belenyugodni.
Nádas történetében úgy teszik a dolgukat a démonok, hogy ennek a mesének
a parafrázisa alakul ki.
Ha viszont úgy olvasom a történetet, hogy a másik lányt látom középpontnak, elhalványodik test és lélek örök emberi dilemmája, és fölerősödik a
történelemé. Klió, a történetírás múzsájának nevét viselő görög pincérlány
homályba vesző, de történelem megszabta származásával (ismeretlen görög
menekültek gyermeke), erőszak és szeretet végletes lehetőségeit megjárva (a
birkózó története),^ szépségén túli szépségével nemcsak a testi szerelembe
avatja az elbeszélőt, de az irgalmatlan történelembe is, amikor ő hozza a
hírt: „ . . . kivégezték a barátom bátyját". Klió, a fekete hajú lány, aki szeret
a Dunában úszni, akinek öle partra vetett hal, sós tengeri láp szagát idézi,
ismerős az Egy családregény «égéből: ő a halszagú lány, a fekete hajú égi
tündér, aki ott fürdik a Gangeszben minden idők, minden történetek és minden történelmek kezdetén.
Klió közönséges pincérlány és időtlen mitológiai alak egy személyben.
Azzal, hogy ő mondani kezdi, történelemmé válik, ami csak megtörtént.
A halszagú lány idegen meséjét az Egy családregény végében ugyanez élteti:
az ő fia lesz az a legendás nagy szent, aki a mindent magába foglaló történetet mondani, világot és történelmet teremteni képes (a regényben idézett rész
folytatásából a Mahabharatában ez derül ki).
(Stílus)
Nádas mondatainak és periódusainak jellemzői közül hármat tudok leírni. Hosszabb szakaszokon belül gyakran él a halmozás és a figura etymolo63

gica retorikai eszközeivel, szakaszai zárására, berekesztésére pedig hosszú
mondatépítményeit egy-két rendkívül rövid mondattal ellentétezi.
Az évkönyvben a halmozást ott alkalmazza feltűnően sokszor, ahol barátjának, illetve közös szerelmüknek a környezetét írja le. Az elbeszélőtől
mindkét életmód idegen, az egyikhez vonzódik, a másikat (a lány családjáét)
visszataszítónak találja, de a vonzás és a taszítás egyaránt a pontos leírás
feladatának bűvöletében tartja. Nádas olyan elbeszélőt formál, aki kívülálló,
de érzelmeiben erősen érintett, éppen ezért szenvedélyes vággyal törekszik
minél többet és minél pontosabbat tudni szeretete és szerelme tárgyairól.
A halmozástechnika, a szavak túláradó bősége ezt a tudást szolgálja. Nem
a megismert idegen világokat foglalja szavakba, hanem csak a szavakon át
lehetséges a megismerés. A lány környezete: „Leszaladt a harisnyán a szem,
ez mégse illett ahhoz, nem találták amazt, kombinék, bugyik, melltartók, harisnyakötők, púderes pamacsok, gyöngyös tarsolyok és csipkés alsószoknyák
hevertek szerteszét."; „Virágosnak, vidámnak, egyszerűnek, hallatlanul színesnek, szabásában merésznek, olykor kicsit népiesnek kellett lennie; csupa kénsárgára, égszínkékre, pirosra, nagymintásra emlékszem." A barát környezete:
„Az ajtók örökösen nyíltak, csapódtak, csukódtak [...] nem volt pillanat, mikor valakit ne szólítottak volna éppen a nevén, hívták, keresték egymást,
kértek, parancsoltak, kérdeztek, fölszólítottak [...] Kavart, pirított, sütött,
rántott, nokedlit szaggatott [...] mindezt az áthaladók dörmögése, csivitelése,
makogása, sipítása, nevetése kísérte [...] Az áthaladók mindig belekóstoltak,
lecsíptek, letéptek, levágtak, belenyaltak, akár egész darabokat csentek el,
amit a fakanál csattanása, pofon, tiltó sikoltás, nevető szitok kísért."
A figura etymologica elvére visszavezethető mondatok és szakaszok éppen fordítva működnek, a lehető legkevesebb szóból hozzák ki a lehető legtöbbet. Ugyanazon (vagy ugyanabból a tőből származó) szavak egyre ú j a b b
nyelvtani és gondolati kapcsolatokba kerülnek, az alapszó elforgatása ú j és ú j
jelentéseket vagy jelentésárnyalatokat világít meg. Az ilyen Nádas-féle analitikus mondatok egyáltalán nem könnyítik meg a befogadó dolgát, hiszen
igen kis számú nyelvi egységet sokkal nagyobb számú jelentésegységgel terhelnek meg. A kiinduló gondolatból adódó összes logikai lehetőséget kíméletlenül végigjáratja velünk a szerző — ez lehet az egyik benyomásunk.
A kiinduló szavakból adódó összes kombinációt végigpróbálja (úgy, ahogyan
egy zeneszerző ki tud bontani egy hármas hangzatot) — ez lehet a másik:
„Induljunk ki abból az ideális esetből, hogy a társulat több személy szabad
és önkéntes társulása. Társulásukkal
ezek a személyek elkülönülnék
más
személyektol és más társulásoktól. A társulat olyan személyek társulása, akik
késztetést, kényszert, szándékot vagy elhivatottságot éreznek arra, hogy elkülönülten épüljenek be más személyek és társulások közé, avagy éppen azzal tüntessenek és protestáljanak a fennálló társulási módok ellen, hogy kiválnak azok közül."; „A vigasztálásban pedig a birkózó volt a soron. Ekként alakult közöttük az ú j arány, a vigasztaltból lett a vigasztaló, bár ő
még hathatósabb vigaszra szorult. Következésképpen ő is sírni kezdett.
A végeérhetetlen sírásoknak és vigasztálásoknak, a vigasztalásból nyert vigasznak, és a meglelt vigasz öröméből kicsorduló sírások vigaszának az vetett
véget, hogy a birkózónak szüksége támadt.": „Ha szégyentelenek leszünk a következő pillanatban, miért szégyelljük, hogy szégyentelenek
vagyunk, vagy
miért nem vagyunk szégyenkezők, ha nem vagyunk szégyentelenek
se?"
64

Ezekben a szakaszokban halmozódnak az ismétlődésre épülő alakzatok,
tovább fokozva a szöveg retorikai telítettségét. A következő mondatban pl.
chiasmust („A kezét nyújtotta, nyújtottam a kezem"), paralelizmus („mondta
a nevét, mondtam a nevem,") követ, és újabb (részleges) ismétlés és nézőpontváltás zár le („kezet szorítottunk"). Ha egymás alá tördelnénk a három
egységet, valószínűleg versnek olvasnánk.
Hasonlóan versszerű hatást kelt az az Emlékiratok könyvében már kialakított megoldás, amikor hosszabb egységek végén többnyire függő, beszédben megfogalmazott nagyon rövid mondatok állnak, egymás alá tördelve,
és a fentiekhez hasonló párhuzamos és/vagy chiasztikus szerkezetbe fogva.
Az Évkönyvben csak néhány ilyen hely van, pl. a kutya történetében:
„Kérdezte, befekhet-e az íróasztal alá.
Mondtam, az lesz a lehető legjobb hely neki."
A nyári történetben:
„Kettőt, válaszoltam.
Mondta, egyet.
Fogadjunk, mondtam.
Mondta, fogadjunk." [...]
„Veszítettél, lihegtem.
Lihegte, te is veszítettél."
Nem tudom eldönteni, hogy stílusnak vagy modornak hívjam azt, amit
megpróbáltam leírni, hiszen bármelyik minősítés nyugodt kimondásához sokkal nagyobb anyagon végzett sokkal alaposabb vizsgálat kellene. De annyit
azért elbír egy recenzió is, hogy Nádas Péter prózájának jellegzetes és kitüntetett vonásairól volt szó.
(Több műfajú könyvhöz több műfajú recenzió illik.. Nem írtam mindenről, a.miről lehetett volna, de lehetőségemet az írásra á minden megírásának
lehetetlensége korlátozta, amennyiben tudásunk készségesebben ismeri el a
lehetetlent, mint a minden megragadásának a megírás kényszerével járó
lehetőségét.) (Szépirodalmi, 1989.)
ZENTAI MARIA

Egy korszakhatárjelzés margójára
OTTLIK GÉZA: A VALENCIA-REJTÉLY
Lehetséges, értelmes dolog-e egy megalázott hazában a hazafiság fogalmán
töprengeni — vagy inkább vállaljuk a helyzet által indukált hazafiatlanság és
sovinizmus keserédes összekapcsolását? Érdemes-e engedélyezett vízi jármű (és
flotta) nélkül hajónaplót vezetni — fáradságosan keresgélt dán szavakkal?
65

A megcsonkult, háttérbe szorított anyanyelv szavaival? S mindehhez vajon
elegendő hátteret, bátorítást jelenthet-e történelmi múltunknak a Szabadság—
Egyenlőség—Testvériség fogalomkörébe kapcsolható öröksége? Avagy: beletörődj ünk-fásuljunk-e megtiportatásunkba, országnevünk meggyalázásába? Barbár törzsek úzusának engedelmeskedvén feladjuk-e a két lábon járás előjogát,
s hajlott gerinccel a hódítók nyelvén makogjunk tovább? (Azon a nyelven,
melyben az európai felvilágosodás összetartó eszményeit már csupán a „Szei"
szó jelzi eltorzult, visszájára fordított 'Sorakozó' jelentésével?)
Mindezen kérdések mintha egy kortárs Hamlet „lenni vagy nem lenni"
problematikáját vetnék föl Kirketerp kapitány, a „dán novella"-ként aposztrofált kötetkezdő kisregény hősének belső konfliktusában. Ottlik drámai helyzetet exponál: azt a lélektani pillanatot ragadja meg, amikor a hajó és flotta
nélküli tengerész nem bírja tovább reménnyel, s feladni kényszerül öt és fél
éve hűen, dán szavakkal vezetett hajónaplója folytatását. Igaz, tudja, hogy
„Szolgálati Szabályzatunkban sehol sincs szó arról, hogy ha elveszik a hajómat, akkor megszűnők tengerész lenni" — mint ahogy a haza elvesztése sem
jelentheti dán mivoltának, hazafiságának eltemetését. De mi a teendő, ha csődöt érzünk, szavak csődtömegét (csömört a szeretett-szép dán anyanyelvtől),
amikor úgy tűnik, világunkban csakis tagadás lehetséges, s nyelvünkön a pozitív állítások immáron nem vonatkoztathatók tovább a valóságra? Kiutat
jelenthet-e ebben a helyzetben egy Metanyelv, egy kvázi-Metanyelv megalkotása, s mindezzel egy időben „egy kvázi-Metagondolkodás", azaz az állapotunkba való beletörődés: egyfajta elidegenedett viszonyulás elfogadása?
Hősünk dilemmáját — minden fatalista előjel dacára — csakazértis hatásos ösztönzések segítik, a „lenni"-t igenlő válasz irányába fordulni. Honfitársának, a gátfutónőnek áhítva sem remélt rangos külhoni győzelmén, mint
megörökíteni érdemes valóságon kívül egykori tengerész hadapródtársa, jelenlegi (kvázi) főnöke, Maandygaard tengernagy határozott parancsa is: a hajónaplót folytatnia kell! Igaz, az aktus végbevitelét nem kísérheti tengeri előrejutás, de a dicsőséges győzelemnek a másnapi Log-book rovatba történő bekerülése — hol évekig csak a lemondás kínnal összekapart szavai sorakoztak —
mindenképpen eredmény. S mindez együtt tán remélni engedi: eljövend még
a kor, mely felülkerekedésünket — elhatalmasodott kisebbrendűségünk dacára
— sem engedi a vereséggel egyenértékű véletlennek elkönyvelni, hol az emberek „a tökéletes jel- és gépközlésrendszerük tökéletes csődje után kénytelenek visszatérni a manuális írásra és orális beszédre", hogy Hans Christian
Andersen, a dédnagybácsi meséit olvashassák. S higgyék egy teljesebb, emberhez-hazához méltó történet lehetőségét. S ehhez mintegy előlegül, bátorítás gyanánt már ma illőn fogadják — mint szorult helyzetben egyedül fellelhető menedéket — a szavak nélküli gesztusok ajándékát (mely e műben a
„kecsketúró" fogalma köré rendeződik).
Az összetartozás, az együttérzés szavakkal kifejezhetetlen tudata hangsúlyozódik a kisregény utolsó, József Attila Ódájának profán befejezését — a
puritán elemek hétköznapi valóságértékét, elemi igazát — idéző soraiban: a
metafizikai reményvesztettség okán mindennapi mozdulatainak aszkézisébe
menekülő kapitány ugyanis gondolkozás nélkül elfogadja barátja rántottasütési ajánlatát.
Amennyiben tartható a fenti gondolatmenet, s a Hajónaplót az emberi identitáskeresés példájának fogjuk fel, lehetetlen figyelmen kívül hagyni,
66

hogy valójában ez esetben az Iskola a határon problematikájának továbbéléséről van szó. Ha pedig az itt hangsúlyosabbá váló nemzeti összetevőt s a gond
immáron nem a gyermekkor-iskola együttesében megmutatkozó parabola jellegét, hanem egy felnőttkori s egyetemessé táguló vonatkozásrendszert, a
kompozíciós rendnek a korábbi szándékos 'bizonytalanságokon' felül a történetmondásos poétikától való határozottabb elfordulását tekintjük, akkor ez
esetben az előzmények továbbfejlesztéséről beszélhetünk. (Nem részletezhetők
e helyütt az elődre ütő hasonlóságok, motivikus párhuzamok: például az írással foglalatoskodó főhősök közti megfelelések, az itteni tengerészújonc-képző
s a néhai katonaiskola, valamint az identitásmegőrzés akadályaként a Hajónapíóbeli Schundtvig és-az iskolában megjelenített Schulze közötti megegyezések stb.)
Hogy az eddigiek csupán a mű gazdagságának szerény eszmei vázát kísérelhették meg körülírni, s nem térhettek ki tüzetesebben sem Ottlik nyelvének
nemes és szigorú egyszerűségére, a modern (posztmodern) kor ismeretelméleti
válságát, a jelválságot teoretikus vitákon keresztül érzékelhető tudományos
(egyszersmind ironizáló) fogalomkészlet korrektségére, a visszafogott kifejezésmód mögött mindenütt jelenlevő mély és igaz érzések erejére, a dán—magyar párhuzamok jelentőségére, arra talán csak az imént következő művek
hasonló vonásai, az itt nem említettek ottani kifejtésének szándéka szolgálhat
magyarázatul. Az ismétlés vétkét elkerülvén, így aztán szabadon hangsúlyozható a Pályákon összefoglaló címmel jelölt néhány rövidebb írásnak, azaz
A Budapesti (Budai) Torna Egylet háromrészes blokkjának azon kompozíciós
sajátossága, mely a sportoló múlt emlékeinek hiteles felidézését gyakorta megakasztja. Az Első Károly Király Kihagyhatatlan Fejének felbukkanásával jelzett elbeszélést megszakító akadály, a narrátor személyének-létének elbizonytalanulása, a hagyományos emlékezési folyamatba . egyébként nem illő más
alakok bevonása (Dezső, Dick úr) s a rájuk vonatkoztatható utasítások azonban nem öncélúak: mind-mind valamiféle egyetemes élettérvesztés, pályavesztés jelzőiként funkcionálnak. „Szűk volt neki a tér. Ahogy, ugye, Mándynak
szűk volt a Mikszáth- és Móricz-novella tere." (Ha csak a felemlítés pillanatáig is, de felbukkannak e tér kisebbedéséért felelős hatalmasok, attribútumukkal: a „kutyagumival".) A második részben a zűrzavar Károly király levágott fejéből Dick úréba, Copperfield Dávid barátjáéba kerül át — s ha
lehet, még tovább növekszik. Ugyanakkor pontosabbá válik az élet- s alkotásbéli anomáliák okának, a hiánynak megnevezése is : azaz az otthon hiányáé.
„Ha van hová hazamenned, (...) akkor versenyezhetsz és írhatod az emlékirataidat, nem gurul bele I. Károly feje a zűrzavarral." Az otthon s a pályák,
azaz az irodalmi élet hiányát pótlandó a „jó csapat" (Rónay, Nemes Nagy,
Mándy, Pilinszky) budai presszókba jár: „Fulladás ellen, és hogy ne guruljon
szét a fejünk a zűrzavartól." E mikroközösség célját a külvilág diszfunkcionális működésétől megzavart emberi-művészi identitás védelmén túl legendák s
hozzájuk csatolható jelmagyarázatok alkotásában regisztrálhatjuk. S mindez
azért történik, hogy: „kiismerd magad a terepen olvasó, létezésed terepén:
merre van országút, merre taligaút, merre gyalogösvény, képoszlop, naftakút,
vashámor, magaslat, láp, lombos erdő és tűlevelű." A szaggatott emlékezéssor
harmadik, befejező darabjában fókuszba kerülő viták tárgyai: verstani kérdések, de tétjük a pályán maradás (vagy ha úgy tetszik, maga a mindennapos
élet). A Hajónapló megélt-megszenvedett tanulsága itt kap újólag hangsúlyt.
67

Az egyidejű koncentráció és lazítás mint alkotói technika, az „anapesztusok
tiszta levegőjének" közös belégzése a dolog — a futás — önmagában lévő
értékének megragadását, a mellőzések-akadályoztatás miatt latolgatott félreállás immár végleges elutasítását eredményezi: „Aztán mégsem hagyod abba.
(...) Aztán akkor, megint túl egy holtponton, ez a megutált egészen-más-dolog
egyszerre megint szép lesz. Olyan ú j f a j t a szépsége lesz, amiről nem tudtad,
hogy ilyesmi létezik." Igen, csak ily módon lesz képes véget vetni — „a
megutált anapesztusok" birtokában visszanyert én-azonosság az immáron állandósult zűrzavarnak is: „Kiszorították I. Károly levágott fejét."
A Pályákon-ciklust befejező különálló darab, A másik Magyarország az eddigiekkel tematikailag rokonítható — ám, miként egy korábbi közlésből már
megbizonyosodhattunk róla — a megjelenítés módja ezúttal szabályos, folyamatszerű emlékezéshez kötődik. A politikum túlsúlyba kerülésétől terhelt jelenünkben most nem is a téma irodalomtörténeti tényanyagát (forrásértékét),
hanem annak a minőség, a szellemi értékek hangsúlyozásához köthető főirányát szeretnénk inkább kiemelni. Annak, a Németh László-i gondolattal is rokonítható minőségeszménynek, a másik Magyarországnak a megteremtését,
mely a haza megmaradásának egyedüli zálogát jelenti. Minek ábrándja — az
örökkönvalóság igényével végzett szellemi értékteremtés folyamata —, mondja
Ottlik, az egyedül méltó művészi ábránd. Ügy tűnik, e gondolat nem kíván
érveket, hisz a közelmúlt kedvező változásainak dacára régóta tapasztaljuk: a
hivatalos, a politikában forgolódó Magyarország „csak egy absztrakció, a másik meg valóság".
A kötetnek címet adó s azt berekesztő darab A Valencia-rejtély
(Hangés képsor) mintha szintén a hagyományos megjelenítés érvényességét megkérdőjelező poétikai deformációkat hangsúlyozná már azzal is, hogy a kommunikációs folyamat másik oldalát, a befogadót magát is instruálja (megfosztván
őt ezzel eddigi megszokott, passzív szerepétől). Egyfelől — a mű lehetséges
megvalósulásainak megfelelően — olvasóvá, ill. nézővé választja szét őket,
másfelől megszabja mindkét befogadás módját is azáltal, hogy alkalmas olvasatnak csupán a többszöröst, a megismételtet tartja, s hogy a nézői befogadás
lehetőségét a minimumra redukálja: egyetlen előadásra.
„Déltájt. Közvetlenül a világegyetem megsemmisülése előtti órákban."
Mindezzel, a lehetőségek viszonylagos hiányának, ill. korlátozottságunknak a
tudatosításával, úgy gondoljuk, egyúttal az első jelentős — önorientáló s egyben szerénységre intő — lépést is megtettük a címben feladott rejtély megközelítéséhez, mely magát a végső emberi cél (Dzéta-összetevő) realitását, ill. e cél
elérhetőségébe táplált hit értelmét, a Valencia-rejtélyt szeretné megragadni.
Ezen célul kitűzött gondolkodói-kutatói folyamat két tudós életútjának időbeli
szeletein keresztül nyilvánul meg. Az egymást nem lineárisan váltó színekben
a közös életkorszak — a húszas évek végétől a második világháború befejezéséig terjedő — szakaszai villannak össze a mával, melynek közelebbi időpontja
adott: 1985. Cholnoky és Szontág természettudós professzorok, kik a Valencia-rejtély megfejtésén munkálkodnak, kezdetben a nevezett vidám dalban
levő csekély szomorúság-darabként regisztrálják e jelenséget. Ám hamarosan
megértjük: az édes-bús dallam ennél általánosabb jelentést hordoz, valójában
a széthulló világban még esetleg egzisztáló bizonyosság csíráját rejti, melynek
„a megléte mindig kétségtelenebb, közvetlenebb valóság lesz, mint az anyagi
világé". Az életben értelmet, reményt keresés letéteményeseként tehát a rej68

télyt feloldó válasz az „univerzum szétesése után is" fennmaradó értékek után
kutat, azok bizonyosságát szeretné ' állítani : a gyermekkori emlékek, érzelmek
örökkévalóságát, a Dzétával jelölt szerelem s boldogság érzésének anyagi
értelemben vett megsemmisíthetetlen mivoltát.
Megjegyzendő, hogy a világ megismerhetőségét épp a XX. századi természettudományos kutatások eredményei hatására megkérdőjelező ismeretelméleti válság — mely egyfelől a fogalomalkotás, a jelképzés folyamatának lehetetlenségét állítja — a darab gondolati világának fontos összetevője. Erre következtethetünk a megnevezési aktus abszurditására és veszélyességére figyelmeztető alábbi szövegrészletből is: „Ahogy nő a néven nevezhetősége, úgy
csökken, zsugorodik a megléte biztossága", mondja Cholnoky a Dzétáról, minek „betűvel jelölve meg van védve a sértetlensége (...), s a pontatlanság árán
a teljessége."
Ha a boldogságfogalom Dzéta-szimbólumának felfejtésére s megragadására
irányuló igyekezet ilyeténképpen megtorpanni kényszerül is, nem mondható el
ugyanez a Valencia-rejtéllyel kapcsolatban, melynek feloldása a nem anyagi
összetevők által konstituálódó világnak most már nem is annyira a létére, nem
ezen lét ember általi birtoklásának lehetséges voltára, praktikus értelmére keresi a választ. Inkább a véletlenhez képest értendő lehetőségben, az irányultság értelmes mivoltában rejlő pozitívum, a mégis-hit szubjektív indokolhatósága lesz a végső, immár a valódi tétje tehát tudós vitázóink kutakodásának.
Tudjuk, hogy a kérdés megoldását a pesszimista kiindulópont — a dalban
kezdettől megbúvó szomorúság, s annak Cholnoky által történő korai értelmezése („Istenem, lehettünk volna boldogok!") — valójában még csupán egy
egyedi lehetőségszinten terheli, megengedve a kezdőpontnál, a múlthoz viszonyított pozitív kifejlet önmagában rejtező lehetőségét. A konklúzió azonban,
mely a Dzétához — annak a mindennapok által elhatárolt kompromisszumos
megközelíthetőségéhez (azaz az el nem érhetőséghez, hisz semmiféle kompromisszum „nem fér össze a Dzétával") — való Végső viszonyításban adja meg
a választ, már nem enged semmilyen remény-alternatívát, s a hit-elem abszolút hiábavalóságára mutat rá: „»Lehettünk volna boldogok«, ez nem igaz.
Nem lehettünk volna. A Valencia harsány vidámságában a rejtett szomorúság
nem egy elrontott életé (érthetetlen módon előre megsejtve!), hanem a (tökéletesen érthető) szomorúsága egy elrontandó életnek." Mindezek után már a
természetszerűleg következő 'pragmatikus' tanulság — a megadás — szavai
maradnak csupán : „ . . . ne legyen gondunk a boldogságra és bölcsességre való
törekvéssel, mert azt is csak a véletlen hozhatja létre, nem mi". Mindeme
lemondásnak mintegy a tragikumát elvevő, a felmérhetetlent megszokottá degradáló komponense is megjelenik — a kívülállást erősítő jelleggel — a megunódás, mely a Dzéta-fogalom ( + a matematika és a világmindenség) egyfajta
negatív megoldását képviseli: „Kölcsönösen megunjuk vele egymást és önmagunkat, aztán eltűnünk, mint egy derékszögű vektorszorzat..."
E pesszimisztikus konklúzióknak s az eltűnésnek mint végkifejletnek
azonban — hála Ottlik végletektől tartózkodó s természetesség felé húzó gondolkodásának — a korábbiak „kecsketúró"-effektusához hasonló ellenpólusa is
megtalálható a műben. Az embertársi gesztus, mely itt a „hídpénz" fogalmához kötődve tűnik fel többször, mintha a következetesen végigvitt gondolatmenetek mögött csakazértis megbúvó közvetett Dzéta-bizonyíték
meglétét
valószínűsítené: „Pontosan erre való a hídpénz, ha van a zsebedben.eev."

Igaz, miként a dráma zárása is jelzi, mindezek végiggondolása nem több
puszta okoskodás — s érzelmek, vágyak! — kevercsénél, amitől a világ nem
zavartatva magát „fél három után egy perccel szétfoszlik semmivé". (Azaz:
nem azért e vég, mert tudósaink bármifajta konklúzióra jutottak vele kapcsolatosan, és nem is azért, hogy a lemondással szembeni reménynek ne lehessen alapja,• hanem — mindezektől függetlenül: csak.)
Az állandóságra, a racionális kiszámíthatóságra vonatkozóan bennünk természetszerűen felmerülő kérdés ezek szerint tehát valójában megkerülendő.
Ügy tetszik, hogy e megfoghatatlan-megnevezhetetlen, magára hatni nem engedő világban talán egyetlen lehetőség marad már csupán: a 'kecsketúró-hídpénz' gesztusa, vagyis az ember és ember kapcsolatában realizálódó tartalmas
cselekedetek sora. Ez, a külvilágra történő ráhatásban, s még a külső megnevezésben is a kudarcot tudatosító műbeni gondolatmenet, mely cselekvésünk-létünk egyedül lehetséges módjának az egymás közti kommunikációt,
a rákérdezés nélküli Dzéta-gesztusok nyelvét engedi csak megvalósulni, tulajdonképpen a szerző eredendően humánközpontú világképét közvetíti. Azt, az
ottliki életmű minden darabjából sugárzó életbölcsességet és hitet, mely a lassan eltűnő modernista korszak összes kataklizmájának tudatosítása révén mutat rá egy minden körülmények között méltón vállalható életvezetési lehetőségre. Arra, hogy posztmodern világunkban nem egy állítás igaz vagy hamis
voltának eldöntése immáron a fő probléma, hanem az erről folyó kommunikáció módja, az emberek közötti modális viszonyok alakulása.
A kötetben közölt művek, mindamellett, hogy az életmű korábbi darabjaiban meglevő példázatszerűség felől is megközelíthetők, inkább tekintendők
egyfajta alternatívatudatosító modellnek (szemben a példázatok határozottabban pragmatikus, erősebben a sarkított válasz irányába mutató, teleologikus
jellegével). Ügy tűnik, hogy ezekben az írásokban Ottlik a „Nyugat szellemén pallérozott eszményei"-hez képest továbblendül, mintegy eleget téve a
régóta érezhető elvárásnak, mely szerint az írónak „most már saját alapjáról
kellene továbblépnie" (Tandori Dezső).
Eltekintve a művek keletkezésének egymásutánjától, a korábbi munkákhoz való időrendi viszonyulástól (vagy például attól a kérdéstől, hogy változtatott-e, s ha igen, miképpen a szerző közel fél évszázad alatt a címadó hangjátékon),' s adott tényként a 89-es együtt megjelenés dátumát elfogadva, bátran vállalható tehát azon vélekedés, mely itt bizonyos fajtá belülről jövő
posztmodern nézőpont műbeni kikristályosodását konstatálja. Ezen megfigyelésünket támasztja alá mind a vizsgált írások eszmei vonatkozásrendszere
(mély a modern kor válságának s a válságból kinövő alternatívák lenyomata),
mind az ezt megjélenítő kompozíciós jegyeknek — a korábbi művekhez képest tapasztalható —' relativizálódása, a poétikai deformálódás fokozódása (a
linearitás felbomlása, a narrátor szerepének elbizonytalanulása, az olvasónézőnek a rhűvilágba történő bevonása, az idézetek gyakorisága, megnövekedett szerepe stb.).
Mindezen megfigyelések mellett, a változások mibenlétének együttlátása
feltétlenül megkívánja annak kinyilvánítását, hogy e posztmodern jellemzők
nem különállóan, önmaguk szerveződnek egyfajta immanens művilággá, hanem mindig egy állandóan jelen levő modern gondolat- (és kompozíciós) rendszer szomszédságában élnek, annak megnyilvánulásait értelmezik (és viszont).
Ennek megfelelően e kötet írásai a korszakhatár jelzéseként, mérföldköveként,
70

s nem valamiféle egyirányú fordulat dokumentumaként értelmezendők, melyek az írói (s egyben olvasói) tudatosulás mértékét is meghatározzák. Azt,
a század vége túlélői számára megkerülhetetlen gondolati folyamatot, melynek híján táncunk a Valencia-keringőre — „a kettős, kinti-benti sötétségben" —, mutatós ugyan talán még lehet, de átélt és tudatos már aligha.
(Magvető, 1989.)
SZERDAHELYI ZOLTÁN

Önszabályozó élet és költészet
TAMÁS ATTILA: ILLYÉS GYULA
A nagy írók utóéletére egy ideig furcsa paradoxon a jellemző. Halálukkal
életművük — míg csak egy ú j égtájakat kereső generáció magának eligazító
példaként föl nem fedezi — mintha a tetszhalottság állapotába kerülne. Időszerűségük kérdésessé válik, kultuszuk lanyhul, az egykori polémiák róluk és
köröttük elcsitulnak — vagyis alakjuk lassan szoborrá merevedik. Az irodalomtörténészek számára azonban termékeny és ihlető e csönd. Ügy vélik, eljött a tárgyilagos mérlegelés ideje, az alkotói pálya lezárulásával lehetőség
nyílik a távlatba állításra s objektív értékítéletre. Illyésről is immár a harmadik összefoglaló igényű mű jelenik meg: Tüskés Tibor fölfedező izgalmú,
szép esszéstílusban megírt életrajza és pályaképe, illetve Izsák József profeszszorosan alapos és megbízható nagymonográfiája után — a Kortársaink sorozatban — Tamás Attila kötete. (A sort még tovább is lehetne folytatni az
Illyés-emlékkönyvvel, a kéziratos hagyaték, napló kiadásának filológiai teljesítményével, sőt — összegyűjtve — Béládi Miklós és Domokos Mátyás magvas
tanulmányai is kitennének egy-egy kötetet.) E bőség korántsem jelent egyöntetűséget: Tamás Attila munkájának is megvan a maga újszerűsége. „Mássága" égyfelől mintaválasztásában rejtezik: hőse Petőfi-portréját idézőn, gondolatmenetét főképpen (jobbnál jobb) verselemzésekre bízza, korrajz és személyiségkép a műértelmezésnek alárendelten, legfeljébb csak megvilágító
adalék és kommentár. Másfelől abban is úttörő, hogy feladja a klasszikusok
iránti tisztelet ünneplő retorikáját, s kísérletet tesz egyfajta elfogulátlan értékrend kialakítására, csúcs- és mélypontok megjelölésére, remekművek és
gyengébb alkotások elkülönítésére. Persze erény és fogyatkozás egyazon dolog színe és fonákja, s így e műközpontúságnak is megvan a mága ára: a soktényezős folyamatrajz helyett némi állapotszerűség, a teljességigény kivihetetlensége, bizonyos műfajok perifériára szorulása. A históriai kötőanyag néhol lexikonszerű adatsor, a pálya mozgásai (a lírát kivéve) nincsenek eléggé
motiválva.
A költői indulás rajza árnyalt és meggyőző, a kötet kiemelkedő fejezete.
Az Illyés-vers ekkor — mint az első korszakos mű, a Szomorú béres tanúsítja — a „megcsöndesült" Kassák-lírával rokon, s összetettségében az expresszionisztikus-szürrealisztikus hangvétel népies-realisztikus stílussal ötvöző71

dik. Tamás Attila leleménye a konstruktivista karakterjegyek felfedezése,
amit — mivel a költő a formateremtő elvek közt a kép- és keretszerkezetre,
a kompozícióra rakja a legnagyobb hangsúlyt — elemzési módszerként is
hasznosít. Egyetérthetünk a szerzővel abban is, hogy az alkotói pálya igazi
fordulatát, ellentétben Illyés kortárs kritikusaival, nem az első verseskönyvekhez, hanem a harmincas évek elején megjelenő költői epikához kapcsolja.
„Költői útja megtalálásának jegyeit gyors egymásutánban megjelenő elbeszélő-leíró műveiben lehet majd inkább kimutatni" — szögezi le. A Nehéz
föld a „klasszicizáló bukolikus szegényparaszti avantgárd" jellegzetességeivel
még az Erdélyi—Sinka párhuzamot revelálja, a Sarjúrendek „viszonylag lazán megszerkesztett anyagában" e törekvést keveri a múlt századi népnemzeti leíró költészet markánsságával, de a Három öreg már „dinamikus, tágasabb világú" kisepikába játssza át az életképet, a plasztikus valóságképet lírai
fénytörésben jeleníti meg, az Ifjúság pedig, mint a ciklus legjobb darabja, a
„múltba feledkezés" prousti varázsát a „belőle való kihullás" félelmével, a
„belső hitvesztés szorongásaival" köti egybe.
Az Illyés-líra különféle stílustörekvések egymásmellettiségéből — mint
Halász Gábor maradandó kritikáját továbbgondolva a szerző bizonyítja —
a Rend a romokban kötetével formálódik szerves egységgé. Amit korábban a
sematikus irodalomszemlélet megtorpanásnak, sőt válságnak ítélt, voltaképp
csúcsteljesítmény a pályán, amely — a Fogoly vagy A kacsalábon forgó vár
kitűnő elemzésének tanulsága szerint — a kései József Attilával vonható párhuzamba, s a Harmadnapon Pilinszkyje felé mutat. A messianisztikus hevületből való kijózanodásnak, a szemlélődő tartózkodás fegyelmének pozitív hozadéka a „hangsúlyosan anyagszerű-érzékletes elemek feltöltése személyes
lelki jelentéstartalmakkal" s „bonyolult gondolati-érzelmi folyamatok belső
rendjének érzékeltetése látomáselemek látszólag szertelen feldobásával". Ilylyés tehetsége két irányban is remekel: egyrészt a rendkívüli tömörítésben,
az „azonos karakterű képelemek növekvő intenzitású halmozásában", másrészt a költői kép monumentálissá növelésében, „egyre teljesebb beillesztésében a nagyobb összefüggések rendszerébe". E lírai tetőpont egybeesik a prózaíróéval, aki ugyan az ú j önéletrajzi irodalom úttörőjeként — mint Tamás
Attila okkal hangsúlyozza — jó egy évtizeddel később lép színre a költőnél,
de nem marad el tőle jelentőségben. Illyés első alkotói fénykorát a közéleti
aktivitás teszi teljessé, melyhez a kibontakozó népi mozgalom ad keretet és
lehetőséget. Vitatnivalónk a harmincas évek pályatörténetében jobbára részkérdésekben van. Ellentétben a szerzővel, az Oroszország úti jegyzeteitől a
Petőfi-könyvig ívelő vonulatban a Puszták népét nem tartjuk „torzónak",
széteső kompozíciónak, amely „színfoltokból" épül, anélkül azonban, hogy
„szerkezetének erővonalai valamilyen irányba mutatnának". A hiányként felrótt linearitásért bőven kárpótol a ciklikus esszéstruktúra, mely memoár és
leírás, idill és tragikum, vallomás és tárgyszerűség feszültségében teremt
egyensúlyt. Továbbá túlzás az ú j „önéletrajz-irodalom" első darabjaként Márai művét emlegetni, az Egy polgár vallomásait, hisz időben nem csak Kassák
előzi meg az Egy ember élete ciklusával, hanem Németh László Ember és
szerepe is. Aztán kissé lefokozónak érezzük a minősítést, mely Illyést csupán „a népi írók fokozatosan gyarapodó csoportjának tagjaként" jellemzi, az
Oj Szellemi Front vállalkozásában pedig csak a „hatalom kísértésének" veszélyére figyel fel a pozitív irányú reformszándékok méltatása helyett.
72

A negyvenes évek Illyés pályáján — a lényeget tekintve egyetérthetünk
a monográfus álláspontjával — a stagnálás, a veszteglés időszaka. A háború
és korforduló élménye jobbára csak a tárgyválasztás dolgában újítja meg költészetét, a világlátás változásában és az alkotástörvények módosulásában alig
észrevehető. A sokféleség a lírában átmenetiségre utal, az egyirányú kristályosodás pedig a „mindennapiság realizmusának" jegyében valósul meg (Egy
év; Tizenkét nap Bulgáriában). A prózában a szemléleti leegyszerűsödés tendenciái figyelhetők meg (Lélek és kenyér, Csizma az asztalon). Az ú j műfaj:
a dráma pedig nehezen bontakozik ki a líra burkából. A tű foka Achillessarka a lélektani motiválatlanság, a Lélekbúvár ugyan a klasszikus vígjáték
és'farce-irodalom beható ismeretéről tanúskodik, de eszméje egysíkú, a Két
férfi és az Ozorai példa története inkább való történelmi regénybe, mint
Ifiimre vagy drámába. E mérlegen némiképp javít, hogy oly történetbölcseleti
és halálversekben, mint a Nem volt elég, a Bátrabb igazságokért vagy a Jó
halált és a Novemberi kertben — voltaképp az ötvenes évek nagy lírai megújulásának elemei halmozódnak fel, továbbá, hogy ekkor keletkezik önéletrajzi regényciklusának legjobb darabja is, a Hunok Párizsban ,,regényesített,
analitikus visszaemlékezése". Még értéktelítettebb lenne a kép, ha a szerző az
életmű szervesebb részének tekintené a Magyar Csillag és az ú j Válasz szerkesztői teljesítményét.
Az ú j lírái fénykor Illyés pályáján — az „igen" és a „nem" nagyversének, a világirodalmi jelentőségű Két kéz és Egy mondat a zsarnokságról látomásának megalkotásával — az ötvenes évek elején köszönt be. Tamás Attila
mély beleérző képességgel (könyve legjobb fejezetében) „litániás" szerkesztésmódjuk és a béléjük foglalt monumentális „mindenségkép" okán „ikerversekként" értelmezi őket: az előbbi a Van Goghra emlékeztető képkivágás merészségével, a tárgy „egzisztenciális összefüggés-hálózatba" való szervezésévél
tűnik ki, az utóbbi pedig Eluard Szabadságának antitéziseként következetésen deduktív komponálásával, a mögöttes Laokoon-rhodell érvényre juttatásával. Az „igen" és „nem" drámája a Kézfogások kötetében is folytatódik:
A reformáció genfi emlékműve előtt kompozíciójában (kissé merev racionálizmussál) a „tépelődés" csöndesebb szituációjában, majd a Bartókban (az
avantgárd és archaikus stílus ötvözésével) az „egymásnak feszülés" kiélezettebb helyzetében. Illyés a sematizmusba dermedt magyar költészet megújításának élvonalában halad, ám — a szerző pontos megfigyelése szerint — mértéket tart a végpontok: egyfelől Juhászék szürrealista, látomásos kötetlensége,
másfelől Benjáminék földön járó, prózába hajló gondolatisága között. Az Új
versekben, majd a Dőlt vitorlában a lírai tárgyiasság stílustörekvése magasabb (létfilozófiai) szinten fejeződik:ki: a dolgoknak nem csak önértéke van,
egyszersmind általános értékek hordozói is. A fellendülés, há-nem is mérhető
a líra klasszikus mértékével, az epika és dráma műfajaiban is érzékelhető:
ekkor készül az Ebéd a kastélyban riportszerű és a Kháron ladikján naplóba szövődő esszéregénye, illetve a Fáklyalángtól a Malom a Séden át a Kegyencig terjedő vonulat.
A hatvanas évek derekán — mint Tamás Attila kifejti — Illyés költészete „megjelenített abszurditásai" révén még képes a megújulásra, s a maga „másszerű: kevésbé látványos, a képzeletet kevésbé felszabadító, viszont
szilárdabb gondolati tényezőket magába foglaló, szilárd alaptényezőkre építő
mítoszaival" mintha közeledne Weöres és Juhász, valamint Nagy László lírai
73

világához. A hetvenes években azonban szaporodnak „az öregedésnek, bizonyos fokú fáradásnak a jelei", az ú j magaslatokra eljutó Illyés-líra már nem
emelkedik tovább. E megállapítás — szerintünk — legfeljebb a versek bizonyos csoportjaira érvényes. Illyés öregen őszikék-korszakát
éli, s mint nagy
versek egész sora (Menet a ködben, Peroráció: záróbeszéd, Üdvösség vagy
halál stb.) bizonyítja, nem csak a regenerációra, de szárnyalásra is képes.
Ugyanezt tapasztaljuk más műfajaiban is. Az átlagszint tán nem magasabb,
mint korábban, de ekkor születik legjobb drámája és regénye, a Tiszták és a
Beatrice apródjai. Az előbbi a konfliktus összetettségével, az utóbbi az emlékezés lírájának és a történelmi dokumentum tárgyszerű epikájának egybekötésével emelkedik ki.
Tamás Attila helyesen jár el, midőn a lírát Illyés vezérműfajának tekinti,
s értelmezését monográfiája középpontjába helyezi. (Egy vele készült interjúban olvassuk: maga a költő is minden más művet odaadott volna egyetlen
versért.) A sok igényes műelemzés — szerzőjének esztétikai érzékenysége, a
strukturális módszerekben való jártassága és a kifejezés fogalmi pontossága
révén — könyvének legjobb kvalitása, amely a költőről szóló irodalomban
megkülönböztetett helyet biztosít számára. Tamás Attila felfogása szerint a
mű: keletkezési körülményeitől függetlenedő, önmagából magyarázható realitás — innen ered értékítéleteinek megbízhatósága, szemléletmódjának objektivitása, de egyúttal gondolatmenetének bizonyos monotóniája is. Az egyhangúságot oldhatta volna, ha a műveket az alkotói folyamat felől is értelmezi, annak mintegy summázataként, végpontjaként, betetőződéséül. Ami hiányzik könyvéből: Illyés személyisége, világképe, pályájának mint emberiírói vállalkozások sorozatának ábrázolása, élet és mű összefüggéseinek, az
egyes műfajok kölcsönhatásának és munkamegosztásának feltárása. (Mindennek oka és tünete az esszéíró, a kritikus és publicista teljesítményének némi lebecsülése, oly tanulmányantológiáknak, mint a Magyarok vagy a Hajszálgyökerek háttérbe szorítása, illetve a drámaíró portréjának egyes művek
ismertetésében megnyilvánuló elaprózása, az írói dramaturgia általános jellemzésének, korszakolásának mellőzése.) Ezzel együtt azonban Tamás Attila
könyve a legjobb, amit Illyésről eddig olvashattunk. (Akadémiai Kiadó, 1989.)
GREZSA FERENC

Márkus Béla: Magányos portyázok
Márkus Béla tanulmányainak egyik csoportja alapos filológiai kutatásokkal old fel rejtélyeket: adatokkal, dokumentumok lelkiismeretes és pontos feltárásával világítja meg az-irodalomtörténet értéktévesztéseit, a művészi szempontokat mellőző ítéletek makacs továbbélését. Fontos, érdekes, mondhatni,
izgalmas írások ezek. Olvasásuk közben jutott eszembe az, hogy érdemes
lenne utóbbi évtizedeink értékzavarait, szándékos vagy felelőtlen értékpazarlásait akár az ő írásainak a sorsa felől is jellemezni. Márkus Bélának ez a
kis „zsebbe való" könyve az első önálló kötete — jó két évtizedes serény
74

irodalomtörténészi és kritikusi munkássága, alapos szakmai ismeretei, határozott irodalomszemlélete és fáradhatatlan kutató szenvedélye ellenére. S egy
olyan országban, ahol — a Kortárs magyar írók kislexikona bárkit meggyőzhet erről — odavetett napi jegyzetekből, alkalmi újságcikkekből, szakismeretet
és művészi kvalitást egyaránt nélkülöző írásokból szerencsésebb kapcsolatú
pályatársak tucatszámra állították össze, s adták ki könyveiket. Néhány évvel
ezelőtt egy kiadói tájékoztatóban már találkoztam Márkus Béla Magányos
portyázok című könyvével. Az előrejelzés azt ígérte, hogy — akkor! — másfél évtizedes kritikusi és tanulmányírói munkásságáról ad keresztmetszetet,
bő válogatást a kötet. Aztán, nem sokkal később, a Sarkadi Imréről írt kandidátusi disszertációjának vitája után azt is reméltem, hogy hamarosan megjelenik ez az elmélyült, különösen a negyvenes évek végének, ötvenes évek
elejének irodalomszemléletét sok-sok ú j szemponttal, önálló filológiai kutatásokkal bőségesen dokumentáló, újabb irodalmunk történetének megírásához
jól hasznosítható munka. Ebből a két könyvből nyilvánvalóvá válhatott volna,
hogy komoly értékeket hoz az a ritkává lett erény, amelyikkel Márkus Béla
oly természetesen rendelkezik: a lelkiismeretes, a legapróbb részletekre is figyelő, elfogultságok nélküli tárgyilagosság, az ismeretek — olykor szinte pazarló — bőségéből alkotott koncepció és értékítélet. Az az eltökélt ténytisztelet, amelyik érvekkel, elfogulatlan logikával cáfolta meg egyebek mellett
akadémikus aspiráns vezetőjének az ötvenes évek elejéről kialakított koncepcióját is. (Illesse tisztelet utólag is Király Istvánt azért, hogy — bár a tények fájtak neki — nem haragudott meg, hanem — részben önmaga ellen is
szólva — Márkus Béla kutatói lelkiismeretességét, kikezdhetetlen szakmai erkölcsét méltatta ama kandidátusi vitán.) Nem tudom, hogy a két terjedelmes
könyv helyett miként jelent meg csupán az egyiknek a töredéke- — a rég
hirdetett tanulmánykötet címével.
A Magányos portyázókról szólva azért említem először ezt a hiányérzetemet, hogy ennek leküzdése, helyesebben kivallása után magát a könyvet
nézzem, hiszen a részletben — a témakörtől eltekintve — jól megmutatkozik
az ő irodalomtörténészi és kritikusi karaktere. A témakör ebben a könyvben
az erdélyi magyar irodalomra szűkült. Ez irodalomszemléleti szempontból azt
is mutatja persze, hogy Márkus Béla pályája kezdetétől foglalkozik a nemzetiségi magyar irodalommal is, nem a nehezen kiharcolt, majd hirtelen jött
érdeklődés tágította ki irodalomszemléletét. Így könnyedén válogathatott egy
kötetre valót az erdélyi irodalomról a hetvenes és nyolcvanas években írott
tanulmányaiból, kritikáiból, jóllehet, érdeklődésének ez csak az egyik területe.
Irodalomszemléletét már a kötetben található legkorábbi tanulmányában
is határozott ítélőképesség jellemzi. Szigorú tárgyilagossággal, a művészi élmény sokrétű értéktartományainak egységére koncentrálva ítél írásaiban. Tanulmánykötetének egyik legfontosabb erénye a megalapozott és következetesen alkalmazott értékszemléiét. Példaszerű az, ahogyan esztétikai elemzéssel
kimutatja egy-egy kötet vagy életmű esetében az erkölcs és esztétikum művészi egységét (Kányádi Sándor és Király László versesköteteiben), a szándék
és a művészi megvalósulás ütközését, az alkotói világszemlélet zavarainak
művészi következményeit (Szőcs Kálmán lírájában), a valóságvonatkozásoktól
mindenáron eloldódni akaró kísérlet részleges értékeit (Markó Béla kötetében), ahogy — még ifjú kritikusként — ízekre szedi Jordáky Lajos irodalomszemléletének ellentmondásait, ideológiai elfogultságokkal aládúcolt tévesz75

méit. Elmélyült gondolati elemzéssel, meggyőzően kapcsolja be Sütő András
Vidám sirató ját a klasszikus értékű Sütő-drámák gondolatkörébe, közben
nem hallgatja el azt sem, hogy ez a darab nem a nagy drámák esztétikai
színvonalán képviseli ugyanazt a közösségmegőrző, erkölcsépítő szándékot,
eszmét. Jó érzékkel emeli ki a darab kulcsfogalmait — alkalmazkodás, kísértés, illúziók —, s tág horizontú, általános érvényű darabbeli jelentésüket is
föltárja. Bálint Tibor novelláit elemezve meggyőzően bizonyítja, hogy a közvetlen valóságvonatkozásoktól való menekülés, azok következetes letakarása
a „látomás kényszerzubbonyába" öltözteti az alkotót. De említhetem a Láztalanul? című, öt verseskönyvet tömören jellemző és értékelő kritikáját is:
ezúttal nem részletes elemzés, hanem lényeglátó jellemzés és az abból kibontott határozott értékelés érdemel figyelmet. Űgy jellemzi az öt költő — Molnos Lajos, Czegő Zoltán, Vári Attila, Kenéz Ferenc és Csiki László — egy-egy
verskötetét, hogy a szemléletesen megragadott kulcsprobléma művészi kérdőjelei kapnak nyomatékot a bemutatásban. Az alkotókat ez a szemléleti gondjaikkal való mélyebb művészi számvetésre ösztönözheti. Az olvasó számára
pedig az élmény és esztétikum bonyolult viszonylata a részleges megvalósulások szemléletes jellemzése révén válik megfoghatóvá.
Márkus Béla írásainak fölöttébb méltánylandó vonása a feltűnően gazdag
viszonyítási háló. Szorosan összefügg ez ismereteinek azzal a filológiai alaposságával, amelyik tanulmányait és kritikáit irodalomtörténeti szempontból
is eligazító jellegűvé és értékűvé teszi. Nemcsak önmagukban nézi a műveket,
hanem összevetéseiből, párhuzamaiból. és ellentéteiből fontos szemléleti, irodalomtörténeti tanulságokat von le. A kínálkozó példák sorából ezúttal csak
a Hiteles dokumentum című írást említem. Asztalos István író a Hadak útján
című krónikájának az első kiadást negyven esztendő múlva követő második
megjelentetésekor nemcsak e mű értékelő bemutatását végzi el, hanem a magyar háborús irodalom legalább tucatnyi művével szembesítve kimutatja azt
is, hogy ebből a gazdag irodalomból a propagandacélok alá rendelt irodalomszemlélet következetesen kihagyta, kifelejtette azokat a műveket, amelyek a
szovjet hadifogság és a felszabadulás hiteles, tehát vegyes, sőt rossz élményeiről számoltak be. Megállapításai alapos háttértanulmányokra épülnek, a
magyar lágerirodalomról szóló írásaiból is összeállíthatna egy kisebb kötetet.
Éppen ezért sajnálom, hogy a bravúros filológiai teljesítménnyel elgondolkodtató következtetésekre jutó Markovits Rodion-tanulmány — miközben kimutatja a Szibériai garnizon kritikai megítélésének gyarló háttérösszefíiggéseit — magáról a műről nem ad legalább néhány lapnyi közvetlenül is értékelő jellemzést. Inkább csak közvetetten olvasható ki a tanulmányból az
egykori világhírnév és a későbbi teljes elfeledettség között méltányos kiegyenlítő értékelést kívánó irodalomtörténészi álláspontja. Amit ígért, azt hiánytalanul elvégzi, sőt, jóval többet is ad az „adalékok"-nál.
A Magányos portyázok műfaji változatossága az erős karakterű szemlélet következetes érvényesülése folytán nem elegyességet, hanem szemléleti
egységet és gazdagságot hoz. Emellett érdekes olvasmánnyá is teszi a kötetet
a műfaji színesség. Ördögi köröket leleplező filológiai tanulmány, eszmei, művészetszemléleti tévutakat megvilágító kritika, műelemzés, irodalomtörténeti
tanulmány, Huszár Sándor nagy vihart kavart könyvének kritikai visszhangjából szerkesztett „sajtóértekezlet", képzelt beszélgetés Székely Jánossal, szépirodalmi kritika és pályaképrajz, a nemzetiségtudomány ú j feladataival szem7fi

besülő elméleti tanulmányokat értékelő írások sorakoznak itt egymás után.
A képzelt beszélgetés a kérdező felkészültségén, apró részletekre is emlékező,
titkokat is megfigyelő buzgalmán — Székely János módján — ironizál is,
közben a Székely-életmű értékelő elemzését, árnyalt értékelését és jellemzését
adja. Huszár Sándor Sorsom, emlékezete című könyvének bírálataiból készített
kritikamontázsa nyilván abból az alapelvből indult ki, hogy a műhöz jószerivel hozzátartozik a róla való gondolkodás is. Huszár könyve jó alkalom lett
Márkus Bélának a kritikai vélekedések csomópontokba gyűjtésére és szembesítésére, de a mindig oly határozott és megalapozott ítéletű kritikus ezúttal
alaposan megtréfálja olvasóját. A tizenöt kritikus szövegéből összeállított
„foszlányok"-at nem egészíti ki közvetlenül a saját véleményével, hanem kaján és csalafinta eleganciával a „foszlányok" montázsába, rejti azt. A „foszlányok" oly változatosan erősítik és cáfolják egymást, hogy a vélekedések egyszerre világítanak rá Huszár könyvének feloldhatatlan írói és erkölcsi ellentmondásaira, belső zavaraira, mindemellett emlékiratának fölrázó, gondolkodtató, vitára, elemzésre ösztönző értékére, atmoszférateremtő képességére is!
Márkus Béla írásai a szakmai lelkiismeretesség folytán olykor meglehetősen zsúfoltak, nem annyira vonzó, sokkal inkább hasznos és elgondolkodtató
olvasmányok. Szemléletüket a filológiai alaposság, a biztos értékítélet, a vonatkozások, viszonyítások gazdagsága mellett az irodalom és az emberi sors
szoros kapcsolatának tudata is áthatja. Egy olyan meggyőződés is táplálja
szemléletét, mely szerint az irodalom ma is segít kiteljesíteni emberi lehetőségeinket, segít ép személyiséget, ép közösséget teremteni és megőrizni. Az erkölcsi szempontok így kerülnek fontos helyre ezekben az írásokban, de sohasem szorítják háttérbe a művek esztétikai megítélésének összetett rendszerét.
Ez a közösségi sorsot formáló szándék, elhivatottság a szépirodalmi művek
elemzésekor csak akkor kap erőteljes hangsúlyt, ha spontánul jelenik meg a
művek esztétikumában. E kötet tárgyai esetében elsősorban Kányádi Sándor
és Király László versköteteinek ihletett és elmélyült elemzésében, Sütő András
Vidám siratójának értelmezésében. Viszont jó okkal kerül központi helyre
a Gáli Ernő Kelet-európai írástudók és a nemzeti-nemzetiségi
törekvések című könyvét elemző esszéjében. Márkus Béla ez esetben is az életmű dokumentált ismeretében értékeli Gáli Ernő művét. Az alapos háttérismeret most
is fontos szempontokat ad neki, amikor a tudós önkorrekciós képességét, bátorságát elemzi, s azt a gondolkodói utat minősíti, amelyik a „sajátosság
méltóságának" elméletétől a romániai magyar valóság tényeit érzékelve és
megélve a „nemzetiségi elidegenedés" fogalmának árnyalt általános jellemzéséig vezetett. E fogalom tartalma közvetlenül átérthető az erdélyi magyar T
ság léthelyzetére, sorsára, hiszen általános érvényűén arra hívta fel a figyelmet a kitűnő tudós, amiről konkrétan nem beszélhetett. Márkus Bélának az
erdélyi magyar irodalmat elemző és értékelő írásai szigorú tárgyilagosságukkál és ismereteik gazdagságával a szorosan vett szakmai értékükön túlmutatóan következetesen képviselik a Gáli Ernő írásaiban elméletileg körvonalazott nemzetiségvédelmi eszmét is. (Szépirodalmi, 1989.)
GÖRÖMBEI ANDRÁS

77

Levente és László, avagy itt állunk
az új biedermeier korának hajnalán
SZABÁLYTALAN BÍRÁLAT
SZÖRÉNYI LÁSZLÓ „ . . . MÚLTADDAL VALAMIT KEZDENI"
CÍMŰ KÖNYVÉRŐL
„Tirol a síelők országa" — mentegetődzött a Tiroler Tageszeitung című
napilap 1989. október 5-én, amiért egyik cikkében Bernhard Gstreinként emlegette, azaz a híres osztrák sífutó keresztnevével illette Norbert Gstreint, a
kitűnő fiatal prózaírót. Nos, a Gstrein név Ausztriában körülbelül olyan gyakori, mint Magyarországon a Szörényi, s ha Tirol ma a síelők országa, akkor
Magyarország a hatvanas évek végén, a hetvenes évek elején a beat országa
volt, Illéssel, Omegával és Metróval az élen. Nekünk, középiskolából frissen
kikerült bölcsészeknek legalábbis nehezen állt rá a szánk arra, hogy nem föltétlenül Levente a Szörényi, hanem László is lehet. Mentségünkre szóljon,
hogy amikor néhány évvel később kritika jelent meg egyik illusztris szakfolyóiratunkban a többek között Szörényi László által összeállított Ragyognak
tettei...
című Vörösmarty-tanulmánykötetről, ott is Levente állt László helyett a szerkesztők névsorában. (Irodalomtörténet, 1988. 4. 1091.) Mi persze
akkor már jót derültünk ezen; velünk ugyanis László elég gyorsan elfeledtette Leventét. Előadásait nem csupán vaskos viccei és adomái tették sziporkázóakká, hanem helyenként olyan fokú politikai szabadszájúsága is, hogy az
ember akaratlanul körbenézett: vajon ül-e itt valaki, akinek ezt talán mégsem
kellene hallania? Ha persze csak ennyi lett volna az egész, akkor bizonyára
elég hamar visszatértünk volna Jókai Sárga rózsájától a Bródy Jancsiéhoz.
Szörényinél azonban (Lászlónál) nem itt végződött, hanem éppen itt kezdődött a dolog. Antikos műveltségű ember lévén, tökéletesen tisztában volt a
retorika fontosságával, ám a retorika nála sohasem vált önmagáért valóvá:
mögötte mindig tények voltak és ténytisztelet, tudás és tudományos alázat.
Szemlélete mindig (mostani kötetének tanulmányaiban is) történeti, a hajnadvolt írókat, műveket és kulturális jelenségeket mindig saját összefüggéseik
közé helyezi és ítéli meg. Vérbeli történész, akitől távol áll az olcsó, aktualizáló zsurnalizmus; filosz, aki képes napokat tölteni a könyvtárban azért, hogy
előbúvároljon egy-egy adatot. Mert tudja, Kölcseyvei együtt vallja: a múlt
ezernyi apró hajszáléren keresztül, organikusan kötődik a jelenhez, s a történész feladata nem az, hogy széles árkot vágjon múlt és jelen között, hanem
a kapillárisokat kell tisztán tartania, vagy éppen megtisztítania.
Az utóbbi mondatokkal, a hosszúra sikeredett bevezető után, voltaképpen
el is jutottunk már Szörényi László most megjelent (s a magyar könyvkiadók
nagyobb dicsőségére mindmáig egyetlen) tanulmánykötetéhez. Vékonyka
könyv, a szerző írásainak talán tizedrésze sem kapott helyet benne. Ami viszont olvasható itt, az tudatosan szerkesztett egészet alkot, a Kölcseytől származó, „Múltaddal valamit kezdeni" cím jegyében. E szándékot az előszó teszi
világossá: „Midőn e kötet címéül a Mohács költői kérdésének egy részét választottam, állító formában, nyomatékosítani akartam: a múlt nem automati78

kusan s nem is homályba vesző »törvényszerűségek« révén épült be a nemzeti
tudatunkba. A múlt elfeledhető, sőt elfeledtethető. Űjra emlékezetbe idézni az
értelmiségi dolga. Az íróé." A kötet tanulmányai jó évszázadnyi időszakot fognak át a magyar irodalom történetéből Berzsenyitől Kosztolányiig, sőt „A
szent hazának képe" című értekezés révén, mely a magyar őstörténet és az
epika viszonyát vizsgálja Zrínyitől Krúdyig, az időhatárok még jobban kitolódnak. Ha valaki átfutja a tartalomjegyzéket, joggal válhat gyanakvóvá: vajon nem takar-e felületességet ez a nem egészen háromszáz oldalba belepréselt több évszázados tematika? A kötet tanulmányai azonban gyorsan eloszlatják ezt a gyanút. Eloszlatják először is azért, mert Szörényi valóban enciklopédikus műveltségű tudós, aki a pozitivisták anyagismeretét képes egyesíteni
egy Horváth János rendszerező képességével; az ő írásait olvasva sohasem az
az érzésünk, hogy a szerző merészen, a tudatlanok könnyedségével csapong,
hanem éppen ellenkezőleg: mintha éppen csak sejtetné, hogy mi mindent is
tud ő a magyar irodalom, a magyar kultúra történetéről. Fogalmazhatnék
úgy is, Szörényi esetében az elmondottakat éppen az el nem mondottak hitelesítik. De oszlatja a felületesség gyanúját a kötet már említett, átgondolt
szerkesztése is. „Több évszázadot és sok művet áttekinteni kívánván, az őstörténeti témakör és az irodalmunkban érvényesülhetett eposzmodellek... összevetése a jelenlegi, rövidre szabott terjedelemben csak akkor kecsegtethet
eredménnyel, ha sikerül egy vezérszempontból szemügyre venni tárgyunkat."
— írja Szörényi előbb már említett, „A szent hazának képe" című tanulmányának bevezetőjében. A vezérfonal itt a haza, a magyarság fogalmának és a
szentség szférájának az összefüggése, melyre a címadó, Arany Jánostól származó idézet is utal. S ha úgy tetszik, e tanulmány szerkezeti szempontból a
kötet egészének kicsinyített mása: Szörényi voltaképpen haza és magyarság,
nemzeti identitástudat és európaiság eszméjét járja körül, értekezzék akár
Berzsenyiről, akár Táncsics Mihályról, akár Krúdyról vagy Kosztolányiról.
E vezérfonalra a tanulmányok tárgyuk időrendjében fűződnek fel: Berzsenyi
és Kölcsey, Vörösmarty és Petőfi, Táncsics és Jókai, Arany, Krúdy és Kosztolányi. A kötet legnagyobb része tehát 19. századi, ezen belül is reformkori
irodalomtörténeti problémákkal foglalkozik, s nyilván nem véletlenül: ez az
időszak volt a magyar nemzeteszme, nemzettudat formálódásának klasszikus
korszaka.
Ha Szörényi látás-, pontosabban láttatásmódját kellene jellemeznem, akkor némi iróniával azt is mondhatnám, hogy ő a magyar irodalom anekdotikus
hagyományait fordítja át az irodalomtörténet nyelvére. Egyetemi előadásainak
sajátos varázsát az adja, hogy mindenről mindig eszébe jut valami, ami talán
nem is tartozik szorosan az éppen adott témához, de azért sehogyan sem bírja
ki, hogy mégis oda ne csempéssze valahogy. Ugyanez a mindent elmondani
akarás, bár mérsékeltebb formában, de felfedezhető írásos munkáiban is. Az
őstörténet és epika összefüggéseit tárgyaló tanulmányban például Jókai A jövő
század regénye című munkájának értelmezése során megjegyzi, hogy
Herzl Tivadar, azaz Theodor Herzl nagy hatású államregénye, a cionizmust megalapító, illetve propagáló Altneuland (1902) tulajdonképpen besorolható a Jókai-epigon regények közé; hiszen alapjában Jókai azilium-sziget mítoszának és az ősit modernné váltó államutópiájának keveréke." (218) A megjegyzések nagy része azonban e kötetben hátulra szorul, a jegyzetek közé, s e
tény a szerző egészséges arányérzékéről tanúskodik. Szörényinek persze azért
79

juthat eszébe mindenről minden, mert tudása valóban enciklopédikus, s ez
nem csupán jegyzetekbe szoruló meglátásokhoz segíti hozzá. Éppen ellenkezőleg, irodalomtörténet-írói munkásságának lényegéhez tartozik, hogy az emberiség ősi mítoszait, irodalmi és kulturális hagyományait a Bibliától és a görögrómai mitológiától kezdve mondjuk Tasson és Camoesen át a Kosztolányi
vagy Krúdy számára már nemzeti mitológiává vált Vörösmartyig még a legrafináltabb utalásokban is felismeri. Ettől vagy éppen ezért lehetnének még
tanulmányai riasztó pozitivista adathalmazok is; Szörényi azonban megfigyelésein át a lényeges összefüggések meglátásáig jut el. Ilosvai Toldijában felfedezi az ófrancia chanson de geste-ek hatását (166), a Zalán /utasában, ebben
a korábban mindig formátlannak és kaotikusnak tartott műben felismeri az
eposszal szemben támasztott arisztotelészi követelményt: legyen eleje, közepe
és vége (39). Fejtegetései nyomán világossá válik a Szózatnak a klasszikus retorika szabályait követő szerkezete, mely Aeneas társait buzdító beszédének
felépítésével egyezik meg (85—86). Petőfi utolsó versében Homérosz-reminiszcenciákra ismer rá, s von le e tényből fontos következtetéseket a magyar
költő történelem- és irodalomszemléletére vonatkozólag (115—116), míg. Jókai
A kőszívű ember fiai című regénye kapcsán hőseposzi és görög mitológiai vonásokra hívja fel a figyelmet (149—150). A példákat hosszasan sorolhatnám
még; helyettük csak egyetlen, jellemzően „szörényies" megállapítást idézek,
Arany Rózsa és Ibolya című elbeszélő költeményéről: „Ez alapjában a görög
Iaszón és Médeia története, ovidiusi átváltozásokkal színezve, a vége pedig az
elfeledett, majd ismét fölismert szerelmesről Kálidásza Sakuntalájából
való"
(169). Irodalomtörténeti közhelynek számít az a megállapítás, hogy az európai
irodalom, mely a reneszánsztól kezdve a romantikáig végül is az imitáció
különböző formáinak jegyében fejlődött, milyen alapvetően támaszkodott
ezekben az évszázadokban az emberiség régmúlt korszakainak, mindenekelőtt a görög és a római antikvitásnak az irodalmi hagyományaira. Ám legalább ennyire belerögződött a köztudatba az is, hogy a romantika originalitáskultuszával valami egészen új kezdődött áz irodalom történetében. Nos, Szörényi tanulmányait olvasva az embernek minduntalan rá kell döbbennie arra,
hogy a romantika írói éppen úgy, mint az őket követő nemzedékek, rejtőzködőbben és szemérmesebben ugyan, de mégis mennyire szem előtt tartották a
régi mintákat.
A kötet, irodalomtörténeti tanulmányait két publicisztikai jellegű írás
fogja keretbe. Az elsőnek (Nemzet és lakosság) műfaja vitacikk, vele Szörényi
1979-ben, az Új Forrás című folyóiratban a nemzettudat állapotáról és fontosságáról kialakult vitához szólt hozzá. Feladata a mostani kötetben az, hogy
a szerző nemzeti múlttal, nemzeti hagyományokkal kapcsolatos álláspontját világossá tegye, mielőtt a konkrét irodalomtörténeti problémák- tárgyalására
kerülne a sor. Több lényeges kérdésre fény is derül belőle, a gondolatmenet
egészét összegző megállapítása pedig igencsak megszívlelendő: „Az a nemzet,
amely bezárja panteonját, egyetemlegesen készülhet a köztemetőbe. A nemzeti
lét átélése nem gátja, hanem feltétele az emberiségről, az embervoltunkról
megszerezhető egyetemes tudásnak. Ha kizárólagos vallássá emelkedik: pusztító pogányság és fasizmus. De ha eltűnik, .az igazi »valláshoz« vezető út is
lezárul." (19) Zavaró azonban az írás vitacikk-formája. A hajdani vitapartnerek véleményének ismerete nélkül Szörényi gondolatmenete is töredékessé válik, értelmét veszti a polemikus hangnem, s hatástalanul pukkannak szét a
80

gunyoros, ironikus petárdák. Kétségkívül szerencsésebb lett volna, ha kötete
elején Szörényi szituációhoz kötött vitacikk helyett tanulmányszerűen foglalta
volna össze elvi nézeteit. •
A kötetzáró írás műfaja pamflet; benne Szörényi azt a jó néhány évszázados múltra visszatekintő, ám Magyarországon különösen a Rákosi- és a
Kádár-korszakban elterjedt kiadói gyakorlatot leplezi le keserű gúnnyal és
mérhetetlen szarkazmussal, amely politikai megfontolásokból megcsonkítva
adta közre a magyar irodalom klasszikus alkotásainak egész sorát. A kötetnyitó és a kötetzáró írás egyértelműen rímelnek egymásra. Vitacikkében Szörényi elsősorban az 1945 utáni politikai, ill. kultúrpolitikai viszonyokat, a tökéletes alattvalókra vágyó Rákosi-korszakot és a lakosság jól táplálását egyedüli célul kitűző kádárizmust teszi felelőssé a nemzeti hagyományok háttérbe
szorulása, a műveletlenség terjedése miatt. A delfinológiai vázlat pedig e bűnös (kultúr)politika mindennapi gyakorlatának egyik szeletét tárja elénk.
írásomat a Tiroler Tageszeitungból vett idézettel kezdtem, meg kell vallanom azonban, hogy elég ritkán forgatom e napilapot. Norbert és Bernhard
Gstrein esetére is az INN című insbrucki irodalmi folyóirat múlt év decemberi
száma hívta fel a figyelmemet. A cikk szerzője, J. Holzer ugyan írása második
felében helyi problémává szűkíti a névtévesztést, illetve azt követő jellegzetes
mentegetődzést (Tirol az írók országa is, csakhogy erről a tömegkommunikáció
nem vesz megfelelően tudomást), számomra azonban, miután a bécsi Nationalbibliothek folyóirat-olvasójában nemcsak az INN-be néztem bele, hanem egyéb
folyóiratokba is, óhatatlanul tágabb kontextust kapott a kérdés. A kézbe vett
lapokból ugyanis szinte kivétel nélkül és elementáris erővel csendül ki a kultúra eddig soha nem tapasztalt válságának, az irodalom (s tágabb értelemben
a művészetek) elszigetelődésének, közönségvesztésének a tudata. A középszerűség, a konzumkultúra kora jött el, a manipulációé és a reklámé. Minden
fölhígul és könnyen emészthetővé válik; a történelmi identitástudat és nemzeti önérzet kultúrateremtés helyett nemzetközi futballmérkőzések tömegverekedéseiben csapódik le. A tömegverekedés képei után a televízióban következik a reklám, majd a horrorfilm vagy az édeskés szerelmi történet. A Distel
című dél-tiroli folyóirat egyenesen az ú j biedermeier koráról beszél, s tematikus számában (1989/3) egész sor cikk foglalkozik e kérdéskörrel, a leírás
szintjétől a történeti analíziséig.
Mindezt azért említem itt, mert Szörényi László delfinológiavázlata aktuális kultúrpolitikai cikkből, egy kultúrbotrány feltárásából rövid idő alatt
kultúratörténeti tanulmánnyá vált: Magyarországon remélhetőleg soha többé
nem kerülnek ki a nyomdákból kurtított, csonkított, szögletes zárójelekkel,
három pontokkal tarkított regények és novellák, versek és emlékiratok. A fő
kérdés ma már sokkal inkább az, hogy sikerül-e a közönséget megőrizni vagy
éppen ú j közönséget teremteni számukra. Ezzel a problémával persze Szörényi, 1984-ben (!) leadott kéziratában, még nem nézhetett szembe. Tény, hogy
a Rákosi- és a Kádár-korszak kultúrpolitikája nehezen jóvátehető bűnöket
követett el, de az említett német nyelvű lapok cikkei mégis arra figyelmeztetnek, hogy az általános hanyatlás nem írható egyedül az ő számlájukra; s
ez az a pont, ahol Szörényi László időtálló irodalomtörténeti tanulmányokat
tartalmazó kötetének végső (aktuálpolitikai) üzenetét mégiscsak meghaladta
az idő. (Magvető, 1989.)
SZAJBÉLY MIHÁLY
81

Vásárhelyi Miklós: Ellenzékben
Egy hazugságot addig kell ismételgetni, hogy igazságként hasson — vallották a propaganda sátáni nagymesterei. 1956 eseményeiről és hőseiről több
mint három évtizeden át szajkózták a különféle szintű hazugságokat. A befogadásukra képtelen ember szervezetét pedig apránként anatómiailag is átrendezték. A szívet átültették a gyomorba, az agyat a fodrozódó vastagbélbe
töltötték, a húgyhólyaggal meg a koponyát boltozták ki belülről. Mivel a
„szervátszervezés" — a látszólagos tömeges siker ellenére — sem bizonyult
tökéletesnek, utóbb hivatalosan is polgárjogot nyert a féligazságok esetenkénti kimondása. Ezek szerint '56 nem csupán ellenforradalom, hanem nemzeti tragédia is volt. De az igazság, akárcsak a szeretet, nem felezhető. Ellenforradalomnak ítélni a magyar történelem egyik legsötétebb rémuralma elleni felkelést, képtelen cinizmus. Ionescói abszurd.
Aztán bekövetkezett az 1989-es esztendő, a kollektív erkölcsi igazságtevésnek, ez a március 15. szelleméhez méltó éve. És közben elárasztottak
bennünket a trianoni és a párizsi békeszerződéssel s előzményeikkel, a hadifoglyokkal, a munkatáboroknak titulált halálgyárakkal, a kitelepítésekkel, a
lágerek vörös lobogós iszonyatával, az évezredes rekordot döntő perekkel,
1956 tényeivel és szereplőivel, valamint a megtorlással foglalkozó könyvek és
filmek. És mindezzel együtt ránk szakadt a hajdani határai közül kibomló
egész magyar történelem. Űgy járunk, mint az első honi vasútállomáson halálra táplált hazatérő hadifogoly. Csonttá-bőrré szikkadt történelmi tudatunk
felpuffadt. A megemészthetetlenség élménye a história iránt olyannyira érdeklődőt is riasztja. Mit szóljunk akkor az „elsőkönyves" olvasókhoz?
Vegyünk mély lélegzetet, s most már higgadt fővel, szívdobogás nélkül
álljunk neki 1956 tanulmányozásának. Ez azért fontos, mert újkori történelmünk és kialakítandó tudatunk boltozatának a nevezetes őszi események alkotják a gyámkövét. Sokunk meghatározó élménye a „kis októberi forradalom": személyesen közünk van hozzá. És ez rendkívül fontos. Ismerek egy
idős lengyel irodalomtörténészt, akinek későn nősülő apja karon ülő gyermekként 1849 májusában látta az Osztrolenka főterén át Magyarország felé masírozó egyik orosz gyaloghadosztályt. Megrendültem, amikor ezt a családi élményét megosztotta velem. Olyan emberrel társalgók, akinek az apja élt a
magyar szabadságharc idején. Az ma még természetes, hogy szinte mindnyájan ismerünk olyanokat, akik 1956-ban valamilyen szerepet játszottak.
Századunknak 1956 az 1848-a.
Vásárhelyi Miklós, ha máshonnan nem, a televízió révén megannyiunk
személyes ismerőse. Természetes közvetlenséggel elmondott vallomásai minket is gondolkodásra késztetnek. 1956 megismeréséhez az ő — Tóbiás Áron
szerkesztésében — Ellenzékben címmel megjelent könyve ajánlható amolyan
bevezető összefoglalóul. Az első részben közölt interjúknak éppen az élőbeszéd jellege, s ezzel együtt történészi hitele miatt. Egyszerre hallgatjuk őt
— a részt vevő tanút, és olvassuk őt — a gondolkodó historikust. Ezáltal sokkal jobban megjegyezhetők a szavai.
A Féderigo Argentieri által eredetileg olaszul kiadott Életrajz interjújellege ellenéré is confessio. Olyan, amelynek hagyományait címszerűen is II. Rá82

kóczi Ferenc teremtette meg. Ez a sajátos életrajz egyben a XX. századi magyar történelemnek is leírása, s alfejezete a II. világháború alatti és az azt
megelőző, azt követő kommunista mozgalomnak. 1945 után ez a Vörös Hadsereg által futtatott párt a meghatározóból egy éles vágással kizárólagos alakítója lett történelmünknek. Vásárhelyi Miklós szentenciaszerű tömör jellemzését adja egykori főszereplő elvtársainak. Rákosi —: „Eredetileg értelmes ember lehetett; '45 után, kivált pedig '49 után szörnyeteg lett belőle." Gerő —:
„tőrőlmetszett bürokrata volt, igazi fanatikus, és csak a munka érdekelte,
meg természetesen a hatalom." (...) „ . . . nem is ember, inkább gép . . . , aki
nem tudta, milyen egy rendes ebéd, milyen a jó bor, milyen a jól szabott
ruha." (Ezzel Vásárhelyi többet elmond róla, mintha oldalakon át ismertetné
spanyolországi hóhértevékenységét.) Rajk —: „Bonyolult alkat volt: politikai
szempontból . . . szigorú, merev és fanatikus, személyes kapcsolataiban viszont
nagyon szívélyes és b a r á t i . . . "
Igen, a kommunista vezetők jellemzésénél rendre ismétlődő jelző a „fanatikus". Nagy Imre esetében ez „rajongó"-ra finomodik. Nagy Imrét mindenekelőtt a tetteivel jellemzi. Teszi ezt annál inkább, hogy leszámolhasson azzal a primitíven historizáló zsurnalizmussal, amely Kossuth, Széchenyi, Görgey beskatulyázása óta oly kényelmessé komputerizálta a magyarság történelmi tudatát. Nagy Imre esetében a jól ismert lemez az, hogy tiszteletre
méltó, becsületes idealista volt ugyan, de politikai (bal)lépései nem arról tanúskodnak, hogy kiemelkedő államférfi lett volna. Vásárhelyi Miklós interjúiban, de főként Az első meghiúsított reformkísérlet című átfogó esszétanulmányában meggyőző képet rajzol Nagy Imréről, a kiemelkedő politikusról,
vezetőről, akinek 1953 júliusától kezdve híve, majd munkatársa lett. Miben
látja az általa bevezetett reformok jelentőségét? „Nagy Imre erélyesen és
eredményesen harcolt, politizált, cselekedett, és másfél esztendő alatt olyan
változásokat eszközölt, amelyeknek hatása máig elevenen él. A rendszer reformjának gondolata és lehetősége az első Nagy Imre-kormány tevékenysége
idején bontakozott ki. Bizonyítják ezt az első elhatározások, a konkrét intézkedések és a szellemi légkör, amelyben politikusok, írók, újságírók, szakemberek, tudósok újra szabadabban kezdtek gondolkodni, vitatkozni, alkotni" —
írja egyik összegző értékelésében. Bő teret szentel annak a drámai harcnak
a bemutatására is, amelyet Nagy Imre a machiavellista módon fondorlatos
Rákosival és a mögötte felsorakozó sunyi funkcionárius gárdával, továbbá a
vele szemben mindig ellenségesebb moszkvai párt- és államvezetéssel vívott.
Mindezzel együtt Vásárhelyi nem csinál Nagy Imréből elmozdíthatatlan,
patetikus pózban álló ércszobrot. „Nagy Imre meggyőződéses, sőt rajongó
kommunista volt. Hitéből fakadt konoksága és optimizmusa" — írja róla.
Harmincöt évvel előzte meg a korát, de úgy, hogy mégis ő volt annak
„óramutatója". Nem ő sietett, a Szovjetunió vezette béketábor volt az, amelyik végzetesen elkésett mindenről, ami a nagyvilágban végül is haladónak
mondható. Ha a Nagy Imre által kezdeményezett reformokat nem torpedózza
meg Rákosi és klikkje, majd az őt bitófára küldő nemzetközi kommunista
szolidaritás, eleve nem bukdácsolunk bele a szocializmusnak ebbe a gigantikus kollektív munkagödrébe, amelyből — miután fölnézhetünk — döbbenünk rá, hogy szakadékban vagyunk.
Vásárhelyi Miklós a halálosan komoly dolgokról is nyugodt derűvel tud
szólni. Mint aki birtokába jutott valamiféle lényeges titoknak. Komorabb
83

gondolatainak eresztékei közül is elő-elővillan az agysejteket bizsergető humor: „Illés Béla hosszabb betegszabadságra elvonult az Irodalmi Űjság főszerkesztői székéből, ami hasznára vált a hetilapnak."
Interjúi és tanulmányai mellett találunk a kötetben róla szóló írásokat is.
A hetvenedik születésnapjára összeállított kéziratos emlékkönyv néhány szerzőjének (Németh Lajos, Konrád György, Litván György) tisztelgő gondolatait.
És ő is közzétesz néhány rövidebb lélegzetű szöveget. Azt, amelyben az ifjabb
pálya-, küzdő- és börtöntársat, Tánczos Gábort búcsúztatja, azt, amellyel az
idősebb pálya-, küzdő- és börtöntárs, Donáth Ferenc síremléke előtt tiszteleg.
A beszédet, amit Bibó István sírjánál mondott, akinek hiányát most érezzük
igazán torokszorítóan, és a Nagy Imre kései ravatalánál, negyedmillió ember
harangzúgásos és csöndet visszhangzó előterében elhangzott szavait: „Nagy
ímre üzenete ma időszerűbb, mint valaha. Csak a különbözőképpen gondolkodók és cselekvők kölcsönös türelme és engedékenysége, az előlegezett bizalom szellemében ragadhatjuk meg a kivételes, biztató lehetőséget, csak így
valósíthatjuk meg a történelmi feladatot, csak így biztosíthatjuk a békés átmenetet egy európai, korszerű, szabad és demokratikus társadalomba. ( . . . )
Szabad hazát, jogállamot, tisztességes megélhetést. Olyan demokratikus, szociális, igazságos és törvényes társadalmat, amilyent a felkelt nép 1956 októberében megálmodott, és amely valóban az intézményes rend és a béke országa lesz." (Szabad Tér Kiadó, 1989.)
KOVÁCS ISTVÁN

CSIKÓS ANDRÁS GRAFIKÁJA
84

A Tízezer nap története*
BESZÉLGETÉS KÓSA FERENCCEL
— A hatvanas évek elején hosszú ideig dolgoztál a Tízezer napon. Hogyan született a film elkészítésének gondolata, és hol születhetett meg egyáltalán?
— A hatvanas évek elején bizonyos reformgondolatok jelentek meg Európa több országában, így Magyarországon is. Mi akkoriban, az a nemzedék,
amelyikhez tartozom, tanultuk a szakmát, és megalakítottuk a Balázs Béla
stúdiót, hogy a korábbi sztálinista típusú filmműhelyekkel szemben demokratikus közösséget hozzunk létre, ahol érvényesülhet az értéktisztelet és egy
bizonyos személyes és közösségi felelősség. Ügy hozták a körülmények, hogy
akkoriban csodák csodájára létrejöhetett a Balázs Béla stúdió, a korábbi sikertelen próbálkozások után olyan műhelyt tudtunk létrehozni, ahol nyílt vita
után egy demokratikusan választott vezetőség döntött a filmek sorsáról.
Többnyire rövidfilmek készültek, kisjátékfilmek és húsz—harminc perces dokumentumfilmek. Egyszer csak valamilyen lehetőség támadt arra, hogy a stúdió elkészítse az első önálló játékfilmjét. De akkor nem tudtuk, ki fogja ezt
rendezni. Afféle pályázat volt ez: filmet készíteni a paraszti világban lezajló
változásokról. Többen is írogattunk különféle novellákat, és azután úgy alakult, hogy az én írásom látszott kiindulási alapnak.
— Miért volt aktuális a paraszti téma elővétele?
— A sok évszázados történelem után akkor fejeződtek be a tulajdoni változások a parasztság életében: a szövetkezetesítés, egyáltalán a magángazdaságok megszüntetése a tulajdoni próbálkozás újfajta kialakítása, és ez természetesen nem csak a parasztságra vonatkozó változás volt, hanem az egész
társadalmat áthatotta. Mivel azt már látni lehetett, hogy a magyar parasztságot megingatják az évszázados tulajdonosi, erkölcsi és életformabeli beidegzettségeiben, így kétmillió ember földönfutóvá válik, vándormunkás lesz,
átkerül az iparba. Mindezek mögött állhattak normális gazdasági megfontolások, a gépesítés, a termelés növelése, a nagyüzemi gazdálkodás előnyeinek'
figyelembevétele, másrészt bizonyos politikai utópiák és elképzelések is megfogalmazódtak, amikor a magántulajdonosi viszonylatrendszert óhajtották
meghaladni valamiféle magasabb rendű közösségi tulajdonnal.
* Az új Filmlexikon szerint (Akadémiai Kiadó, Bp., 1971.) huszonöt esztendeje
— 1965-ben készült a Tízezer nap, Kósa Ferenc első nagyjátékfilmje, egyben főiskolás vizsgafilmje, amely új típusú múltábrázolásával és folklorisztikus erényeivel
itthon és a nagyvilágban rangot vívott ki az „új magyar film" számára.

85

A valóságban azonban kegyetlen dráma, sőt, tragédia zajlott le. Nem
tartották be az átmenet humánus, önkéntes jellegét. Az egészet diktatórikus
akarnoksággal hajtották végre, a szelídített bolsevik típusú akarnokságot
pedig elnevezték a szocializmus győzelmének, és az emberi sorsok, emberi
fájdalmak elsikkadtak. Csak címszavakban lehetett arról beszélni, hogy leraktuk a szocializmus alapjait. Ilyen helyzetben azokban az években igazi
kérdéskör volt mindaz, ami a parasztság életében lezajlott. Tudni kell ehhez:
az akkori kulturális kormányzat valamiféle önigazolást várt ettől a filmtől,
csinnadrattát, hogy ez nagyszerű, és jövőre érdemes vállalkozás volt. A forgatókönyvek írása során — tizenegy forgatókönyvet írtunk — más szereplők
más helyzetekben jelentek meg, de mindegyiknek az volt a közös nevezője,
hogy egyik sem ünnepelte a változásokat, hanem egy ambivalens tragédiát
keresgélt mindabban, ami történt. Azért használom ezt a kifejezést, mert volt
benne tragikus elem, de volt benne valamiféle meghasonlott ambivalens elem
is, ami magából a történelemből eredt. A magántulajdon viszonya és mindaz
a társadalmi viszonyrendszer, amely erre ráépült az évszázadokban vagy akár
évezredekben is, történelmileg meghaladottá vált, nem Magyarországon, de
mondjuk, világtörténelmi léptékben mérve is.
A magántulajdoni viszonynak rengeteg árnyoldala volt. Talán úgy lehetne
ezt röviden összefoglalni, hogy a bírás, a birtoklás érzését fejlesztette ki az
emberekben, ami nagy dinamikus hajtóerő, de maga alá gyűri az igazi emberi tulajdonságokat. Ettől a birtoklási ösztöntől, a birtoklási beidegzettségtől
valóban meg kellene szabadulnia az emberiségnek,- ezt akkor is tudtuk, ezt
kellett volna tennie a földhözragadt magyar narasztságnak is. Csakhogy
— mint ezt más vonatkozásban is láttuk — ezt is hamarabb akarták végrehajtani, olvankor, amikor még nem futotta ki fejlődési pályáját a magántulajdon. Tehát a termelési színvonal még nem feszítette szét a tulajdonviszonyokat, hogy ezt a marxi frazeológiát használjam. Ez egv elévágás volt, egv
utópiának az előrehozása. Olyasmi, mint ahogy Lenin csinált egy forradalmat,
kártyanyelven szólva, egyetlen piros hetesre bemondta az ultit, és amikor a
valóság ezt megkontrázta, Sztálin rekontrázott. Akkoriban Oroszország félfeudális-félkapitalista helyzetben, korszakban volt, és erre akarták rárobbantani azokat a közösségi viszonyokat, amelyek — meglehet — néhány évtized
múlva egyik-másik országban a világon már realitásnak is tűnhetnek.
— Ezt a témát ölelték fel tehát a forgatókönyvek.
Milyen
módszerrel
készültek?
— Mint ezt akkoriban is mondtam, én a főiskolán afféle ars poetica
keresgélése közben az úgynevezett bartóki modellre próbáltam odafigyelni,
vagy ahh^z próbáltam odataszítódni. És ahogyan Bartók és Kodály kereste
a korszerű zenének a történelmi és szociális gyökereit a népdalokban, ugyanúgy mi egy gyökérzetet és alapzatot kerestünk egy készülő játékfilmhez magában a történelmi és társadalmi örökségben, abban a valóságban, amelyben
éltünk. Ezért magnetofonokkal és keskeny kamerákkal jártuk az országot, én
magam talán egy évig is. Különféle embereket szólaltattam meg, egy-egy
közösség szóvivőit, hogy megismerkedhessem ennek a mélységben élő magyarságnak, a történelem alá szorított magyarságnak valóságos életével. Tehát a népdalgyűjtések mintájára arcokat, mondatokat, képeket, helyzeteket
gyűjtöttünk. Az alapnovella akkoriban már elkészült, de ettől függetlenül

sokan, nyolc—tíz ember — Kardos Ferenctől Gábor Pálig, Kézdi Kovács
Zsolttól Elek Juditig — nagyon sokan segítettek.
— Lemorzsolódott ez a társaság időközben?
— Magnetofonon gyűjtöttük ezeket a sorsokat, elbeszéléseket, közösen
meghallgattuk és abból, mint egy közösségi gyűjteményből én szabadon gazdálkodhattam. Máig megvannak nekem otthon ezek a magnetofonszalagok.
Egy kicsit a nemzedék filmje volt ez. Még '56 közelségében éltünk, és sokkal
felelősebb közösségben és egymásrautaltságban, mint azután a későbbi években. Sok közünk a felnőttfilmszakmához nem volt. Mi hangot akartunk váltani, nem kozmálódtunk oda az ötvenes évekhez, a filmszakmában összesen
két-három olyan ember volt, akit igazán tiszteltünk, többségük behódol az
ötvenes években.
— Csoóri Sándor hogyan került ebbe a munkába?
— Sándornak a hatvanas évek elején jelent meg a Tudósítás a toronyból
című műve. E lírai szociográfia nagyon hasonló hangvételű volt a mi gyűjtéseinkhez.
— Egyszer azt nyilatkozta, hogy ő nem mint író került ebbe a vállalkozásba.
— Olvastam Csoóri Sándor verseit már az ötvenes években is. Később
olvastam az írásait, és amikor megismerkedtünk, egy vállalkozáshoz hívtuk,
hogy próbáljunk valamilyen szellemiséget közösen megteremteni. Ez a találkozás szellemi, erkölcsi kísérlet volt arra, hogy próbáljuk meg az események
ellenére életben tartani a magyar kultúrának ezt a szárnyát, ezt az ágát.
Amikor a Balázs Béla stúdió úgy döntött, hogy én rendezem ezt a filmet, önként jelentkezett Gábor Pál — holott jóval idősebb volt nálam —,
hogy ő lesz az asszisztens, Gyöngyössy Imre is jelentkezett, társírói, bedolgozói szerepkört vállalt. Sára Sándorral ismertük egymást, szinte természetes
volt, hogy ő legyen az operatőr.
— A tizenegy forgatókönyv azért készült, mert nem fogadtak el tízet,
vagy saját igényességetek hozta létre?
— Azt a novellát, amit én beadtam, biztatónak és alkalmasnak látták
arra, hogy engem bízzanak meg ennek a vállalkozásnak a lebonyolításával.
Azonban az még epizód volt csupán, belekerült a végleges Tízezer napba is:
a rendőrgyilkosság és a Csere Mihály halálával kapcsolatos történet, amelynek a gyökereit egy szabolcsi faluban találtam meg. De ez csak egy húsz—
harminc oldalas novella volt, s akkor azt mondták, jól van, dolgozzak ki egy
egész könyvet. Megírtuk az első képsort, de máris kifogásolták, nem a Balázs Béla stúdióban, hanem rögtön a minisztériumban.
— Már onnan irányították a filmet?
— Igen. Bár az önkormányzat is gyakorolta a jogait. De már az első
képsor is túlment az akkori kimondhatóság határain, és meghaladta a stúdió
kompetenciáját, így a döntések följebb csúsztak. Talán két-három ilyen változatot írtunk Gyöngyössy Imrével. Ö rövidesen kimaradt ebből a dologból,
mert látnivaló volt, hogy ez még sokáig így megy. Attól kezdve a tizenegyedik változatig Csoórival írogattuk a könyveket. Azután bekapcsolták ebbe a
forgatókönyvi műveletbe Grigorij Csuhrajt is, aki akkoriban talán az első
számú filmrendezőnek számított; a Szovjetunióban az egyik legjobb formában
levő filmrendező volt. Akkoriban csinálta a Ballada a katonárólt is, tehát
Csuhraj a csúcson volt. És a magyar politikusok — mert akkor á filmkészí87

tés még elsőrangúan politikai kérdésnek számított, beleértve nemcsak a belpolitikát, hanem a külpolitikát is — úgy gondolták, hogy ezt a másfajta
hangvételt nem árt egyeztetni egy progresszív orosz gondolkodóval is. Ebben
óvatosság is lehetett, de én a vitáinkra való emlékezés ellenére csak a legnagyobb tisztelettel tudok visszagondolni a Csuhrajjal való együttműködésre.
Afféle különös egyetem volt ez számomra, megismerhettem sorsát, gondolatait, rendezői alkatát, az orosz történelmet, azokat a belső drámákat, amelyek
ott zajlottak, és amiről nálunk még nem olvashattunk. Ö mesélte el a háborút
az ő oldalukról — tehát az orosz oldalról, ő mesélt nekünk a lágerekről, és
így tovább. Nem tudom, hogy a filmtörténet hogyan fogja őt megítélni, de
én csak a legnagyobb tisztelettel tudok róla beszélni.
— Moszkvában hetekig tartó dramaturgiai, történelmi, filozófiai vitákban
mi arról győzködtük őt, hogy '56 a szocializmusért vívott demokratikus népfelkelés volt, amit az ő tankjaik vérbe fojtottak. Mert így gondolkoztunk,
ragaszkodtunk ahhoz, hogy előforduljon a filmben ez a szó, hogy forradalom.
Ez akkoriban még nem volt ilyen egyszerű, még alig hűltek ki az áldozatok,
még benn voltak a börtönben az emberek. Mi úgy gondoltuk, hogy megpróbáljuk a forradalom kifejezést keresztülverekedni. Ebben ő partner volt. Nem
azt mondom, hogy vita nélküli partner, de emberi partner: hogy ez a két
nép más oldalról is ismerje meg egymást, ne csak a propaganda, a politika
meg a diplomácia szintjén. Mi f á j nekik és nekünk, egymáshoz idegenedve,
egymáshoz láncolva.
— Egy ¡szűkebb kör állt tehát együtt már a forgatásnál. A
minisztériumban ki volt a partneretek? ,
i
— A filmfőigazgatók váltották egymást. Aczél György volt akkor a miniszterhelyettes, ő olvasgatta a könyveinket, így vele is kapcsolatban voltunk.
Akkoriban ő a politikában kifejezetten reformernek mutatkozott. Ezt is őszintén el kell mondani, mert ami a hatvanas években megtörtént, az a néhány
év a magyar filmben vagy magyar irodalomban, a magyar szellemi vagy politikai életben küzdelmes nyitás volt, és ebben Aczélnak fontos szerepe volt.
Valóban odafigyelt a forgatókönyvre, és a történelemről elég gyakran beszélgettünk. Vitában álltunk vele.
— Forgatási anyagokat is mutattatok neki?
— Képeket nem, de bizonyos beszélgetéseket, sorsokat, a valóság lüktetését feltártuk. Hogy lássa, ez az igazság, ez a valóság, csak innen tudunk kiindulni. Végül a tizenegyedik könyvnél világossá vált, hogy hiába csűrj ükcsavarjuk, és hiába kezdjük elölről, van bennünk valamilyen általános konokság, ami változtathatatlan. A mi igazságérzetünk ellentétbe került a hatalom álláspontjával és a filmmel kapcsolatos igényekkel is.
— Kiderült, hogy másképpen gondoljátok. Miért nem állítottátok le a
filmet?
— Az integrálhatóság határán léteztünk. Űgy gondolom, és szeretném ezt
remélni, hogy ők is így látták, itt nem felelőtlen handabandázásról van szó,
hanem komoly munkára és gondolkodásra kész emberek próbálnak valamit
kezdeni a történelemmel és a valósággal. Tehát a politikai érdek és talán a
jóhiszeműség, valamiféle értéksejtelem is közrejátszhatott Aczél döntésében,
hogy engedélyezte a forgatást.
— Hogyan került a Tízezer nap a Balázs Béla stúdióból a filmgyárba?
— A Balázs Béla stúdiónak nem volt apparátusa, kisfilmekre voltunk
88

berendezkedve, és nagyon szerény anyagi lehetőségeink voltak. S mivel ez
egy négy évszakos, normális játékfilm, az egész országot bejártuk, nagy statisztériával, át kellett hozni a filmgyárba. Mindenesetre kijelölték az akkori
Budapest Filmstúdiót, amelyet Nemeskürty István vezetett, hogy ott készüljön el a film. Minden készen állt már a forgatásra.
— Hányban forgattátok le a filmet?
— 1964-ben elkészült a film. Az első vetítésen, amikor az átvevők meglátták az 1956-os jelenetet, már annál a mondatnál, amikor Széles István azt
mondta: „ez a forradalom a miénk" — egy-két ember felállt és kiment.
— Tehát nem akkor, amikor Széles a második beszolgáltatás miatt öngyilkos lett? A forradalom kifejezés elhangzásánál?
— A forradalom szó elhangzásánál. Mert akkoriban még pusztán a szó
kiejtése is tétre ment. És akkor elkezdődött a hadiállapot. Innen indult a kifogássorozat. Kiderült, hogy a film nem arról szól, amiben ők reménykedtek,
hanem tragédiába fordul. Ahelyett, hogy a szocialista jövőnek örvendeznének a parasztok, felmennek a padlásra és öngyilkosok lesznek.
Elkezdődött egy nyomorúságos háborúzás. A kormányzat azt kérte tőlünk, hogy szinkronizáljuk át a „forradalom" kifejezést „ellenforradalomra".
Mi azt mondtuk, hogy ez lehetetlenség, ez a film 1956. október végén játszódik, akkoriban ezt a kifejezést senki nem ismerte. Ugyanakkor elismertük
— és ez ott van a film minden sugallatában —, hogy nem vagyunk hívei a
magántulajdon viszonylatrendszerének, és el tudunk képzelni egy magasabb
rendű társadalmat.
— Bánó Fülöp alakja ezt az ideológiát élesen és határozottan
fogalmazza
meg a filmben.
,
\
\
— Igen. Azt mondja, hogy „majd jön egy olyan világ, ahol nem a dolgok
lesznek fontosak, hanem az emberek". Erre a világra ma is várunk, és Bánó
Fülöpök szerte a világban sokan vagyunk, akik reménykedünk, hogy lesz egy
világ, amely az emberi értékek iránt toleránsabb lesz, mint az anyagi, dologi
értékek iránt. De hát ez a világ még ugyanúgy vajúdik ma is. Mi ezt a vajúdást megpróbáltuk becsülettel a saját dialektikájában kibontani. Erre még
korai volt az idő. A politika ámokfutásában azt szerette volna, hogy ismerjük el a nagy horderejű lépések jogosultságát. Álljunk be mi is tapsolni és
örvendezni. De hát az igazságérzetünk mást parancsolt. Megtagadtunk minden kivágást és kívánt korrigálást.
— Üjra kellett forgatni az '56-os jelenetet?
— Ezt nem forgattuk újra. Voltak bizonyos változtatások, de alapvetően
nem változott a jelenet. Egy halottak napi képsor, amely eredetileg '56 után
volt — onnét el kellett venni, mert az '56-os halottakat akkor még gyertyával sem volt szabad elsiratni —, a film másik pontjára került. Azért, hogy
megőrizzük, készítettünk valamilyen háborús epizódot. Ügy tettünk, mintha
a második világháborút siratnák az emberek, így mentettük meg ezt a szép
és kemény képsort. Kétségtelenül kompromisszum volt, de ezzel akartuk
menteni a film anyagát a megsemmisítéstől.
Eközben világossá váltak a frontok: van az igazság iránt érdeklődő és
azokért küszködő akarat, és van egy adott történelmi helyzet, egy posztsztálini történelmi berendezkedés, amely gyökereiben és alapvető szerkezetében mélységesen elítél minden valóságos gondolatot.
— Ezeknek a konfliktusoknak
a fókuszába került a Tízezer nap.
89

— Mi makacsok voltunk, nevén neveztük a hatalmat. A hatalom is nevén nevezett minket. Azokban a harcokban éreztük egészen pontosan és világosan, hogy a valóságos szocializmusról való gondolkodásnak milyen elszánt
és megátalkodott ellenfele a sztálini ideológia. Használja ugyan a szocializmus frazeológiáját, de érdemben legalább annyira ellene van a sztálini szocializmus az eszménynek, mint annak idején a hitleri hatalom.
— Politikai tartalmán túl mi volt még az, ami irritálhatta a nézőket a
Tízezer napban? A film sajátos totálokra épülő pentaton szerkezettel
építkezik, ez akkoriban szokatlan volt.
— Noha a filmnek elsődlegesen politikai konfliktusai támadtak, valójában ezek mélyebb, szemléletbeli konfliktusok voltak.
— Valaki, ha kimegy a moziból, nem csak egy szó miatt megy ki.
— A mélyebb összefüggések feltárásában is konfliktusba kerültünk, tehát esztétikai értelemben is. Akkoriban mi már jól ismertük a marxi tulaj donfilozófiai elemzésnek azt a nagyon fontos árnyalatát, hogy a magántulajdon negatív megszüntetésével nem a tulajdonviszony meghaladása, hanem egy visszacsúszás történik, évszázadokkal, talán évezredekkel is visszacsúszhat a tulajdoni formáció. Marx a magántulajdon alávalóságának nevezi
az államosított tulajdonformát. Azt, hogy a sztálini ideológia a magántulajdont negatív módon megszüntette, azt mi nem tekintettük a szocializmus
irányába történő lépésnek. A korabeli ideológia és filozófia viszont progreszsziót látott benne. A filmnek van egy konkrét történése és egy sugallatrendszere, és ez a sugallatrendszer valóságos emberek valóságos igazát, mondjuk
úgy, hogy egy nemzeti kortörténeti dokumentumot is jelentett — mindez nem
csak a dialógusokban nyilatkozik meg, hanem a képekben is.
— A film Széles István és Bánó Fülöp sorsát nagyon élesen összecsengeti, és a hangok találkozása végén nem nyújt harmóniát, a disszonanciát
végig feszültségteremtő
erőként
megtartja.
— A korabeli „esztétikai" követelmények szerint a múltban mindenféle
nehézségek voltak, de most, mióta építjük a szocializmust, minden rendben
van. Ezt a demagógiát kellett széttörni. Az egyetemes filmművészet vagy irodalom ismert egy másféle szemléletet, ehhez képest mi nem valami ú j a t
produkáltunk.
— Olyan képekhez ezért nem szokott a néző, hogy a folyó feletti boltozatos hídon átrobog egy vonat, és a vagonokból lovak nyerítenek ki.
— Ha külön beszélünk a film képi világáról, kétségtelenül tágasabb világa
van, mint a korabeli filmek legtöbbjének. Nem egyszerűen egy naturális látványról van szó, bizonyos szürreális látványrendszerek, bizonyos belső látomások örvénylenek benne. Egészen pontosan úgy lehetne ezt meghatározni,
hogy minden kép valóságos is, de képzeletbeli is. Tehát objektív és projektív,
amit nagyon nehéz megcsinálni, máig is megszámlálhatóak a sikeres kísérletek.
— Az álomszerűség szintjén sikerült a filmet
megtartani.
— A Tízezer nap nem csúszik el a szétszaggatott avantgárd irányba, hanem vaskos és hömpölygő marad.
— Megtartja az epikát.
— A költői avantgárd irányába forduló másféle elmozdulás — Huszárik
Zoltánra gondolok — rengeteg megújhodást hozott, de a társadalmi, politikai
konkrétság elsikkadt belőle. Azért jó példánk volt Bartók. Vagy a Tízezer
90

nappal párhuzamosan alakultak ki például Nagy László versei, a Menyegző,
a R e g e . . . , a magyar költészet eposzi elmozdulásainak példái. Rokonság van
talán hangvételünk között, később, amikor Nagy Lászlóval közelebbi barátságba kerültünk, beszélgettünk arról, hogy milyen irányban lehetne műfajt,
esztétikai rendszert teremteni.
— Esztétikailag is irritálhatta a film az elfogadókat, ez kétségtelen.
— Azt számtalanszor kifejtették, hogy ez más, mint amire ők számítottak, ez eltér az elvárásaiktól, ez olyan furcsa, nehezen emészthető, és így
tovább. Ahogyan Cannes-ban fogadták, amikor elnyerte a rendezői díjat
(1967), az már bizonyította, hogy ez egy érthető, egyetemes filmnyelv.
— Eisenstein is hasonló módon beszélt.
— Erről nehezebben tudok beszélni, mert tőlem idegen, bizonyos értékelő
elemet látok ebben. Nem az én dolgom ítélkezni arról, amit csináltam. A későbbi siker azt mutatta, hogy mégiscsak ki tudtunk kerülni a négyéves csapdából, nem volt hiábavaló az ellenállásunk, jól tettük, hogy mindenféle megaláztatás ellenére nem adtuk be a derekunkat.
— Nemeskürty István stúdióvezetőként mit tett, amikor politikailag, etikailag, esztétikailag ellenállásba ütközött a film?
— Neki akkoriban volt egy saját véleménye, és volt egy helyzete. Nem
engedhette meg magának azt, hogy Aczéllal ujjat húzzon, mert akkor egyszerűen leváltották volna.
— Ez mit jelent? A film mellett állt ki, vagy a film ellen?
— Valameddig próbált kompromisszumokat keresni és javasolni.. .
— Igaz, hogy leült a vágóasztal mellé is?
— Igen, mert a helyzet elmérgesedésekor, talán '66 környékén, meg kellett semmisíteni bizonyos képeket, és a filmszakmában nem akadt egyetlen
vágó sem, aki ezt megtette volna, ö akkor kivágott egy '56-os snittet, aminek csak a másolatát tudtuk megmenteni. (Amikor adják össze a kenyereket
Tiszaörs főterén, küldik fel a felkelőknek.) így akarta menteni a filmet.
Azt érdemes még megjegyezni, hogy a mi mindenféle gerinceskedésünk
kevés lett volna, ha nincsenek a nyugat-európai történelmi folyamatok. Különösen a francia baloldal felerősödése segített abban — néhány ember a
szakmából, akiket nem tudok megnevezni, mert ők sem nevezték meg magukat —, hogy a film kiszabadulhatott a dobozból.
— Ezt úgy érted, hogy akkor a szakmából többen látták a filmet még
első állapotában?
— Ök jártak fesztiválokra, Párizsba, és elterjesztették véleményüket a
filmről, úgy, hogy a franciák végül is „látatlanba" hívták meg a cannes-i
fesztiválra. Nem tudom, kinek a jó szándéka játszott itt közre, talán Bíró
Yvetté, talán Jancsó Miklósé. Az a dolog szépsége, hogy azóta sem tudom,
ki volt, aki segített. Azt azért éreztem, hogy a szakma igazi alkotói mellettem
állnak. Magát a harcot, amit viseltem, nem részvétlenül viseltem.
— Nemeskürty István meddig gondozta a filmet?
— Néhány konfliktust még elviselt, azután közvetlenül Aczél Györggyel
kerültünk konfliktusba. Neki. változatlanul az volt a véleménye, hogy mi túlmentünk a kimondhatóság határán, és nem mértük fel azokat a történelmi
lehetőségeket, amelyeken belül meg lehet szólalni. Ebben neki igaza is volt,
csak mi ezt szükséges dolognak tartottuk, ő pedig másként minősítette.
— Hogyan került a III-as stúdióba a film?
91

— Nemeskürtyvel összekülönböztünk, és azután már csak a legutolsó periódusban, pár igazításra, finomításra került a III-as stúdióba a film, de ennek nincs különösebb jelentősége.
— Végül is a III-as stúdió jegyzi mindmáig ezt a filmet. Hadd kérdezzek
valami teljesen mást: mai szemeddel, agyaddal hogy nézed, hogy gondolkodsz
filmed két hőséről, Széles Istvánról és Bánó Fülöpről?
— Nem szoktam erről gondolkodni.
— Nem szoktál álmodni ezzel a filmmel
kapcsolatban?
— El tudom mondani a film minden képsorát, az összes dialógusát természetesen. Hogyha valamelyik snittből kivágnánk egy kockát is, azt biztos,
hogy észrevenném.
— Hogyan emlékszel Széles Istvánra?
— Kétféle Széles István él bennem. A valóságos Széles Pista bácsi, aki
szintén szerepel a filmben, egy tiszaörsi parasztember, nagy fejszével jár ott
az '56-os jelenetben, de más jelenetekben is. És létezik a nevét viselő színész:
Molnár Tibor. De én inkább azt akarom elmondani, azt a furcsa viszonylatot,
hogy az ember megcsinál egy ilyen filmet, és az élete részévé válik, úgy,
mint ahogy minden más, ami megtörtént vele.
— Négy év volt az életedből.
— Igen, de az éveken túl van egy másfajta jelentősége is. Szóval, hogy
magyarázzam el neked? '56 forradalma pár napig tartott, de jelentősége nem
olyan, mint az a pár nap. Időben nehezen mérhető. így vagyok ezzel a filmmel is. Ott eldőlt az életem, eldőlt úgy, hogy megpróbáljam gerinctörés nélkül végigcsinálni a filmszakmát, megpróbáltam egy ú j világot teremteni, mert
az volt ennek a tétje, hogy tudok-e erkölcsileg, filozófiailag, esztétikailag egy
saját világot teremteni, van-e bennem valamiféle teremtőkészség.
Miközben csináltam, megtörtént velem. Az életem része lett, és azt hiszem, nem sokan vagyunk a szakmában, de Kelet-Európában sem, akik végigéltük ezt a nyomorúságos posztsztálini időszakot, és egyetlen mondatot sem
kell visszavonnunk abból, amit csináltunk. Én valamennyi filmem valamennyi
mondatát vállalni tudom. Ez nem jelenti azt, hogy mindenben engem igazolt
volna a történelem, mert lehet, hogy bizonyos dolgokat nem pontosan tudtam
megítélni. De igyekeztem a lehető legmélyebb és legpontosabb igazságokat
megfogalmazni a lehető legárnyaltabban, a legemberibb módon, mert ez a
dolgunk a világban, és ettől lehet nagykorú egy filmművészet. A Tízezer nap
első vetítése után, amikor Nagy Lászlótól Illyés Gyuláig vagy százan ültek a
nagy vetítőben és azt kérdezték tőlem, hogy kész vagyok-e akár meghalni is
és elviselni mindazt, ami ezután következik, éreztem, hogy felnőttszámba
vesznek, mert elkészítettem egy művet. Ez meg is határozta az életemet.
— Bánó Fülöpről szoktál-e gondolkodni?
— Bánó Fülöpnek is volt egy valóságos alteregója a Tiszaháton, Tarpán,
valóban sokgyerekes baloldali ember volt. Talán él is még a gyerekeivel és
az unokáival.
A magyar nép mély rétegeiben régóta él ez a tiszta és elfogulatlan vágyakozás a néphatalom iránt. Akár Dózsától kezdve.
Bánó tájékozott és szenvedélyes ember volt, azt hitte, sikerül elképzeléseit megvalósítani. Korán jött, plebejus-tragikus alkatú e m b e r . . . De megvallom, efféle részletek ritkán jutnak eszembe. Inkább mint egy világra gondolok a filmre.
92

— Én mégis meg akarom tőled kérdezni, hogy te tulajdonképpen
kire
hasonlítasz, Bánó Fülöpre vagy ,Széles Istvánra? Ne haragudj, hogy ilyen
személyeset mondok, a te életed kicsit úgy indult, mintha te lennél Széles
István — én, aki távolról, de kortársként néztem, legalábbis úgy láttam. És
most mintha, megváltozott volna, és Bánó Fülöppé alakultál volna át.
— Nem. Soha, egyetlen pillanatra sem gondoltam, hogy én valakivel
azonos vagyok.
— A filmben elhangzik az a mondat, hogy a „kommunizmus olyan tiszta,
mint a pohár..."
így gondolod ezt ma is?
— Ez valóban elhangzik a filmben, de Juli rögtön hozzá is teszi, „szépen
megírták a kommunizmust, mert a papír türelmes, de az ember türelmetlen".
Elhangzik tehát magának a nagy közösségeszménynek az ontológiai cáfolata
is. így, együtt vállalom ma is. Az ember az életében csinál néhány, vagy néhány tucat filmet, és annak valamennyi szereplője egy kicsit ő maga. Nem
véletlenül ér véget a Tízezer nap József Attila szavaival: „Valami furcsa módon nyitott szemmel érzem, hogy testként folytatódom a külső világban —
nem a fűben, a fában, hanem az egészben."* De meg is lehet fordítani József
Attila szavait, olyanformán: valami furcsa módon érzem, hogy bennem folytatódik a világ. Egy filmrendezőnél az alkotói folyamatban teljesen feloldódik
és oda-vissza áramlik a világ őbelé, és az ő világa pedig kifelé. Az egésszel
van kapcsolata.
— Én ezt nem vitatom. Csak most mintha változtál volna.
— Én már csak azért sem változom, mert mindegy, hogy milyen témához nyúlok, hogy filmet csinálok vagy írok, vagy csak töprengek, mindig
csak az egészben gondolkodom, és a teljes egészet akarom megragadni. Képben, leírt mondatokban vagy kimondott szavakban. Még ha önéletrajzi filmet
akartam is csinálni, akkor is mindjárt rádöbbentem, hogy saját életemben
sem én vagyok a legfontosabb. írásaimban is csak az egész részeként tudom
magamat megjelentetni. Valamiért úgy van ez, hogy az ember akár mint
társadalmi lény, akár mint természeti lény együtt van a mindenséggel. Ezért
is jutottam el ahhoz az öregkori bölcsességhez, hogy a másik ember — mi
magunk vagyunk. A Tízezer nap folytatódásérzetét huszonöt évvel később
csináltam meg, A másik ember (1987) című filmemben. Nem röstellem, hogy
a fűben és a fában folytatódunk, ugyanúgy normálisnak tartom, hogy az
emberekben is lehet folytatódni — a másik ember: mi vagyunk. Ez így pontos és igaz.
— Nagyon sokféle kálváriát végigjárt a Tízezer nap, és csodálkozom,
hogy mindezt nem dramatizáltad, hanem mint egy film
megszületésének
egyszerű folyamatát mondtad el. Hadd kérdezzem meg, ha a filmet most csinálnád, ugyanilyen nehézségekbe
ütközne?
— Tartalmilag ma sem gondolok mást, mint ami a filmben van, ugyanakkor megismételhetetlen a dolog. Ezzel kapcsolatban csak Nagy László pontos elemzésére tudok hivatkozni; Szent György nem kereste az ütközést a
sárkánnyal. A sárkány jött. Ha az ember egy adott korban él, cselekedni
akar és akarja látni a lényegi összefüggéseket, akkor automatikusan bizonyos
ellenállásokba ütközik. Ez lehet politikai természetű, de lehet egyszerűen az
igazság iránti közöny. Ha filmről töprengek, nem nagyon érdekel az, hogy
* József Attila: Alkalmi vers a szocializmus állásáról.

93

ütközni fogok-e vagy sem. Inkább azt tartom természetesnek, hogy ebben az
elmúlt negyedszázadban tizenöt évet voltam betiltva. A Tízezer nap három
évig, a Nincs idő másfél évig, a Béres-film tíz évig, a Balczó-film hat évig
volt háttérben. Ez utóbbit éppen hogy bemutatták, azután volt pár év, amíg
nem lehetett vetíteni. Ha ezeket az időket összeadjuk, akkor az egyik tilalomból a másikba estem, de mégis valahogy filmeket csináltam.
— Az egész életed úgy zajlott, mint a Tízezer nap forgatása.
— Ez körülbelül jellemzi a történelmi helyzetet is.
— A posztsztálinizmus után jött a pangás.
— Tavaly forgattam az erdélyi menekültekről, és megint többféle közegellenállásba ütköztem. Világosan kirajzolódott, hogy a Ceausescu-rendszer
mélységesen emberellenes, sztálinizmusba oltott gépezet. Ezt én még abban
az időben forgattam, amikor Grósz Károly Aradon találkozott Ceausescuval.
Ha összeállítom és bemutatom, akkor kapok a fejemre a kormánytól. De nem
ettől féltem. A megszólaltatott emberek családtagjai, rokonai ottmaradtak
Romániában, ha én most nyilvánosságra pattintom, hogy valakinek a fia, az
apja vagy testvére, vagy a barátja mit mond, nem tudom az otthonmaradottakat vagy azokat, akik talán még haza akarnak menni, megvédelmezni.
Mindenki aláírta a dokumentumanyag szereplői közül, hogy hozzájárul a
nyilvánosságra hozatalhoz, csak én nem. Az ember a saját bőrét viheti a
vásárra, de másokét nem. Százórányi anyag ez, volt vele elég sok álmatlan
éjszakám, és én mégis úgy gondoltam, hogy félreteszem, maradjon meg a
nemzet számára dokumentumnak.
Ebben az erdélyi filmben valaki a sorsát mesélte, és emlékezem, egy
iszonyatos pillanathoz jutottunk, amikor rá kellett döbbennem, hogy a művészet nem a leghatékonyabb cselekvési forma. Van, amikor közvetlenebb és
direktebb cselekvési formákat kell keresni. Ami Petőfit elvitte a segesvári
csatatérre és Hemingwayt a spanyol polgárháborúba, tehát amikor az ábrázoló akarat elégtelennek érzi azt, amit tehet. Ilyesmit éltem meg most egy
éve. Néhány hónapon át forgattam ott az erdélyi határon, és éreztem, hogy
az éjszakáim borzasztó nehezen telnek, s állandóan valóságos történelmi cselekvések felé sodródom. Mert ha kialakul a fasizmus bármilyen változata,
vörös vagy fehér, akkor a legtöbb, amit filmesként tehetünk, hogy megmutatjuk az áldozatokat. Holott magát az önkényuralmat kellene megszüntetni:
valóságos harcban, tíz körömmel.
Ez volt az egyik mozzanat, amelyik a direkt politizálás felé sodort.
A másik pedig, amit a Másik emberben gondoltam végig, hogy vér nélküli átalakulásra van szükség.
— Sietni kell?
— Nem. Ezt nem mondanám. Az önkényuralmat vér nélkül kell lebontani. A művészet ilyen szempontból csak nagyon áttételesen vagy közvetve
segíthet. Arra gondoltam, hogy belekotnyeleskedem egy kicsit közvetlenebbül
a politika közegébe. De én a politikára az arosztotelészi értelemben gondolok.
— Politika és poetica nálad jól megfér egymással?
— Politikum, esztétikum és etikum számomra egymással összefüggő fogalmak. Tehát a politikát semmiképp sem a köznapi szóhasználatban gondolom, hanem az arisztotelészi fogalomkörben.. . Vagyis engem nem érdekel
a politikának a hatalmi pozicionális része, hanem az a teljes gondolkodás érdekel, amelyben együtt lehet tartani a politikát, az erkölcsöt és a művésze94

tet. Ez egy sajátos realizmus, egy végiggondolásra érdemes ámokfutás; amikor
filmet csinálok, a hangsúly az esztétikumra esik, ha be vagyok tiltva, ha
harcokba bocsátkozom, az etikumra, és amikor próbálok valamit mozgatni a
világban politikai értelemben, akkor pedig a politikum válik hangsúlyossá.
Mindez azonban sohasem egymás ellenében, hanem mindig e három fogalomkör együttlétezésében történik. Mert abban a pályám kezdetétől a mai napig
maradéktalanul hiszek, hogy a művészet erkölcsi alapok és politikai érzékenység nélkül önmagáért valóvá válik. De elfajul a politika is erkölcs és
művészet nélkül, s még az erkölcs is üres moralizálássá hitványul, ha elszakad a politikai realitásoktól és attól a teljességigénytől, amelynek életben
tartására csak a művészet képes.
— Végül: a Tízezer Nap története tulajdonképpen egy abszurd dráma.
Különös, hogy ilyen nyugodtan és tárgyilagosan emlékszel vissza a történetére ...
— Annak idején éjszakánként csikorgattam a fogaimat, de hamar megértettem, hol élek, és mi a dolgom. A kollégiumi vaságyon József Attila szavait mormolgattam: „Én nem azért jöttem, hogy bőgjek, hogy buzdítsak, hanem hogy t e g y e k " . . . Máskülönben pedig csöndes tárgyilagosságra int a gyanú, hogy a hajdanán abszurdnak tűnő hatvanas éveknél zordabb idők jönnek.
Meglehet, a nyers piaci diktatúra nagyobb veszélyt jelent majd a magyar
filmművészetre, mint a politikai önkény.
Félek: ez lesz majd a kegyelemdöfés.
Adná az ég, hogy ne legyen igazam!
Budapest, 1990. január

EMBER MARIANNE

Tornai József, Csoóri Sándor és Kósa Ferenc
a Nincs idő c. film forgatása közben
95

S - Z j & y A e j z J r í '

A Kiskunmajsai Városi Könyvtár
június l-jén Tiszatáj-estet
rendezett.
Vörös Lászlóval, Annus Józseffel és
Olasz Sándorral Kozma Huba beszélgetett.

Májusi számunkban közöltük Tatár Sándor Ami marad(t) c. versét.
A versbe — nyomdai okokból —
sajnálatos hiba került. Az ominózus
szövegrész — immár pontosan —
a következő:
Vagy néznélek csak én. És te „csak"
éreznéd, hogy nézlek ...

ctSxrtouL

De itt van nekem a kert. A
holdfény jól áll nekem.
És sose fázom. Neked
pedig
ott van az ízlésed, amely köre
és elmélázásokra
tartott
méltónak
engem.
Ha nem lennék ilyen
veszélytelen
és képes lennék örülni és felkeresni az öröm
forrásait
és barátaid
valamelyike
nem hagy nálad egy könyvet
egyszer;
„Nemrég halt meg; én is későn
figyeltem fel a dolgaira.
Nem lepődnék meg, ha Neked is
tetszenének."
— akkor alighanem
sosem lett
volna
(ily
haszontalanul)
ismerősöm köldököd,
hasad,
a napszemüveged,
a vállad s az
udvariasság szünetjele
szenvedélyes
[arcodon.

CSEH GUSZTÁV RÉZKARCA
96

