Debreczeni Attila

(

fi mulandóság Megszelídítése'

Gsokonai, Háfíz és a sírhalom-mo

ñ

tiszatáj diák-melléklete

30.
IÇÇ5. december

,A Hafiz sírhalma"
Egy

SÍRÁSZI barna hölgyek,
Kökény szemű leányok,
Öltözzetek selyembe;
És kebletek fejérét
Rózsákkal ékesítvén,
Karikába font karokkal
Zengjétek e dalocskát
HAFÍZ halomja mellett:
„LÉGY IDVEZ, ÓH HAFÍZNAK
SÍRHALMA, MELLYBE NYUGSZIK
A RÓZSABOKROK ALJÁN
KELET ÉDES ÉNEKESSE "

Mind
Légy idvez, óh HAFÍZNAK
Sírhalma, mellybe nyugszik
A rózsabokrok alján
Kelet édes énekesse.

Egy

Tölts bort, leányka, tölts bort;
Kedvellem a piros bort,
Melly a sírászi hegynek
Boldog kövén tenyészik.
Nincs több bor e világon,
Nincs több ehez hasonló;
Setét ez és aranyszín, Szívem kinyílik ettől,
Öröm pezseg szememben,
Boldog vagyok, s alélva
Simulok édesemnek
A szeghajú legénynek
Ölébe és elalszom.
Felébredek, leánykák,
Ittam; de mégsem érzek
Az én fejembe terhet. Zengjétek, óh, leánykák
Ez égi bor hatalmát,
És töltsetek HAFÍZNAK

Sírjára is belőle
A tarka rózsa közzé,
Az ő danái vígak,
Örömhozók, erősek,
Szerelmeket lehellők,
Mint a bor, a piros bor.

102

Mind

Légy idvez, óh HAFÍZNAK
Sírhalma, mellybe nyugszik
A rózsabokrok alján
Kelet édes énekesse.

Egy

Édes dolog szeretni,
Édes dolog leánykák!
És égi sors az ifjú,
A barna fürtös ifjú
Lágy karjain szeretni
Ha bort iszom, leánykák,
Új lángra kap szerelmem:
S ha lángra kap szerelmem,
Óh, millyen édes a bor!
Látám az álnok Ámort
A rozmaring ligetben.
Látám magát alunniMegszántam és ölembe
Ringattam a kis alvót.
Óh, mint aludt! - s azolta
Azt a szeg ifjat én is
Óh, mint tudom szeretni!
Szeressetek leányok,
És légyetek HAFÍZNAK

Sírjáho' tisztelettel:
Mert édes énekéből
Szerelem csepeg reátok,
S nótái szíveinkre
Mint a nyilak behatnak.

Mind

Légy idvez, óh HAFÍZNAK
Sírhalma, mellybe nyugszik
A rózsabokrok alján
Kelet édes énekesse.

Egy

Most nyílnak a virágok:
A rózsa, mint királyné;
Ül tarka trónusában,
S a nárcisok körülte
Fennállva udvarolnak.
Tulipántok és kükörcsök,
S jácintusok borúinak

Királyi zsámolyára:
S a szép tavasz felette
Kék kárpitot lobogtat. Viríts becses ligetke,
Viríts ezer virággal,
S felhőzd bé illatoddal

A napkelet vidékét,
S a földövezte tengert
Mert a te kőfalad közt
Oltára áll az észnek;
És citromerdeidben
Száz verselők danolnak,
Kiknek szavára zengnek
Az ispaháni tornyok,
A Tigris és az Indus.
De mék tud énekelni
Sírász szülötti közzül
Úgy, mint ez a mi dallónk,
Ki ez halomba' nyugszik? Rakjátok, óh, poéták,

A jó HAFÍZ halomját! -

Ti pedig piros leányok,
Jertek hegyezni rózsát
A jó HAFÍZ gyepéről,

Kinek égi lelke nyájas,
Mint rózsa; s drága híre
Mint rózsaszag kiterjedt
Szívünkre és hazánkra.

Koszorútok HAFÍZNAK

Sírjára, s énekéből
Tanuljatok közöttünk
Danolni és szeretni.

Mind
Légy idvez, óh HAFÍZNAK
Sírhalma, mellybe nyugszik
A rózsabokrok alján
Kelet édes énekesse.

Mind
Légy idvez, óh HAFÍZNAK
Sírhalma, mellybe nyugszik
A rózsabokrok alján
Kelet édes énekesse.

Egy

.
A zöld bokorba'hallom
A filmilét danolni,
Hallgassatok leánykák!
Most andalogva lejtőz,
Majdfelfelé cikomyáz,
Majd harsog és ledörmög
Kanyarog siet, rezeg nyújt
Be hathatós! be vidám!
Be gyenge és szerelmes!
Ah! így danolgatott o,
A kellemes poéta,
Ki ez halomba nyugszik.
De lelke e dalok közt
Édes lebágyadással
Szállott el a vidékről
Éden leányi közzé:
Miként eme madárka,
Melly már alélva hullt le
A rózsa szép ölébe.

Egy

,

Szép szüzek ám az ozmán
Anyáknak a szülötti;
Még is Georgiának
Karcsú leányit inkább
Veszi s becsüli Stambul.
Cirkassziát az Észak
Rózsáji ékesítik,
S a barna szép arabnét
A déli Nap csudálja.
Bogárszeműek a te
Lyánkáid, óh, Szamarkánd!
Es rózsaszínnel ékes,
Oh, Kásmir, a te hölgyed!
De egész Kelet határán
Csak Persiába nőnek,
S a büszke Persiában
Csak Fárs kies vidékén,
S a fársi tartományban
Csak a sírászi földön
Legszebb szemek, karocskák,
És szájak, arcok, emlők,
Nyájas leányi szívek,
Világcsudálta szüzek. -

Mind
Légy idvez, óh HAFÍZNAK
Sírhalma, mellybe nyugszik
A rózsabokrok alján
Kelet édes énekesse.
Egy

Légy idvez, óh poéták
S bölcsek hazája, Sírász!
Ellepte a te híred

És óh, HAFÍZJ tenéked

íme e dicső leányok
Jöttek köszönni dallod.

4

Mit - ah mit érzek! - édes
E szellet ihletése! Oh szent öröm! szerelmek! Megelégedés nyomási! Te vagy - te vagy - HAFÍZNAK
Árnyéka! csendes árnyék,
Te lebegteted hajunkat! Üljünk le sírja mellett
A mirtusos ligetben,
Üljünk le, szép leányok!

Illyritkaföldi nimfák
Táncolnak, énekelnek
Sírod halomja mellett,
A legdelibb leányok,
Legszebbek a világon!
Mind
Légy idvez, óh HAFÍZNAK
Sírhalma, mellybe nyugszik
A rózsabokrok alján
Kelet édes énekesse.

Ti barna kondor ifjak!
Kik a narancs-berekből
Most szálltok ez halomhoz!
Óh, jó időbe jöttök!
Megnyílva olvadoznak
Hő szíveink reátok.

Egy
Mit érzek! a virágok
Bimbójikon kinéznek,
Habosan terűi az illat,
A fellegek szaladnak,
Belőlök a szelíd Nap
Mosolyog derűit egünkre.
A filmilék zenegnek,
S egy szellet a rózsának
Bimbóiból kilendül:

„S te útazó! ki a szép
Váras felé igyekszel,
Ne térj odább HAFÍZNAK
r»
Fűlepte sírja mellől!"

Csokonai az Anakreoni Dalok című kötetének záróverséül egy perzsa költőről
szóló költeményét választotta. Háfíz (Szamsz-ad-Din Muhammad, 1325k.-1390k.) Sírázban született és élt haláláig, költészetének leghíresebb darabjai a ghazalok, amelyek
párversekből álló, ódaszerű költemények. Háfíznak nagy hatása volt a XVIII. század
második felének európai költőire. Először a magyar Reviczky Károly gróf fordította
latinra Háfíz műveit, s tette közzé kommentárok kíséretében, majd az angol William
Jones, akinek művéből Csokonai is oldalszámra másolt ki részeket, hosszú passzusokat
le is fordítva (a jegyzetanyag fordítás része férhető hozzá - Az ázsiai poézisról címen a közkézen forgó Csokonai-kiadásokban). Csokonai érdeklődése vitathatatlanul erős
Háfíz munkái iránt, s Képes Géza rámutatott nyilvánvaló motívumegyezésekre (pl. a rózsa és a fülemüle motívumai éppen tárgyalt versünkben nagyon hasonlítanak a perzsa
költő műveire), valamint az ellentétező, asszociatív szerkesztésmód párhuzamaira is.
Ugyanakkor Szauder József arra figyelmeztetett, hogy Háfíz hatását nem tekinthetjük
kizárólagosnak, hiszen az említett motívumokat már Csokonai költészetének legkorábbi rétegében megtaláljuk, elsősorban az olasz árkádikus költészetből átszármazottan, de nyilvánvalóan a magyar énekköltészeti hagyománytól sem függetlenül. Olyan
toposzakat használ tehát Csokonai, amelyek közkincsnek számítottak az ő korában,
s nemcsak átveszi ezeket, de át is hasonítja, a maga képére formálja őket. Háfízt megidéző nagy műve épp ilyen: a jól ismert motívumok, konvenciók az életmű egyik legszebb, legjelentősebb költeményévé lényegülnek.
Hafíz sírhalma kantátaszerű kompozíció; ifjak s leányok imaginárius csoportjából ki-kiválik egy-egy meg nem határozott személy - Csokonai csak úgy nevezi: »Egy« és a recitativónak egy nemével ád újabb és újabb aláfestést a mindvégig azonos négy soros refrénnek, melyet vissza-visszatérő válaszul, az egész csoport - »Mind« - kardalszerűen és átszellemült körtánc kíséretében énekel. Az egészben, mint magukban a megdicsőülést hirdető hangokban is, van valami álomszerű, megfoghatatlanul lebegő; mu-

5

zsikába és csak sejthető, ritmikus mozgásba szublimálódik a szavak szívverése." Sinkó
Ervin szavait idéztük monográfiája (Csokonai életműve, Novi Sad, 1965. 304.) utolsó
előtti fejezetéből, amely egyben az egyetlen hosszabb értelmezés a műről.
A vers valóban egy ünnepi, mondhatni: kultikus aktust jelenít meg, ősi dramatikus hagyományokat követve. Kultikus jellege abban áll, hogy a sír körüli tánc és ének
az elhunyt szellemével való találkozás élményéért történik. Ebből kifolyólag az ünneplő leányok csoportja mellett a vers másik „szereplője" maga az ünnepelt lesz, illetve
tulajdonképpen a sírhalom, amely Háfíz nevében valójában „részt vesz" az ünneplésben. A dramatikus felelgetés elemi jellegzetességén túl a vers karakterét így döntően
a kultikus ünneplés résztvevői, a leányok és a sírhalom között gazdagon és sokrétűen
kiépülő kapcsolatok határozzák meg.
A refrént hívó szólamokban hol az ünneplők, hol a sírhalom kerül a középpontba. Az első versszak (egy versszakhoz mindig hozzáértjük a „Mind" által mondott
refrént is) a helyszínt és a szereplőket villantja fel jelzésszerűen, világossá téve, mit jelent az „Egy" és a „Mind" a továbbiakban, s érzékelteti, hogy az ének (kör)táncot kísér.
Ezt az előhangszerű első és a zárlatot jelentő utolsó versszakot (amelyhez a versben
egyedül nem kapcsolódik refrén) leszámítva hat szakaszban hat téma hangzik fel a szólóktól. Az első kettő közvetlenül az ünneplő leányokra irányítja a figyelmet, míg
a második kettő inkább a sírhalomra, a sírhalmon illatozó rózsabokorra s az ott daloló
fülemülére. Az ötödik megmarad a sírnál, a hatodik visszatér a leányokhoz, de már
mindkettő tágabb horizontot villant fel eközben: Síráz, Háfíz hazája felől közelítenek
vissza az ünnep résztvevőihez.
A költemény hat versszakos középső egységének első két szakaszában az anakreóni dalok állandó témája, a bor és szerelem dicsérete hangzik fel: a táncoló-énekelő
leányok az enyhe mámort hozó, de meg nem részegítő bor hatalmát ünneplik. „Ha
bort iszom, leánykák, / Új lángra kap szerelmem: / S ha lángra kap szerelmem, / Oh,
millyen édes a bor!" - adódik össze szerelem és bor ereje, mindkét versszakban az elalélás, az álomba ringatás motívumát híva elő, az elsőben a kedves, a „szeghajú legény",
a másodikban magának „Amor"-nak megidézésével. A bor és szerelem hatalmával vetekednek Háfíz dalai is, amelyek „szerelmeket lehellők", s amelyekből „szerelem csepeg" az ünnepi táncban elaléló leánykákra. A második két versszakban maga a címadó
„sírhalom" lesz a főszereplő. E halmon virágok nyílnak: nárciszok, tulipánok, kökörcsinek, jácintok, s a virágok királynéja, a rózsa. A rózsabokorban pedig egy fülemüle
énekel, „melly - mint Csokonai maga írja Dayka Gábor verseiről készített jegyzéseiben
- a poézisben a madarak közt az, ami a virágok közt a rózsa, ami a tavasz, a hold,
a hajnal, a csörgő patak, a szép orcák, szemek, és maga az ezerképű Ámor". A kor költészetében különösen kedvelt ősi motívumok tűnnek hát fel e versszakban is, hasonlatosan a bor és szerelem korábban alkalmazott (anakreóni) toposzaihoz. A harmadik két
versszakos egység mindkét része Síráz dicsőítésével indul, majd az ellentétező szűkítés
a sírban nyugvó Háfíz páratlanságának és az őt ünneplő leányok felülmúlhatatlan szépségének kiemelésére fut ki. Síráz a „poéták / S bölcsek hazája", Háfíz pedig épp azért
a legnagyobb, mert bölcs poétaként a legteljesebben fogalmazta dalba a gyorsan elmúló
„jelenvaló szép" szomorkás élvezetének „kurta filozófiáját", példaként a késő korok
számára is („énekéből / Tanúljatok közöttünk / Danolni és szeretni!"). Az egyedülvaló
szépségű sírázi leányok e dalt jöttek megköszönni Háfíz sírhalmához, ezért táncolnak,
énekelnek. A tágabb nézőpontból így visszaközelít a vers az ünneplőkre, előkészítve az
ünnep utolsó versszakbeli beteljesedését.

6

A kultikus esemény résztvevői között szövődő kapcsolatokat az egyes versszakok
mikroszerkezete még szorosabbá, még gazdagabbá teszi. A szakaszok eleje általában
erős érzelmi-hangulati felütéssel intonálja a fent említett témákat, majd rövid leíró részletezés következik. Ez a szakaszok közepe táján még erősebb érzelmi megnyilvánulást
hív elő, rendszerint felkiáltások, illetve felszólító felkiáltások formájában (pl. „Viríts
becses ligetke, / Viríts ezer virággal"; „Be hathatós! be vidám! / Be gyenge és szerelmes!"). Ezt követően azonban mindig Háfízhoz tér a beszéd (egy szakasz kivételével
név szerint is említve őt), s az ő énekét dicséri, az első szakaszfél részletező leírásának
képeihez, motívumaihoz hasonlítva azt. Az énekben való találkozás misztikus kapcsolata tárgyiasul is a kultikus szertartásban a sírhalom megérintésével, az eseményekbe
való bevonásával. A borból töltenek a sírra, a „tarka rózsa közzé", amelyet „begyezni"
mennek a leányok, majd koszorút visznek Háfíz halmára, s újra meg újra körbetáncolják. A halott költő szellemének megidézését készíti elő mindez, .miként Háfíz „égi
lelké"-nek rózsához és fülemüléhez hasonlítása is: a rózsa és a fülemüle már a szertartás
során jelképesen megeleveníti a sírhalmot. A szcenírozás filmszerű, a vers belső mozgalmasságát a közelítés és távolítás szakaszok közötti és szakaszokon belüli váltogatása
biztosítja. A gyakran (főleg a vers első felében) egyébként állóképszerű mozzanatok
úgy kerülnek egymás mellé, hogy mindig a sír és az ünneplők állnak a középpontban,
a „vágások" dinamizálják és egymásra montírozzák ezeket. Az állapotszerű szólamok
„vágásokkal" való dinamizálása az egyre fokozódó sebességű tánc mozgásélményét is
hivatott érzékeltetni.
A versszakok hasonló felépítése mellett az ismétlődő motívumok egymásra játszása szövi még szorosabbra az ünnep résztvevői közötti kapcsolatokat, olyannyira,
hogy tulajdonképpen ezáltal jön létre a Háfíz szellemével való találkozás. A költemény
legfontosabb motívumai érzéki benyomásokkal kapcsolatosak: a mennyei bor íze,
a nyíló rózsa illata, a fülemüle dalának szívreható hangjai fogják körül a versbeli ünneplőket. Az egyenként ható benyomások lassan összeadódnak, s egyre fokozzák a tánc
és ének keltette bódulatot. Az elalélás már a vers elején előrevetül („Boldog vagyok,
s alélva / Simúlok édesemnek / A szeghajú legénynek / Ölébe és elalszom"), s később
is vissza-visszatér Ámor ölben való elringatása és a rózsa ölébe hulló fülemüle képével.
A misztérium az érzékletekben teljesül be, átszellemült állapotban:
Mit érzek! a virágok
Bimbójikon kinéznek,
Habosan terűi az illat,
A fellegek szaladnak,
Belőlük a szelíd Nap
Mosolyog derűit egünkre.
A filmilék zenegnek,
S egy szellet a rózsának
Bimbóiból kilendül:
Mit - ah mit érzek! - édes
E szellet ihletése! Oh szent öröm! szerelmek! Megelégedés nyomási! Te vagy - te vagy - HAFÍZNAK
Árnyéka! csendes árnyék,
Te lebegteted hajunkat! -

7

Üljünk le sírja mellett
A mirtusos ligetben,
Üljünk le, szép leányok!

A költemény itt idézett utolsó szakaszában álló betűvel megjelöltük az érzéki
benyomásokkal összefüggő részeket; a versszak lényegében teljesen ezekre épül. Az eddigiekben egymásra rakodó érzékletek itt, e ponton összekeverednek, egymásra úsznak, határaik elmosódnak (mintha a jóval későbbi költészetben közkedveltté vált szinesztézia bravúros példáját olvasnánk). A szertartás során átszellemült állapotba került
ünneplőkben képek, hangok, illatok, ízek eggyé válnak, s megérzékítik számukra az
addig csak jelképesen jelenvolt ünnepeltet, Háfízt, a sírhalmon nőtt rózsái bimbóiból
kilendült szellet ihletésében. A misztérium beteljesült. „Üljünk le, szép leányok!"
De a szertartásnak nincs vége, a földi öröm beteljesülése - Háfíz szelíd filozófiája
szellemében - ezután következik. Az ünneplő sírázi „kökény szemű leányok" a „barna
kondor ifjak"-ra várnak. Az érzékek felfokozott állapota felforrósítja a vágyat is, ami
varázslatos sejtelemmel, ugyanakkor félre nem érthető egyértelműséggel szólal meg az
ifjakat hívó leány szavaiban: „Oh, jó időbe jöttök! / Megnyílva olvadoznak / Hő szíveink reátok."
A költemény azonban nem ér véget ezzel, idézőjelbe tett rejtélyes négy sor zárja.
Az előzőeket mondó leányt halljuk még mindig? Netán valamiféle sírfeliratot kell ebben látnunk? Nehezen dönthető el. A vers belső dinamikájából kiindulva leginkább
a távolítás mozzanata ötlik szemünkbe: időben és térben kitágul a szemhatár ismét,
s az „utazó" megszólításával immár az ünnep résztvevőin, a beavatottakon kívüli szereplő tűnik fel. A kultikus tisztelet hangját ezzel egyidejűleg a „Ne térj odább" felszólításában megnyilvánuló, némileg rezignált óhajtás váltja fel. Az ünnep képzeletbeli
világából mintha ablak nyílna a való életre, a sírt fű lepi. Nemcsak a záró négy sor, de
az egész költemény, az egész kultikus szertartás idézőjelbe kerül ezáltal. Hogy miért,
arra az életművet is figyelembe véve keressük a választ.
A „sírhalom" motívuma az életműben
Csokonai verseiben, prózai írásaiban a pálya legkülönbözőbb pontjain fel-feltűnik a megelevenedő sírhalom költői toposza; olyan motívum ez, amely mindvégig
azonos, súllyal van jelen az életműben. Azonos súllyal, de nem teljesen azonos jelentéssel, noha két vonatkozása állandó: az egyik a halál, az elmúlás gondolatának megszépítő feloldása, a másik a költői halhatatlanság utáni vágy.
1.

Jer, Szépem! csak néked lehellek, míg élek.
Míg eszemet tudom; csak Te rád eszmélek.
Ha meg-halsz, s még akkor el nem hunyt életem:
Meg merevedtt tested szívembe temetem.
Ha élet Tenéked még hosszabb adatott:
Szóljál sírom felett csak vagy fél szózatot.
S akkor is szikrái a hév szeretetnek
Fagyos tetemim közt egybe lángot vetnek.
(A Szépek Szépe, 1793)

8

[Filander, a Szerelem Templomának főpapja Meliteszt] eggy oldalajtón kivezetvén az Adónis Sírjához vezette, melly eggy Rózsás Ernyő alatt magánosann állott két Kupresszus szomorú Árnyékában a múlandó Kökörcsínyek
között. Itt szokta az ő Kedvesének Halottinnepét tartani az Istenasszony
gyászba öltözött Nimfáival, s a zokogó Ámorokkal, itt szokott ő gyakorta
magánosann múlatni az ő Kedvesének A myékával, felhozatván azt a Hóitok
Tartományából a halálnál is erősebb Szeretettel.
(A Csókok, 1794)
Majd talán a háládatos Szép Nem, az érzékeny Leánykák, és kedve telt Menyecskék ki fognak ollykor az én temetőmhöz is jönni, midőn az ember emberebb lesz, s megemlékezvén az én Énekemről, rózsát hintenek sírhalmomra,
s lengő piros pántlikákat kötöznek bemohodzott fej-fámra. - Akkor óh Szerelem! Te ki leszállhatsz a koporsó völgyébe is, éleszd meg ha csak addig is az én
hamvaimat, míg ezt nekik megköszönhetem, vagy ha az nem lehet, hadd intsék meg síromnak hantjairól a bókoló gyöngyvirágok, s az integető boglárkák,
hogy ők köszönik a Szépeknek jó szívűségeket, kedvellik az érzékeny Szép
Nemet, mert az én szívemből tápláltatnak az ő gyökereik, az én csontomból
kiaszott vér kereng apró csövecskéikbe.
(A Szeretet, 1794)

A debreceni kollégium diákjaként az irodalomba belépő Csokonai a zsengék után
hamar rátalál saját költői útjára, s költészete rövid idő alatt kiteljesedik. A sírhalommotívum már ebben a debreceni éveire eső első pályaszakaszban (1790-1794) meghatározóvá válik. Nem saját leleményéről van szó, a motívum régről ismert, s közvetlen
forrása is nagy biztonsággal meghatározható. A legősibb réteget Adonisz mitológiai
története jelenti. Aphrodité (Vénus), a szerelem istennője beleszeretett a csodálatos
szépségű halandó ifjúba, Adóniszba, de szerelmén osztoznia kellett az alvilág királynéjával. Végül Adoniszt megölte egy vadkan, az alvilágba leszállott lelke azonban időnként fel-feljött Aphroditéhez, aki gyakran töltötte idejét Adonisz sírja mellett. Csokonai a mítosznak épp ezt az elemét emelte be A Csókokba (ld. a fejezet élén olvasható
idézetben). E történet áthagyományozódásából Marino Adonéja és Montesquieu
A knüdoszi templom című művei emelhetők ki, mint amelyeket a költő is ismert. A sírhalom-motívum ötletét azonban közvetlenül minden bizonnyal Kazinczy Ferenc
Gessner-fordításából vette.
Kazinczy az 1780-as években lefordította Salomon Gessner (1730-1788) svájci
német író prózában készült idilljeit (Geszner Idylliumi, Kassa, 1788.), azt a művet,
amely jelentős hatással volt a XVIII. század európai irodalmára, a költői prózanyelv
egyik úttörőjeként. Nem kisebb jelentőségű volt Kazinczy fordítása a magyar irodalomban: az érzékenység jegyében eszmélkedő fiatal írók meghatározó élményévé
vált. E mű befejező sorai voltak a következők: „Te pedig, szeretetreméltó Barátném! ha
majd sírom mellett elmégy, s ha az integető gyöngyvirág és boglárka hívni fog dombomhoz, könny fussa el szemedet: És ha megengedtetik a megboldogúltaknak, hogy
azt a vidéket, ahol lakoztak, s azokat a csendes árnyékokat, hol lelkeknek elrendelt
foglalatossági felől elmélkedtek, eljárják, s hátramaradt kedvesekhez közelítsenek:
gyakran fog lelkem körülted lebegni; s gyakran midőn szívedet nemes búslakodás lágyítja el, s bánatos mély érzésedben elmerülsz, gyenge fuvallat fog érni orcáidhoz.
Lassú borzadás hassa meg akkor lelkedet!" A Csokonai-szövegekkel való rendkívüli ha-

9

sonlatosság alapján, valamint Kazinczynak az ifjú Csokonaira gyakorolt erőteljes hatása ismeretében aligha kétséges, hogy a sírhalom-motívum ötlete és több jellegzetes
eleme Kazinczy-Gessner művének eme zárósoraiból származik.
Csokonai azonban a - néhol szinte szövegszerűen is - átvett motívumot saját képére formálva, törés nélkül építette be költészetébe. Nemcsak ebben az esetben követte
ezt az eljárást: a költői alkotásmód egyik leglényegesebb jellegzetességére figyelhetünk
fel. Nem az eredetiség hiányát kell látnunk az ilyen és ehhez hasonló átvételekre, kölcsönzésekre épülő költői gyakorlatban, hanem egy kor sajátos, a romantika eredetiségkultusza előtti költészetfelfogásának megnyilvánulását. Csokonai nem kora ellenére,
hanem éppen kora költői lehetőségeinek kiteljesítése által lett naggyá. Gyakran ma is
olyan vonásait emeljük ki költészetének, dicsérve eredetiségét, amelyekről könnyen
kimutatható a kölcsönzés, a konvenció követése, a toposz felhasználása. A csodálat
azonban így is jogos lehet, hiszen a készen talált különböző elemekből harmonikus,
csak őrá jellemző műveket formált.
Igazi hangjára Csokonai 1793 körül talál rá, a korabeli érzékeny irodalom mintái
nyomán, ekkor keletkezett ars poétikának tekinthető költeménye, A vidám természetű
poéta is. Az olasz árkádikus poézissel, elsősorban Pietro Metastasio műveivel, a német
dal- és idillköltészettel, valamint a költői prózanyelv kezdeményeivel való megismerkedése meghatározó jelentőségű volt útkeresésében. A XVIII. század végi irodalom
korszerű törekvéseinek áthasonítása egy újszerű költői program jegyében történt, aminek középpontjában az érzékenység evilági érdekű boldogságfilozófiája állott.
Az érzékenység olyan boldogság- és erkölcsfilozófia, amely igényt tart arra, hogy
életprogramként (modus vivendi) is szolgáljon. Újszerűsége kizárólagos evilágiságában
rejlik, s egyben ez az oka - a későbbiekben képviselői számára is nyilvánvalóvá váló megvalósíthatatlanságának, a meghatározásában rejlő kettősségen túl (elvont, filozofikus gondolat - közvetlen, gyakorlati életelv). Az érzékenység az embert szigorúan testi
mivoltában véli valósnak, boldogsága elérésének lehetőségeit is csak így felfogott szükségletei kielégítéséhez köti. Az ember tehát - ezek szerint - valójában természeti lény,
a természet mint legfőbb, isteni elv törvényszabását követi. Boldogsága itt a földön elsőrendűen a szerelemben lelhető fel, amely úgy szolgál a testi érzékek kielégítésére,
hogy egyben a nagy egésszel való egység, a természettel való azonosulás érzetét is kelti.
Merthogy a szerelem (platonista hagyományokon nyugvó vitalista elképzelésként) valami megfoghatatlan világ-erő, amely minden dolgok lényege. Ahogy A Szeretet című,
1794-es írásában Csokonai is megfogalmazta: „én ugyan nem futok az elől az ösztön
elől, mellyet magamban hordoztat a Természet. - A Szeretet lelkesíti az egész Világot.
- Ez az első mozgó erő, melly a Mindenségnek közép pontjában ülvén, örök abroncson forgatja a Teremtéseket. Mikor még a Chaos elnyelvén önnön magát zavart kerengéssel tolongtatá egymásba a tusakodó Lételeket: ez szóllott eggyet, s azonnal megkötötte az egymáshoz szívódó valóságok között, azt a felbonthatatlan Atyafiságot,
amellyben még máig is kedvellik egymást; e rakta a rendszerző Hármóniának Isteni
újjaira a Világnak minden részecskéit, - nap ez, mely léteit, és elevenséget ád az ő
mennyei súgárával - rugó ez, melly mozdúlásba hozza a veszteglő testeket, - éltető állat, melly első kedve mindennek, valami a nap alatt, és azon felül terem, ama legutolsó
valóságig, melly a nem léteinek megmérhetetlen partjaival határos. - Mind Te vagy ez
oh Szeretet! Te! ki minden vagy mindenekben."

10

A sírhalom mitológiai hátterű s Kazinczy Gessner-fordításából átvett motívuma
az ifjúkori költészet és világkép egyik sarkalatos pontján szervül először az életműbe.
A „vidám természetű poéta" evilági boldogságfilozófiája a feltétlen életbizalom jegyében formálódott ki. A természet mint az isteni rend megnyilvánulása és a szerelem mint
a benne működő mozgató elv koherens világképet volt képes megalapozni. Csokonai
ezen épült idill- és dalköltészete sajátosan öntörvényű, eszményi világot alkotott meg,
aminek összefoglalója és kiteljesítője egy tizenkét énekre tervezett eposz, a szerelem
mitikus eposza lett volna; ennek töredékeként maradt ránk A Csókok című prózaidill,
három és fél énekben. Az érzékenység boldogságfilozófiája és költészete azonban több
szempontból is igen törékeny voit. Eszményítő világalkotásának említett valóságidegensége mellett egy másik lényeges problémája az idővel, az elmúlással szembeni tehetetlensége. A halállal szemben végső soron persze minden emberi filozófia tehetetlen az érzékenység átlagon felüli védtelensége abban áll, hogy éppen fő célja, a túlvilági
örök boldogság ígéretének helyébe lépő örökös földi boldogság eszméje sérül meg végletesen az elmúlás kérlelhetetlen törvénye által. Hiszen ha minden földi dolog mulandó, a boldogság sem lehet teljes; az ezen kívüli boldogságígéretek pedig elvesztették
vonzásukat.
A „vidám természetű poéta", aki éppen csak rálelt erre az új világfelfogásra, még
kevéssé fogékony annak belső problémái iránt, azok még nem tűnnek szeme elé. Persze azért fel-felbukkan a mulandóság gondolata, akárcsak mint hagyományos költői
téma A Szépek Szépében, ahol is a szépség elmúlásának régi közhelyét variálja:
Isten! hát csak azért mivelsz illy remeket?
Azért árasztassz rá minden Szépségeket;
Hogy eggy Légyen szódatfel-dúló Múljon-n*/
Minden szépségeket el-seperj azonnal?

Válaszát erre a fejezet élén idézett versszakban adja meg, ami tulajdonképpen nem
is válasz, hanem inkább egy sajátos költői feloldás. A sírhalomnál való találkozás élő és
elhunyt között az élet folytonosságát hirdeti, a szeretet-szerelem mindent - még a halált is - legyőző, „megelevenítő" hatalmát. A költő a sírral való kapcsolatteremtés
szimbolikus gesztusaival vesz erőt az elmúláson, ha csak a költői képzelet világában is ennek legteljesebb korabeli megfogalmazása A Szeretet fent idézett részlete. A leányok
ünneplése a „bémohodzott fejfa" körül a sírhalmon nőtt virágok válaszát hívja elő, így
mintegy jelenvalóvá lesz az eltávozott, megelevenedik. Annál is inkább, mert a „bókoló gyöngyvirágok, s az integető boglárkák" az elhunyt testéből tápláltatnak, abból
vesznek „magoknak léteit s növést", így a jelképes kapcsolaton túl - a természet örök
körforgása folytán - léte anyagi mivoltában is folytatódni látszik, csak más formában.
A természet (isteni princípiumnak tekintett) örök rendje áll tehát e költői toposz
hátterében ekkor. Az átalakuló, új és új formákat öltő anyagi lét folytonossága jelenti
azt a biztonságot adó szemléleti hátteret, amelyből szembe néz Csokonai a mulandóság
gondolatával, s ha le nem is győzheti, de felülemelkedik rajta. E megnyugvást fejezi ki
Az álom című korabeli nagy elmélkedő vers, amelynek zárósorai klasszikus érvénnyel
összegzik a költői világkép e létfilozófiai vonatkozásait:
így aluszunk mi, de vigyáz a természet,
S nincsen munkáiban hízak és enyészet;
Pontos forgásának örök karikája
Egynek elfogytával másikát táplálja. -

109

t

Mi voltam magam is, míg meg nem születtem,
Mígfűből s állatból e testet nem vettem?
Aludtam mélyen a csendesség ölében,
A magam-nem-tudás csendes éjjelében,
Még a természetből, mint egy annak megholt
Részecskéje, akkor ki nem fejlettem volt
így fogok bomlani újonnan beléje,
Mint annak egy piciny megholt részecskéje.
A koporsó után éppen azt képzelem,
Ami bölcsőm előtt történt vala velem:
Aluszom, jó álom, mihelyt elenyészek,
S élőből egy rakás minerálé lészek.

A természet örök rendjében, folytonosságában való hit belső bizonyosságával
hangzik fel hát a halált is legyőzni képes szeretet dicsérete, formálódik ki a megelevenedő sírhalom, az elmúláson is erőt vevő „ünnep" költői szimbóluma. Ez az „ünnep"
azonban egyben a költői halhatatlanság ünnepe is, hiszen a „vidám természetű poéta"
elemi vágya poéta-létének ugyanúgy folytonosságot remélni az utódok emlékezetében,
mint ember-voltának a természet örök körforgásában. A szeretet fent idézett részlete
előtt éppen egy olyan invokáció áll, amelyben a költő a természetet lelkesítő isteni
erőhöz, a „szeretethez" fohászkodik nevének fennmaradásáért: „Örök hatalom! vedd ki
az én nevemet a halál jussa alól, erőssebb vagy te a halálnál, és tedd fel azt a halhatatlanság oltárára. Majd mikor én porrá leszek, és a Temetőnek füvei felszívják az én nedvemet, amellyet Te élesztettél, mikor még porom is vissza térvén az ő elementumiba,
csak egy név válik belőlem: akkor is mint a régi Anakreonnak tisztelet fogja kísérni áldott emlékezetemet. Az emberiséggel hal meg az én versem, mert annak nemes indulatú éneklem, az emberiség le fogja tépni a vérbe mártott borostyán koszorút ama délceg
Poétáknak Fejéről egy két század múlva, akik az ő gyalázóit Hérósokká, s a Világ latrait Fél-Istenekké tették vala. Nekem pedig a Helikon aljába szedett Violákból, az apró
Jácintokból, és Nefelejtsből fog kötni egy szelíd koszorút, mellyen a Nyájasságok és
Kellemek repdesve mulatoznak az öröm, és megelégedés ül annak levelein. - "
2.

Míg tehát az lenne még,
A szép időt, óh LILLA! meg ne vessük.
Míg az élet lángja ég
Egymást viszontöröm között szeressük.
Es ha semmi érdemem
Nem fog fejemre zöld babért tetetni,
Semmi sem! mind semmi sem!
Csakhogy te, LILLA! meg ne szűnj szeretni.
Híremet s nagy voltomat
Ne trombitálják messzi tartományok,
Más ne tudja síromat:
Te hints virágot arra s a Leányok.
(Újesztendei Gondolatok, 1798)

12

A hirtelen felívelő költői pálya azonban törést szenvedett. Csokonait 1795 nyarán
kicsapták a Kollégiumból. A lelki és egzisztenciális megrázkódtatás majdnem teljes költői elhallgatáshoz vezetett, még a poézissel való felhagyás gondolata is foglalkoztatta.
Aztán 1796-ban, pár hónapos sárospataki jogi tanulmányai után, megtörtént a fordulat,
visszatért a költészethez, csakhogy arról a szegről, amelyre „érzékeny lant"-ját akasztotta korábban, most „harci trombitát" vett le. Az 1796-os pozsonyi országgyűlésen,
majd a következő évi nemesi felkelés alkalmával a franciák elleni háború énekesének
szegődött. De amint békekötés híre érkezett, 1797 őszén, azonnal visszacserélte „zeneszerszámait":
Csak közel hozzám ne dörögjön ágyú,
Hogy barátimnak fecsegésit értsem,
Csak piciny lantom cicorázzon: ádjő
Trombita- dobszól
(A Békekötésre)

Ez az időszak már a Lilla-szerelem boldog idejével esett egybe. Vajda Julianna,
akit 1797 nyarán ismert meg Komáromban, októberben már a jegyesének számított.
Csokonai boldogan igyekezett állás után, hogy egzisztenciát teremthessen leendő családja számára. A boldogság küszöbén érezte magát, amire mindig is vágyott. A földi
boldogságot fenyegető elmúlás azonban ebben a helyzetben minden addiginál erőteljesebb érzelmi hullámokat vert lelkében. Az idő hatalmával a korszak két jelentős
költeménye is foglalkozik, a Marosvásárhelyi gondolatok és az Újesztendei Gondolatok.
Míg azonban az elsőben egy újszerű, a nemzeti irodalomfelfogás felé tájékozódó programhoz vezet az idővel való szembenézés, addig a másodikban személyesebb életproblémaként tűnik elő. Itt, ez utóbbi versben használja fel ismét a sírhalom-motívumot a költő, de most nem annyira a költői halhatatlanság, még csak nem is az örök
természeti rendbe való beolvadás szimbólumaként, hanem inkább a boldogságot jelentő, bensőséges szerelem halálon is túlemelkedő erejének sugalmazására, fájdalmát
enyhítendő.
A Szépek Szépében az elmúlás aktusként jelent meg, az Újesztendei Gondolatokban
ezzel szemben az elmúlás aktusa a mulandóság általános törvényébe olvad. A vers
a panta rhei ('minden folyik') antik eredetű gondolatának - a korban modern - evolucionista jellegű átértelmezése: a világrend örök körforgása az örök változás világfolyamataként jelenik meg, amelyben reális lehetőség az ember, a városok, a nemzetek pusztulásán túl magának a világnak a végső romlása is („A Nap is hóltszénre fő? / És láncodat
magad zavarba bontod?"). A halál tehát immár nem elsősorban egy (boldog) létállapot
utolsó pontját, lezárását jelenti a költői gondolatvilágban, hanem örökkévaló folyamatot. Az elmúlást nem a kikerülhetetlen végpont kétségtelenül fenyegető, de mégis távolinak tűnő perspektívájában, hanem állandóan jelenlévő, a megragadni vélt boldogságot
is elmorzsolni képes hatóerőként mutatja fel a költő. A végső elmúlás talán kevésbé is
látszik fájdalmasnak, mint az a lehetőség, hogy az ifjúság eltűntével kipereg a keze közül a már bírni remélt boldogság. A vers második részének az elején megadja költői válaszát a halál fenyegetésére, jellegében A Szépek Szépében látotthoz hasonlóan, de sokkal
intenzívebben. Az e ponton kínálkozó verszárlat helyett azonban újabb, az előbbinél
is remegőbb fájdalmú lehetőség villan fel:

13

És mivelhogy a napok
Elseprik a legédesebb időket:
Míg az ifjú hónapok
Vvrítnak, el ne is veszessük őket.
Elfut a nyájas tavasz,
A bársonyos Hajnalra gyász köd árad,
A kinyílt jácint elasz,
A rózsaszál egy délbe is kiszárad:
így az Ifjúság maga
Majd elrejpűl vidor tekintetedről,
Es az A mor csillaga
Eltűnik ám kacsingató szemedről.
Akkor, ah! rózsáid is,
Nem fognak úgy kis ajkadon nevetni,
Akkor érző szíved is,
Ah, nem tud úgy örülni és szeretni
Én is akkor csak hideg
Vérrel barátkozom hideg LlUMMAL,
Ügy napolván, mint rideg
Vén Pellikán ifjúi daljaimmal.
Kétségbeesésének lényegét e sorokban fogalmazza meg, harmóniává oldva a feszültséget. A feszültség valójában persze nem oldható fel: ennek beismerése a vers - e fejezet
élén is idézett - befejezése, azáltal, hogy megismétli a halál fenyegetésére A Szépek Szépében és itt a versben is korábban adott válaszát, az öröm megélésének, a boldogságba
feledkezésnek az igenlését, s a szeretet mindent, még a sírt is legyőző erejének költői
toposzát.
3.

Te tiszta polgár, víg egyenes barát,
Mélly túdományú, tiszta eszű valál;
Hempelyegve roppant lélek apró
Tested erébe, nemes barátom!
Mégis becsetlen puszta bogács fedi
Hadház homokján szent tetemid helyét,
Még sincs, ki lantján a Dunához
így keseregne: Kimúla Földi!
Nincsen! - De nyúgodj e ligetek megett,
Nyúgodj, dicső test: énvelem is csak így
Bánik hazám, bár drága vérem
Erte foly, érte fogy, érte hűl meg.
Lesz még az a kor, mellybe felettem is
Egy hív magyarnak lantja zokogni fog
S ezt mondja népünk: Oh, miért nem
Éltek ez emberi századunkban?!
(Dr. Földi sírhalma felett, 1801)

14

Légy idvez, óh HAFÍZNAK
Sírhalma, melybe nyugszik
A rózsabokrok alján
Kelet édes énekesse.
„S te utazói ki a szép
Váras felé igyekszel,
Ne térj odább HAFÍZNAK
Fűlepte sírja mellől!"
(A Hafíz sírhalma, 1801)

Lilla nem lett Csokonaié, a költő 1798-ban immár másodszor volt kénytelen súlyos életkudarccal szembenézni. E második törés azonban már végzetesen megsebezte
a „vidám természetű poétá"-t is: a feltétlen életbizalomra épült ifjúi boldogságfilozófia
és érzékeny költészet eredeti formájában folytathatatlanná vált. Pontosabban: nem
pusztán a külső körülmények változásai okozták ezt a változást, az életfeltételek alakulása csak kiélezte a szemlélet eredetileg is létező, amúgy is bizonyosan az érvénytelenedéshez vezető belső ellentmondásait. A költő, hosszas sodródás után, 1801 körűire
alakította ki új életprogramját, amely már az evilági boldogságra való törekvést egy
sajátos bölcsességgel ötvözte, szelíd rezignációval váltván fel a földi öröm megélésére
vonatkozó korábbi modus vivendi szikár kizárólagosságát. Ez az időszak a lezárás és
újrakezdés ideje a költő pályáján. Összegyűjti és kötetekbe rendezi addigi műveit, kiadatásuk után kilincsel, közben pedig már a nemzeti költő nagy tervét forgatja fejében:
a honfoglalási eposzhoz készülődik. Ez a nagy mű végül azonban nem készült el, s a kötetek is csak nehézkesen jelentek meg, a legfontosabbak, a „vidám természetű poétá"-t
leginkább megmutatóak nem is láttak napvilágot életében. Nem csoda hát, ha mindezek eredményeképpen felerősödött benne a késő kor elismerése utáni vágy, a költői
halhatatlanság fájdalmasan szép reménye.
A lezárás két nagy jelentőségű kompozíciója a Lilla és az Anakreoni Dalok. E kötetek anyagukban is egybefonódnak, a Lillába kilenc anakreóni dalát, á másik kötetnek
pontosan a felét emelte át, s szerkezetük kiformálódása is egy időre tehető. A Lilla
kompozíciója összetettebb, lényegében a „vidám természetű poéta" életfilozófiájához
való akkori viszonyát tükrözi, a bölcs rezignáltságának lemondó gesztusaival. Az Anakreoni Dalok inkább egyneműségével tűnik ki, ami már persze a műfajból is következik,
de ezen az egyneműségen belül azért mégis megfigyelhető egy sajátos kompozíciós elv.
Az első két vers {A Magyarokhoz, Az Anakreoni Versek) ajánlás jellegű, kicsit programszerűen, ellentétező szerkezetekre építve állítják előtérbe a két fő témát: „Bor és Szerelm etesség". Majd kisebb anakreontikák sorjáznak a XIV. darabig, amely az Orgiák címet
viseli, s A Hafíz sírhalmához hasonlóan kantátaszerkezetű. Az ezt követő három kisebb költemény, szemben a korábbiak egyneműen boldog pillanatképeivel, szomorúsággal elegyített. Már témájuk maga, a Lillától való elválás, a távollét is sugallja ezt, de
mégsem puszta tematikus jellegzetességről van szó. Ahogy a Keser'édes című vers és
a hozzáfűzött jegyzet is megfogalmazza, az életben nincsenek egyneműen boldog vagy
egyneműen boldogtalan létállapotok, érzések, ezek csak vegyítve fordulnak elő:
A „bölcs poéta" e belátásának versei után következik a zárlat: A Hafíz sírhalma. Itt tűnik
fel újra az életmű nagy motívuma, a sírhalom, de már ama feltétlen életbizalom megnyugtató háttere nélkül, amit fiatalkori költészetében a természet örök rendje biztosított számára, s ama szívszorongva dédelgetett életlehetőség hiányában is, amelyet a Lillaszerelem villantott fel valóságosan.

15

A „vidám természetű poétá"-val még egyszer szembenéző Csokonai költészetében
a sírhalom már csak inkább reményei szerint az „ünnep" színhelye. A sírhalom ugyanis magányos és elhagyatott is lehet. A költőtárs és atyai barát, Földi János halálára írott
költeményében önmagát is siratja, számot vetve saját kora kietlenségével. A költői halhatatlanság reményére viszont szüksége van, ez olthatatlan vágya, ennek elvesztése
mindennek az értelmetlenné válását jelentené számára. így hát a képzeletben teremti
meg az „ünnepet". A megelevenedő sírhalomnak az életműben vissza-visszatérő szimbóluma persze eddig is imaginárius térben létezett, de költői azonosulással mintegy
valóságossá avattatott. Most már nem része a konvenciónak az azonosulás költői törekvése, ellenkezőleg, a távolítás gesztusa válik meghatározóvá. Aki Földi „becsetlen
puszta bogács" borította sírhalmán énekel, siratván az elhunytat és magát, csak idézőjelbe téve írhatja meg Háfíz (és a maga) halotti ünnepét. A Háfíz-vers idézőjelek közötti négysoros zárlata a vers világán belül is nyilvánvalóvá teszi az „ünnep" képzeletbeli voltát, távolító gesztusával utólagosan korrigálja a feltétlen azonosulás-élményt.
Nem szünteti meg, nem tagadja meg, csak kijelöli valóságos státusát: a költői képzelet
világában. Itt szerez kárpótlást magának, s itt teremti meg a költői halhatatlanság létetadó reményét. Mert ahogy Márton Józsefhez szóló, 1801. május 19-i levelében írja, újrafogalmazva az „emberibb kor" utáni vágyát (már új irodalmi programja, a „nationalis
poézis" szellemében): „Ha írok is, aminthogy már én anélkül nem tarthatom fenn lételemet, írok a boldogabb maradéknak, írok a XXdik vagy XXIdik századnak, írok annak a kornak, amellyben a magyar vagy igazán magyar lesz, vagy igazán semmi sem. — "

16

