tiszatáj
1991. FEBR. * 45. ÉVF.

Farkas
Árpád,
Fodor
András,
Veress Miklós versei; Gion Nándor
prózája; Czine Mihály, Sándor Iván,
Domokos Mátyás esszéje;

r

^^^^^

Huszár Sándor
Bajor
Andorról;
Beke György:
Exodus
Erdélyből...

tiszatáj
IRODALMI

FOLYÓIRAT

A szerkesztőség elnöke: VÖRÖS LASZLÖ

Főszerkesztő: ANNUS JÖZSEF
Főszerkesztő-helyettes: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Belső munkatárs: RADVA LASZLÖ
Műszaki szerkesztő: ENGI MÁRIA

Főmunkatársaink:
DOBOS LASZLÖ (Pozsony)
GREZSA FERENC (Szeged)
TADEUSZ NOWAK (Varsó)
SÜTŐ ANDRÁS (Marosvásárhely)
VEKERDI LÁSZLÓ (Budapest)

tiszatáj
Megjelenik a Csongrád Megyei önkormányzat támogatásával.
Kiadja a Délmagyarország Könyv- és Lapkiadó Kft.
Felelős kiadó: Christian Theodose és Dlusztus Imre. Ügyvezető igazgató: Kispál Antal.
91-822 — Szegedi Nyomda. Felelős vezető: Molnár Tibor igazgató.
Szerkesztőség: 6741 Szeged, Rákóczi tér 1. Telefon: (62) 12-670. Terjeszti a Magyar
Posta. Előfizethető bármely postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest, Lehel
u. 10/A — 1900, közvetlenül vagy postautalványon, valamint átutalással a HELIR
Postabank Rt. 219—98—636 pénzforgalmi jelzőszámra. Egyes szám ára: 25 forint.
Előfizetési díj: negyedévre 75, fél évre 150, egész évre 300 f o r i n t
ISSN 0133 1167

Tartalom
XLV. ÉVFOLYAM, 4. SZÁM
1991. ÁPRILIS
FARKAS ÁRPÁD: Fekete karácsony; Őrzők
SZEPESI ATTILA: Latrikánus vers; Bálint Sándor
VERESS MIKLÓS: Haláltáncok (1. Gyereklánc, 2. Legényes, 3. Menyasszonyi, 4. Asszonyi, 5. Kardal)
GION NÁNDOR: Istenfélő Dániel titkai
FODOR ANDRÁS: Két látlelet 1947-ből (Az ablaknál;
Tokaj, Tisza-part); Baranyából Somogyba
Az ötvenes évek közepének irodalmi életéről (Sallai Éva
interjúja Fodor Andrással)
SERFŐZŐ SIMON: Szálfa magasság; Delelő mező; Rábízom
KISS DÉNES: Szívfehérülés; Kútásó Isten; Önérzet-változatok
KOVÁCS ANDRÁS FERENC: Franz Kafka Portorikóban
TATÁR SÁNDOR: Hamletnek a ( ) századvégről; Igen,
kedves: ez lesz
DOMOKOS MÁTYÁS: „Én és a világ"
HUSZÁR SÁNDOR: Pengetni kell az aranyat, hogy ne
hallatszódjon a réz! (Egy frissen hantolt sírdomb előtt,
lehajtott fejjel, lélekben)

3
4
6
8
19
20
32
33
36
37
39
46

Kilencven éve született Németh László
CZINE MIHÁLY: Folytonosság a megújulásban (Grezsa
Ferenc Németh László háborús korszakáról)

56

SÁNDOR IVÁN: A történelem eszközei és az „ügy" metamorfózisa

63
1

TANULMÁNY
N. HORVÁTH BÉLA: „Harminckét évem elszelelt..."
(Az önmeghatározás József Attila születésnapi verseiben)
MONOSTORI IMRE: Újra és újra: népi-urbánus viták ....
KISS FERENC: A „Hajszálgyökerek" fogadtatása

68
76
83

NÉZÓ
BEKE GYÖRGY: Exodus Erdélyből, délre és keletre

91

MŰVÉSZET
A. GERGELY ANDRÁS: Virtus és valósághűség (A Gulyás testvérek szociofilmjeiról)
104
Szerkesztői asztal

a belső borítón
ILLUSZTRÁCIÓ

CSEH GUSZTÁV rézkarcai az 5., 38., 45., 67., 103., 112. oldalon és a belső borítón
Bajor Andorról készült fénykép a 46. oldalon

FARKAS ÁRPÁD

Fekete karácsony
Hó ha hullana, lefutna orcájáról e földnek,
annyira hevültek ma körül a szívek. Ártatlan
tekintetek szaladnak az égre —: Jézus megszületett?; valóban megszületett volna Jézus?
Templomaikban papok, törekként zizegő egek
alján költők ámítanának alázatra hajló főt és
szívet —, de már nincs mit, nincs kit.
A tavalyi véres karácsony heve, színe-fehérje
odalett március lefutó vizeivel, felitta
június heve, s itt áll térdig-derékig adventben
egy becsapott nép, üres tenyérrel —: ha jössz,
színed előtt állok, Uram! S nincs az Úrnak ma
színe, van néki csupán színeváltozása.
Becsapotton, nyomorba zúzódotton még felhányódna
a lélek, de kifosztva legszentebb tartalmaiból,
vagy elalszik léte partjain, vagy felhorgad.
S lám, feltüremlik.
Fölkorbácsolt dühe szilaját csak ez a karácsonyra
szóló áhítat szereli le néhány tétova percre,
midőn az üres tenyér zsibongásával simít végig
szerettei arcán, csaknem bocsánatkérően —:
dolgoztam én, viaskodtam én e szeretetért,
s csupán ennyi maradt belőle — rándul hát
ökölbe az a kéz, s a maradék reménnyel elröppen egy lőttszárnyú angyal.
Hűlt helyén gyermekek maradnak, gyanútlanul
faggatódzó gyermekek —: holnap mit eszünk, Uram?
Fekete karácsony jött ránk, vergődtünk
zúzott angyalszárnyain, veséjét, máját
tépjük —: esszük magunkat, fiam!
Sepsiszentgyörgy, 1990. dec. 24.

3

»

Őrzők
Dicsértessenek az asszonyok,
dicsértessenek ők,
a kínnal és gyönyörrel
ellenünk összeesküvők,
akikkel örök hadra kelvén
benépesítjük e földet,
dicsértessenek az asszonyok,
emberiséggel viselősek,
jövőnknek jászlai,
létünknek almai,
szentegyházai szerelemnek,
dicsértessenek az asszonyok,
dicsértessenek.
És áldassanak az asszonyok,
kik megszálltnak kétezerben,
anyák esdeklő szavai
a tarka gyermek-rengetegben;
jótermő földjei,
végvári őrei
a minden nép fiával megszült Egynek —:
őrizői a fölnevelő
anyanyelvnek.

SZEPESI ATTILA

Latrikánus vers
Régi lator lantverők ti, sárcaplató garabonciások, bicebóca nyenyerések, girhes borisszák, akik lyukas csizmában
jártátok ezt a huzatos országot, Hegedős Márton és Moldovai Mihály, Trágár Balázs és Mankóczi, meg a többi
névtelen, tört dallamokban továbbélő, fogatlan vigyorgó,
árokpart füvében háló kancsal poéta, kocsma zugán töröksípon, kecskedudán kerge dallamot cifrázó, kormos felhők
alatt, pernyehullató éjszakán hontalan csavargó igric —
láttátok távol az égő falvak fényét, hallottátok a városok
dióhéj-roppanását, keserves vigaszul mégis pengett kezetekben a koboz, s a törött citerából kiszállta tücsökszavú dallam
— tudnám csak a titkotokat, nem a lauruszosokét, csak a
tiéteket, kacskakezűek és vaksin hunyorgók, akiket el nem
ereszt ez a pestises föld, puszta ország, Európa ordas
végvidéke, poézis lelencei, Árkádia cigányai, régi lator
lantverők.

Bálint Sándor
Kis öregember, ünnepek tudója, árnyak közt árnyék,
virágot fakasztó, hófúvásban garaboncok és szentek útitársa,
én láttalak emlékké mélyülőben, fogyóban messzi lánggá,
szerteosztva magad báva koldusok kenyerévé. Én láttalak és
hallottam a hangod, épp galambokat figyeltél, ahogy assisi
szentje — halk hangodban csendültek a harangok: rekedten,
megalázva szóltak. Pedig a szélbe-oldva velük csendült
lucázó dal és kikeled kánta, csimpolyaszó és kisze-napi
ének, karácsonyi pásztorok ostordurrogása, zölden szállt
Gyümölcsoltó Boldogasszony, haját a napsugárba fonva.
Róluk beszéltél, mintha velük szólnál, a rorátéra botló
öregekkel, a pünkösdölő suhancokkal és a tüzet-ugró szentiváni néppel. S a dallamok bár összekeveredtek — koldus
gajdolás, fekete zsolozsma, törten és kuszán mégis megmaradtak, összemosódva harangbondulással, dudaszóval és
ostorpattogással, őrizve hullott töredékként évszázadok tűnő
varázslatát. S míg ott álltál a ködös utcaparton, szárnyak
zúgását figyelve az őszben, tolongott körötted a kancsi róka,
a rekedt ordas és a báva őz, a porváros bolondos álcanépe.

CSEH GUSZTÁV RÉZKARCA
5

VERESS MIKLÓS

Haláltáncok
1. GYEREKLÁNC
Kinn a bárány
benn a farkas
benn a bárány
kinn a farkas —
jő halál tán
hogy elalhass
Ha merészen
leszel álmunk
kéz a kézben
körbezárunk:
észrevétlen
lánc a táncunk
Báránybőrben
farkas ordít
farkasbőrben
bárány béget —
fölfalunk ma
újra téged
Ezt kívánni
minek éppen
mint királyfi
a mesében —
mindhalálig
maradj ébren
Báránybőrből
ha kibújnál
farkasbőrbe
belebújnál —
esztendőre
megújulnál
Isten kedve
lész irgalmas
attól kezdve
ha megolvas:
mindéletre
hogy meghalhass
Mint a Bárány
mint a Farkas

2. LEGÉNYES
Csak csak csak
csaka csaka csak
csukicsik csikicsuk
cserr
Hozzádiglan
értediglen
hátodiglan térgyediglen
veszejtem magam
Csak csak csak
csak a csakacsak
paraszttáncot
parasztnak
hujj
Nem lehetsz te olyan réngyó
az én életem megrontó
édenbéli áspiskélgyó
pördülj ide hát
Csaka csaka csak
csukolgassunk csak
kurjongassunk csak
hej
Lakodalmi ez a nagy tánc
hajdú sógor mit is kívánsz
én egyebet nem kívánok
csak ne éld meg a halálod
Csak csak csak
csak csak csak
téged rózsám
meggyaklak
Minek mondanám szemibe
ki megvakult
nem néz ide
csak azért se
csak azért is
ha mingyárt a
gatyámért is
csak

Csaka csaka csak
Minek voltál a szeretőm
ha te leszel a szemfedőm
Csak csak
csak
Úgy éljek
hogy meghaljak

3. MENYASSZONYI
Hol van az én mátkám
kibomlott a pártám
magadat odadni
minek megvirradni

4. ASSZONYI
Kivan ágyamon
ki van ágyamon
ki van ágyamon

Ahány éjjel
annyi könnyem
hulladoz —
nem is tudom
ki botladoz
ágyamhoz
A sötétben
olyas mintha
te volnál
Lámpafényen
olyas mintha
nem volnál
Idefekszem
ides uram
mezteleny
Csak hajamon
fekete még
keszkenőm

5. KARDAL

Ides angyalom
ides angyalom
ides angyalom

Kinek maguk hitték —
egymást úgy szerették
mentek menyegzőbe
ahol volt sok vendég

Mért nem te vagy
ágyamban ágyamban
ágyamban

Dajadaj
másnapra
a macskajaj

Mással háltam
álmodban
álmomban
Hiányzik a kezed is
ha pofon
pókhálóval
simogat
a plafon
Körülötted
sirató
asszonyok
Az én lelkem
a sarokban
kucorog

Boldogok ha voltak
mások farsangoltak —
helyettük a létet
kiitták vendégek
Dajadaj
dajadaj:
mennyi móka
és kacaj

9

Most fényképen ülnek
oda elrepültek:
szépék szépek szépek
képek képek képek
Dajadaj
dajadaj —
a haláltól
női a haj
7

GION NÁNDOR

Istenfélő Dániel titkai
Mostanában ismét börtönről álmodom. Egyelőre még nem az igazi nagy börtönről,
amelyben rengeteg fáradt és unott ember csoszog, vakarődzik és átkozódik, hanem egy,
ócska falusi kócerájról, ami úgy néz ki kívülről, mint egy rogyadozó lomtár, csak az ajtaja
emlékeztet börtönre, mert az ajtó vasból van, és nagyot dörren, amikor becsukódik. Bent
hideg van, nyirkos hideg, vacogok álmomban, de azt nagyjából természetesnek is tartom;
nem tartom viszont természetesnek, hogy az ágyam szélén ott ül a szemüveges pszichiáter és
minduntalan azt kérdezgeti, hogy érzésem szerint a megérdemelt büntetést kaptam-e, vagy
esetleg súlyosabbat érdemeltem volna. A lehető legkomolyabban faggat, én meg legszívesebben a pofájába röhögnék, de azért türtőztetem magam, ezzel a pszichiáterrel nem lehet
viccelni, mély meggyőződéssel ismételgetem neki tehát, hogy dehogyis kaptam én kevesebbet, mint amennyit megérdemeltem; sőt tulajdonképpen súlyosabb büntetést róttak ki rám a
megérdemeltnél, közben pedig kissé nyugtalanul azon töröm a fejem, hogy mit keres az
ágyam szélén a pszichiáter, hiszen ó abban az igazi nagy börtönben rendel, semmi
keresnivalója sincs itt ebben a vacak falusi fészerben, és egyáltalán nem segít rajtam, holott
segíthetne, ha akarna, kinyithatná egy pillanatra a vasajtót, tudom, hogy ott kint a vasajtó
előtt Hegedűs Marcella néni üldögél, kukoricát főz egy nagy kondérban, szívesen adna
nekem egy cső főtt kukoricát,"és nekem most nagyon jólesne a meleg kukorica. Hideglelősen
ébredek, és egyáltalán nem tetszik, hogy ismét börtönről álmodok, még ha arról a falusiról is.
Mert én néha hiszek az álmoknak. Nem mindig, de néha hiszek, és azt biztosan tudom,
hogy börtönről álmodni nem jó dolog. Amikor először álmodtam börtönről, egy igazi
börtönről, ahol karvastagságú rácsok vettek körül, minden oldalról emberek bámultak rám,
én meg rángattam a rácsokat, szerettem volna kiszabadulni, mert rengeteg halaszthatatlan
ügyet kellett volna elintéznem, a rácsok azonban meg sem mozdultak, a halaszthatatlan
ügyek csak halmozódtak: szóval, amikor először álmodtam börtönről, meghalt Hegedűs
Marcella néni. A házuk előtt ült egy október végi estén, kukoricát főzött egy kondérban és
árulta a főtt kukoricát, aztán egyszer csak szó nélkül lefordult a kisszékről. Nevelt fia,
Istenfélő Dániel talált rá, az öregasszony mellére hajtotta a fejét, és miután annak már nem
dobogott a szíve, Istenfélő Dániel megette a kondérból a maradék főtt kukoricát, majd ölbe
kapta a kis töpörödött Hegedűs Marcella nénit és bevitte a házba, s ott elbőgte magát.
Mindenszentek napján temettük el Hegedűs Marcella nénit, gyertyák égtek mindenfelé a
temetőben, virágok borították a sírokat, az egész utca ott volt a temetésen, eljött még
Kucsuk is, a török cukrász, hozta magával számtalan unokaöccsét, a Lírikusok bandája pedig
szomorú Ady-verseket szavalt Istenfélő Dániel vezényletével. Vagyis szépen elbúcsúztunk
Hegedűs Marcella nénitől, igaz, hogy a Lírikusok bandája aznap este kissé harsányan ülte
meg a halotti tort az „Avala" nevű kocsmában, és valamikor éjféltájt összeverekedtek a
Mágnások bandájával, előkerültek a bicikliláncok, néhány fejet befakasztottak, és csak az
utolsó pillanatban sikerült elmenekülniük a kiszálló rendőrség elől. Én meg ekkor éjjel is
börtönről álmodtam, és ekkor kezdtem először megsejteni, hogy az ilyesféle álom rosszat
jelez.
így is történt. Reggel beállított hozzánk Istenfélő Dániel, a homlokán ronda vörös csík
húzódott, az éjszakai verekedés emléke, nagyon szomorú volt, és a zsebei tele voltak
gyertyával.
— Halottak napja van — mondta. — Menjünk a temetőbe, és gyújtsunk százezer
gyertyát Marcella néni sírján. Azután majd megiszunk valamit. Törkölypálinkát iszunk,
Marcella néni is azt szerette. Köténye zsebében mindig volt egy kis laposüvegben törkölypálinka.
8

— A temetőbe kimehetünk — mondtam óvatosan. — De utána jöjjünk haza.
— Miért?
— Börtönről álmodtam mostanában.
— Na és?
— Ez rosszat jelent.
— Nem jelent az semmit — mondta Dániel. — Egyszer majd belülről is megnézünk egy
börtönt. És akkor majd meglátod, hogy nem is olyan szörnyű hely.
— Voltál már börtönben? — kérdeztem.
— Nem voltam. De Marcella nénit nagyon szerettem.
Kelletlenül, de öltözködni kezdtem, mert tudtam, hogy Istenfélő Dániel tényleg nagyon
szerette Hegedűs Marcella nénit. Az öregasszony csecsemőkorában talált rá Istenfélő
Dánielre egy elhagyott csángó házban. A háború végén a csángók hanyatt-homlok
menekültek észak felé, Hegedűs Marcella néni pedig a nyomukban járt, szedte össze, amit
azok hátrahagytak. Nem ő volt az egyetlen. Az egyik üres faluban egy visító csecsemőt talált,
mellette egy kecskét. Hegedűs Marcella néni katjaiba vette a gyereket, madzagot kötött a
kecske nyakára,' és hazajött velük a külvárosi kis házába. Napokig az volt a legnagyobb
gondja, hogy milyen nevet adjon a gyereknek. Átjárt hozzánk a szomszédba, és hosszasan
magyarázta, hogy a csángók kis falvainak Istensegíts, Istenhozzád és hasonló istenes neveik
voltak, a talált csángó gyereknek is ennek megfelelő nevet kell adni, és végül is az Istenfélő
Dániel mellett döntött. És Istenfélő Dániel szépen növekedett a kecsketejen, persze
Hegedűs Marcella néni egyéb tápláló élelmet is beszerzett neki, akkoriban még igen
mozgékony asszony volt, járta a falvakat, csereberélt, üzletelt,.ebből élt. Később még a
határon túlra is elment üzletelni, napokat, éjszakákat utazott fapados vonatfülkékben, de
megérte, mert a legszükségesebbeket mindig előteremtette. Ha elutazott, Istenfélő Dánielt
és a kecskét áthozta mihozzánk, mi hatan voltunk testvérek, hetediknek elfért ott Istenfélő
Dániel is, a kecske tejéből pedig mi is ittunk. így növekedett Istenfélő Dániel egyre
nagyobbra, iskolába kezdett járni, ahol mindenki röhögött a nevén egészen addig, amíg
Istenfélő Dániel legalább fél fejjel magasabbra nem nőtt, mint mi. És erős lett, mint a bika.
Hegedűs Marcella néni kiadósan táplálta. De Istenfélő Dániel nem volt goromba természetű,
a költészetet szerette, a bbrongós szép verseket, tagja lett az önképzőkörnek, később pedig a
szavaló szakcsoportot irányította a Kultúrkörben. Szavalgatott ó is békésen, amíg egy este
meg nem verte őket a Mágnások bandája. Ez egy igen verekedős társaság volt, terrorizálták
az egész környéket, a kocsmákban, táncmulatságokon, sőt még a cukrászdákban is rettegtek
tőlük az emberek, a Herceg vezette őket, akinek hályog volt a jobb szemén, és aki szintén
talált gyerek volt, mint Istenfélő Dániel, csakhogy őt valahol Boszniában találták, egy
felperzselt faluban. Szóval a Mágnások egy este ott ténferegtek a Kultúrkör előtt, és amikor
a szavaló szakcsoport tagjai a próba után hazaindultak, a Mágnások csak úgy szórakozásból
felképelték őket. A sokadik pofon után Istenfélő Dániel visszaütött, és azt hiszem, akkor
döbbent rá az erejére. Hullottak körülötte a Mágnások, a Gróf, a Báró, a Marqvis meg a
többi, és ettől vérszemet kaptak a többi versbarátok is, parázs verekedés lett a dologból,
csakhogy akkor a Mágnások elővették a bicikliláncokat, és szétverték a szavalókórust.
Istenfélő Dániel másnap összehívta a szavaló szakcsoport tagjait, és bicikliláncokat osztott ki
közöttük. Néhány hét alatt kiszorították a Mágnásokat a Kultúrkör környékéről, megszállták a „Diófa" és a „Daruvár" nevű kocsmát, a főhadiszállásukat pedig Kucsuk „Sztambul"
nevű cukrászdájában ütötték fel. Ezután kezdtek itallal és cigarettával, meg nyloningekkel
üzérkedni, és egyre kevesebbet szavalgattak. Hegedűs Marcella néninek nem tetszett, hogy
nevelt fia egyre inkább elhanyagolja a költészetet, nagyszájú kis asszony volt, addig
lármázott, amíg Istenfélő Dániel be nem iratkozott az egyetemre, az irodalom szakra.
Csakhogy addigra már Hegedűs Marcella néni sem volt az a régi fürge asszonyka, a lábai
megdagadtak, nem bírták az utazásokat, de azért nem hagyta magát, szövetkezett Kucsuk
cukrásszal, az szerzett neki szelídgesztenyét és csemegekukoricát, és Hegedűs Marcella néni
9

a háza előtt üldögélve sütögette a gesztenyét, vagy főzte a kukoricát. Amíg egy őszi estén le
nem fordult a kisszékról.
Mi meg gyertyákat gyújtottunk a sírján halottak napján, temérdek gyertyát. Álltunk ott
jó ideig, néztük az égő és fogyatkozó gyertyákat, aztán lógó fejjel elindultunk, hogy
törkölypálinkát igyunk Hegedűs Marcella néni emlékére. Végigjártuk először a környező
kocsmákat, később átmerészkedtünk a Mágnások területére is, a Mágnásokkal azonban
nem találkoztunk, bizonyára az éjszakai verekedés fáradalmát pihenték ki. Valamikor
délután már az autóbusz-állomáson lődörögtünk a trafikok, az újságárus- és a cukrászkioszkok között. Kucsuknak is volt itt egy kioszkja, két unokaöccse tartotta, az egyik bent
üldögélt és édességeket árult, a másik pedig, akit Hasszánnak hívtak, a kioszk mellett
csemegekukoricát főzött, akárcsak nemrégen még Hegedűs Marcella néni. A különbség
csupán az volt, hogy Hegedűs Marcella néni fával tüzelt a kondér alá, Hasszán pedig
gázrezsón forralta a vizet. Hasszán adott nekünk egy-egy cső főtt kukoricát, és ez megint
csak Hegedűs Marcella nénit juttatta eszünkbe, úgyhogy ismét elszomorodtunk.
— Hazaviszlek benneteket triciklin, ha akarjátok — mondta Hasszán jóindulatúan.
Istenfélő Dániel nagyon dühös lett.
— Ez a török azt hiszi, hogy részegek vagyunk — mondta.
— Nem vagytok részegek — mondta Hasszán. — De azért szívesen hazaviszlek
benneteket.
Két lány jött arra, Istenfélő Dániel ráförmedt Hasszánra:
— Adjál nekik is főtt kukoricát!
Hasszán adott a lányoknak is főtt kukoricát, azok vihogva elfogadták.
— Hová mentek, lányok? — kérdeztem.
— Haza — mondták, és ették a főtt kukoricát.
— Szívesen hazaviszünk benneteket triciklin — mondta Dániel.
— Falura megyünk — vihogtak. — Mi falusi lányok vagyunk.
— Mi meg városi fiúk vagyunk — mondtam —, és elviszünk benneteket triciklin
egészen a falutokba.
— Van már buszjegyünk — mondták a lányok.
— Mikor indul a buszotok? — kérdeztem.
— Tíz perc múlva.
— Veletek megyünk — mondta Dániel.
így hát felszálltunk mi is az autóbuszra, leültünk a két lány mögé, és mindenféle
szellemességeket suttogtunk a fülükbe, ók meg nevettek. Közben elindult az autóbusz,
zötyögött és melegített, lassan abbahagytuk az udvarlást és elaludtunk. Akkor ébredtünk
fel, amikor az autóbusz megállt a falusi piactér mellett. A piactéren nem járt senki, kezdett
alkonyodni, és eléggé lehűlt a levegő, az árusok nyilván régen elkotródtak, viszont elég sok
lezárt kerékpár volt ott, szépen egymás mellé állítva. A két lány leszállt az autóbuszról,
leszálltunk mi is. A lányok kiválasztottak két kerékpárt, kinyitották a zárakat, felpattantak
az ülésre és elkarikáztak. Nevettek és integettek nekünk.
Tátott szájjal álltunk ott Istenfélő Dániellel, és én bánatosan megjegyeztem.
— Ebben a faluban, úgy látszik, az a szokás, hogy akinek dolga van a városban, az
elbiciklizik a piactérre, itthagyja a biciklijét, és amikor dolgavégeztével visszatér, ismét
biciklire ül és hazahajt.
— Nagyon jó szokás — mondta Dániel.
— Mit gondolsz, visszajönnek a lányok? — kérdeztem.
— Meg fogják bánni, ha nem jönnek vissza — mondta Dániel.
— Nem hiszem, hogy visszajönnek — mondtam csüggedten.
— Egész életükben bánni fogják — mondta Dániel. — Van itt kocsma a közelben?
Volt. Bementünk és szembetaláltuk magunkat egy halálfejű pincérrel, aki olyan sovány
volt, hogy csak a fehér pincérkabát és a fekete nadrág tartotta össze a csontjait. Tényleg
10

nagyon sovány volt ez a pincér, én még életemben nem láttam ilyen sovány embert, keskeny
vállakkal, horpadt mellel, mélabúsan álldogált ott pipaszár lábain az ajtó mellett, és éri arra
gondoltam, hogy talán meg sem tud mozdulni, mert ha megmozdulna, eltörnének a lábai. De
megmozdult és nem törtek el a lábai, hozott nekünk két törkölypálinkát és nagyon udvarias
volt, bár egy szót sem szólt hozzánk.
— Ez a pincér hamarosan meg fog halni — állapította meg Dániel. — Kár érte, mert
1
csöndes, jóravaló ember. Nem szeretem a fecsegő pincéreket.
— Alighanem tüdőbajos — mondtam.
— Akkor nem lehetne pincér — mondta Dániel. — Szigorú előírások szabályozzák az
ilyesmit. Lehet, hogy a szerelem sorvasztja el.
— Lehet, hogy az ő orra elől is elbiciklizett egy szép falusi lány.
— Mi is elsorvadunk egyszer — sóhajtotta Dániel.
— Elbicikliznek előlünk a lányok — sóhajtottam én is.
így hablatyoltunk ott vég nélkül, miközben a sovány pincért bámultuk, és még többször
rendeltünk nála törkölypálinkát. A kocsma megtelt hangoskodó falusiakkal, egyre nagyobb
lett a zsivaj, különösen egy öttagú társaság lármázott az egyik asztalnál, nagy sebességgel
rendelték a borokat, a leghangosabb közöttük egy köpcös, vastag karú fickó volt, akit a
többiek Bogyónak szólítottak. Leginkább ez a Bogyó rendelte ordítozva a borokat, és
amikor a kehes pincér az asztalukhoz hozta, Bogyó hatalmasat csapott a vállára, a pincér
szemmel láthatóan megroggyant, és tényleg azt lehetett várni, hogy összetörnek a csontjai.
Bogyó meg elégedetten szemlélte, és azt mondta ilyenkor:
— Jól van, Józsikám! Élni fogsz még egy darabig.
Nekem nagyon nem tetszett, hogy az a Bogyó így kínozza a nyiszlett pincért, rosszalló
pillantásokat vetettem arrafelé, és Bogyó észrevette ezt a borosüvegek mögül is. Felállt,
odajött hozzánk, megállt az asztalunknál, és megkérdezte:
— Valami baj van?
— Nincs semmi baj — mondta Dániel.
— A barátod nagyon szemrehányóan néz bennünket — mondta Bogyó.
— Ó már ilyen kíváncsi természetű — mondta Dániel. — De majd leszokik róla.
— Szóval, nincs semmi baj? — kérdezte Bogyó ismét.
— Nincs —'rázta a fejét Dániel.
.— Akkor jó — mondta Bogyó, és Istenfélő Dániel vállára csapott.
Istenfélő Dánieí meg sem mozdult. Bogyó elismerően bólogatott, aztán hirtelen
az én vállamra csapott. Majdnem lebuktam a székről, súlyos keze volt ennek a falusi tahónak.
— Ti még sokáig fogtok élni — mondta Bogyó, és otthagyott bennünket.
Az egész kocsma rajtunk röhögött. Szégyelltem magam, és mélységesen csalódtam
Istenfélő D ánielben. Meg is mondtam neki.
— Úgy tudom, hogy te vagy a Lírikusok bandavezére. Orrba verhetted volna ezt a
tahót.
— Öten vannak — mondta Dániel. — Ez még nekem is sok egy kicsit.
— Én is itt vagyok — mondtam harciasan.
— Te már elpuhultál — legyintett Dániel. — Amióta abban a portásfülkében üldögélsz
és klasszikusokat olvasol naphosszat, elpuhultak az izmaid.
— Készülnöm kell a vizsgákra — mentegetőztem. — Meg aztán szeretem is az
irodalmat, akárcsak te.
— Titokban verseket is írok — súgta Dániel. — De ezt ne mondd el senkinek.
— Értem már — mondtam. — Ezért nem verted orrba Bogyót.
— Az irodalom elpuhítja az embert — mondta Dániel. Mostanában azért szavalgatunk
olyan keveset a Lírikusokkal. De azért remélem, hogy egyszer még találkozom ezzel a
Bogyóval.
11

Más érdemleges dolog nem is történt már abban a kocsmában. Éjfélkor Józsi, a sovány
pincér kikísért bennünket az ajtón, mert záróra volt.
— Megy ilyenkor busz a városba? — kérdezte tőle Dániel.
— Nem megy. •
— Hogyan jutunk akkor haza? — kérdeztem.
— Gyalog.
— Szálloda van ebben a koszos faluban? — kérdezte Dániel.
— Nincs — mondta a pincér, és otthagyott bennünket az ajtó előtt, a piactéren.
Ekkor már nagyon hideg volt, a szél is elkezdett fújni, és az eső is szemerkélt. Csúnya
novemberi éjszaka volt, és mi ott álldogáltunk tanácstalanul egy ismeretlen falu közepén.
— Szeretem a szűkszavú pincéreket — mondta Dániel. — Márpedig az a Józsi pontosan
ilyen. Kár, hogy meg fog halni hamarosan. Elsorvasztja a szerelem, vagy valami más
veszélyes kór.
— Mi pedig meg fogunk gebedni ebben az istenverte hidegben — mondtam.
— Menjünk ki az országútra — indítványozta Dániel. — Elkapunk egy kocsit.
Az országúton még jobban fújt a szél, még jobban fáztunk, kocsi ellenben nem jött egy
szál sem. A sötét falusi házak barátságtalanul meredtek ránk. Lehet, hogy ezek a házak
belülről kellemesek és lakályosak, kívülről azonban így sötét éjszakán módfelett ridegek és
elutasítóak.
— Én figyelmeztettelek, hogy maradjunk otthon — emlékeztettem Dánielt. — Mostanában börtönről álmodom.
Istenfélő Dániel nem válaszolt, hosszasan gondolkozott, később megkérdezte tőlem:
— Mit gondolsz, van ebben a tetves faluban börtön?
— Biztosan van — mondtam. — Minden faluban kell, hogy legyen börtön. így kívánja
az illem.
— A börtönben fogunk éjszakázni — jelentette ki Dániel.
— Nem akarok börtönbe menni — tiltakoztam.
— Remek hely a börtön — mondta Dániel. — Masszív falai vannak, nem ázik be, és tűz
duruzsol egy cserépkályhában. Éjszakára mindig kitakarítják.
— Azt sem tudjuk, merre van.
— Majd bevisznek bennünket — nyugtatott meg Dániel. — Ellopunk egy biciklit,
megjelennek a rendőrök, és bevisznek bennünket a jó meleg börtönbe. Ilyen egyszerű az
egész.
— Egyáltalán nem láttam itt rendőrt.
«
— Majd megjelennek — mondta Dániel. — Ismerem őket. Amint ellopjuk a biciklit, itt
lesznek a nyakunkon.
Visszamentünk a piactérre, és még három kerékpárt találtunk ott. Kettő le volt
lakatolva, a harmadikon nem volt semmilyen zár. Amikor közelebbről megnéztük, rájöttünk, hogy miért. Régi, ócska, rozsdás kerékpár volt, lámpák nélkül, nem kellett azt bezárni,
senkinek sem jutott volna eszébe ellopni. Istenfélő Dániel azonban meg volt vele elégedve.
Intett, hogy üljek fel a csomagtartóra, ő elhelyezkedett az ülésen, és kigördültünk az
országútra, vagyis a falu főutcájára. Nyikorgott alattunk az ócska kerékpár, de azért vitt
bennünket, Istenfélő Dániel taposta a pedálokat, a fejünket meg áztatta a csöndes őszi eső.
A rendőrök meg még mindig nem jelentkeztek.
Elég sokáig kerékpározgattunk ott, furcsa, hosszú falu volt ez, hosszúra nyúlott a
főutcája, messzire eltávolodtunk már a piactértől, amikor észrevettük, hogy három ember ül
az út közepén, a hideg betonon. Megálltunk, Istenfélő Dániel lefektette a kerékpárt, és
közelebb mentünk az úton üldögélőkhöz. Rájuk ismertünk. Bogyó ült ott két cimborájával,
és borosüvegeket szopogattak.
— Nicsak, nicsak — kedélyeskedett Dániel. — Vállveregetős Bogyó és a kedves
barátai.
12

— Már csak hárman vannak — mondtam.
— És milyen felelőtlenül viselkednek — mondta Dániel. — Leülnek a hideg betonra.
Felfázhatnak. De ez a kisebb baj. A nagyobb baj, hogy akadályozzák a forgalmat.
Agyongázolhattuk volna őket.
— Aztán száz évig magyarázkodhattunk volna a rendőrségen, hogy mi ártatlanok
vagyunk — mondtam.
Ekkor már felálltak Bogyóék, és elindultak felénk. Istenfélő Dániel teljes erőből állon
vágta Bogyót. Az hátratántorodott, hadonászott a kezével, szeretett volna megkapaszkodni
a levegőben. Istenfélő Dániel még egyszer állon vágta, Bogyó lehemperedett az útszéli
árokba, Istenfélő Dániel oda is utánament.
Én viszont ott maradtam az út közepén két ádáz képű falusi vágánnyal. Az egyiknek
még behúztam egyet, de ekkor elkaptak két oldalról, és a kemény betonra csaptak. És
elkezdtek módszeresen rugdosni.
— Dániel! — ordítottam. — Dániel, hülye vagy!
Istenfélő Dániel röhögve bújt elő az árokból, odajött hozzánk, és szétcsapott az engem
rugdosó tahók között. Az egyik jobbra, a másik balra szédelgett el, aztán gyorsan eliszkoltak
a sötétbe. Én meg feküdtem az úton, és levegő után kapkodtam.
— Kemény legény ez a Bogyó — mondta Dániel. — Ott lent az árokban orrba vágott
egyszer.
Akkor láttam, hogy csöpög az orrából a vér.
— Összetörték a bordáimat — nyöszörögtem.
Istenfélő Dániel felrángatott, talpra állított, és megpróbált vigasztalni.
— Ne izgulj, nem törik el olyan könnyen az ember csontja. Arról van szó, hogy
elpuhultál az utóbbi időben abban a portásfülkében. Ez az ülő foglalkozás átka.
— Galádul magamra hagytál — mondtam az oldalamat tapogatva. — Kiszolgáltattál
ezeknek a gyilkosoknak.
— De visszatértem még idejekorán — mondta Dániel. — És miattad Bogyó végleg
kicsúszott a kezeim közül. Pedig szerettem volna még egyszer-kétszer vállon veregetni.
Gyerünk, biciklizzünk vissza a piactér felé.
— Mozdulni sem tudok — mondtam. — Fájnak a bordáim.
— Majd én viszlek — mondta Dániel. — Aztán meg visznek a rendőrök. Most már itt
lesznek hamarosan, majd meglátod.
Felültünk ismét a biciklire, és elindultunk a piactér felé. Ezúttal igaza lett Istenfélő
Dánielnek. Talán még száz métert sem tettünk meg, amikor megállt előttünk egy rendőrautó. Megálltunk mi is. Az autóból két fiatal, esőkabátos rendőr szállt ki, az arcunkba
világítottak. Főleg Istenfélő Dániel vérző orrát nézték.
— Mi történt?
— Elestünk a biciklivel — mondta Dániel. — A barátom megütötte a bordáit.
— Ezen a kerékpáron nincs lámpa — mondták szigorúan a rendőrök.
— Nincs — hagyta rájuk Dániel..
— Ez szabályellenes — mondták szigorúan.
— Nem tehetünk róla — mondta Dániel. — Nem a miénk a kerékpár.
— Hát kié?
— A piactérről vettük el — mondta Dániel.
— Szóval elloptátok.
— Csak kölcsönvettük — mondta Dániel. — Fáztunk, és ezért bicikliztünk egy kicsit.
— Üljetek be a kocsiba!
— Rendben van — mondta Dániel. — De előbb vigyük vissza a kerékpárt a piactérre.
Biztosan valami becsületes parasztemberé, aki majd holnap kétségbeesetten fogja keresni.
— Ne aggódj te a becsületes parasztemberért — mondták a rendőrök. — A kerékpárt is
bevisszük a rendőrségre.
13

Beültünk hát az autóba, a rendőrök berakták a kerékpárt a csomagtartóba, a kerékpár
első kereke és a kormánya kilógott, úgy látszott, hogy minden pillanatban kiesik, de nem
esett ki. A rendőrállomás a főutca másik végén volt, egy koszlott, sárgára meszelt épület, ami
inkább falusi vasútállomásra hasonlított, mint rendőrállomásra. Egyetlen ablaka világított
csupán, ott nyilván az ügyeletes gubbasztott a telefon mellett. De minket nem oda vezettek
be, hanem egy másik irodába, ahol két íróasztal volt és egy vaskályha, és én már akkor
kételkedni kezdtem abban, hogy a börtönben cserépkályha van.
A rendőrök levetették az esőkabátjukat, leültek az íróasztalok mögé, az egyik papírt és
golyóstollat vett elő, a papírt az asztalra fektette, és megkérdezte nevünket és lakcímünket.
Mi ácsorogtunk az iroda közepén, és bemondtuk nevünket és a lakcímünket. Akkor a
rendőrnek hirtelen eszébe jutott, hogy elkérje a személyazonossági igazolványainkat.
Odaadtuk neki. Ellenőrizte az adatokat és megjegyezte:
— Szóval, ti amolyan városi strigók vagytok? Kerékpártolvajok.
— Nem vagyunk tolvajok — mondta Dániel. — Csak kölcsönvettük a kerékpárt.
— Ismerjük mi az ilyen városi striciket — mondta a rendőr. — Szombaton este eljönnek
ide a faluba, ellopják a kerékpárokat, behajtják a városba, és vasárnap reggel eladják az
ócskapiacon.
— Nem is a város felé mentünk, amikor leállítottak, bennünket — jegyeztem meg
csöndesen.
A rendőr ettől kissé zavarba jött, ezért durván rám förmedt.
— Neked sunyi képed van! Akkor beszélj, ha kérdezlek!
Fogta a papírlapot és az igazolványainkat, és átment a szomszéd irodába. Kisvártatva
írógépkopogást hallottunk. A másik rendőr, aki eddig nem szólt és nem csinált semmit,
cigarettára gyújtott, és figyelt bennünket. Istenfélő Dániel időnként megdörzsölte az orrát,
én meg az oldalamat tapogattam. Vártunk.
Jó félóra múlva jött vissza a kérdezősködő rendőr, hozta a legépelt jegyzőkönyvet. Az
íróasztalra tette, és odaintett bennünket.
— Olvassátok el és írjátok alá.
Rövid jegyzőkönyv volt, és azt írta benne, hogy tetten értek bennünket kerékpárlopáson. A kerékpárt a városba akartuk hajtani, eladás céljából. És azt is írta még a
jegyzőkönyvben, hogy részegek voltunk.
— Ezt mi nem írhatjuk alá — mondta Dániel.
— Miért?
— Túl sok benne a valótlanság.
— Ahhoz képest, hogy milyen ócska stricik vagytok — mondta a rendőr —, ahhoz
képest még egészen enyhén fogalmaztam.
— Számunkra nem elég enyhe — mondta Dániel.
— Ne vacakolj velük — mondta most a másik rendőr, aki eddig nem szólt semmit. —
Zárd be őket a börtönbe, reggel béhívjuk a vizsgálóbírót, akkor majd aláírják a jegyzőkönyvet.
— Helyes — bólogatott Dániel. — Majd a vizsgálóbíróval megbeszéljük a dolgot.
Bizonyára intelligens ember. Mi, intelligens emberek, könnyen szót értünk egymással.
— Kifelé — mondta ingerülten a rendőr, akinek nem akartuk aláírni a jegyzőkönyvet.
Kituszkolt bennünket az irodából, és kivezetett bennünket az udvarra. Az udvaron
villanyt gyújtott. Az eső még mindig esett, és mi kerestük a börtönt. Az udvar másik végében
egy rogyadozó kis épület állt, a tető előrecsúszott rajta. Düledező fészerre vagy lomtárra
emlékeztetett. Istenfélő Dániel felháborodva megkérdezte:
— Ez a kajla bodega lenne a börtön?
— Príma vasajtaja van — mondta büszkén a rendőr.
— Remélem, van bent cserépkályha — mondtam.
14

— Cserépkályha, az nincs — mondta a rendőr. — Márványkandalló van bent.
— Remélem, ég már a tűz benne — mondta Dániel.
— Természetesen — mondta a rendőr.
Kitárta az ajtót, villanyt gyújtott, aztán ránk csapta a vasajtót. Akkorát dördült, hogy a
falusi kutyák hideglelősen felugattak ott a környéken.
Körülnéztünk ebben a szánalmas sufniban, mert szánalmas volt belülről is, akárcsak
kívülről. Három sodronyos ágy állt ott a falak mellett, matrac nem volt rajtuk, csak egy-egy
kopott pokróc, a pokrócok nyirkosak voltak, és nyirkos, hideg volt a levegő is.
— Nincsen sem cserépkályha, sem kandalló — jegyeztem meg.
— Másodszor csalódtam ebben a faluban — mondta kiábrándultan Dániel. — Ez már
sok. Soha többet nem jövök ide. Nyugodtan nevezz jellemtelen, hazug gazembernek, ha én
még egyszer beteszem a lábam ebbe a tetves faluba.
— Itt is éppen olyan hideg van, mint kint — mondtam.
— De legalább nem ázunk.
— Ez igaz.
Tébláboltunk ott a sodronyos ágyak között, csapkodtunk a katjainkkal, egyre jobban
fáztam, és a bordáim is fájtak nagyon. Fejünk felett egy kis gyönge villanyégő sápadozott,
mintha az is megdermedt volna a hidegben.
— Szeretném, ha Marcella néni még mindig főzné a kukoricát a házunk előtt — mondta
Dániel később.
— Mi is megmelegedhetnénk a tűz mellett — mondtam.
— Amikor eladta az utolsó főtt kukoricát is, letette a kondért a földre, és nagy tüzet
rakott — mélázott Dániel. — Nagy tüzet rakott, csak úgy, magának. Az utóbbi időben fázós
volt már szegény. Tüzelt, tüzelt ott a ház előtt, nézte a lángokat, a tűz pedig bevilágította a fél
utcát. És akárki megmelegedhetett annál a tűznél.
— Én is melegedtem ott néha — mondtam.
Istenfélő Dániel odament a vasajtóhoz, és ököllel dörömbölni kezdett. A kutyák ismét
felugattak, aztán lépések zaja hallatszott, kinyílt az ajtó, és a jegyzőkönyves rendőr dugta be
a fejét.
— Mi van?
— Fára lenne szükségünk — mondta Dániel. — Szeretnénk tüzet gyújtani itt a cella
közepén.
— Itt tilos tüzet gyújtani — mondta a rendőr. — Leéghet a börtön.
— Nem lenne kár érte — mondta Dániel. — De azért majd vigyázunk rá. Meg
egyébként is földes a padlója, nem éghet le itt semmi.
— Tilos tüzet gyújtani — ismételte a rendőr. — Ez az egyetlen börtönünk van, és mi
nagyon szeretjük. Óvjuk tűztől és yíztől.
Azzal ismét ránk zárta az ajtót, és otthagyott bennünket.
Istenfélő Dániel csüggedten leült az egyik ágyra, beburkolózott a nyirkos pokrócba, és
merően nézte a cella közepét.
~
— Elképzelem, hogy.itt most tűz gyullad fel, és magasan lobognak a lángok — motyogta
maga elé.
Leültem én is a másik ágyra, beburkolóztam a másik nyirkos pokrócba, és én is
megpróbáltam elképzelni, hogy magasra csapnak a lángok. Sokáig csak« a hideg földet
láttam, dehogy is csaptak magasra a lángok, később azonban elbóbiskoltam. És akkor izzani
kezdett a föld, ott a falusi börtöncella közepén. Sötétvörös pont jelent meg, egyre
nagyobbodott, egy halom parázs bukkant elő valahonnan a föld mélyéből, aztán egyszer csak
a cella közepére csoszogott Hegedűs Marcella néni, és száraz gallyakat dobott a parázsra.
Lassan, nagyon lassan tüzet fogtak a száraz gallyak, Hegedűs Marcella néni meg türelmesen
táplálta a tüzet. Fellobbant a tűz, megvilágította az öregasszony arcát, csakhogy ekkor a tűz
már nem a börtönben égett, hanem ott, abban a külvárosi utcában, Hegedűs Marcella néni
háza előtt.
15

• Nem aludtam, csak bóbiskoltam vacogva a sodronyos ágy szélén, tudtam, hogy félig
ébren álmodok, de így is jólesett látnom, hogy növekszik a tűz ott a mi utcánkban. Sötét
éjszaka volt, a tűz egyre szebben világított, az utca végén felbukkant egy tricikli, Kucsuk
cukrász két unokaöccse jött haza az autóbusz-állomás melletti kioszkból, mindig éjféltájt
szoktak hazajönni, egyikük hajtotta a triciklit, a másik pedig ült benne. Most Hasszán
hajtotta a triciklit, és Ali üldögélt kényelmesen elöl, mindenféle üres edények között,
amelyeket majd reggel megtöltenek mindenféle édességgel, és viszik árulni a kioszkba.
Hasszán és Ali is szerették a tüzet, őszi estéken gyakran lekuporodtak Hegedűs Marcella
néni mellé, most is megálltak, odamentek a tűzhöz, kezüket a lángok fölé tartották, a
tenyerük olyan rózsaszínű volt, mint a négereké. Hegedűs Marcella néni egy kis üveget vett
elő köténye zsebéből, kortyolt az üvegből, aztán megkínálta törkölypálinkával a két törököt
is, de azok tiltakozóan magasra emelték karjukat, ők csak az édességet szerették, szeszes
italt sohasem fogyasztottak.
Egy pillanatra felriadtam, mintha telefoncsörgést, kiabálást, ajtócsapkodást hallottam
volna a rendórállomány felől, de aztán megnyugodtak a rendőrök, és én minden eddig
látottnál nagyobb tüzet képzeltem magam elé. És magasra is nőtt a tűz, az egész utcát
bevilágította. Hasszán és Ali eltűntek, nyilván lepihentek már Kucsuk házában a cukrászda
mögött, Hegedűs Marcella néni azonban a tűznél maradt, már vastag akácfahasábokat
dobált a lángok közé, egyre fürgébben mozgott és egyre fiatalabb lett, olyan fiatal, mint
amikor még járta az országot és a világot, és adta-vette a különféle szajrét, igaz, abban az
időben még nem gyújtott tüzet a háza előtt, de engem most egyáltalán nem zavart, hogy
fiatalon ugrál a tűz előtt, sót örültem is neki, mert éreztem, hogy a tűz engem is megvilágít,
bár egyáltalán nem melegített, hiszen én a börtönben voltam, az agyam egyik felével azért
ezt is tudtam.
Felébredtem. Megvirradt, az ajtó felett magasan egy kis koszos ablak volt, tompán
beszűrődött a reggeli fény. Istenfélő Dániel a szemközti ágy szélén ült, lógatta a fejét, mint
egy szomorú ló, ő is felébredt már, de nem mondta el, hogy ő mit álmodott.
Ideje sem lett volna, hogy elmondja, mert már jött a mi rendőrünk, kinyitotta a vasajtót,
és fáradt hangon ránk szólt:
— Gyertek. Megérkezett a vizsgálóbíró.
A fiatal rendőrnek nyúzott volt az arca, a két szeme bedagadt, olyan volt, mintha
végigkorhelykedte volna az éjszakát. Feltápászkodtunk a sodronyos ágyakról, vacogtunk,
mert fáztunk nagyon, és Istenfélő Dániel csöndesen megjegyezte:
— Miféle vizsgálóbíró? Legfeljebb nyeszlett kihágási bíró lesz az.
Pedig az illető mégis inkább vizsgálóbíróra emlékeztetett. Szétvetett lábakkal állt az
őrszoba közepén, hatalmas ember, olyasféle, mint Istenfélő Dániel, csakhogy a bírónak még
fenyegetően meredező harcsabajusza is volt, és szúrós szemekkel méregetett bennünket.
Kétoldalt mellette, a padlóra helyezve hatalmas bevásárlószatyrok hevertek tele gyümölccsel
és zöldségfélével, megnéztük a szatyrokat, és ettől kezdve a vizsgálóbíró már nem volt
annyira félelmetes.
— Az embert még vasárnap reggel sem hagyják nyugodtan bevásárolni — mondta
panaszosan a bajuszos ember. Leült az egyik íróasztal mögé, intett a rendőrnek, az kerített
még két széket, és minket is leültettek. Közben csöndesen bejött a másik éjszakai rendőr is,
és a két rendőr megállt a hátunk mögött.
— A jegyzőkönyvet nem írjuk alá — mondta Dániel, aki kezdett magához térni a meleg
irodában. — Valótlanságokat tartalmaz.
— Hagyjuk most a jegyzőkönyvet — legyintett a vizsgálóbíró. — Meséljétek el, hogyan
kerültetek a faluba, és mi mindent csináltatok itt.
Készségesen elkezdtük mesélni. Elmondtuk, hogy két falusi lánnyal autóbuszoztunk
idáig, aztán a lányok faképnél hagytak bennünket, mi pedig beültünk a kocsmába, és
16

megittunk néhány törkölypálinkát. Szegény Hegedűs Marcella nénit is emlegettük, de ez
nem érdekelte a vizsgálóbírót.
— Kivel ismerkedtetek meg a kocsmában? — kérdezte.
— Senkivel — mondtam. — Békésen iszogattunk ott és figyeltük, hogy mennyire
szenved Józsi, az a kehes pincér.
— Aztán megismerkedtetek Bogyóval — mondta a vizsgálóbíró.
Egymásra néztünk Istenfélő Dániellel, és nem értettük, hogy az miért fontos.
— Odajött az asztalunkhoz, és vállon veregetett bennünket — mondta Dániel. — Azt
mondta, hogy még sokáig fogunk élni.
— Ez volt minden?
— Ez.
— Hát jó — hagyta ránk a vizsgálóbíró. — Szép békésen berúgtatok, éjfélkor pedig
kiraktak benneteket az utcára. Meséljétek tovább.
Elmondtuk, hogy nagyon fáztunk, elcsaptunk egy gazdátlan biciklit, karikáztunk vele a
főutcán, hogy kimelegedjünk egy kicsit, végül jöttek a rendőrök és behoztak bennünket.
Hozzátettük még, hogy a börtönben nagyot csalódtunk. Egy rendes falunak lehetne
rendesebb börtöne is.
— És Bogyó? — kérdezte a vizsgálóbíró.
— Mi van Bogyóval? — kérdeztem vissza.
— Úgy értesültem, hogy akkor éjjel még találkoztatok vele.
Istenfélő Dániel idegesen rám nézett, és azt mondta:
— Úgy látszik, erről is tudnak.
— Mi mindenről tudunk — mondta a bíró. — Ez a dolgunk.
— Bogyóék az út közepén üldögéltek — mondtam. — Ez szabályellenes.
— Erre ti megvertétek őket.
— Nekem összerugdosták a bordáimat — mondtam.
— Ezért aztán kicsit megfenyítettük őket — mondta Dániel. — Nem volt az komoly
verekedés.
— Akkor még nem — mondta a vizsgálóbíró, és hátradőlt a székén. — Bogyót az éjjel
halva találták a háza előtt. Valaki leszúrta hátulról.
Síri csönd lett az őrszobában. Néztem á vizsgálóbíróra és egyszer csak nem láttam,
eltűnt előlem, és csak a mögötte levő sárga falat láttam, de azt is elmosódva, nagyon
messziről. Mögöttem fenyegetően szuszogott a két fáradt, fiatal rendőr, az volt az érzésem,
hogy kétoldalt a fülemhez hajolnak, és egyre hangosabban szuszognak. Percekig hallgattunk,
a bíró lassanként ismét megjelent előttem, és mintha kajánul vigyorgott volna harcsabajsza
alatt. Nagy sokára tudtam csak megszólalni, a hangom olyan rekedt volt, mintha vattát
tömtek volna a számba.
— De hát mi a börtönben voltunk — krákogtam.
— Persze, hogy a börtönben voltatok — mondta jóságosan a vizsgálóbíró. — Előbb
azonban berúgtatok, és megvertétek Bogyóékat. Bogyó két cimborája már vallott. Aztán
mikor azok elszaladtak, ti követtétek Bogyót, és leszúrtátok. Nem tagadom, izgága,
haszontalan ember volt, de mégis ember volt. Nem kellett volna megölni.
— Sohasem öltünk embert — mondta sápadtan Dániel. — Verekedni verekedtünk,
néha, de embert nem tudnék ölni. Egyébként is, itt voltunk a börtönben.
— Az orvosok már vizsgálják a hullát — mondta a bíró. — Hamarosan megtelefonálják
az eredményt. Megtudjuk majd, hogy mikor halt meg a Bogyó. Ti pedig addig meséljétek el
részletesen még egyszer, hogy mit csináltatok a falunkban.
És mi egymás szavába vágva meséltünk újra és valóban részletesen. Az autóbuszról, a
kocsmáról, a piactérről, a biciklizésről, a verekedésről. A rendőrök szuszogása mind
közelebbről hallatszott, meleg lett nagyon a szobában, mindketten rettenetesen izzadtunk,
17

valahol egyszer megszólalt egy telefon, de mi nem figyeltünk semmire, csak mondtuk a
magunkét és bizonygattuk, hogy nem vagyunk gyilkosok.
Észre sem vettük, hogy mikor nyílt az ajtó, és mikor jött be Józsi, a pincér. Egyszer csak
ott állt mellettünk vékonyan és halálraítélten, elegáns sötétbarna felöltő tartotta össze a
csontjait, ő meg benyúlt a belső zsebébe, és egy hosszú kést húzott elő. A kést letette az
íróasztalra.
— Ezzel a késsel szúrtam le Bogyót — közölte halkan.
Ismét nagyon nagy csönd lett az őrszobában, most még a két rendőr szuszogása sem
hallatszott.
— Józsikám, miket beszélsz? — hüledezett a vizsgálóbíró.
— Megöltem a Bogyót.
De hát miért?
— Gyakran veregette a vállamat.
— Ezért?
— Nem szeretem, ha veregetik a vállamat.
Istenfélő Dániel megpróbált felkelni a székről, de egy rendőrkéz visszanyomta.
Beszélni azonban megint nem beszélt senki. Valamennyien Józsit néztük, ó meg a kést nézte
az íróasztalon. Hallgattunk egészen addig, amíg be nem jött egy harmadik rendőr, és valamit
súgott a bíró fülébe.
— Bogyót éjjel két óra és négy óra között ölték meg — közölte a vizsgálóbíró.
— Ezt a két strigót nulla óra ötven perckor hoztuk be az őrszobára — mondta a hang
a hátunk mögött.
Istenfélő Dániel most már szabadon felállhatott, felálltam én is. Istenfélő Dániel
előzékenyen felajánlotta a székét Józsinak, a sovány pincérnek...
— Üljél le, Józsikám — sóhajtotta a vizsgálóbíró. — A kerékpártolvajokkal mit
csináljunk? — kérdezte a jegyzőkönyves rendőr.
— írják alá a jegyzőkönyvet, és menjenek haza — mondta elkeseredetten a vizsgálóbíró, akinek egyáltalán nem tetszett, hogy így alakultak a dolgok.
Aláírtuk a jegyzőkönyvet. De még mennyire, hogy aláírtuk. Alig vártuk, hogy
kikerüljünk a rendőrségről, és hogy kikerüljünk ebből a faluból. Továbbra is esett a
novemberi eső, de mi azt sem bántuk, rohantunk a piactérre, és felkapaszkodtunk az első
reggeli autóbuszra. Az autóbuszban szólalt csak meg Istenfélő Dániel:
— Józsi a börtönben fog meghalni.
— Bogyó szabadlábon halt meg — mondtam. — Neki szerencséje volt.
— Szegény Bogyó — mondta erre Dániel.
— Szegény Józsi — mondtam.
Ezúttal is elaludtunk ott a buszban, és én örültem, hogy nem álmodom börtönről. Mert
akkor már biztosan tudtam, hogy az rosszat jelent. És később is örültem, hogy még sokáig,
hónapokig nem álmodok börtönről. Megjött a tél, és én egész télen messze elkerültem a
börtönöket.

18

FODOR ANDRÁS

Két látlelet 1947-ből
Az ablaknál
Oly kivont tekintettel néztem
a Collegium udvara fölé,
alig is vettem észre,
ahogy az eső szála
lebeg kint és lenyaklik.
Tavaly ősz végén, Kaposváron,
iskolánk második emeletéről
bámultam így a város fölé, és
hirtelen mint a vakhit
ütött belém akkor, hogy én itt
valami fontos titkot megértek.
Hogyan is volt?
Lassanként újra élem,
míg szemem tapogatja
a házak nedves oldalát, élét.
A világ ezer szemmel néz, de
most mind lehunyta, csak én
vigyázom valamennyit
Isten szeme helyett — egy pillanatra.

Tokaj, Tisza-part
Sohase láttam, de
ilyennek képzeltem.
Vén fatörzsek rácsán
siklik el a víz.
Az ágak lombfülén
babrál még a nyár, de
küldik lehüket már
a kék hegyek is.
Túl, homokos marton
ballag le a gúlya'.
Egy tehén kérdően
bámul át. Igen,
holnapután nekem
nyomom se lesz itt, de
ezt a képet innét
magammal viszem.
19

Baranyából Somogyba
Ez az én örökségem,
És húz tovább, hogy közöttük szülessek,
e kétmegyényi föld,
hintázó távlatok, terek,
anyám, apám és őseik világa.
vonalak játszó aszimmetriája;
Az ő szemükkel is
ligetek, völgyek, dombok
nézem a hegykanyarból
föl-lebukó hullámú orma —
a zöldek, barnák kontrasztba futó
mintha köztük az út csupán
mély sávjait,
a körben forgó változás
megélem,
húzd meg—ereszd meg
hogy pendül össze sóvár
kötele volna.
fényben a kék, a sárga.
S végül az érkezés,
az első sorsom adta város:
virágos járdák, parkok,
nagy, sáfrányszínű házak,
szorongató és boldog kalodák.
Platánsorok derengő
alagútjaiban
még mindig ott bolyongok,
örök diák.
(1990)

Az ötvenes évek közepének irodalmi életéről
BESZÉLGETÉS FODOR ANDRÁSSAL
— Az Eötvös Kollégium hogyan készítette fel tudásban és erkölcsi tartásban mindarra,
ami az 50-es években bekövetkezett? Mi volt az a minőségeszmény, amihez igazodott?
— Ezek részben közismertek, de amit a magam személyes sorsa szempontjából
mindenekelőtt el kell mondanom, az, hogy nagyon kemény filológusi reglamája volt a
kollégiumnak. A szeminárium volt tulajdonképpen az igazi erőpróba, és ott magyartanáraim, mind a három, maximális teljesítményt követeltek. Kezdetben Keresztury, majd amikor
ő elkerült a kollégiumból igazgatóként és tanárként is, akkor Szauder József, végül pedig
Király István. Keresztury volt talán az eszményien jó, mert ő nem csakfilológusvolt, hanem
nagyon fontosnak tartotta mindig a stiláris helyreigazítást is egy-egy dolgozatban. Szauder
kitűnő volt, de az a fajta kegyetlen, adatokon és apró tényeken el-elakadó ember, aki szinte
büntetésszerűen újra és újra visszatért dolgokra. Ám tőle is nagyon sokat lehetett tanulni.
Lényegében azt lehet mondani, hogy ez a két tanár az igazi Eötvös kollégiumi eszményt
szolgálta. Szauderen érződött már, hogy alkalmazkodik a politikai változáshoz, Király pedig
teljesen ennek a szorgalmazója, előtanulója volt. Tény, hogy még nem döntött el bizonyos
elveket, hogy Pázmány például hol van- az átformálódó irodalmi köztudatban. Általa
valamiképp a politikai relativizmus lépett be közénk, és ez a kollégium romlásának az
időszaka már. Kereszturyval kapcsolatban még annyit, hogy ó még a „mindennek utánajár20

ni" elvét tudta érvényesíteni. Ebben egy csomó pozitivizmusra kényszerítő erőszak is volt, de
enélkül, erre valamennyien rájöttünk, tudományos igénnyel nem lehet dolgozni. Szerinte
legfontosabb volt a tények tisztelete. Amiben módszere ezt is meghaladta, az a sokoldalú
elemzés igénye. Ha Janus Pannoniusról kellett írni, ő nem csak az adatokat kérte, hanem azt
is, hogy bizonyos verseket fordítsunk le. Tehette, mivel két költő is volt ebben az
évfolyamban. Volt még egy reglama, de ez már az egész kollégiumra érvényes, nem csak
magyar tanulmányainkra, hogy „nem esni hasra semmiféle divat előtt". Ez tulajdonképpen
az Eötvös Kollégium általános vezérelvének is tekinthető. Ennek persze furcsa velejárói is
voltak, például, hogy gyanússá vált minden túlságos lelkesedés. Tehát amit én mondjuk
hoztam magammal, hogy nagyon vonzódtam a népi írókhoz, azt éppen olyan fenntartással
fogadták, mint mások esetleges polgári műveltséghez kötődő elfogultságait. Szóval egy
kicsikét lefaragta ezeket a szélsőségeket a kollégium. Mód volt persze az extravaganciákra is,
de velük külön nagy feltűnést kelteni vagy rangot szerezni nem lehetett. El kellett végezni azt
a munkát, amit a kollégium kívánt, és ennek alfája és ómegája a minőségeszmény maradt:
a kikezdhetetlen nagyok tisztelete és mindenekelőtt az értékek. Ebbe aztán belefért az, hogy
történetesen nekem óriási élmény volt a Bartókkal való találkozás, hogy hoztam hazulról a
József Attilához való vonzódásomat, és tájékozódás közben találtam más élő eszményeket,
akik akkor még élő kortársaim voltak. A kollégiumban lakott köztünk maga Fülep Lajos,
akiről eleget írtam ahhoz, hogy külön most nem kell bizonyítanom, mit köszönhetek neki.
Aztán Bartók mellett Kodály iránti érdeklődésem is nagyon erős volt, az Illyés iránti is, bár
ez nem realizálódott. Nem kerültünk személyes kapcsolatba, de a kollégiumban láthattam,
hallhattam, méghozzá egy érdekes vita közben, ahol nagyon imponálóan állta a provokációkat olyanokkal szemben, akik mindenáron dezavuálni akarták. A kollégium ekkor már
annyira balra tolódott bizonyos belső, magukat progresszív szárnynak nevező erők befolyására, hogy lépten-nyomon megpróbálták valahogy kompromittálni Illyést, de hát ez nem
sikerült. A Három eskü című versem tulajdonképpen három emberről szól, Kodályról,
Illyésről és Fülepről. Ók voltak közvetlenül a kollégiumból való kikerülésem után is, ha úgy
tetszik, házi szentjeim. Ehhez még ketten hozzájöttek: az egyik, akiről csak azt tudtam, hogy
nagyon jó véleménnyel van rólam, és a másik, akivel pár év múlva személyesen megismerkedhettem, s az ötvenes évek közepére már jó barátságban voltam. Ez utóbbi Szervánszky
Endre, az előző pedig Németh László. Az irodalom vonalán maradva a Németh Lászlóval
való kapcsolat lett a későbbiekben nagyon fontossá. Politika. Erről annyit, hogy én a
Válaszon nevelkedtem, és olyan írásokon, mint Bibó Istvánéi vagy Kovács Imréé: A magyar
demokrácia útja. Ezek meghatározóan fontosak voltak számomra. Nem azt mondom, hogy
ezekhez igazodtam, hanem azt, hogy ezekben láttam tükröződni a saját elveimet, mindazokat a fönntartásokat, amik talán eleve megóvtak attól, hogy elcsábuljak. Mert bizonyos fokig
csábító volt akkor avantgárd marxistának lenni, amilyen a kollégium baloldala akkoriban
volt. Megtévesztő is, mert úgy látszott, mintha a világban is így lenne, hogy aki értelmiségiként igazán ad magára, az odahúz. Még Gyergyai Albert is elismerte egy svájci értelmiségi
találkozóról hazajövet, hogy bizony, a marxisták voltak az igazán izgalmasak, s ezzel
szemben a neokatolikus irányzat, amihez ő szíve szerint tartozott, lemaradt.
Még valamit a kollégiumi útravalóról. Ugye, a kérdés az volt, hogyan készítette föl
tudásban és erkölcsi tartásban a növendékeit? Nyitottságra készített fel. Tehát, aki nem volt
eleve ortodox hajlandóságú — mert minden közösségben vannak ilyenek, akik dogmatikussá
válnak, mert erre van hajlamuk —, tehát, aki nem ilyen volt, annak minden lehetőséget
megadott arra, hogy nyitott legyen és tájékozódhasson. Külön még az is kivételes szerencse
volt, hogy ebben a felpezsdülő időszakban, tehát a koalíciós időszak végén — 1947—48 — ez
a két év talán az, ami még viszonylag szabad, és a szellemi élet sokféleségét, sokszínűségét is
látni lehet — ekkor a kollégium fóruma is volt bizonyos fokig ezeknek a különféle irodalmi
irányzatoknak, folyóiratoknak. Bejárt oda az Újhold szerkesztősége is, főként Rába
György, a Magyaroktól Darázs Endre, sőt a NÉKOSZ folyóirata, a Valóság főszerkesztője,

Lukácsy Sándor. A Válasz fiataljai pedig valójában az Eötvös-kollégisták voltak. Sárközi
Márta, a folyóirat tulajdonképpeni szerkesztője ezt tudatosan így szervezte. Fazekas László,
Orosz László, Major Jenő, Gyapay Gábor, aki most az evangélikus gimnáziumot újra
létrehozta, ők voltak az ifjú támaszai a Válasznak és néhányan mások a Magyaroknak is.
Ennek Grandpierre Emil volt a főszerkesztője, aki egyúttal a rádió irodalmi osztályát is
vezette, ő is engedte, hagyta, hogy a kollégisták itt is, ott is dolgozzanak. Ha nem vált volna
aztán olyan drasztikus módon mássá az irodalmi élet, akkor az Eötvös Kollégium folytonossága is érződne a további irodalomban. Mivel azonban 1950-ben megszűnik, arról már nem
lehet beszélni, hogy mi volt utána, mert az intézmény aztán bizony csak diákszállóként
létezett. Azokról lehet csupán szólni, akik 1949—50-ig voltak Eötvös-kollégisták, és
ezeknek a további egymáshoz tartozásáról, működéséről.
Még valamit, ami a nyitottsághoz tartozik: a marxizmus iránti érdeklődés is kielégülhetett, mert irodalma kéznél volt, és külön gondoskodtak is erről, akik a kollégiumot szerették
volna inkább balfelé eltolni. 1948 nyarán például kéthetes továbbképzést szerveztek, ahol
alaposan fölkészítettek bennünket a marxizmus tárgykörébe tartozó fontosabb irodalomból,
Feuerbachtól Marx—Engelsen át Leninig. A valóságismeretet pedig még a Keresztury-féle
kollégiumban is szolgálták bizonyos szociológiai felmérések. Én magam is emlékszem, hogy
összeszövetkeztek néhányan, és elmentek Vas megyébe. Ennek hozadékát aztán olvasni
lehetett a Vá/aszban. 1949 tavaszán pedig Fülep vitte Csurgóra az ő csapatába jelentkezőket.
Ha már Fülepet említem, elmondanám: az én számomra külön nagy öröm volt, hogy a más
művészetek iránti érdeklődést is lehetővé tette a kollégium. Mivel Fülepnek tanítványa
lehettem, a vele való kapcsolat a képzőművészeti kultúra megismerése tekintetében óriási
előnyt adott. A zene iránt kinyílt érdeklődésemnek pedig a kollégiumban lakó Colin Mason
angol zeneesztéta vált mind erősebb támaszává, aki Bartók kedvéért kért ösztöndíjat
Magyarországra, és másfél évig ott lakott az Eötvös Kollégumban. Nagyon okos döntés volt
Keresztury részéről, hogy ilyen külföldi ösztöndíjasokat az Eötvös Kollégiumban helyeztek
el, mint Colin vagy a szobájabeli szomszédja, Cushing, aki aztán később a londoni egyetem
magyar professzora lett. Már akkor úgy beszélt magyarul, hogy a tájszólásokat is tudta.
— Gimnazistaként szinte naprakészen ismerte a nyugati irodalmi élet új irányzatait.
Vajon az 50-es években volt-e lehetőség a tájékozódásra?
— Igen, ez nagyon érdekes. Bár én arra hivatkoztam, hogy az Eötvös Kollégiumban
milyen óriási módon kitágult a horizont, de ha már egy kicsit tovább megyek, azaz, ha az
1951-től 54-ig, 55-ig terjedő időszakot, tehát az 50-es évek közepének a lehetőségeit
vizsgálom, akkor nagyon nagy a visszaesés. Mi az, aminek alapján én ezt meg tudom
állapítani? Ha megnézem az olvasmányaimat, hogy miket olvastam: ebben az időszakban
nagyon elfogynak a nyugat-európai, főleg a kortárs nyugat-európai irodalom művei. Albert
Camust is akkoriban olvastam még, amikor szabad volt kiadni őt (1947-ben), de a
továbbiakban, amit egyáltalán modernebbnek tarthatunk, legföljebb Thomas Hardy Egy
tiszta nő-je, vagy Rilke művei, Bemard Shaw drámái.
Ezzel párhuzamosan ekkor inkább már a szomszéd országok frissen kiadott irodalmával
ismerkedhettünk. így olvashattam Solohov vagy Andrié műveit, de végtére a klasszikusok
felé fordult a figyelmünk, mivel máshoz igazából nem jutottunk hozzá. Még 1954-ben is, ha
keresem, hogy mik voltak a legizgalmasabb könyvleleményeim, Paul Valéryt említhetem
vagy Thomas Mannt. Thomas Mann jelentette tulajdonképpen számunkra a világirodalmat,
mert neki jöttek sorozatban a művei, először novellái, aztán egyéb kötetei is. Bár én még
gimnazista koromban olvastam a Varázshegyet, tehát még Mann is olyan szerző, akinek
ismeretét akkor csak kiegészíteni tudom, mint ahogy Sartre műveiből is olvashattam már
1947-ben is. Igazából nem tágította a további néhány év azokat a lehetőségeket, melyeket az
1945 —48 közti három szabad évben módunk volt megtalálni. Ha nagyon kutattam volna
utánuk, könyvtárakból esetleg hozzájutok, de ekkor már a szellemi és köznapi élet ezt nem
nagyon engedte. Csak 1955 végén került sor például arra, hogy a Váci utcai idegen nyelvű
22

könyvesbolt rendelt olyan értékes angol könyveket, amiket magyar halandó is megvehetett.
Ezek is inkább klasszikusok voltak, mint Shelley, Browning vagy Whitman verseskötetei.
Szóval ezek az első szabad szerzeményeim a nyugati irodalomból, meg aztán, mondjuk, nagy
dolog volt, hogy 1956-ban magyarul is kiadták Hemingway Az öreg halász és a tenger című
könyvét. Ez a gyér elszámolás, azt hiszem, mutatja, hogy milyen nehezen jutottunk
bármihez, hogy a nyugati irodalommal való kapcsolat ekkor mennyire részleges és rossz volt.
Még egy apróság, ami azonban az én életemben fontos. 1947 januárjában a Válaszban Új
angol költők címen Fazekas László írt az akkor Angliából kapott antológiák alapján néhány
angol költőről, köztük Audenről. Ez nagyon megtetszett nekem már akkor, amikor
olvastam, de a következő alkalom, amikor Audennel találkoztam, 1956 volt. Ekkor is úgy,
hogy Colin Mason barátom, hazalátogatván ide a második hazájába, hozott nekem néhány
verseskötetet, köztük Auden The Shield of Achilles (Achilles pajzsa) című, akkor friss
kötetét, aztán egy Dylan Thomas-kötetet és egy Philip Larkint. Később mind a három költő
fontossá válik számomra, de az én privát szerencsém, hogy könyveikhez ilyen módon
hozzájutok.
— Mindig nagy szerepe volt életében a közösségnek. Az 50-es évek közepén volt-e olyan
közösség, ahová tartozott? Kik voltak a barátai? Lehetett-e ekkor, és miben mutatkozott meg
az igazi barátság?
— Először is talán az atyai barátokat említeném, akiket részint már korábban nyertem,
mint Takáts Gyulát, volt osztályfőnökömet, aztán az Eötvös Kollégiumban Fülep Lajost.
Még említhetnék idősebb pályatársak közül olyanokat, akiknek a baráti figyelmét is
magamon érezhettem. Ilyen volt Vas István, Weöres Sándor, később Szervánszky Endre.
Persze a barátság inkább a kortársak között jelentékeny. Egy ifjú ember életében az igazi
barátságok mégiscsak a pályatársakkal, a kortársakkal szövődnek. Nekem egyetlen olyan
kaposvári osztálytárs barátom volt, akivel később, az Eötvös Kollégiumban is összekerültem, Wilhelm Rudolf. Neki azonban elég szerencsétlenül alakult a sorsa, tehát azok közt
nem említhetem, akik nekem ott a kollégiumban állandó lelki, szellemi támaszaim lehettek.
Ilyen volt Lator László, majd Domokos Mátyás, és a már említett Colin Mason, továbbá
Sárosi Bálint, aki magyar—román—francia szakosként még külön a Zeneakadémiára is járt,
és akkor zeneszerzőnek készült, majd végül népzenetudós lett belőle. Aztán adódtak még
barátok, akiket kívülről kaptam, véletlen összemesélés révén, például Varga Hajdú István,
somogyi származású festő, vagy Hankiss Elemér, velem lakó kollégista társam. Az ő
meghívása révén Debrecenben ismerkedtem meg Csanak Dórával, aki a későbbiekben
szellemi körünk egyenrangú tagjává lesz. A külső irodalmi világból engem leginkább
befogadó baráttá Kormos István válik, majd az említett barátaimnak is első barátjává, olyan
értelemben, hogy Kormosék az egyetlen házaspár Budapesten, akikhez a későbbi nehéz
időkben is járni tudunk, amikor már a kollégiumban való barátságot is csak a házon kívül
gyakorolhatjuk. A kérdés úgy szólt, hogyan lehetett egyáltalán ilyen időkben barátkozni,
lehetett-e ekkor igazi barátság? Hát ezek annyira igazi barátságokként említhetők, hogy
mindmáig megvannak, és nem csökkent az intenzitásuk. (Sajnos, Colin Mason, Varga Hajdú
István és Kormos István még fiatalon meghaltak.) Később, amikor egy népművelési iskolára
kerültem, ami valójában egy kulturális pártiskola volt, igazi érzelmeimet nem nagyon
árulhattam el. Ennek ellenére ott is támadtak olyan kapcsolataim, melyek mindmáig élnek.
Aztán az irodalomba való bekerülés során lehettem volna barátságban, és részint voltam is
Fazekas Lászlóval, Szász Imrével, akik a ^pllégiumban is mentoraim, támogatóim voltak,
vagy Csanádi Imrével, aki az első kötetemnek a szerkesztője, lektora lett, és közel kerültem
bizonyos fokig az én visszahúzódásom idején is publikáló nemzedéktársaimmal, Juhásszal,
Nagy Lászlóval és legfőképpen Simon Istvánnal. Ó az utolsó, kollégiumban töltött évemben
az egyik népi kollégiumból került be lakótársnak. De barátságaimat még ezekkel a
nemzedéktársakkal is nehezíti, hogy egyfajta kívülrekesztettségnek a bélyege van rajtam,
hiszen én számon tartott költő voltam 1949-ig, de utána öt éven át nem publikálok. Majd
23

furcsa módon akkor, amikor erre ismét módom lesz, mert meghívnak a Csillag szerkesztőségébe, akkor pedig újraindulásomnak ez a körülménye válik gyanús megkülönböztető jellé:
ugyan miként lehetséges, hogy Király Istvánnal együtt tud dolgozni olyan valaki, aki a
korábbiakban annyira távol tartotta magát minden politikumtól, vagy legalábbis attól a
politikumtól, amit a Csillag, a hivatalos folyóirat képviselt.
— Tudjuk, naplót vezet. így utólag, mennyire látja obkejtívnak az akkor leírtakat? Mi
volt az oka, hogy barátai meg akarták semmisíteni ezeket a „veszedelmes" naplókat?
— Én objektívnak látom azt, amit leírtam. Mindig is arra törekedtem, és ez nem oka
annak, ami a napló megsemmisítésére szövetkezett barátaim indulatát fellobbantotta.
Ennek személyes okai vannak. Részint egyik-másik barátomnak akkori élete rosszul ment,
és ez türelmetlenné tette olyanokkal szemben, akiknek a sorsa éppen akkor rendeződött. Az
enyém, mondjuk, oly mértékben, hogy megnősültem és lakásom is lett. De az igazi ok azért
mégsem ez, hanem a félelem, ami még 1954-ben is köztünk van. A Sztálin halála utáni évben
még attól dermed meg a fővádlóm, hogy a kezébe jutott naplóban látja, én milyen nyíltan,
belső cenzúra nélkül írtam le a Sztálin halála körüli dolgokat, és egyáltalán mindazt, ami
velünk politikailag megesett. Ezzel tulajdonképpen kiszolgáltatom ezt a baráti szövetséget...
És elhangzott egy ilyen mondat, mit szólnék ahhoz, ha ebből kitéptek volna néhány lapot, és
elküldik az ÁVH-nak. Tehát lehetett egy ilyen hisztériát kelteni, és nem is mondom azt,
hogy indokolatlanul. Csak én soha nem gondoltam erre, mert talán gyerekkoromtól, még a
református neveltetéstől fogva hiszek a predestinációban, tehát abban, hogy az embernek
sorsa van, és nem latolgathatja minduntalan: ezt most szabad-e csinálnom, vagy nem szabad
csinálnom. Ezért a naplóval szemben mindig szinte sejtelmetlen voltam, nem féltem még
akkor sem, amikor pedig igazán kellett félni. Utólag észrevettem, hogy egy-egy feljegyzés
van azért a naplóban arról, hogy a kollégiumban a matracom alatt tartom, sőt, leírom egy
helyütt, hogy csak ezt meg ne találják! Tehát azért mégiscsak volt bennem személyes
aggodalom, de arra aztán egyáltalán nem gondoltam, hogy a barátaim helyettem félnek,
mert nemegyszer mondták, milyen jó dolog az, hogy írom az ő krónikájukat, s ez majd
megmarad. Ézért mondom, itt valami hisztériakeltő motívum is belépett, hogy hirtelen arra
döbbentek rá, veszedelmes feljegyzéseimet szankció alá kéne venni, és el kéne égettetni a
naplóimat, sőt megtiltani, hogy folytassam. Amennyiben ezt nem teszem, akkor megnézhetem magam, mert megmondják mindazoknak a fontos embereknek, akikkel én kapcsolatban
vagyok, legyenek óvatosak, velem csak az időjárásról beszélgessenek netán. Akadt is aztán
tényleg, aki ilyen óvatos lett, s tapasztaltam bizonyos fenntartásokat éppen a nemzedéktársaim részéről; mondjuk Juhász, Nagy László talán egy kis ideig emlékezett erre, és voltak
ilyen elszámoltatások, amik a további enyhülés időszakában, 55—56-ra már elmúltak.
— Naplófeltárásában számomra megdöbbentő és mindmáig meglepő a szigorú módszer,
ahogy tárgyilagosan igyekszik megfogalmazni érzelmeit, gondolatait abban a nehéz időszakban, amikor ez nem volt könnyű. „Egész életemben arra törekedtem, hogy tárgyilagos legyek"
mondta egy korábbi beszélgetésünkkor. Hogyan tudta ezt ekkor, az 50-es években megvalósítani?
— Majdnem azt kell mondjam, hogy akár akartam, akár nem, tárgyilagosnak kellett
lennem, mert már a korábbi életemben is állandóan határhelyzeteket éltem meg, egyfajta
polarizáltságot, társadalmilag is. A hazulról hozott örökség, a falu és város közti is ilyen volt,
és minden további. Például az, hogy az Eötvös Kollégiumba bekerültem, az is egyfajta köztes
helyzetbe hozott, mondjuk, a népi kollégiumokhoz viszonyítva, vagy hogy a Válasznak
lettem munkatársa. Ennek is köszönhettem, hogy az ízlésem nyitott maradt. Talán ennél is
fontosabb a sok barátság. A szimultán barátságok arra kényszerítettek, hogy kinek-kinek a
maga sorsa szerint is lássam a világot. Ez rendkívül érdekes, mennyire hozzásegít a
tárgyilagossághoz, ha úgy is kell gondolkodni, mint ahogyan a barátom gondolkodik, szóval
magamból egy másik embert kell csinálni azért, hogy egy hullámhosszra kerüljünk. És ha ezt
valaki több emberrel gyakorolja, akkor szinte természetévé válik, hogy igyekszik mindig
megtalálni az általánosabban érvényes, a tárgyilagos hangot.

— „... öt éven keresztül nem publikáltam. Tehát ez már a hallgatásnak a korszaka,
amikor nagy erőfeszítéssel lehetett csak fenntartani magamban annak a tudatát, hogy én azért
költő vagyok." — mondta Kabdebó Lórántnak. Kik segítették ebben? Mi volt az az erő, ami
energiát, kedvet adott munkájához?
Valóban nagy erö kellett hozzá. Nemcsak azért, mert egyik pillanatról a másikra
megszűntek azok a fórumok, ahol engem költővé regisztráltak, hanem, mert úgy fordult az
életem, hogy még szinte azt is titokban kellett tartanom, hogy költő vagyok. Ezen az Alkony
úti — még a név is jó — kulturális pártiskolán például legföljebb csak annyit lehetett
elárulnom, hogy fordítok, műfordító vagyok. Eközben az írást — hogy például magát ezt az
iskolát is megírtam Elvarázsolt iskola címen — titkolnom kellett. Vigyázni kellett arra is, ne
derüljön ki, hogy én teljesen másképp látom a dolgokat, ugyanakkor fontosnak éreztem
mégis álláspontomat megfogalmazni. Nekünk, elhallgattatott íróknak az volt a külön
probléma, hogy írjunk csakazértis, holott nem tudjuk, egyáltalán kell-e még valahol az, amit
írunk, hogy megjelenhet-e? A dilemma megoldásában azért segítségemre voltak a hasonló
gondolkodású költőtársak. Az Eötvös Kollégiumban például Lator László, akinek a sorsa
ugyanaz lett a továbbiakban, még rosszabb, mint az enyém. Vagy Kormos István, aki
abbahagyta a lírát, nem írt ezekben az időkben, de a világot költőként látta. Ha neki
megmutattam dolgaimat, akkor ahhoz úgy szólt hozzá, amiben benne volt annak a fájdalma
is, hogy ő most éppen nem ír. Tehát egyáltalában az, hogy egymást költőnek láttuk, nagyon
nagy erő volt, és még olyan neves elődeink is hasonló sorsúak lettek, mint Takáts Gyula,
Weöres Sándor, Vas István vagy Szabó Lőrinc. Sőt, lényegében Szabó Lőrinctől is kaptam
biztatást, amikor elküldtem neki Ruszlán és Ludmíla-fordításomat, és azoktól, akik a
Válaszban áldásukat adták rám az ott megjelent versekért. Köztük elsőül említhetem
Fülepet, Németh Lászlót, Pilinszkyt, Vas Istvánt. Az ö jó véleményük stimulálóan is hatott,
éreztem, hogy a növekvő várakozásnak meg kell felelnem. Ez majdnem ugyanaz, mint
amikor a család egy gyermekét úgy ereszti a világba, hogy vár tőle valamit. Én is úgy
éreztem, hogy teljesítenem kell azt a sok belém vetett bizalmat, meg kell felelnem annak a
reménynek, amivel a világba elengedtek.
És még valami. A belső ösztön. Talán mindenekfölött az a legfontosabb, ez diktálta a
kötelező folytatást, és ezt állandóan tapasztaltam, akkor is, ha nem tudtam írni, ha nem volt
semmi ígéret arra, hogy írásaimat az irodalmi köztudat valaha költészetként, valóságos
értékként elfogadja. A modus vivendi akkor is csak az lehet, hogy költőnek tartom magam,
és ha lehet, írok, mert önérzetemet csak úgy tudom fenntartani; ha írok. Tehát a hallgatás
ilyen nagy lelkiismereti probléma is volt. Csak úgy lehettem egyensúlyban a világgal, hogyha
nem hagyom abba. Illyés ezt valahol úgy fogalmazza, hogy „nem lehet igaz ember az, ki a
versírást abbahagyja, az igazmondást hagyja abba. " É n ezt akkor nem ismertem, de átélni
ugyanúgy átéltem. És még egy lényeges elem: a fiatalság ösztönző erejét is be kell ide
számítani, azt például, hogy szerelmes voltam, és meg kellett írnom azt, amit érzek, persze
azt is, ami nyomasztót a világból érzékeltem. Hiszen írtam olyan verseket, amik szinte
mindmostanáig nem kerültek elő, tehát a közvetlen reagálást, a magam véleményét a
dolgokról. Ezt is versben lehetett legsűrítettebben elmondani. A műfordítás sokat segített,
de annak csak áthidaló szerepe van, olyasmi, mint amikor valaki mondjuk festőként arra kap
lehetőséget, hogy valamilyen alkalmazott művészetben hasznosítsa képességét. Bár erről
külön lehetne beszélni, hogy a korombeli pályatársak által fordított versekben hogyan van
benne olykor a személyes költői mondanivaló is.
— Milyennek látja akkori helyzetét az irodalmi életben?
— Hát helyzetem egyszerűen nincs. Nem vagyok benne az irodalmi életben. 1954-ig,
amíg versem újra meg nem jelenhetett, én is egy némaságra ítélt költő voltam, ugyanúgy,
mint az idősebb jeles írók, költők. Az irodalmi életben való helyzetemre talán azzal
felelhetnék, milyenné lett akkor, amikor visszakerültem. Szereztem új híveket és barátságokat, de gyanúba is keveredtem. Gyanúba, éppen azért, mert ahogy már mondtam, a Csillag
25

mégiscsak hivatalos folyóiratnak számított, amelyiknek még 1953-ban a Sztálin haláláról írt
írásokból kellett összeállnia, és nagyon alkalmazkodott a megkívánt irodalompolitikához.
Én, aki a Válaszból múltam ki költőként, hogy itt támadtam föl, ez nem mindenkinek
tetszett. Éppen például Sárközi Mártának nem, aki egyébként továbbra is szárnyai alatt
melengette a volt Eötvös-kollégistákat, úgyhogy néhányan jártunk hozzá rendszeresen, de
én éreztem, hogy az irántam való szimpátiája változik, romlik. Aztán ez később heves
konfliktussá is vált, ami feloldódott. Tudok arról, hogy például a Csillagban, ahol én
igyekeztem jó költőket szóhoz juttatni, és Pilinszky már-már megígérte, hogy hoz verset,
nem adott, mert erről Sárközi Márta lebeszélte. Vagy például tény, hogy az akkori időkben
az igazi, törzskönyvezett költők nemzedékemben azok lehettek, akiket a Hungária
Kávéház, az igazán elfogadott minőségi ellenőrök annak tartottak. Itt én nem álltam igazán
jól. Azt lehetne mondani, hogy abban a vitézi telkek újraosztásában, ami végbement az
1954—56 közti kegyelmi időszakban, ott kicsit hátul kullogtam. Bár jutott azért valámi a
rehabilitációból nekem is, és az sem kis dolog, hogy egy központi folyóiratnak a munkatársa
lehettem, és — ezt már ugyan másnak kellene megítélnie, de — azt hiszem, hasznosan
működtem.
— Mi volt az oka, hogy sokáig nem akart részt venni az írószövetség
munkájában?
— Igen. Ez egy korábbi időszakra vonatkozik, arra, amikor 1951-től 1954-ig nem
veszek részt az írószövetség munkájában, legfeljebb mint műfordítót tartanak számon. De
mint ilyet, azért megpróbáltak oda hivatalos posztra is beszervezni. Amikor az egyetemet
elvégeztem, egy pártközpontban összeült káderbizottság rám akarta kényszeríteni, hogy
menjek dolgozni az írószövetségbe. De felettébb idegennek találtam az ottani klímát, és úgy
éreztem, igényelt hivatalos működésem annyira karakterem, természetem, temperamentumom ellen volna, hogy nem lennék képes ott működni. Láttam egyébként, hogy ezt a
funkciót milyen nehezen viselte el Juhász Ferenc is abban az időben. Egy ideig ő volt ott
lektor. Valami ilyennek akartak engem megszerezni, ezt nem vállaltam. Tehát csak attól
fogva vettem részt az írószövetség munkájában, amikor már módom nyílt arra, hogy íróként
is szerepelhessek a kortárs irodalmi életben. Ez csak 1954-től adódott. (Mulatságos
egyébként, hogy előbb lettem a költői szakosztály vezetőségébe választva, mielőtt a
szövetség tagjává fogadott. Fölvételemet ugyanis sohase kértem.)
— A Csillag, illetve az Irodalmi Újság cikkeit olvasva nyomon követhető a szovjet
irodalmi élet eseményeinek befolyása. Mi adott erőt, módot arra, hogy — Bodnár György
szavaival szólva — „saját irodalompolitikát" folytasson?
— Azt hiszem, hogy kicsit pontosítani kéne a kérdést, mert nem annyira a szovjet
irodalom kényszerítő nyomásáról van szó, ez csak a jelenség, de a mögöttes lényeg más,
igazából a párt irányítása az irodalomban, tehát a hivatalos irodalompolitika adminisztratív
működése. Ez abban is megnyilvánult, hogy a magamfajtának, aki kiváltképpen olyan
szigorú, párt irányította intézménybe jutott az egyetem után, mint a népművelési iskolarendszer, állandóan az lógott a feje felett, hogy be kellene lépnie... Mert hát ez egészen
rendhagyó dolog, hogy van itt egy pártonkívüli. Nem. Még egy volt, ketten voltunk és mind
a kettőnket nyomorgattak ez ügyben. Ennek ellenállni nem volt könnyű. Ez aztán visszatért
a továbbiakban a Csillagba kerülésem idején is, ahol Király István a legdrámaibb pillanatokban, amikor úgy érezte, hogy na, most velem valami olyan történt, hogy most már igazán
elismernek, akkor mindig szóba hozta: nem gondolom-e, hogy be kéne lépnem?
A káderfejlesztés minden főnöknek kötelessége volt, és ezt már a népművelési iskolákon is
gyakorolták velem kapcsolatban. Szerencsére akadt ott olyan igazgató is, aki ezt a feladatát
valahogy elbliccelte, nem vette halálos komolyan. De visszatérve még a kérdésre, hogyan is
érvényesült az irodalom pártirányítása, a módszer persze nagyon hasonlított a szovjetunióbelire és az akkori összes népi demokráciák irodalompolitikájára. A kinevezések, a díjazások,
az írószövetségen belüli munka és hierarchia mind felülről tervezett volt. 1954-től ez egy
kicsit oldódott. Megmutatkozott például olyanban, hogy díjat kaphatott az a Csoóri Sándor,
26

akinek még kötete sem jelent meg, legalábbis az ideig, amikor a díjat kapta. NéKány nagy
feltűnést keltett ellenzéki verséért kapta, amiben feltárta a nép kiszolgáltatottságát.
Az agit-prop. döntött mindenről. Telefonon leszóltak a szerkesztőségekbe. Ugyanezt
tette a minisztérium is attól való félelmében, hogy netán megrovást kap fölülről. Olykor
maguk a kulturális miniszterek is gyakorolták a beavatkozást. így hát az írószövetség, amely
korábban szinte semmítőszékként is működött, amikor kizárt a tagjai sorából érdemes
írókat, nem is keveset, a kritikai életben is ezt a katonásan igazodó patrulelvet érvényesítette. Igazából csak a pártos kritika érvényesülhetett. Nagyon érdekes például Keszi Imrének a
pályája, aki először hivatalos kritikusként 'eléggé ostorozóan lép föl a Szabad Népben.
Később aztán, amikor 1952 —53-ban józanodik, és eltér ettől a korábbi vonaltól, akkor
látható, hogyan válik céltáblájává a pártirányítás elégedetlenségének. Arról tán nem is kell
szólnom, hogy a viták mennyire a pártpolitika kénye-kedve szerint zajlottak. A Déry
Feleletéről vagy Juhász Ferenc A jégvirág kakasáról rendezett írószövetségi vita, vagy a Vas
István fordításairól való is ennek a szolgálatában állt. Ami esetleg még rosszabb, néhány
pártos író személyes bosszúja is érvényesült bennük. Készült egyébként — erről kevesen
tudnak — Weöres ellen is egy ilyen kivégzési kísérlet. Akkor őt teljesen kirekesztették volna
mindenből. Ez valamiképpen elmaradt. Egyelőre ennyit tudok mondani erről az irodalmi
életet terhelő nyomásról, ami, ismétlem, nem közvetlen a szovjet irodalom túlságosan nagy
szerepe miatt volt, hanem azért, mert mindent a vélt hivatalos kívánalmakhoz viszonyítottak
a hazai légügy őrök.
— Milyen volt a Csillag? A szerkesztőbizottság változása hogyan befolyásolta, módosította a lap szemléletét? Kik dolgoztak ott? Kiket közöltek? Ezt mi, illetve ki döntötte el?
— A Csillag megér egy misét. Tulajdonképpen nincs még tárgyilagosan föltárva, hogy
különböző korszakaiban milyen volt. Én arról tudok szólni, amelyikbe bekerültem.
Kapcsolatom a Király szerkesztette 1953—56 közti folyóirattal volt. 1953 elején Király
tulajdonképpen be akart vonni az irodalomba, mert élénken emlékezett a Válasz-bell
verseimre, és nem értette, hova lett bennem a költő. Behívott, és megnézett néhány
versemet. Ez még közvetlen Sztálin halála előtt volt, és érdekes módon nem merte leközölni
azokat a verseket, amiket tulajdonképpen jónak tartott, amiket az első-kötetemben két év
múlva már publikálhatok. Sőt, ő is közölt később olyat, vagy éppen azt, amit akkor nem
fogadott el. Királynak ez a második szerkesztői korszaka. Ha azt nézzük, hogyan szerkeszt,
először is nyilvánvaló, hogy az úgynevezett irodalmi derékhadra támaszkodik, amelyikben
akkor még Aczél Tamás és Méray Tibor is benne van, de főként Sőtér, Örkény, Sarkadi,
Karinthy, Kuczka, Kónya, másrészt Darvas, Cseres Tibor, Somlyó, Fekete Gyula, Szeberényi, Benjámin, Hubay, Tamási Lajos, Nagy Péter. Szóval ezekből lehet úgy kikerekíteni azt
a középgenerációt, amelyet ő elsősorban szóhoz juttatott. Persze, az idősebbeket is szóhoz
juttatja, köztük olyan neves szerzőket, mint Lukács György, Füst Milán vagy Fábry Zoltán.
Bernáth Aurél például állandóan szerepel a Csillagnak ebben az időszakában, Ferenczy Béni
is és természetesen Déry, Illyés, Nagy Lajos, Szabó Pál, Veres Péter. És ami külön
érdemként nem eléggé dicsérhető: rehabilitáló, regeneráló folyóirattá is válik a Csillag,
éppen attól, hogy nagy a hivatalos rangja. Az ottani megjelenés sokat számít egy-egy
elhallgattatott író visszahozatala szempontjából. Említhetek néhány nevet: Tamási Áron,
Németh László, Erdélyi József, Keresztury, Áprily, Szabó Lőrinc, Kassák Lajos. Kassák
Lajosnak például a Szénaboglya című naplójából, ami csak nemrég került elő könyvként, ott
jelent meg először részlet, igaz, már 56 végefelé. Aztán Tatay Sándor is legalább recenziókat
írhatott, Sütő András is előfordult, Jékely is, Takáts Gyula is, sőt Szentkuthy is. Ebből,
látszik, hogy az elhallgattatott értékeket programszerűen integrálni akarta a Király—Szabolcsi Miklós-féle szerkesztés.
És még egy dicséretes alapelv: az újakat nagyon nagy hangsúllyal adta közre. így például
Sánta Ferenc tulajdonképpen a Csillag felfedezettje, Moldova György feltétlen, Hernádi
Gyula is, az új költők közt Ladányi, Garai. Hogy mit jelentett a Csillag-beli közlés, azt onnan
27

tudom, hogy amikor egyszer módom volt — éppen nekem — leadnom Garai Gábor egy
versét, utána rögtön kiadási szerződést kötöttek vele. Ezért sikerült már 1956-ban kötethez
jutnia. Ladányi Mihály maga ismerte el, hogy én fedeztem fel, tehát a Csillagból indult.
Az én dolgom egyébként a folyóiratban elsősorban a fiatalokkal való foglalkozás volt. Ebben
annyira szabad kezet kaptam, hogy egy költőt, akiről azt mondtam, ez nagyon tehetséges,
akár évente hatszor, minden második számban közölhettem. Ilyen volt például Csanády
János. Erre a kiemelésre ma példa nincs, ez teljesen lehetetlen a mostani viszonyok közt.
A számok mindig jól szerkesztettek, meg lehet nézni, nagyon átgondoltak. A szépirodalmi rész a kétszáz oldalas folyóiratnak legalább a felét foglalja el. Körülbelül nyolc költő
szerepel, 20—25 verssel. A szépirodalmi részben elöl-hátul mindig rangos írások, tehát erre
külön figyelt a szerkesztés.
A szerkesztőbizottságok változása tényleg érdekes, például 1954-ben még Kolozsvári
Grandpierre Emil is szerepel benne, vagy Nagy Péter, sőt Zelk, aki abban az időben már
nagyon kemény dolgokat forszíroz. Juhász Ferenc is szerkesztőbizottsági tag egy ideig, és
Simon István is. Simon aztán azért válik ki, mert megkapja az átalakított Új Hang folyóirat
főszerkesztését. Az utolsó évjáratban a szerkesztőbizottság: Pándi, Sarkadi, Szabó Pál,
Urbán Ernő, akik inkább a megjelent számokat vitatják meg, vagy néha az összeállított szám
anyagáról mondanak véleményt. Rendszeresen van Figyelő rész.a Csillagban, az Irodalom,
művészet rovat is vissza-visszatér, sőt a külföldi irodalomra is jut figyelem, és mivel vastag a
folyóirat, sok fér bele, például teljes teljedelemben drámák. Mindén szám nagyon alaposan
meg lett rágva. Király természetéből adódóan mindig a politikai támpontokat kereste,
úgyhogy kétségbe volt esve, ha egy-egy számban ilyet nem talált, vagy nem elegendőt.
A minőséghez mindig akarta az ideológiai biztonságot is. Emlékszem, egyszer mennyire
dühbe gurult, amiért pesszimista verseket kapott egyszerre két költőtől, Nagy Lászlótól is,
meg Csoóritól is. Nagy László versében ez volt: „köröttem kusza az élet, kusza a sorsom",
Csoóri versében meg olyat talált, hogy „túl bonyolult életünk, rendünk...". Tehát még ezen
is fennakadt, hogy túl bonyolult az életünk. Ehhez képest ma egy szerkesztő sokkal
komiszabb problémák elé van állítva néha.
A politikához való alkalmazkodás nyomról nyomra követhető, erről talán nem érdemes
részletesen beszélni. Legföljebb, hogy 1956-ban, a X X . pártkongresszus után nagyon
kritikussá válik Király helyzete. Igazából már a fejét követelik. Folyton olyan megalázó
helyzetekbe kerül, hogy szinte a becsületébe gázolnak. Ezt éppen a mai körülmények közt
tudjuk, hogy az ilyen tömeghisztéria nem tud tárgyilagos maradni. Tehát az érdemek,
melyek kétségtelenül megvoltak — egy folyóiratnak a sztálinista vaskorszakból egy
nyitottabb világ felé való elővezetése —, nem volt a javára írva. Olyannyira nem, hogy
emlékszem, 1956 nyarán egyszer vonaton utaztomban egy fiatalember olvasta mellettem az
Irodalmi Újságot, és úgy mellesleg adott egy jó nagy pofont a Csillagnak, mondván, hogy az
olyan akadémikus folyóirat. De hát nagyon nehéz volt Király Istvánt befolyásolni már az első
időkben is, mert neki az volt az elve, hogy a költészetnek (irodalomnak) nevelnie is kell. És
bizony be kell vallani, hogy Rákosinak szerkesztette a számokat vagy Berei Andornak, meg
Andics Erzsébetnek, szóval a mindenkori agit-prop. osztálynak. Félt mindig attól, hogy az
ideológiai gazdák netán elégedetlenek lesznek vele.
— Olvastam az Ezer este Fülep Lajossal című könyvében, hogy egy ízben tetszett Fodor
András verse Bereinek, a párt irodalmi felelősének is, a következő számban tehát ismét
kellenek a versei. Ezzel kapcsolatban szeretném kérdezni; azt, hogy kiket közöltek,
valójában
ki döntötte el, kívülről is beleszóltak ebbe? A másik a Sztálin halálára készült szám. Ott
rengetegen megnyilatkoznak versben, prózában. Király Önt az Egry-versre hivatkozva kéri
fel, hogy írjon verset Sztálin halálára. Ezt nem vállalta, következményeivel együtt. Mi adott
bátorságot ehhez?
— Ez az utóbbi még ahhoz az időszakhoz tartozik, amikor egyszerűen meg sem fordult
az agyamban, hogy íijak valami olyat, amit a hivatalos pártpolitika kíván, mivel nekem
28

semmiféle mondanivalóm erről a témáról akkor sem volt, amíg Sztálin élt. Természetesen
blaszfémiának éreztem, amit Király ehhez hozzátett, hogy aki ilyen szép verset tudott írni
Egryról, annak Sztálinról is kell hogy legyen mondanivalója. Persze, kellett volna jobban
tudnom gondolkozni Király István fejével, aki a Sztálinba belétáplált hitét, személyes
érzéseit nagyon komolyan vette, olyannyira, hogy a XX. kongresszus után is mondott még
olyat, hogy Cromwellel is előfordult, hogy a hamvait kiszórták, valaha még eljön az az idő,
amikor Sztálint rehabilitálni fogják. Hát megértünk már egy-két évtizedet azóta, szerencsére
ez az időszak nem nagyon látszik jönni. De az nem volt különösebben nagy bátorság a
részemről, hogy ezt a fölkérést elutasítottam, mert eleve úgy viselkedtem akkoriban, hogy
szinte csak véletlen próbálkozás lehetett Király föltevése, hogy netán én is engedek
kérésének. Még azt sem feltételezem, hogy ez egy csapda akart lenni, hogy na, majd ezzel a
vállalással bejutok a publikációs lehetőségbe. Annyi hátránya azért mégis volt visszautasításomnak, hogy egy teljes éven át csöndbe temetkezett Király azt sem kérdezte meg, hogy
írok-e. Pedig első, sikertelen szerkesztői próbálkozása után azzal búcsúzott, hogy ezentúl
mindent mutassak meg neki, és ő bízik benne, hogy majd találkozunk. Mert „te is fejlődsz, én
is fejlődök, és egy ponton találkozunk." Ez aztán úgy következett be, hogy 1954-ben, a
kormányprogram jegyében ő határozottan liberalizálta, átalakította szerkesztési elveit, s attól
fogva hozta be egyre nagyobb számban a már említett, legalizálatlan, elhallgattatott írókat.
Egyébként pedig a szerkesztők javaslata szerint döntött, és a fiatalok dolgában pedig
kétségtelenül a képességük szerint. Hogyha meggyőződött arról, hogy valaki tehetséges,
hagyta érvényesülni. Említésre érdemes még, hogy a szerkesztőségi ügymenetet Király
példásan összefogta. Minden beérkezett kéziratot felcédulázott, névre szignált, s minden
visszakapott minősítést mérlegelt. Természetesen a kimenő leveleket is ellenőrizte borítékba
kerülésük előtt, s nemegyszer újraíratta őket. Ám a korrekciókat sajnos szinte mindenkor
balos rögeszméi diktálták. ítéletei tehát a minőség tisztelete mellett is gyakran voltak tévesek.
— Milyennek látja a Csillag, az Irodalmi Újság és az Új Hang szerepét az akkori irodalmi
és társadalmi életben? A Csillag ugye '56 októberében megszűnt, az Irodalmi Újság pedig
szinte az 56-os események egyik előkészítője lett. Milyen volt, hogyan változott az egy
épületben működő szerkesztőségek, s az általuk közölt írók egymás közti viszonya?
— A Csillagnak az lett a veszte, hogy említett, bizonyítható érdemei abban az
időszakban, amikor már szabadabbá válik a publikációs tér, egyre inkább belevesznek a
politikai szenzációözönbe, amit elsősorban az Irodalmi Újság tudott produkálni, lévén
hetilapként mozgékonyabb is. Az Új Hangot 1955 őszétől átalakítják és a szerkesztést
fiataloknak: Simon Istvánnak, Bodnár Györgynek adják. Részt vesz a szerkesztőségi
munkában többek között Csoóri, Czine Mihály, Tamás Attila, továbbá Abody, Tamási
Lajos, Maróthy János. Ók az Ifjúsági Lapkiadó keretei közt egy szimpatikus, friss szellemű
folyóiratot hoznak létre, amelyben új nevek, új kísérletek láthatók. A Csillag főszerkesztője,
Király és helyettese Szabolcsi, egyaránt gyanakodva nézték ezt a szabadabb formációt,
mondván, ebből még baj lesz... Annyira megszokott volt a vonalhoz igazodás, a szabályok
betartása, hogy feltételezték, a szabálytalanság csak rossz vért szülhet. Valójában a
Csillagnak fogyott el a levegője, olyannyira, hogy egyre nyíltabban hangoztatták, elég volt
ebből. Az 1956 szeptemberi írószövetségi közgyűlésen be is kiabálta valaki, mit keres Király
még mindig a Csillag szerkesztőségében? Hitbizományban vagy feudumként kapta? Nem is
tudja a közvélemény, hogy röviddel ezután leváltották az akkori vezetőséget, és ahogy
értesültem, éppen Illyés Gyula javaslatára a folyóiratot Benjáminnak és Kónyának adták.
Szerkesztésükben egy szám el is készült, a novemberi, ami azonban az ismert események
miatt forgalomba sem került. Nem tudom, valahol megmaradt-e a kézirat anyaga? Nem
valószínű. Egyébként, ha már említettem az Új Hangot, kár, hogy az 56-os cenzúra után ezt
a folyóiratot is elérte a teljes végzet; olyan értelemben, hogy nem engedték újraalakulni.
A Csillag utódaként 1957 szeptemberétől a Kortárs megy tovább, de az Uj Hang utóda, az Új
írás csak jóval később, és nem egészen olyanként, mint amilyennek az Új Hang indult.
29

— 1955-ben megjelent Hazafelé címen első verseskötete. A kötetért József Attila-díjat
kapott. Mit jelentett ez akkor szerzője számára?
— Kétségtelenül volt valami kárpótlás benne, ahhoz képest, hogy költőként előzőleg
perifériára kerültem, sót egyáltalában leírtak, nem szerepelhettem. Viszonylagos rehabilitálás volt ez, talán így említhetném, még azt is kiemelve, hogy első kötetre nem szoktak adni
akkoriban második fokozatot. Éreztették velem, hogy ez nekem fájdalomdíjként jár, de ez
az elismerő gesztus a kiesett évek fáziskülönbségét nem tudta feloldani. Ennek terhét
hurcoltam a továbbiakban is. Fontos írásaim nem kerülhettek bele ebbe a díjazott első
kötetembe sem. Az a 10 vers se nagyon, melyet Németh László és Weöres Sándor hallott
tőlem 1952 őszén. Ezek akkori elismerése által tulajdonképpen jogot kaptam arra, hogy
mégis költőnek tartsam magam, jóllehet, a látható irodalomban nem szerepelnek.
A Pünkösdi hírnök az első olyan versgyűjteményem, amelyikben az időrend, a megírt versek
időbeli sorrendje végre — 1989-ben — kiegyenesedik. Az elismertség kárpótlásáról
mondjuk ennyit. De, amint már céloztam rá, van a dolognak árnyoldala is. Mivel a saját
nemzedékemhez képest későn, vagy másutt kerülök elő, mint ahol ők már megvetették a
lábukat, és elismertséget, rangot szereztek, hivatalosat is, engem az utólagos kegyelmi
juttatás nem válthatott meg. A körülmények komisz ellentmondása, hogy akkor vagyok ott
a Csillagban, amikor az ellene való indulatok egyre fokozódnak. És ahogy kezdetben azt
kifogásolták magatartásomban, hogy nem idomulok eléggé az idők szavához, most megint
szembenállónak látszom... Pedig az idők közben megváltoztak. Végül is kénytelen vagyok
azt mondani, hogy nem az én hajlékonyságommal volt a baj, inkább a hajlíthatatlanságommal. Az idő változott hol így, hol úgy, és ehhez képest volt először kevés a forradalmiságom,
aztán meg túl sok. Éppen '56 után mutatkozott meg, hogy a közben írt verseim a következő,
második kötetben botránkozó kifakadásokra ingerelték, felbőszítették a hivatalos irodalompolitikát. Szinte egzisztenciális bajba döntött, hogy akkoriban nyíltan írtam meg 1956-os
élményeimet.
— Utólag visszanézve, mindent hasonlóan csinálna-e, mint akkor, vagy úgy érzi, tévedett
valamiben?
— Ez elég rabvallató kérdés. Nehéz erre felelni, mert az ember természetesen
védekezik ilyenkor. Tudja ugyan, hogy hibázott, de ráfogja a körülményekre, vagy
kénytelen ráfogni a körülményekre. Ha én, mondjuk, azt nézem, amiről már részint
beszéltem is, hogy a saját nemzedékemen belül, értem ezelatt az 1925—30 között születetteket, elég sok jeles költő van, nos, ebből a nemzedékből —. Simon Istvánt leszámítva, aki az
első, még 1945 előtti diákkori kötetét sokáig be sem merte vallani, mert valamilyen egyházi
felbuzdulással adták ki, ő is igazából csak 1950-től publikált folyamatosan; tehát ha őt nem
számítom vagy Darázs Endrét, aki csakugyan nagyon tehetséges, elismert költőként indult,
és az első két kötete, a Kunyhó, füsttel 1947-ben és a Vasszobor 1948-ban igazolták is ezt a jó
véleményt, de azután valahogy morálisan felőrlődik, éppen talán a politikai elvárások
teljesíteni akarása miatt... — tehát ha őket nem veszem számba, csak az én közvetlen
pályatársaimat, Nagy Lászlót, Juhászt, Csoórit, Lator Lászlót —, akkor azt kell mondjam,
hogy a legszerencsésebb csillagzat alatt indultam. Nagyon korán, már gimnazista koromban
verseim jelentek meg a Sorsunkban, a Dunántúlban vagy a rangot adó Válaszban. Sárköziné
maga is odavágta egyszer érvként, hogy hiszen nekem jelent meg ott a legtöbb versem és
Lakatos Istvánnak. (Lakatost is egyébként pályatársként kéne említsem, csak ő valahogy
költőként később nem rehabilitáltatta magát olyan egyértelműen, inkább fordítóvá vált, s
múltját is újrarendezte. Abból a körből, ahol közösen helyet kaptunk, a Válaszból utólag egy
kicsit az Újholdhoz tette át indulása forrásvidékét. Én természetesen azokhoz vonzódtam,
akik plebejus környezetből származtak, hasonló eszmények jegyében nevelkedtek, mint az
imént említettek.)
1949-ig még nagyon jól állok. De utána már azt sem ajánlatos emlegetnem, hogy íróként
hol indultam és hogyan. Tehát a saját generációmban a felbukkanás szerencséjéhez képest
30

talán a legnagyobb törést konstatálhatom. Na és itt kéne akkor jól megnézni, hogy nem
hibáztam-e el a stratégiát és a taktikát? Valószínű, hogy igen. A tekintetben például, hogy
valamiféle több lábon álló bázist nem kerestem magamnak. Netán szerteágazóbb kapcsolatokra kellett volna támaszkodnom, nem csak abból élni, hogy a Válaszban megjelent néhány
versem. Igaz, hogy például évek múlva Lengyel Balázs még arról kérdezett, el lehetne-e őket
olvasni, mert megjelenésükkor ő éppen Rómában volt, s amikor visszajött, Válasz-beli
verseimnek feltűnő nagy hírét észlelte. De hát akkor már bealkonyodott a magamfajták
publikálási lehetőségének. Voltaképpen miért nem jelentem én meg az Újholdban is?
Hiszen nem éreztem távol magam tőlük. Ennek valami technikai oka is lehetett. Lator is, én
is adtunk oda verset, egyőnkével sem tudtak elszámolni. Latort ennek ellenére „Újholdasként" tartják számon, mert a formaeszmények szerint talán ó egyértelműbben oda
sorolható. Ami a hivatalos irodalomban való „továbbélést" illeti, az 1949-es Csillagnak még
adtam verseket, de ezek már nem kellettek ott akkoriban. Tehát publikáló költői jogfolytonosságom nem maradhatott fönn, mert a hivatalos irodalompolitika eszmei elvárásait nem
teljesítettem. Nem tehettem egyebet, minthogy hallgató költőként vártam a sorsomra. De öt
év múltán visszakerültem, ez kétségtelen. 1954-ben a három buzsáki vers például nagy
elismerést hozott, nem csak a felsőbbség részéről, hanem a szakma, a költőtársak is lelkesen
szóltak róla. Emlékszem, hogy Juhász Ferenc, akkoriban benne lévén a Csillag szerkesztőbizottságában, kifejezetten követelte, hogy a soros szám velem induljon. Csakhogy Király erre
azt mondta, nem lehet, mert én belső munkatárs vagyok. Később már lehetett. Ezekben az
időkben történt, hogy Bodnár György, aki később az Új Hang szerkesztője lett, Simonnal
párban, a maga szarkasztikus módján megjegyezte, most már biztos, hogy én jó költő leszek,
megvan a helyem, de az igazán fényes nevek közé nem kerülök... Voltak ennél gorombább
kinyilátkozások és visszaminősítések még harminc évvel később is, miknek lényegét egy
tanszéki vita végén Czine Mihály így summázta: „Az a te bajod, hogy nem nőttél húsz
centivel magasabbra."
Nos, hát ezek lennének azok a lesajnálások, amiknek a jegyében vagy figyelmeztetése
alapján újra kéne gondolnom, hogy nem vétettem-e el valamit?! És még idekapcsolnék egy
harmadik elmulasztott lehetőséget. Ahhoz képest, hogy a Colin Masonnal való barátság
okán nekem kötetnyi angol témájú versem jelent meg, és a fordítások révén nemegyszer
mondták, hogy van valami angolos a saját verseimben is — létezett, létezik mindmáig egy
angol nyelvű folyóiratunk —, s ott tizenöt évig nem jutott senkinek eszébe, hogy talán én is
szerepelhetnék benne. Egyáltalában nem nyíltak utak nekem a világirodalomba kapcsolódáshoz. Ebben föltétlen én is hibás vagyok, olyan értelemben, hogy volt valami dac vagy
rosszul értelmezett büszkeség bennem, hogy én senkihez sem megyek kérni a jussomat, ha
maguktól nem adják. Nálam is érvényes volt a „nekem a kérés nagy szégyen, adjon úgy is, ha
nem kérem." De hát nem adták ki a jussomat. Voltaképpen mindmáig megmaradt a
különbségtevő minősítés, mely szerint netán jó robotosa voltam (vagyok) az irodalomnak,
de nem „par excellence" lírikus, és bizony, formailag, nyelvileg sem csináltam semmi olyan
forradalmian újat, mint némely pályatársam. Mindezekkel együtt nem vagyok képes nagyon
hibáztatni magam, mert csinálni viszont azt csináltam, amit a belső ösztönöm diktált. Fájni
fájt persze, hogyha nem számoltak velem olyan helyen, ahol föltétlenül kellett volna, hiszen
elsőként szólaltattam meg olyan hangokat a világ állapotáról, amiket 1958-as angol
versciklusom tartalmaz. Mégis, ezt a kötetet — éppen aktuális politikai bűnhődésem miatt,
1959-ben alig akarták kiadni. Meg kellett szinte várni, hogy az utánam Angliába kimenő Vas
Istvánnak a könyve megjelenjen, és ahhoz képest került elő az enyém 1961-ben, holott Vás
István verseimet még kéziratban is olvasta, és azt hiszem, hogy hatottak is rá. Ismételt
háttérbe kerülésem a továbbiakban is érezhető, egészen a hetvenes évekig. Nem csak abban
az értelemben, hogy semmiféle nyugati küldöttségbe nem válogattak bele, hazai mellőzésről
is szólhatok.
31

Előfordult, amikor Simon Istvánnak egy győri estjére betévedtem, hogy ott egy volt
bölcsésztárs utána így fordult hozzám: „Na, Te mikor éred ezt el, Andris, neked mikor lesz
ilyen ested?" Ezek azok a méltánytalanul fájdalmas emlékek, amikor úgy érezhettem,
engem a jussomból kitoloncoltak. Megjegyzem, ezt azok a társak azért mindig fájlalták,
restellték kissé, akikkel szemben az ilyen opportúnusan hamis kortesek hízelkedtek, hogy
bezzeg ók!... Például meg kell mondjam, hogy Juhász Ferenc, amikor módja volt, az én
rehabilitálásomért, érvényesülésemért megtette a lehetőt, vagy Csanádi Imre és Simon
István is, amikor a Tizenöt költő 105 versében a legtöbb verssel szerepeltettek. Simon az
előszóban megírta, hogy ma már teljesen érthetetlen; az én itteni verseim miért nem
jelenhettek meg annak idején. Nagy Lászlóval az utolsó időszakban nagyon is meleg
barátságban lévén, érezhettem, hogy igencsak jó szívvel van irántam, és közös munkára is
vállalkozott velem. Tehát így utólag már hasztalan vitatjuk: lehetett volna-e másképp?. Nem
lehetett. Nekem ez a sors adódott, másoknak más.
-És itt kéne szólni ismét Fülep Lajosról. Azt hiszem, hogy nagyon nagy kitüntetés volt és
nagy tisztesség annak, aki eljutott az ő estéire, azokra a bizonyos naplófeltárásban is szereplő
beszélgetésekre. Nagyon érdekes, hogy például maga Juhász Ferenc is mennyire izgatottan
várta saját értékelését egy akkor éppen megjelent kötetéről, Fülep Lajos ítéletét. Az ő szigorú
szeretete bizonyos vonatkozásban védelmet, menedéket jelenthetett akkor, mindaz ellen a
társadalmi, politikai ridegség ellen, ami esetenként igaztalan is volt.
— Igen. Tulajdonképpen itt ezzel be is lehetne fejezni, mert nincs kínosabb dolog, mint
ha az ember magamagát próbálja mentegetni. Ha a mindig magam előtt tartott tárgyilagosság
jegyében szólok erről, akkor a negatívumok, hátrányok mellett sok mindent úgy írhatok a
magam javára, hogy csak nekem volt erre módom. Mekkora szerencse! Olyan barátokkal
évtizedeken át együtt élni, mint amilyenekét itt említettem, vagy maga a Fülep Lajos mellett
töltött több mint húsz év, mindez tényleg óriási plusz volt. Ebből ma is táplálkozom oly
módon, ahogy a hajszálerek — anélkül, hogy tudnánk róla — átjárják, élni segítik a
szervezetünket.
(Az interjút készítette SALLAI ÉVA 1990. április 7-én.)

SERFŐZŐ SIMON

Szálfa magasság
Az ég meredek oldalába: az űrbe
a Nap hatalmas bányabejárat.
Levegőbe mélyen bevájődő
fejszecsapások nyomai a házak.
A szálfa magasság tövén a fények
röpködő forgács szilánkok.
Mintha valaki vágná: csillagostul,
holdastul akarná kidönteni a világot.
32

Delelő mező
A rét, gyep teheneket legel,
körömcipős
kecskéket,
bodor
bárányokat.
S azután kérődzik
jóízűen
a napon delelő mező,
csontjukat böffenti vissza,
a meszes, kemény
bordákat,
csorba csigolyákat,
mielőtt
végleg
megemésztené,
és nem maradna
semmi,
csak a hűlt nyomuk,
elpotyogtatva
trágyaként.

Rábízom
Gally hajlít meg, s tör le,
a roppanásom
hallik.
Az ajtónak
hagyom,
kitárjon-nyisson
sarkig.
A szavakat
számból
rábízom
verseimre,
magamat
madárra,
röptében messze vinne.
Én minek is szólnék,
ha a szó beszél engem.
Igaz, ki is beszél.
Nincs mit ellene tennem.

KISS DÉNES

Szívfehérülés
Dr. Dékány Péternek

Á dobbanás átszállt a semmin
A mindenségen túlra hullt —
Utolsó volt egyfajta utolsó
s vele végetért a múlt
Majd csírázott elölről újra
más lélek — habár folytatás
Iszonyú idők sötétje bennem
s deresít emberentúli láz
A szívem kihűlt nem lüktetett
Dobaja átszakadt az égen —
így lesz majd új halálomban is
Fény issza föl
fehérülésem

Kútásó Isten
i.
Következik a halál tanulása
következik a megsemmisítő
tudás
Szívmélységből
visszatalálva
újra a dideregtető
világba
a kútból amit a lélek ás
és mélyít határtalanná
Uram
ez a rettentő
halálfölfogás
amelyre végül is teremtődtem —
Ez az igazi
emberárulás
amely mint végső sorsom
ott fénylett már a
Teremtőben!
Következik a múlástanulás
Én már magamban hordom e kutat
s úgy élek mintha mélyéből
nézve
látnám amit kimérhet még a tudat
Mert kút mélyül most már az égbe
A szívemen át lett az oda kiásva
míg engem lehúz a fájdalom
nehezéke
látom az Isten is ezt a kutat ássa
hogy emlékezzek az örök
halálra
mert az közelről emlékszik már rám
megfoltozott szívereimre —
Emlékszik vesztére az eszme
ami a mélyből az embert kiemelte

II.
Következik a halál tanulása:
ezért kell újra csecsemővé
lennem?
Összekaszabolt testem a tanító ábra
miféle kútból húztak a világra
— amit bennem mélyít a tudat! —
hordozom föltartva
magasságba
e belül mélyülő roppant kutat
hogy még az Isten is látva lássa
mindaz sötét amit a fény mutat
s lelkemnek van róla
tudomása
hogy nem végtelen e haláltudat
ám a látás sem teremtődött
másra
mint örökös tudásvakításra —
S egyik részem a végső sötétben
kápráztatni végleg ott maradt
A fájdalom volt mely e kútásásban
fény vérzésként lassan
fölfakadt:
a boldogtalan
emberteremtésben
Isten által elvesztett tudat

Önérzet-változatok
i.
Majd ha minden sivatag
homokja
lecsorog a roppant
homokórán
Majd ha mindegyik száj
az egyigazat
mondja
Istenem ha vagy — gondolj rám
s a madarakat vesd el az egekbe
mint szélhordta lüktető magot
lombosodjék
szárnyak
rengetegje
ott ahol a képzelet és a csillagok
a lelkek egyesült tengerén
mint megtartó álmok
ringatóznak
Uram! A gondolat végzete a képzavar!
Mert nincsen ilyen tenger
vagy ha van is — nincsen hajó
amely bejárja Uram! E vers betűit
viszi csak mállékony
papírcsónak
II.
Lazán hulló
homokszemek
ti csillagok az éjben
Lazán hulló
homokszemek
fénylésben
sötétben
A valóság
összeszűkül
áthullatok ottan
Én meg nagy vagy kicsi vagyok
homokórást
játszogatok
világvakítottan
III.
Ha majdan a Szahara s a Góbi
lecsorog s velük a
Takla-Makán
s valamennyi sivatag
homokja
a rettenetes végső
homokórán
ahol a csillagok is együvé
peregnek
és minden sötét és fény egy beáll
az lesz a végső élet Uram
vagy az lesz a legvégső halál?

35

KOVÁCS ANDRÁS FERENC

Franz Kafka Portorikóban
Puerto Ricóban indexre tették Franz Kafka, García
Márquez, Pablo Neruda és Faustino Quijano müveit, azok „tűrhetetlen erkölcsi és ideológiai tartalma" miatt. Ugyancsak kivonták a könyvtárakból
Isabell Allende, Jorge Luis Borges, valamint négy
Puerto Ricó-i író könyveit is.

(UTUNK - 1989)

Kopott bőröndjén már se zár, se címke — ámokturizmust
hirdető tapasz sincs: Hawaii, Rio, Mallorca, Saint Tropez, se
Barbados, se Korfu, semmi, semmi. Lehúzóskép a porzó délután,
pár petyhüdt pálma int, legyint, amint a gyűrött fényben partra lép,
bár európai és oly kifogástalan ő, mintha akárki volna, lehetne, s
az is — most múlt harmincegy: halványszürkén, mint prágai
reggel, hordárkötényhang, macskasurranás, söntések cinkje, gettókhallgatása, ha szőke mennyben hordókat gurítnak,s a szívkamrák mázsásán döngenek... Ez hát a hírhedt San Jüan, Rumország,
Betűk Betiltott Édene — koldustenyérbe pergetett hamu, mely
halhatatlan: harmincegy is múlt épp imént, hogy elhagyott partokra szállhatott — halványszürkén, de senki, senki, senki.
Nyitott a sarki matrózkocsma rég, bezárt, bezárt a mindenség
s a könyvtár.
írástudók, se vámszedők sehol. Szabad mocsok, farizeus
legyek — szemétkukák, kutyák, szemét, kutyák, fölfordultak,
falkában kaffogók : franzkafka-kafka-kafka-kafka-kaf-kaf,
kapkodd a lelked, ez karib mennyország, igaz, meleg, nagy, elkubásított... Kihalt szobák — poloskaparlament, Seguridad, csótányi
csábvigyor, boldog bolhák pereskedése ez: no kaf, no kaf no
ka fka - ka fka - kafi
Nézz csak le Jorge, jobban láthatod: a kányeszkórus
minket csahol?

nem

írástudók, se vámszedők sehol: csak kafka-kaf, csak kafkakafka-kaf akárki vagy, koloniál korokban, hazudj, ha tudsz,
szemét, kutyák ugatnak, könyvtetvek is, kapkodd fejed s a lábad,
faljál betűt, banánt a gyarmaton, kapkodd a lelked, hátha mentheted, fülelj ebeknek kultúregyletére, ha koncosabb idők után vonít
sok csontcsenő, bérherregő vakarcs — dilettáns korcsok árja szája
csattog, az habzik úgy, akárha volna sörpuccs, fajtiszta tajték,
fodros fos, köpet. És kafka-kaf, megint csak kafka-kaf: gyűlnek a
szárnyaszegett ebecskék, szart guberálnak a mennyei gennyben a
zölden acsargó angyalok, ó, konkvisztádorok égi szemétben,
okádva honfipiszok rohadék Paraditsumában, elmarakodnak a
36

dokkok
ájult hordalékán,
nádcukorédes
Indiákon,
hol partra
szállni ismeretlenül csak annyi, mintha képtelen regényből
könnyű
ruhában lépne ki most K. éjutazó idegenként,
halványszürkén,
miként sirályi reggel a Moldva vizén vagy a hradzsini vének az eső
hűvös ketrecében, esti kuporgok túl a halálon, az álmon, a téren,
elbámészkodva,
tán harmincon is túl, mikor bezárt a mindenség, s
a könyvtár — szétpergett rég rossz ujjak résein : űrhamu,
koldusi
semmi, senki... Valaki van, ki mindent kézbe vesz.
A francba,
Pablo, nézz alá magad: nem éppen
érkezett-e meg? Avagy Quijano? Hány csomagja van?

Márquez

Kopott bőröndjén már se zár, se címke. Ist einer, der nimmt
alle in die Hand. Valaki van, ki minket kézbe vesz.

TATÁR SÁNDOR

Hamletnek a (

) századvégről

„S mily remekmű az ember! Mily nemes az
értelme! Mily határtalanok tehetségei! Alakja, mozdulata mily kifejező és bámulatos! Működésre mily
hasonló angyalhoz! belátásra mily hasonló egy istenséghez! a világ ékessége! az élő állatok mintaképe!
É s mégis..."
S H A K E S P E A R E : II.

Embernek ember általi
halmaz-, állapot- s egyéb változása
alapvetően épp az állati
ösztönök
rajtunk-osztozása
Merényletül a nagyhatalmak
ellen
kis cigaretta s néhány flekk szonett
Füstjelekkel tárgyal az istennel a szellem
s minden csalása néhány csepp szünet
Ahogyan ember csemegézik
embert,
oly rafináltan állat nem tüzel soha —
kéje és vérontása egyaránt kitervelt
: a kósza jóságot már nem is állja ki
A kéj hónaljszaga, a sebnek
bíbora:
az ember ember általi

.

Igen, kedves: ez lesz
... tested megmarad, mint múmia...
(MADÁCH)

Széthull létünk, miként
ha Isten ránk-akad és
ám őrizhetnek füvek,
s ha így: e széthullás se

préselt virág,
kézbevesz;
mineráliák,
végleges

Vagy éppen — J. A. — mint a kelme;
szelíd halmokká
békülünk
Megmarad Goethe, Shelley, Heine
s talán a Föld is, nélkülünk
Igen, kedves: ez lesz.
Enyészet
De legyünk rögök vagy lidércek:
csípőnk mozgása még örök
És megöröklik árapályát:
alakodat majd csillagábrák,
versemet majd a délkörök

DOMOKOS

MÁTYÁS

„Én és a világ"
Ki értse meg kínomat, ha nem én?
Ki érti meg, kit érdekel a másik?
Mi életemmel s halálommal játszik,
az másnak csak hír, pletyka, vadregény.
( S Z A B Ó L Ó R I N C : É n és ti, többiek)

Közeli barátai jól ismerték Szabó Lőrincnek azt az egyszerre groteszk és megható
szokását, amellyel nyolcadrét papírra gépelt kéziratainak a másolatait — szent esküvések
közepette és titoktartási kötelezettséggel — rájuk bízta, hogy ezzel is védje művét az
elmúlásnak az ő képzeletében mindig fenyegető apokalipszisei ellen. S miközben ezt a
szokását is elkönyvelték a pszichéjét jellemző kényszerneurózisok közé (mint például az
éppen folyó beszélgetések kényszeres rögzítését, amit félig öntudatlanul végzett jobb keze
csontos mutatóujjával a híg levegőbe, méghozzá a régi, a Gabelsberger-féle gyorsírás
„jelényeivel" hadonászva beszélgető társai orra alatt), nem tudom, gyanította-e bárki, hogy
élete utolsó másfél-két esztendejében — több infarktus és más, halálos nyavalyák után és
közben — még arra is maradt ideje és ereje, hogy ne csak az elmúlás, a pusztulás, vagy a
harmadik világháborúba bármikor átforduló hidegháború (a Huszonhatodik év egyik
szonettjében meg is nevezett „skarlát események... az a vér, mely messze dől", vagyis az
akkoriban zajló koreai háború) és következményei, de a félreértések és tökéletlen
magyarázatok ellen is védeni próbálja költői művét, s létrehozza azt a világlíra egész
történetében is páratlan vállalkozást, amely 1990 karácsonyán posztumusz munkájaként két
vaskos kötetben látott napvilágot a Magvető emblémájával, Kabdebó Lóránt szöveggondozásában.
Ennek a grandiózus költői önmagyarázatnak az eredménye a Vers és valóság, amelyben
versről versre haladva végzi el költészetének tüzetes önelemzését; 200 verssor híján 39 748
sorát látta el a keletkezésük történetére, élet- és élményanyaguk forrásvidékére és hátterére,
a költői megoldás és kifejezés folyton ismétlődő és folyton új problematikájára vonatkozó
megjegyzéseivel Szabó Lőrinc; 1922-től, a nevezetes első kötet, a Föld, Erdő, Isten legelső
versétől a szántszándékkal életműve záróversének hagyott Holdfogyatkozásig, amelyet a
Tücsökzene 1957-es kiadásának a legvégére helyezett el, s ahogyan a vers jegyzetében írja:
„egy feledhetetlen szép holdfogyatkozásról" szól „Tihanyban, egy ottani barátoméknál,
Illyés Gyuláéknál... S valahogy homályosan, de mélyen belejátszott egy nemrégi, 1954.
június 30-i napfogyatkozásnak az emléke is, egy különlegesen boldog napomé." Ilyen
naturalisztikus precizitással, s amennyiben szükségét érezte, a legmélyebbre rejtett intimitások feltárásától sem riadva vissza, elemzi-magyarázza végig olvasója számára költői művét,
az egyes Szabó Lőrinc-kötetek történetét, sorsát, fogadtatását, költői célját külön is
összefoglalva. A Sátán Műremekei című, 1926-os kötete kapcsán például még apósa, Mikes
Lajos „furcsa jóslatára" is visszaemlékezik, aki a következőket mondta „az Est-lapoknál
bolseviknek tekintett" költő-vejének: „Kedves Lőrinc, az oroszok hat év múlva Budapesten
ülnek és a maga könyvét kétszázezer példányban fogják kiadni." (A jóslat első fele másfél
évtized késéssel „bejött", ahogyan Pesten mondják, az elmúlt évtizedek távlatában meglehetősen bizarr felhangot kapott jóslat második fele is, csak éppen jóval vontatottabban,
mintegy a hatalom mindenható urainak a szándéka ellenére...) De mi volt Szabó Lőrinc
reakciója? „Én másfél év múlva kétségbeestem a kötet sivárságán és szociológiai primitívsé-.
39

gén, de a költői technika sem tetszett már, megkezdtem lassú átdolgozását minden addigi
versemnek." S fenntartás nélküli — olykor hátborzongató — őszinteséggel kitér arra is,
amikor a versek szövege „a tény-hátteret nem jelzi" az újságriportok egyszerű pontosságával,
hogy kiknek a személyét kellett elkonspirálnia" a hatalmasan erotikus ember szüntelen
vezeklő és önmegvető" gyónásai során, amikor „kétségbeesetten tiltakozik a nők ereje
ellen" (de e tiltakozások kommentárjaiban a lakcímeiket is rendre megadja); miket s milyen
„tényháttereket", s miért kellett elfátyoloznia, részint művészi okokból, részint pedig a
külső körülmények kényszere, a világ erkölcsi cenzúrája, illetőleg képmutatása miatt.
A valamennyire is tájékozott olvasó elsősorban s joggal a „pánerotikus mámor", az
„egyetemes erotizmus" vagy „istentelen erotizmus" és a „poligám őrjöngés" hálószobatitkaira gondol Szabó Lőrinccel kapcsolatban, és valóban: se szeri, se száma azoknak a
„tényhátterek"-nek, amelyekből Szabó Lőrinc megélt Dekameronja kikerekedik a Vers és
valóság két kötetének 1600 oldalán. (Gondosan elkerítve a valóságot azoktól az esetektől,
amikor a versekben az „általános erotizmus, speciális személy nélkül" nyilatkozik meg.) De
a figyelmes olvasó egykettőre megtapasztalja, hogy ez a gátlást nem ismerő beszámoló a
személyes élet intimszférájáról nem a versek „ürügyén" történik, hiszen ugyanennek lehet
közvetlen megtapasztalója magukban a versekben is, amelyeket a kiadvány együtt közöl a
kommentárokkal. Mi hát a különbség?
Irodalomtörténeti közhely, hogy Szabó Lőrinc költői pályáján milyen fordulópontot
jelentett a Te meg a világ című, 1932-ben napvilágot látott kötete. Rába György szerint,
tulajdon lírai előzményeihez viszonyítva „a művészi elvek ilyen hatalmas átalakulására szinte
alig akad példa a magyar líra történetében." Illyés Gyula szerint pedig „soha a magyar
gondolati líra addig ilyen csúcsokra nem jutott. A gondolatoktól feszülő vers nem elvont: sőt
nagyon is tárgyszerű: egy korszak gondját s indulatát gyűjti." S közhelyszámba megy az is,
hogy ekkortól fogva verseinek intellektuális természetű ihlete éppenséggel kendőzetlenül és
páratlanul prózai versbeszéddel (pontosabban: művészi imitációjával) foncsorozza Szabó
Lőrinc költészete tükreit. Mindez kétségbevonhatatlanul így van; a Vers és valóság
elolvasása után, vers és kommentárja tüköijátéka láttán mégis azt kell mondanunk, hogy ez
a kötet önmegszólító címével is hangsúlyozott, rafinált nyíltság objektíve a stilizáció elemét
is magában rejti a kommentárok meztelenségéhez képest. S ha jelképesen a „Te meg a világ"
címével lehetne jellemezni azt a módot, ahogyan költészetében Szabó Lőrinc beszél a
világról, akkor Az Egy álmai című verse egyik fél sorával — „én meg a világ" — lehetne
jellemezni, ahogyan költészetéről, s annak valósághátteréről beszél a költő. Egyetlenegy
példát erre a különbségre a szerelem vonatkozásában, azt, amit a Káprázat kommentálja
mond el a vers keletkezésének „tényhátteréről"; természetesen — egy nőről: „Volt egy
különleges szokása a nőnek, aki magas intelligenciával rendelkezett, akivel egyszer a
munkahelyén — az Akadémia könyvtárában — szerelemben éppen úgy voltunk együtt,
mialatt a szomszédos olvasóteremben nyugodtan tanultak diákok és professzoraik, a nyitott
ajtó mellett, ahogyan Strindberg írja le az Egy őrült vallomásaiban első együttlétét
vaiamelyik későbbi feleségével." Ennek a nyíltságnak mégiscsak egészen más minőségű,
természetű és fogalmazásmódú szinomimája a „tényháttérből" született vers merész nyíltsága. (Hát még, ha hozzávesszük, hogy az itt nem idézett, de kommentárban pontosan
felsorolt adatok alapján nem kell az olvasónak Sherlock Holmes-nak lennie ahhoz, hogy
azonosítani tudja az „erőteljesen perven" hölgy és állandó szeretője, egy ismert regényíró
kilétét.)
De miért nem lehet ezzel a fajta nyíltsággal verset írni, ha a költő amúgy is arra
törekszik, hogy a lehető legteljesebb nyíltsággal, „pogány gátlástalansággal" vallja ki az
érzékek „édes őrületét"? Végül is nem mondhatunk mást, minthogy erre Szabó Lőrinc, úgy
tűnik, nem volt képes, s nem mintha ebben valamiféle erkölcsi vagy illembeli gátlásrendszer
akadályozta volna. A huszonhatodik év egyik versének kommentálása elmondja, hogy
Tihanyban Illyés Gyulával „egy délután elhatároztuk, hogy mind a ketten megpróbálkozunk
40

kíméletlenül drasztikusnak lenni az erotikus nyíltságban. Körülbelül másfél órát dolgoztunk
egy-egy szonetten; én ezen.
Vállalkozásunk nem járt sikerrel, végül mindketten
bevallottuk, hogy fokozatosan kihúzódtunk a nyers szavakból, a teljes materializmusból és
fátyoloztunk, jelképesítettünk. Az én részem, mert hiszen csak arról beszélek, így is a
legerotikusabb marad eljben a kötetben..." De hát ez az! De hát talán éppen ezért, a
„fátyolozás" miatt! A hatáskeltés professzionista mestere ösztönösen tudta, hogy a valóság
drasztikus fokozásához éppen erre van szükség.
De ezt a posztumusz vallomást nem csak a szerelmi élet területén jellemzi ily fokú,
merész őszinteség. Polgári ízlésű olvasók szemében bizonyára a blaszfémia határát súrolja,
amit egyik antológiadarabja, a Nyitnikék keletkezéséről mond el: „Kedves és szép a tárgya.
Ellenben amikor kérdezgették, hogy hogyan fogant és hol ez a szép vers, saját nagy
mulatságomra és az emberek megrökönyödésére azt voltam kénytelen (a valóságnak
megfelelően) válaszolni, hogy egy klozetton... február végefelé egy ízben éppen oda
valahogy behallatszott egy nyitnikék madárnak háromhangú füttye, s azon a helyen
feltűnőbb volt, mint a szabadban. Tehát csakugyan ott fogamzott meg a gondolat, melyet
rövidesen kibővítettek és verssé alakítottak egyéb megfigyelések és gondolatok." — S ez a
bátorság, amivel vers és kommentárja általában „valami különleges fokán van a brutális
őszinteségnek", s amivel Szabó Lőrinc talán nem is lehetett tisztában (egyik jegyzete szerint
ugyanis főszerkesztője, Salusinszky Imre figyelmeztette erre, amikor Az Est karácsonyi
számában megjelent a Rossz férj panasza: „No, maga szép ünnepi ajándékkal lepte meg a
feleségét!"), természetesen az „én"-t, tehát a költőt sem kíméli, nem csak a „világ"-ot sújtja.
Amit a mérgekkel való megismerkedéséről s hét esztendeig tartó szenvedélybetegsége
harcairól ír, annak a megvallásához is kell jó adag lelkierő, de ezen a téren még akadnak —
Baudelaire-től Csáth Gézáig — „irodalmi" példák; a Szentjánosbogár című vers „jobbat nem
tudok tenni: eltaposlak" sorához fűzött kommentárjába azonban beleborzong az olvasó:
„Az csakugyan igaz, hogy nagy szánalmak esetén többször gyilkoltam, ha nem tehettem
jobbat: itt a luciolát tapostam el végül, máskor pedig mézzel és lekvárral vendégeltem meg
egy túl korán előbújt katicabogarat és gyönyörűsége tetőpontján agyoncsaptam egy
vonalzóval (mert úgy sem élhetett volna meg)." S ezen a ponton eszébe juthat az olvasónak,
amit egyik visszaemlékezésében Illyés Gyula írt róla, hogy tudniillik „magát gyötrő
őszintesége okozta Szabó Lőrinc körül tán a legtöbb félreértést", s eltűnődhet azon is, miféle
logika mondathatta a költővel társának és barátjának, az Angyalok harca költőjének:
Sárközi Györgynek (amit Illyés is említ), amikor az arról kezdett beszélni előtte, fordulhat
úgy, „hogy számára az egyetlen út az öngyilkosság lesz, Lőrinc hosszas gondolkodás után s
nyilván hosszú gyötrődés után így felelt: — Helyedben én is azt tenném."
A költőről írt nagy tanulmányában — 1955-ben — Illyés Gyula megállapította, hogy
Szabó Lőrinc költészete egyszersmind a költő és kora balzac-i méretű és mélységű élet- és
korregénye is. Nos, aki ezt a fantasztikus posztumusz könyvet olvasni kezdi, annak abban a
rendkívüli élményben lesz része, hogy ez a regényfolyam megkettőződik, illetőleg megsokszorozódik, mert a személyes élet történéseinek fantasztikus realizmussal és nyíltsággal
készült rajzai mellett, amelyekből összeáll a méreteiben és a confessio mélységét tekintve is
egyaránt hatalmas curriculum vitae, sok mindennek, Szabó Lőrinc kedvelt kifejezésével
élvé: legalább „Tízezer dolog"-nak lehetünk közvetlen tanúi. Szinte csak úgy mellékesen egy
cézanne-i csendéletnek, amit szavakkal fest meg a költő, amikor az Egy pohár víz című vers
születéséről írva elmondja, hogy: „A Délivasút kávéházban írtam, a sarki bejárat melletti
első asztalnál, a vasút felőli oldalon, ahova nem egy vasárnap délelőtt, mikor ott voltam,
bőségesen zuhogott be a nagy nyári nap. Tudom, hogy egyebet készültem megírni, de a friss
észlelet közbetolakodott. A friss észlelet a pohár víz volt, és az alpakkatálca, melyen a pincér
a poharat elém tette: víz, üveg és tálca egyformán tündökölt a napban." S mellesleg arra is
példa ez a kommentár, hogy a magyar vers legnagyobb mestereinek egyike, a professzionista
mesterember mennyire ki volt szolgáltatva annak, amit jobb szó híján az ihlet váratlan
41

kegyelmének szokás nevezni. De közvetlen tanúi lehetünk hatalmas intellektusa működésének is, amivel nem csak költészete végeredményét, de egyáltalán: a világ minden kérdését,
erkölcsi rejtelmét és ismeretelméleti gondját bevonja versei elemzése közben vizsgálódásai
körébe, az „én" szemszögéből Szabó Lőrinc. Vallomása verse és a valóság viszonyáról
ugyanis nem csak az „erotikus sokszögekről" ad részletező és élethű leírásokat: nem csak
arról vall, hogyan vágyott „évekig egy elegáns, magas, szőke, buja szépségre, egy olyanfajta
nőre, amilyen Baudelaire »égi kedvese«, Mme Sabatier lehetett, Clésinger ismert élveteg
ajkú szobra szerint"; s nem csak a Materializmus költőjének „egzotikus" világát tárja föl,
mert mint egyik kommentárjában megjegyzi: „az én egzotikus tájaim a saját húsom benső
vidékei voltak", s nem csak azt vallja nyíltan, hogy a „lélek, a nagy parazita", a test
élősködője; s nem csak azokról a — hol mulatságos, hol fantasztikus, hol elborzasztó —
novellisztikus háttértörténetekről beszél, amelyeknek az olyan versek, mint például az
Enyém volt, s mégsem enyém ma, a Sivatagban, a Varázsló illatok vagy az Éjféli közjáték
köszönhetik létüket; de az úgynevezett metafizikai élmények természetéről, melyekben
„a gondolatoknak az egymásban tükröződése, a gondolat- és képlabirint" jelentkezik, mint
például a Dsuang Dszi álma, az anatómiai metszetek részletező hajlamával ad beszámolókat.
Hihetetlen, s ugyanakkor magától értetődő természetességgel ható nyíltság, vagy ha
tetszik: gátlástalanság jellemzi ezeket a magyarázatokat, mintegy akaratlanul is igazolva azt
a Babitsnak tulajdonított megítélést, miszerint a Psychoanalisis christiana költője „egy
torzonborz állat vágyait" (is) látta folyton benne, vagy azt az önjellemzést, amelyet
ugyancsak a Tücsökzene egyik darabjában ejtett el magáról, hogy „nem illettem az európai
rendbe, a valihatóba.." Ugyanakkor nyilvánvaló az is, hogy nem a magamutogatás perverz
kéje, s nem valamiféle exhibicionista kacérkodás gyönyöre sarkallta erre az őszinteségre a
költőt, hanem a megismertetés és a megértetés fájdalmakkal is járó vágya és reménye.
Akkor is, amikor „a test óljában bőgő szörnyeteg"-ről vall olvasóinak, s akkor is, amikor a
„homlokodtól fölfelé" intellektuális régióiba ragad el magyarázataival.
Az élet különböző szférái ugyanis e magyarázatok metszeteiben ugyanúgy együtt
vannak, mint költészetében, csak illeszkedési módjuk más, hiszen rendeltetésük — a költő
szándéka szerint —, hogy az eltűnt idő nyomába eredve, nemegyszer rendkívüli aprólékossággal és hűséggel építsék újra a kommentárok révén e versek keletkezésének külső-belső
fészkeit, amelyek inkább tartoznak a vers történetéhez vagy a költő életkörülményeihez
(mint az a tény, hogy a Záporbant „a városból hazamenet, éjszaka, félig nyitott ablak mellett
írtam, a Reviczky u. 7. III. emeletén", a Különbékét „a Margit-híd budai hídfőjénél, a mai
Gül Babával szemben, a Sztambulban", a Semmiért egészent „az egykori Lánchíd kávéházban, egy utcai ablaknál a Clark Ádám téri oldalon. Hogy kényelmetlenül ültem, arra még
most is emlékszem, és csodálkozom, hogy ez a testi kényelmetlenség nem akadályozott meg,
illetve nem késleltetett az írásban. Isten bizony, mondom, hogy közben csodálkoztam
magamon, hogy hogy tudom folytatni és emelni ezt a nagyon magasról indult témát"; s hogy
Illyés Gyulának az Opera oldalán, a Nagymező utca előtt, egy cukrászda nyári teraszán
mutatta meg a Tücsökzene elkészült első huszonöt darabját), mintsem a versek úgynevezett
mondanivalójához, jelentéséhez, vagy ha tetszik: message-ához. Ezekben a neurotikus
hűséggel feljegyzett mikrotényekben az élet, a valahavolt, üzen. így például, amikor a
Gyomrok című vers kapcsán mint eléggé köznapi tényt megemlíti, hogy „20—25 éven át én
csak vasárnap ebédeltem, a családom miatt nem jutott pénz arra, hogy akárcsak menüt is
egyek valahol a közelben, déli időben. Feleségem csomagolt tehát jó bő tízórait, a munka
közben azt ettem meg" — egy Szabó Lőrinc-rangú, országosan elismert, népszerű költő és
újságíró! —, akkor ismét eltűnődhetünk azon, hogy apáink nemzedékének zsenijeit milyen
életnívón tartotta koruk, amely különben nem sajnálta tőlük a babért... S nyilván jobban
megértjük a pszichikai realitását annak, amit Szabó Lőrinc ezekben a jegyzetekben tulajdon
„bolseviki csökevényei"-ről ír, „antiburzsuj dühéről", mint húszas—harmincas évekbeli
személyiségének közismert vonásairól, amelynek alapján apósa, Mikes Lajos is megkockáz42

tatta A Sátán műremekei megjelenésekor jövendölését. Szabó Lőrinc valóban „mérges volt a
keresztény kurzusra", s hogy „nagyon rideg osztályharcot szeretett volna a meggyőződésem"
{örülni kell, akárminek jegyzete), annak további külső-belső motívumaira éppen ebből a
könyvből derül fény. De arra is, hogy az állandó, heves indulat mögött — vagy előtt? — a
magyarázat a húszas évek közepétől kezdve megváltozott. „Sok dühöngés és tombolás után
— vagyis velük egyidejűleg — felrémlett bennem a gyanú, hogy tulajdonképpen csak a
rosszban van természetes és valódi életerő. — írja a Szövetségesek kommentárjában Szabó
Lőrinc. — Mindenesetre fokozatosan csökkent bennem a hit a marxizmus megváltó
képességében." (Amihez hozzájárult az is, hogy „Az Est szerkesztőségéből 200 embert
elbocsátottak, köztük engem is. Hogy a munkanélküliek lelkiállapotát, társadalmi fölöslegességérzetüket megismertem, azt biztosan tudom, versem is van róla.") S ami ezután
történt Szabó Lőrinccel, arról (legalábbis azt hisszük) tudjuk a lényeget. (Bár kérdés,
mennyire vesszük — vették — figyelembe annak az igazságát, amit a Vádak című versében a
költő így fejezett ki: „Óh, mily becstelen / üzlet használja ki a kínt azokban, / kiknek sebét
csakugyan én okoztam!") — „Ami botlást, igazságtalanságot csakugyan elkövettem, azért
befelé magam is megkínlódtam", jegyzi meg a Vádak kommentárjában Szabó Lőrinc, s
ennek kétségbevonhatatlan, szó szerinti igazságát éppen e grandiózus munka félelmetes
őszintesége hitelesíti. Belső Canossa-járásának a tényeiről, lelki tapasztalatairól és felismeréseiről azonban nem esik szó. Ugyan miért? Könnyű a válasz erre; azért, mert mindabból, ami
a költőt belső Canossa-járásra késztette, semmi sem szüremkedett be a költészetébe!
Verseinek a világát meg sem karcolta, tehát költészete egyszerűen nem ad erre lehetőséget,
módot, okot és ürügyet e kommentárok írása/diktálása közben. S nem akármilyen tanulság
ez sem.
Van azonban egy másik, még nagyobb, s nem csak a Szabó Lőrinc-vers, de általában: az
egész költészet természetére, ha szabad így mondani: realitásértékére, hitelére, „vers és
valóság" viszonyának igazságára vonatkozó tanulsága is ennek a hatalmas vállalkozásnak.
Mégpedig egy kétely formájában, amely az egész kommentáron éppúgy végigvonul, mint
évtizedeken át egész költészetén, s amely az ismeretelméleti kételyek évszázadában nem
csak Szabó Lőrincet kínozta meg, mint költőt. A költők közül, akiket a lírai tükörkép lehető
pontosságának a kérdése foglalkoztatott a 20. században, Szabó Lőrinc volt a legvégletesebb
formában és megfogalmazásban egyszerre eszköze és kifejezője vers és valóság kétféle
igazságának, ha szabad így mondanom: tragikus „veritas duplex"-ének. A pontosság
fanatikusaként és neurotikusaként felfokozott tudatossággal élte át annak a dilemmáját,
hogy ugyan megvalósítható-e egyáltalán — a versekben és a verseket értelmező magyarázatokban — az a pontosságigény, ami az eszménye volt, aminek az „ünnepéért" egy életen át
harcolt, s ami az ő szemében nem csupán „idegállapot vagy megfogalmazás" (Az Egy álmai),
hanem a pontosság ajándéka, amire nem elég csak törekedni, s amit nem elég csak akarni,
mert végeredményben egy szándékainktól és vágyainktól független kegyéimi állapot talált
kincse.
Ez a magyarázata annak, hogy miközben köntörfalazás nélkül elmondja jegyzeteiben
mindazt, „ami mese, képzelódés, stilizálás, jelkép" verseiben a valóság mögött, alatt és
fölött, vagy „irreális ábrándrajz" — jóllehet, a költészet erejének köszönhetően a valóság
hiteles szuggesztiójával jelenik meg —, nem győzi elégszer figyelmeztetni olvasóját, hogy
„a líra túloz, az érzékeny lélek betegen reagál." Egyik versével kapcsolatban (Tétlen
jövendő) példát és magyarázatot is ad erre a folyamatra, amikor megjegyzi, hogy: „valójában
nem voltam annyira keserű, mint amennyire kifejeznem sikerült, és a kifejezés súlybunkója
magával rántott. (Ilyesmire mondhatta később Babits, hogy »nem az énekes szüli a dalt, a dal
szüli énekesét«!)" De vers és valóság kapcsolatát, ahogyan az a költészet praxisában
érvényesül, a Te meg a világ egyik verse (Kár) kapcsán elvileg is, mondhatni ismeretelméleti
érvénnyel is összefoglalta a maga szemszögéből: „...a költők sokszor olyasmit is megírnak,
leírnak, amit nem akarnak, amit nem annak a jelentésnek szánnak, aminek fogadják őket.
43

Kikerülhetetlenül együttjár ez a képes, a jelképes, és egyáltalán minden erősebben érzelmi
kifejzésmóddal. A költő tulajdonképpen mindig téved vagy hazudik, annyira kiszolgáltatja
magát a pillanat rohamainak, a szép kifejezés pedig lassankint úgy hat, mintha igazság volna,
s idővel csakugyan az lesz." — De hogy a pontosságnak, s ezáltal az igazság kifejezésének is
elvi határai vannak, s nem csak a fizikában, de a lírában is létezik egy határvonal (s a lírára
vonatkozó vallomásban nemkülönben), amelyen épp a pontosság neurózisának a késztetésére átlépve már elvileg sem lehet megmondani, hogy az „én"-ről vagy a „világ"-ról beszél a
költő, mert léte és lénye nem csak eszköze, de egyszersmind vakfoltja is a megismerés
folyamatának; ezt az elménk számára meghaladhatatlannak tetsző kételyt Szabó Lőrinc
olyan mélyen élte át, hogy még annak a valós lehetősége is megkísértette, hogy bizonyos
értelemben a vers és valóság viszonyának a tisztázása érdekében elmondott vallomása is a
félrevezetés akaratlan, de kényszerű eszköze. „Miután én itt most úgy feltárom magamat,
mintha becstelenségeimben a becsület és gyónás arkangyala volnék, roppantul szégyellnem
kell magamat a sok árulásért, amit fecsegéseimmel elkövetek. De nem csak második
személyeknek vagyok árulója, hanem bizonyos tekintetben magamról is félrevezetem e
sorok leíróját." („E sorok leírója", akit másutt „kedves íródeákom"-nak nevez, azonos azzal
a személlyel, aki segítségére volt a Vers és valóság kéziratának a leírásában.)
Igazság és „irreális ábrándrajz" egymásba olvadása, a félrevezető pontosság paradoxiája
Szabó Lőrinc költői ismeretelméletében azonban tovább bonyolódik. Mert ki tudná
egyrészt, őnála jobban és pontosabban, hogy a „tündéri sírból, ... könyvből és papírból,
írásból, betűből" (Kleist Amphitryonjának olvasása közben) összeálló „más világok a
képzelet különféle világai"; másrészt, ki tudná Szabó Lőrincnél meggyőzőbben illusztrálni
versekkel, hogy a képzelet különféle világainak is van bizonyos realitása, mert a „szép
kifejezés" metamorfózisa révén idővel csakugyan életre kelnek és valósággá válnak! De ezen
a ponton következik ennek a világnézetnek a legszebb, a leginkább költői, s egyúttal a
leghatalmasabb argumentuma, amely úgy cipeli hátán a költő versekből teremtett világegyetemét, mint Buddha elefántja a Mindenséget, s amit a Tücsökzene 350. darabjában, a
Búcsúban mondott ki, hogy hiszen „a Mindenség is csak egy Költő Agya". Szabó Lőrinc azt
hirdette, hogy „minden ember költő", de hát e szerint a Mindenség is az, sőt: Isten is az. Isten
is költő, s amikor az „én" a „világgal" való súrlódó érintkezésében, forró-eleven és
fájdalmas-boldog érintkezésében önmagát ismeri meg és fejezi ki, az Istenállat entelecheiájának a líraian pontos leírásában a Mindenséget ábrázolja.
A Vers és valóság kéziratát, melynek létezéséről a költő fia, G. Szabó Lőrinc szerint
„még sejtés sem szivárgott ki", a feleségének ajánlva hagyományozta utókorára a költő, de
föltehető, hogy ő — mármint a feleség, a versek Nagyklárája — életében nem is olvashatta
ezeket a vallomásokat. Nem tudjuk, s most sem derült rá fény, amikor előkerült, hogy ki
volt, ki lehetett az a személy, akit a könyv vége felé „kedves íródeákom"-nak nevez a költő,
de bizonyos szinte, hogy nem a felesége. (Mert e kommentárokban föltárt élettények
gépfegyvertüzét a „rossz férj" „őrült önzése" se zúdította volna rá Nagyklárára.) Fontosabb
ennél egy másik mottó, amely e vallomásban — s az egész költői életműben — rejlő
szándékot, akárcsak a pontosság ismeretelméleti problémáját, végső soron Arany János
Vojtinájából vett idézettel, a „hűtlen hívség" gondolatával igyekszik megmagyarázni. S a
kötet legnagyobb talánya, költői szempontból, éppen ebből ered. Szabó Lőrinc, bár költő a
legnagyobbak közül, s nem „hazudik", igazat vall, s kommentárjaiban is „hívséges" marad
vershez és valósághoz, és mindeközben pontos is (amennyire ember egyáltalán pontos
lehet), vallomása azonban, bár a legautentikusabb személytől, magától a költőtől ered,
mégsem adja kezünkbe a Szabó Lőrinc-vers esztétikai titkának a kulcsát. S bár a könyv
akármelyik verse és kommentálja példa lehetne, egyetlenegyet említsek csak, A földvári
mólón című verset. A költészetben ugyan nincsen sok értelme a „melyik nagyobb, melyik
dicsőbb" találgatásának, mert ezen a területen érvényes igazán Osvát megállapítása, hogy
„ami tökéletes, annak nincsenek méretei", ezért nyugodt lélekkel beérem Rába György
44

véleményének az idézésével, aki szerint ez a vers „még Szabó Lőrinc mértékével is kivételes,
hibátlan remek". — Nos, mit tudunk meg ebből a könyvből erről a versről, miben rejlik
felülmúlhatatlan nagysága, esztétikuma? Egyrészt egy korai versre vonatkozó megjegyzéséből azt az általános tényt, hogy „a víz mozgása és rajza egész életemben visszatérő állandó
élményem és ábrázolnivalóm maradt" (Este), másrészt — s ezt már közvetlenül a vers
kommentárjából —, hogy a balatoni hullámverés időintervalluma csakugyan „tizenöt
másodperc", mert „pontosan annyi telt el, megnéztem az órámon; a karórámon ugyanis
nagyszerű stoppermutató is van, szeretek dicsekedni vele." Annak a fantasztikus varázsnak
a magyarázatával, amely ebből a versből is ered, adós marad a költő. Versei felfoghatatlan
alkímiájának, úgy tűnik, Szabó Lőrinc is csak az érzékelés „metafizikus labirintusaiban"
bolyongó alávetettje, szolgája volt, követve mindig engedelmesen zsenije ösztönének
sugallatát.

Pengetni kell az aranyat,
hogy ne hallatszódjon a réz!
EGY FRISSEN HANTOLT SÍRDOMB ELŐTT,
LEHAJTOTT FEJJEL, LÉLEKBEN

Február másodikán este, tőle szokatlan robajjal hatolt be feleségem szegedi lakásunk
azon szobájába, ahol dolgoztam.
— Te láttad ezt?
Nem is a mondat értelmi magva, a hang megrendült puhasága tette, hogy felkaptam
a fejemet.
Irma sírt. A Népszabadság legharmadosztályúbb hírrovatában aztán megtaláltam
a drámát: Bajor Andort, aki pár napnak előtte meghalt, ekkor s ekkor búcsúztatják a
debreceni temető ravatalozójából.
Nálam is könnyű helyen állnak a könnyek, de most nem sírtam. Az ember a saját
halálakor effélét nem tehet. Mert Bajorral egy kicsit én is meghaltam. Kimondtam vagy csak
gondoltam, de Bandikóra emlékezve napjában többször ma is elmondom:
— Nyugodj békében, vakmerő álmaink ifjúsága!
Mert a mi háború utáni bűntelen nemzedékünk leggyerekibben tiszta álmodozója Bajor
Bandi volt.
46

Azt, hogy életének 64 esztendeje alatt mik történtek vele, nem mondom fel. A szép
kolozsvári évek után, 1970-ben különben is távol kerültünk egymástól — földrajzilag. Ám
azt, ami igaziból ő volt, a szellemiségét mindig magam mellett éreztem.
Egyetlen példával szeretném ezt illusztrálni. Eszmélkedésünk idején, az ötvenes évek
elején, amikor rájöttünk arra, hogy a gyönyörű igék és ígéretek közé hamisak, vásáriak
csúsztak be, nagyon megrendültünk. Megfogalmazatlanul bár, de jelentkezett lelkünkben a
gyanú, hogy a nemzeti és gazdasági elnyomás nélküli csodálatos, szabad jövendő késni fog,
esetleg hosszú éveket fog késni. Nos, akkor mondta ki Bajor a nagy jelszót, amit én
rokkantan, de lelkileg nem nyugdíjasan ma is kétségbeesetten lobogtatok:
— Pengetni kell fiúk az aranyat, hogy ne hallatszódjon a réz!
*
Az író asztalánál címmel 1969-ben könyvem jelent meg a bukaresti Irodalmi Könyvkiadónál, amelyről Kovács Sándor Iván azt írta az Új írás egy 1971-es számában, hogy az
„a romániai magyar irodalom eleddig egyetlen és így legfontosabb históriai igazságra vezető
kalauza". Harmincnyolc íróval volt beszélgetésemet közlöm benne. Közülük tizenhármán
még élnek...
Nos, ebből a könyvből idézem meg Bajor Andort. Ebből a könyvből, és huszonkét év
távolából.

Vidám beszélgetés pánikról meg egyebekről
6

Szombaton megegyeztünk, hogy hétfőn délelőtt pontban tíz órakor nála vagyok. Félkor
hívom — nem csak a felteendő kávéra való tekintettel —, hogy indulok. A hatodikos Kati
lánya veszi fel a kagylót. „Apa még alszik?" — tör fel belőlem a balsejtelem. „Azt hiszem,
már alszik" — feleli. „Hogyhogy?" — kérdem megrendülten. Azt mondja: „Úgy, hogy most
feküdt le." „De hiszen arról volt szó — méltatlankodók —, hogy pontosan tízkor nála
leszek." Kati megnyugtat: „Tessék jönni nyugodtan, apa tudja, azért feküdt le..."
Hát ez így kezdődött. A folytatás körül azonban nincs semmi hézag, viszonylag rövid idő
alatt sikerül felrázni, s néhány kávé után már üzemképes. És helyet is csinál számomra az
asztalánál egy turistabolt meg egy gyógyszertár között. Aztán letelepszik az ágyra és
biztatólag néz rám, hogy most már én következek lépésre.
— Elsőnek egy petőfis kérdést tisztázzunk: minek nevezzelek?
— Nem értem. Eddig mindig Bajorúrnak neveztél.
— Egyszer valaki humoristának mondott, és erre te nagyon mérges lettél.
— Nem vagyok mérges, te. Mindegy, hogy minek neveznek: költőnek, humoristának,
irodalmi villanyszerelőnek. A megfogalmazás mindig a személyhez módosul... A humorista
gyűjtőfogalom, egy meghatározatlan műfajnak meg a leggyengébb írónak a gyűjtőfogalma.
Az emberek kényelmesek, keresik a jelenségekkel kapcsolatban a szót, mikor aztán
megtalálják, irtó meg vannak elégedve. Ha az Adyt felülvizsgálókra — gondolom — azt
tudnák mondani, hogy „vízicserkészek", a dolog el lenne intézve. Legyek humorista, nekem
ebbe nincs beleszólásom.
— Nem egyébért, de közelebb szeretnék jutni az írói szándékhoz.. Mit akarsz: kinevettetni
vagy megnevettetni ?
— Ezt a kérdést is meg kell hogy kerüljem, mert az írásnak végső fokon a kifejezés a
célja. Aztán, hogy abból megnevettetés vagy megríkatás sikeredik, az nem fontos. Fontos
az, hogy igaz-e.
— Őszintén szólva ellenállásra számítottam, arra, hogy kijelented, az írásaid kizárólag
szatírák.
47

— Nem, mert pontosan én sem tudom, mi az, hogy szatíra. Megvettem ugyan néhány
könyvet a szatíra elméletéről, de a kritikus barátaim sorra elcsórták, mielőtt a lényeget
kihámoztam volna. Talán igazuk van: nekik nagyobb szükségük lehet az ilyen könyvekre.
— Jó, de mi az ars poeticád?
— Megírtam már: én a dolgokat akarom felvilágosítani, nem az érdeklődőket.
— Mégis, hisz egyike vagy a legtudatosabb íróinknak.
— Egyfelől nem tudom, hogy ez igaz-e, másfelől a kettő között nincs ellentmondás.
Hogy a konkrét írás esetében mit akarok megírni, azt tudom, de hogy általában mit, arra
csak ezt felelhetem: ami van.
— És kinek szánod az írásaidat?
— Annak, aki elolvassa, aki ezzel megtisztel.
— Lessing azt mondja, hogy a komédia, a nevetés nem á betegeket gyógyítja, az
egészségeseket erősíti.
— A szellemet kell hogy erősítse, de mondj le eleve arról, hogy valamilyen gyakorlati
eredménye legyen. Ha a szatíra képes lenne javítani, Swift után nem lenne hülyeség,
imperializmus, talán emberiség se lenne...
— Lessing is nagyjából ezen a véleményen van.
— Ennek csak örülök... Különben, ha a szatíra hat, az igazmondás szelleme hat. És
milyen erős általában az igazság? Ugye, te Huszárúr, az igazság általában a gyengékkel
szövetkezik. Legalábbis évezredeken keresztül az elnyomottakkal szövetkezett.
— Sokat hangsúlyozod az igazságot, az igazság nem az egyetlen kritérium.
— Számomra igen, én konzervatív vagyok. Tudod te is, te.
— Személyes élmény jut ezzel kapcsolatban eszembe. (És most hosszan beszélek, mint a
stílusparódiáidban.) Egyszer, katona koromban a fugyivásárhelyi lőtéren arra lettem figyelmes, hogy öt katona kilőtte már a célpontra minden golyóját, és türelmetlenül várakozik a
hatodikra, aki még egy lövést se adott le. És aki elég különösen viselkedik. Hosszan céloz,
aztán feláll a géppuska mellől, tenyerével ellenzőt formál a szeme elé, és érdeklődve néz a
célpont irányába. Lőszerellátó lévén odamehettem hozzá, s halkan megkérdeztem: mi van? Az
illető katona szinte a keblére ölelt örömében (az ezred tisztjeinek nem kis mulatságára), majd
titokzatos arccal azt kérdezte: mondd öregem, körülbelül milyen irányban van a céltábla?
— Igen, emlékszem, akkor még nem volt szemüvegem.
— Az írónak mindig van?
— Van, ha kell. ó a szem, a szemorvos és a szemüveg. Ó téved, és ő képes a látását
korrigálni.
— A viszonyítási alap?
— Bennünk van. Megfigyelésem szerint az emberek tudják, hogy mi az igazság, sokkal
többen tudják, mint ahányan mondják. Ebben optimista vagyok. Az emberek nemcsak
javíthatatlanok, de elronthatatlanok is.
— Mégis, a szatíra igazsága bonyolultabb, a szatíra bevallottan torzít.
— Minden író torzít, többé-kevésbé. Minél tehetségesebb persze, annál inkább a
valóságot adja. A tudatián arra a kérdésre, mennyi tizenhárom a négyzeten, rengeteg választ
adhat, aki tud számolni, az csak egyet.
— Térjünk akkor át arra a kérdésre, hogy te lírikusként indultál.
— Mindenki lírikusként indul. A líra az emberi szellem ősi és természetes állapota.
Minden emberevő: született lírikus, csámcsogva szereti az embert, és ugrál a holdvilágtól.
— Nálad az átváltásban nincs szerepe a lélektanból ismert alacsony
ingerküszöbnek?
— Meglehet, hogy a teherbírásom az ostobaságok iránt kisebb, mint másnak. Sajnálom,
ha így van. Megítélésem szerint az ostobaságok léte kollektíve rajtunk múlik, mi tartjuk fenn
őket. Mikor te meguntad, én tartom fenn, ha egyszerre unnánk meg egy ostobaságot,
megszűnne. Mikor a társadalom egyszerre unja meg az ostobaságokat: azt hívják forradalomnak.
48

— A szatírát ezek szerint forradalmi műformának tartod?
— Minden igazi írás forradalmi.
— Az idill is?
— A jó írás az ember igazságérzetét szolgálja. A jó írás minden esetben rámutat
lényegünkre. Nem arról beszélek, hogy X vagy Y kora elkötelezettje volt vagy sem, hanem
arról, hogy ha az igazságot írta, a haladást szolgálta.
— Balzacra gondolsz?
— És hátha Tomesára? Persze itt nem akarok méréseket eszközölni, hogy hány
kilométer volt Balzac, s hány Tomcsa. Az efféléket nem szeretem. Az irodalomtörténészeknek van ehhez spárgájuk, de mérés közben összebogozzák.
— Vissza kell térnem az indulásodra. A szatíraíró kicsit filozófus, moralista, ezek pedig
idősebb kort feltételeznek.
— Itt valamit megérezték Sokszor találkoztam emberekkel, akik meglepődtek, mert
idősebbnek hittek. De miután én mindig tisztában voltam személyi adataimmal, számomra
ez a hiedelem volt meglepő. Állítólag a kínaiak, ha nagyon meg akarnak dicsérni egy
hölgyet, azt mondják: olyan, mintha 70 éves volna. Vagyis olyan bölcs. Ma sem tudom: ez
dicséret-e vagy becsületsértés?
— A szatíraíró nem egy csalódott lírikus?
— Csalódásban sokszor volt részem, de ebben igazán nem vagyok kivétel.
— Arra gondolok, hogy te a katolicizmus szellemében
nevelkedtél...
— A katolicizmusban csak az csalódik, aki akar. Kétségtelen, hogy a katolikus
gyakorlat sohasem felelt meg a katolikus elméletnek. (Bár én személyesen ismertem
szenteket is.) Ám a katolicizmus nem is állítja, hogy megvalósulásaiban teljes. A teljesség
csak a Diadalmas Egyházban van, és nem a földön. Én a Diadalmas Egyházat nem láttam.
A csalódás az lenne a katolikus számára, ha fölmenne az égbe, és az ég is ki lenne rámolva.
Ezért tiltakozott Savonarola, mikor a Diadalmas Egyházból is kiközösítették. A Diadalmas
Egyházat ugyanis nem csak Savonarola nem látta, de Sándor pápa sem, aki Savonarolát
kirámoltatta belőle.
— Tehát te bizonyos dogmákban
csalódtál?
— Nem szeretem a dogmákat, de elviselhetőbbnek tartom azokat, amelyek azonnal
dogmáknak is mutatkoznak. Én tanultam dogmatikát. Az emberi értelem rendkívül sajátos
alkotása, de abban szó se volt arról, hogy nem dogmatika.
— Tehát akkor csak arról van szó, hogy idealista jógyerekként (mint katona is ideálisan
viselkedtél) bekerültél a mindennapi élet nagy húsőrlőjébe.
— Ahol felfedeztem, hogy a húsőrlő milyen komikusan nyikorog, mennyire rosszul
vág, és a Nagy Hentesekben mekkora fajankó veszett el,..
— Tehát eredendően szatirikus fogantatású vagy, hiszen ugyanaz a tapasztalat másban
tragikus életérzést vált ki.
— Amikor a tragikum termelés mechanizmusát nézed, a tragikum és komikum egybeolvad. A világ nagyon ügyefogyott, selejtes gépekkel darálja a tragédiát.
— Megítélésem szerint a világ egyik fő vonása a tragikomikum. A jelenkori
világirodalom
demitizáló buzgalmára célzok itt. Shawtól Dürrenmattig.
— A demitizálás történelmi folyamat, minden kor demitizál. Az emberi szellem
előbb-utóbb kritika alá vesz minden mítoszt. És ahogy a mítoszt kritika alá veszed,
nevetségesnek találod. A mítoszhoz nem lehet a fizikus látásmódjával közeledni, mert akkor
rögtön kiderül, hogy a világ teremtése hat nap alatt, marhaság. Tantalosz kínja pedig
érzékelés-lélektani abszurdum.
— Tehát minden mítosz előfeltétele a hit. Miben hisz a mi demitizáló korunk?
— Például a tudományban. Miután az emberiség ésszerű vizsgálat alá vesz egy mítoszt,
megállapítja: milyen szükségletet elégített ki, és evvel el is veti. És aztán megkeresi a saját
mítoszait, amelyeket majd csak a jövő talál abszurdnak és kegyetlennek.
49

— Vajon a mi tudományba vetett hitünk üdvözít?
— Egy vonatkozásban igen: kétségtelen, hogy a X X . század emberének életszínvonala nem hasonlítható a XIX. század embereiéhez. Ha üdvözítésen azt érted, hogy
minél vitamindúsabb legyen a táplálkozásunk, minél higiénikusabban éljünk és minél több
különböző zakó között válogassunk, akkor igen. A kérdés pusztán az, hogy mi lesz
azután? Amikor már új lakásba költöztünk, ahol tévé van, rádió, magnó, hűtőszekrény,
hőszabályozó, gépkocsi, és órák alatt közlekedhetünk a világrészek közt. Mi lesz akkor, te?
— Erre kérdeztem, hogy a tudomány mindenhatóságába vetett hitünk nem mítosz-e?
— Ahogy egy hajdani mitikus korban élő ember nem tudott kitekinteni a korából, úgy
mi sem. A katolikus hit egyébként nem olyan természettudományos lehetetlenség, mint
ahogy hisszük. Pasteur hitt a kenyér átlényegülésében. Holott minden bizonnyal többet
tudott a természetről, mint mi ketten.
— Beszélj az emberi értelemről.
— Vagyis arról, hogy mit kell értelmesnek tartanunk és miért. Az értelem: alkalmazkodási képesség. De mihez? A piachoz? Például Einstein sem volt tisztában azzal, hogy
mennyit ér a pénz. Ha Kolozsvárra jön, rengeteget nevettek volna az ostobaságain. Az első
kofa átverte volna. Ha vidékre helyezik, a tanügyben képtelen lett volna összeszámolni a
marhákat. Az emberi értelem alkalmazkodási képesség. De kihez, mihez kell alkalmazkodni? A menetrendhez, a pillanatnyi szükségletekhez, vagy a világmindenség törvényeihez?
Hajlamosak vagyunk azt hinni, hogy a pillanathoz, de titkon tudjuk, hogy az igazi értelmes
dolog az általános törvényekhez való alkalmazkodás.
— Térjünk vissza a szatírához. Én, meg kell mondanom, félek a szúrós szemedtől.
Feltételezem, hogy annak idején hasonló okokból ijedtek meg egyesek a „Miért evett Bodoni
elvtárs vadasbélszínt zsemlegombóccal" című, meg a hasonló hangvételű szatíráidtól.
— Lehet.
— Szereted, ha félnek az írásaidtól?
— Gyáva ember vagyok. Utálom a veszélyt. Ezért nyilván nem szeretem, ha félnek az
írásaimtól.
— És akkor mégis...
— Az igazság se választja feltétlenül az erős embereket. Különben nem Németh László
lenne a kor legnagyobb magyar gondolkodó írója, hanem Papp Laci.
— Azt mondták, tulajdonképpen senkinek se szánod írásaidat. Senkinek és mindenkinek.
A Tücsök és bogár című sorozatod az Előrében hogy helyezhető bele az elképzelésbe?
— Úgy, hogy ez számomra közlési, véleménymondási lehetőség. Hamaros publicisztikai megnyilatkozás, ahol a közélet kérdéseiről szólhatok. Engem ugyanis legalább annyira
érdekel a közélet, mint téged, vagy a generációnk többi tagját. Mi kamaszkorunkban nagy
közéleti leprát kaptunk, amiből sohase fogunk kigyógyulni. Sose tudunk lemondani arról az
igényünkről, hogy a közélet fejlődjön. Hogy én senkinek se szánom speciálisan az írásaimat,
azt úgy értem, hogy kizárólag az igazságot szeretném szolgálni. Megítélésem szerint az
olvasó az igazat szeretné olvasni. Tehát egyazon ügyben gyalogolunk az erdőben. Ha viszont
elsődlegesen az olvasót akarom szolgálni, figyelmem elterelődik, s óhatatlanul a divatot
szolgálom.
— Apropó, divat: te mindig gondolatibb voltál, mint nemzedéktársaid,
hogy úgy
mondjam, hivatalból hajlamos az abszurdra, de érdekes, hogy a ránk zuhant — és
hellyel-közzel termékenyítően ható „izmusok" közül egyiknek sincs nyoma a munkáidban.
— Van bennem egy előnytelen személyi tulajdonság: negativizmusom a divatjelenségekkel szemben. Sejteni vélem a divatok mechanizmusát. Tudom, hogy a divatot: kieszelik.
És ami csak divat, az pótcselekvés. Emlékeztetlek, hogy nálunk egy időben szatírakampány
volt: irtsd a hibát a szívemből alapon. Akkor én a divatból bírálókkal fordultam szembe. Fel
tudom sorolni, hányszor vételeztem reggeli letolást ez ügyben a kincstártól. Paródiáim
50

között megtalálod a kampányszatíra paródiáját, amiért szintén elég masszív kincstári letolást
faszoltam. Hasonlót még akkor kaptam a csajkámba, mikor alkalmatlan időben bíráltam.
Szóval ebből az előnytelen tulajdonságomból származik, hogy én a „guelfeknek ghibellin
vagyok, a ghibellineknek guelf."
— Az abszurd irodalomról hogy vélekedsz?
— Divat, hogy ne mondjam, pánik. Utálom a szellemi életben a pánikot. Nem hiszem,
hogy a szellem szeretné ezt a megnyilatkozási formát. Az igazi szellem nem éjfélkor jelenik
meg és nem lepedőben. De nem utazik divatcikkben sem: miniszoknyában vagy bőrkabátban. Az efféle gyanús. Gyanús, ha a szellem olyan trükkökkel dolgozik, mint a világnak
felkínálkozó nő.
— A szellem feladata a rendteremtés, nem a riogatás, így érted?
— És úgy is, hogy nem tűri a jó előre elkészített tyúkketrecet, amibe aztán beleköltöztetjük, hogy tojjon. Egyébként a sötét tyúkketrecben a tyúk se örömében tojik.
— Természetesen van, akinek jó áll a divatcikk.
— Az irodalomban ez attól függ, hogy van-e köze a mi valóságunkhoz. Ha valaki azért
vesz irodalmi bőrruhát, mert ezt New Yorkban is így csinálják, ez hóbort, és a népünkkel
szemben: felelőtlenség.
— Megítélésem szerint ez főleg a képzőművészetekben öltött riasztó méreteket.
— A képzőművészethez nem értek, de az a benyomásom egy-egy kiállításon, hogy a
legkülönbözőbb művészettörténeti korok és műveltségek tartanak csúcstalálkozót — szerény vidékünkön. Ez harmadosztályú utánzata valami másodosztályúnak. Világviszonylatban ez: atomháborús veszély okozta pánik. Olyan művészet, amely a csend idején elfoglalta
a fórumot, és képtelen valamit mondani. A tény maga, hogy elfoglalta a fórumot, társadalmi
tett, de hogy nem mond semmit, az: árulás.
— Csak annyit mond, hogy fél.
— Nem szabad félni. Nincs joga félni! Szembe kell fordulni a veszéllyel. Persze
feltehetnéd a kérdést: ha Swift után is lett imperializmus, mi értelme annak, hogy az
imperializmus új formáival a művész szembeforduljon. Úgy hiszem, ha Swift tudja, amit nem
tudott, akkor is megírja a Gullivert.
— A Gulliverről jut eszembe, regényt nem írsz?
— De igen. Csak nem egy napon az ángliussal.
— Mit, miről?
— Hát erre mit feleljek? Mondjam el a tartalmát? Az ostobaság.
— Nem, de nyilván eljutottál az összegezés periódusába.
— Igen, és ez új formát követel, mert az összegnek szükségszerűen más minőségnek kell
lennie. Mert ha a summából nem jön ki a kritikus tömeg, nem lehet szó új minőségről.
Minden esetben kritikus tömegnek kell léteznie, mint ahogy minden írás is a maga módján
kritikus tömeg.
— Mik szerinted a jelenkori romániai magyar irodalom sajátos feladatai?
— Ennek az irodalomnak különleges felelőssége van. Egy nemzeti kisebbség irodalma,
és csak mint ilyennek van létjogosultsága. Vagyis, ha elkötelezettje ennek a népességnek, azt
szolgálja. Egyébként országunk haladását is ezen keresztül szolgálhatja valóságosan.
— Tehát marad a humánum, azt kell magunkban őriznünk...
— Kérdés, hogy ezen mit értünk. Az utóbbi időben túl sokat beszélünk róla. Vajon nem
pótcselekvés ez is? A humánum könnyebben válhatik cégéres humánummá. Van már
boltunk, ahol humánumot is lehet kapni, akár Mona Lisa-szappant. A humánumot különben
a felszabadulás után tudomásom szerint senki sem tagadta. Senki, aki valamit elkövetett,
nem tud szocialista elvekre hivatkozni, tehát, ha jól megnézed, magától tette. Felelőssége
legalábbis személyes. Soha senkinek sem diktáltak elvileg gonoszságot. Nem tudok esetet,
hogy egy írót arra kényszeritettek volna, hogy szamárságot írjon. Amennyiben ilyent
tettünk, lényegében önként tettük. Az esetleges diktálók ugyanis eltűntek, felszívódtak.
51

Nekem is vannak írásaim, melyekkel ma nem értek egyet, és ezekért csakis én felelek. Nem
állíthatom, hogy Bondács elvtárs diktálta, mert mondd, Huszárúr, ugyan mitől lenne
hatalma Bondács elvtársnak a lelkiismeretünk felett?! Te mondd meg!
— Hogyan látod generációnk, a mai középnemzedék helyzetét?
— Vállalom a generációhoz való tartozást. Függetlenül attól, hogy milyen a személyes
viszonyom a generáció egyes tagjaival, vallom, hogy céljaink hasonlítanak. Nálunk a
felszabadulás utáni irodalomban volt egy úttörő nemzedék — Gaál Gábor, Nagy István,
Asztalos nemzedéke, akiknek nagy érdemeik vannak a jelenkori irodalom megalapozásában. Mi más körülmények között nőttünk fel, mint ók, sokat is tanultunk, mégis úgy érzem,
a mi generációnkat átugrotta az idő. Köztünk és Nagy Istvánék között voltak konfliktusok,
amelyek megoldódtak vagy elcsitultak, az utánunk jövőkkel sem alakult ki világos párbeszéd. Ók csak a mi kompromisszumainkat látják, ő k rögtön a fórumra kerültek. Mi sose
voltunk a fórumon.
— Hogyan kerültek a fórumra?
— Egyesek bizonyára kompromisszum által. Az természetes, hogy jön a frissítés, de
minket az élet fonalát sodró párka nem akar az életbe belesodorni. Túl szúrósak vagyunk
neki. Tehát Lakhézisz jobban szereti azokat a szellemiségeket, akik belecsavarodnak a
társadalom feletti absztrakciókba.
— A mi nemzedékünkről azt mondják, hogy válságba jutott.
— A mi nemzedékünk lehet, még nem találta meg a megfelelő kifejezési formát, és nem
elégszik meg pótcselekvéssel, de amíg él, nem mond le irodalmi közösségi eszményeiről, s
arról, hogy népünk előtt felelősnek tudja — vagy képzelje — magát.
*
Az 1970 őszén megindult A Hét című művelődési hetilap első számától jelen van Bajor
Andor. Állandó rovatot vállal. Éjféli ügyeletcímen, külpolitikai események kapcsán mondja
el írói mondandóját — lényegében a romániai állapotokról.
Ezt a trükköt leghamarabb a cenzúra ismeri fel. Mindegyre megcsonkítják a szövegeit.
Egyre sűrűbben marad ki a rovat a lapból, míg végül tökéletesen ki is kopik.
Ismét csak nem biográfiai adatnak szántam az elmondottakat. Bajor emberi arculatát
szeretném ezek által felvillantani. Ugyanis barátaimmal, kikkel a lapot szerkesztettem,
nagyon sokszor kerültünk a cenzúra miatt kellemetlen helyzetbe. A szerző ugyanis hajlamos
azt hinni, hogy a szerkesztő nem harcol kellő eréllyel a szövegeiért, és azok azért maradnak
ki. És ilyenkor mindig tud egy-két pozitív példát is, amelyek másokat dicsérnek és ellenünk
vallanak.
Nos Bajor, aki igazán szenvedélyes ember volt, sohasem kételkedett a szavainkban,
becsületünkben. „A fiúk, amit lehetett, megtettek" — mondotta nemegyszer. Mert —
^ mondom — ez a gyakran fékeveszetten indulatos ember — talán, mert esendőségemet,
szánnivaló naivságomat korán felismerte — annyi megértéssel volt irányomban, mint
mesteremen, Asztalos Istvánon és legközelebbi barátomon, Földes Lászlón kívül senki a
romániai magyar irodalomban. Mikor például harmincéves fejjel kineveznek a kolozsvári
Magyar Színház igazgatójának, felmorajlik hátam mögött az úgynevezett közélet. Jobb
emberek háborognak az ügy kapcsán: milyen jogon? Milyen címen? Minek alapján?
Nyilvánvaló, hogy Bajor is jól tudta: nem titkolt színházvezetői zsenialitásomat ismerte
fel a hatalom, hanem úgynevezett jó származásom és némi irodalmi sikereim jutalma a
kinevezés. És ekkor mondja — 1959 szilveszterén — az Utunkban, egy tréfás szerkesztői
üzenetben:
„Azt uja: »Mentem az utcán, amikor hirtelen rám ejtettek egy színházat. Mit tegyek?«
Ha megfigyelte, a színház kapuja fölött van egy karika: ebbe kell belehúzni a spárgát,
52

megfogni, és elindulni pozitív irányba. Meglátja, majd a színház követni fogja Önt, és Önből
kitűnő színházigazgató lesz, higgyen nekem, uram, úgyszintén Molière is azt izeni, meg
Shakespeare, hogy bíznak Önben.
Boileau"

*
Miért erőltetem ezeket a személyes emlékeket? A végén még valaki meggyanúsít, hogy
a saját múltamat csinosítom. Hisz — sajnos — az efféle gyanúk korszakában élünk.
Nem érdekel már a gyanú! A jövő iránti felelősséget átadtam — lélekben — az utánunk
jövőknek. A jelennel meg mit kezdjen egy magamfajta rokkant? A múlt az én birtokom. Én
már csak ott keresem a jövőre hagyományozható igazságokat. Emberlétünk titkait keresem.
És Bajor Andor is egy ilyen titok. Hiszen a látszatra sokszor a meggondolatlanságig dühös,
az élet szennyét magáról elvont szellemi szaunákban lemosni próbáló, nagy tudású
intellektuel, a finom esztéta, olykor a mámorba menekülő labilis idegrendszer, egyszóval az,
akit mi Bandikónak hívtunk, lelke mélyén, titkon egészen más ember volt. Buzgó katolikus,
például. Rendíthetetlen istenhívő. Amiről sosem beszélt. Amit sosem árult el.
Egyetlen tulajdonságában sejtettem meg, hogy titka van: aggályos lelkiismeretességében. Fokozott felelősségérzetében. Abban, hogy lett légyen akármilyen nagy a vész, nem
tudott otthon maradni — mint tették mai hangosak közül sokan — , mindig ott volt a sorban,
ahol igazságokért, gyengékért kellett tusakodni.
Nos, 1983-ban Sorsom emlékezete címmel újabb könyvem jelent meg a Kriterionnál.
„Vallomások egy bűntelen nemzedék elkárhozásáról" — írom az alcímben. A könyvet
bizonyos erők — köztük neosztalinisták is bőven — koncentrált támadással tisztelték meg.
Bandi tehetetlenül nézte egy darabig, és végül nem bírta tovább. És elküldte volt az alábbi
hozzászólást. Amit sajnos akkor nem tudtam közölni, mert már azzal is megvádoltak, hogy
az általam főszerkesztett lap hasábjain a saját könyvemet magasztaltatom. Hajói emlékszem,
egyetlen — igaz, hogy elismerő — cikk jelent volt meg róla, a Molnár Gusztávé.
Őszintén megírtam ezt Bandinak: patthelyzetbe kerültem, nem tudom az írást forgalmazni. Válasza ennyi volt: „Akkor tedd el jobb időkre."
Hát itt van. Most már nem is engem jellemez, hanem az íróját.

A tárgyalás rendje
Huszár Sándor könyvének vitájába nem kívántam újságcikkben beleszólni. Minthogy a
könyvben szerepelek, a romániai magyarság fogyatkozó irodalma, és még inkább a romániai
magyarság fogyatkozó tisztessége hamis tanúzással gyanúsíthatott volna. Én pedig — ha még
az írás égi kedvezménye megadatik — szeretnék békén dolgozni és békén élni.
Pontosan tudom, hpgy a hajdani bírói tárgyalásokon megjelent tanúk miként válaszolgattak a hivatalos kérdésre: mennyi pénzt kívánnak térítésül aznap kárbament munkájuk
után. Avval a nyíltsággal, amely — úgy tűnik — a lingvisztikailag velem egy nyelvet
beszélőknek látszat szerint megadatott, a tanúk így feleltek: „eskü nélkül öt karajcár,
esküvel tíz karajcár". Ezek az emberek — népességünk tehetséges, minden alkalmat
megragadó fiai — a járásbíróság előtt lebzseltek és a tanúskodás krajcárjaiból éltek. Még azt
sem lehet állítani, hogy naponta júdáspénzt vittek haza. Ugyanis a hamis tanúk — mert
lényegében azok voltak — sokszor az igazat hazudták eskü alatt. Vagyis, tíz krajcárért
hamisan esküdtek az alperes vagy felperes igazságára. Tudniillik, az egyik pörlekedőnek
igaza volt, de a tanúk ezt a mellékkörülményt nem ismerték. Csak bizonyították.
53

A gyanút, a tíz krajcár vitézi bezsebelését mindenképpen el akartam kerülni.
Most sem beszélnék, ha egy új hozzászóló egyszerűen elkárhozottnak ítélne és Jézus
Krisztusnak képzelné magát. Ez vagy generációs, vagy pszichiátriai eset; vizsgálják ki,
fogdossanak össze öt- és tízkrajcáros tanúkat, azután mondják ki, hogy én voltam Pilátus,
akár azt, hogy a két lator. A döntés miatt nem fog tartósan gyötörni a búbánat. Ez nem a
Forrás huszonegyedik nemzedékének közönye. Csak egyszerűen tudom, hogy az életem
folyamán hol álltam, mit szolgáltam, és ha valaki lelatrozott, elítélt, fára próbált kötözni: az
miféle volt.
Most azonban kénytelen vagyok közbeszólni.
Ugyanis nem közönséges félretanúskodás megy végbe, és nem a vádlott veri az ügyészt,
nem a bíró iszik szilvóriumot tárgyalás közben. Mert efféle romániai magyar szépséghiba
megeshet bensőséges tárgyalásainkon, attól még fönn tudjuk tartani karakterünk bírálói,
vagy bámulói felé a civilizáltság látszatát.
Most azonban olyasmi történt, ami a pici zöld emberkék mértékével is példátlan.
Egyszerűen megjelent K. J. az emelvényen, elegánsan, új amerikai divat szerint, mint
tanú.
Ez rendben van: tegyen esküt, és megkapja a tíz krajcárát. Azonban K. J . , a tanú, egy
váratlan szaltóval a bíró helyét is elfoglalja.
Nofene, mondom, ki kell cseréltetni a szemüvegemet. Nyilvánvalóan rosszul látok,
noha a romániai magyar szellemi életben láttam már egy-két csudát. De nem. K. J. a bírói
székben ül: ítélkezik.
Ez önmagában nem meglepő. Az ötvenes években is ítélkezett. Csak akkor micisapkában és pufajkában ült a bírói székben.
Mellékesen jegyzem meg, hogy engem ítélt el annak a gyorsan egybepatkolt Napóleoni
Kódexnek alapján, amely minden íróra reádobott egy-egy nélkülözhetetlen pozitív hőst,
púpnak. Vagy: az író amerikai ügynök volt.
K. J., az újdonsült amerikánus tehát tanúból bíró lett.
Nofene, mondom, elmaradtam erősen a texasi törvénykezés mögött.
De hirtelen látom, hogy újabb bukfenccel besirül a vádlottak padjába is.
Bevallja egykori (?) bűnrészességét. Hát ez Texasban sem lehetséges, bár amerikánus
bőrnadrágjában ő bizonyára jobban tudja. Hiszen furcsa bűnrészesség is a bíróé, illetve a
tanúé.
A tanúbíróvádlott mindig olyasmit művelt, amit a pillanat javallt: tehát a pillanatban
mindig ó volt a Tudás és az Erény. Aztán kiderült, hogy tévedett, majd bukfencet vetett, és
ismét ő volt a Tudás és az Erény. Lehet, hogy ez az elsőrangú tornászmutatvány újból a
pillanat meghódítását szolgálja. Nincs vele közöm. Ez K. J . dolga, ő él társbérletben az örök
pillanatnyi követelményekkel és a lelkiismeretével. Ó támadott engem — a jelenkori nagy
antiidillista — az idillizmus meglövöldözéséért, az 50-es évek folyamán; amiért is az
idillizmusról írt paródiámat akkor név szerint neki ajánlottam. Engedtessék meg, hogy ezt
lábjegyzetben újra közöljem. (A paródiát lemásolva mellékelem.) Ez is tanúskodik, esküvel,
és tíz krajcárt sem kér.
^
Természetesen én K. J.-t nem ítélem el. Nem vagyok bíró.
De ahogy a csatár nem lehet partjelző, a teniszbajnok mérkőzés közben tévéközvetítő,
épp olyan hajmeresztóen abszurd, ha valaki egyazon ügyben bűnrészességgel vádolt, közben
tanú és egyben bíró. Olyan kentaur, amelyiknek az emberfeje folyton leesik.
Mindössze azt követelem, hogy ne játsszék senki átöltöző színészt a törvényszéken.
Még ha újabban Texasban így pörlekednek is. Ezt nem tudom. Nálunk azonban ez:
ítéletet semmisítő törvénysértés. Évszázadok óta. Ezt viszont tudom. Vagy fogalmazzak
társaim, a Fényes Szelek fiainak súlyosabb szavával: hiszem.
54

BAJOR A N D O R

Füstöl az acélkalapács
K. J.-nak

Zengnek a füstös gőzmozdonyok,
a rubintpiros karburátor ég.
A kazánban az én szívem fő és rotyog,
s lábam keményen lép.
Hogyha megnövök, traktor lesz belőlem,
nézem a harcos hős földdarabot,
s míg megérzem a magvakat a földben,
acélfoggal a fűbe harapok.
Ma nem tegnap van, hanem ma van holnap.
A Holnapután mind előbbre tör;
szívem helyén turbinák zakatolnak,
fejem pedig egy hatalmas ököl.
Nyelvem helyére teszem a jelszókat,
melyek a lábam lendületét zúgják,
szemem lobog, füleim szikrát szórnak,
s előre nyújtom orrom zászlórúdját.
Jöjjön velem, aki a bátrak bátra!
Aki nem fél, kinek acél a bőre.
Megyünk, megyünk. Nem vissza és nem hátra,
hanem tovább. És aztán: előre.
1952 vagy 1953
(Könyvben 1 9 5 5 , 1 9 5 7 )

Társam sok létfontosságú és sorra illúzióvá lett hitekben elhagyott tehát.
Tudom: mikor az odaáti világba megérkezett, egy utánozhatatlan tónusú, formájában
unott, tartalmában lelkes hang szólalt meg az egyik szerényen bútorozott dolgozószobában:
— Osszamár!
Majtényi Erik ült ott, aki pár évvel megelőzte a régi barátot.
Bajor — érzem — megkeverte a lapokat, és unottan válaszolt:
— Hamarhamondja!
Régi szöveg, régi zsuga. Még a gusztálás csendje is ugyanaz.
— Téged dalollak vasderekú lator / jéggé fagyott dac, szótalan óriás." — Majd a
Kosztolányi-szöveghez minden különösebb passzítás nélkül hozzátette: — Család, összesadu, Hindenburg, Fedák Sári!
Majtényi (gondolkodás nélkül folytatja Kosztolányit, s azt követően a harcias és
fenyegető bemondást):
— „Ki meghálál szégyen-keresztfán / s nem hajolál meg a gyáva kínnak." Kontrajáték,
Uhu!
És ezzel megkezdődött.
Ahogy én őket ismerem, az emberi emlékezet határáig fognak játszani.
HUSZÁR SÁNDOR

90 ÉVE SZÜLETETT NÉMETH LÁSZLÓ
CZINE MIHÁLY

Folytonosság a megújulásban
GREZSA FERENC
NÉMETH LÁSZLÓ HÁBORÚS KORSZAKÁRÓL
Németh László életműve megítélése kapcsán már lecsillapodtak az indulatok: nem
esküsznek már rá, mint vallásalapítóra és nem kiáltanak kútmérgezőt sem; századunk
legnagyobbjai — a klasszikusok — között tartja már számon az irodalmi tudat. Az utóbbi
két évtizedben talán az ó munkásságáról született a legtöbb tanulmány és monográfia,
kandidátusi és doktori disszertáció. De még az alakuló új Németh László-képnek is
„vibrálók" a hangsúlyai: még sok helyt kísértenek a régi indulatok. Ahogy Király István
akadémiai székfoglalójában megállapította: eltérően ítélik meg az életmű súlypontjait, belső
folytonosságainak problémáit, s eltérő koncepciók alapján vélik felrajzolhatónak Németh
László gondolkodói-szellemi arcát.
A folyvást gazdagodó Németh László-irodalomban is megkülönböztető szerepe van
Grezsa Ferenc monográfiáinak; a legnehezebb kérdések tisztázása szempontjából is.
Németh László vásárhelyi éveiről írott könyvét nem csak az irodalomtörténet, de a
művelődéstörténet és az ideológiatörténet is alapműnek tekintheti. A folytonosság és
változás egységében mutatja fel Németh László munkásságát, a magyar és a világirodalmi
folyamatok ismeretében, elemző és szintetizáló erővel, igazolva Németh László önmagáról
adott képét is: nem Saulus volt a damaszkuszi úton, hanem inkább galagonyabokor, „mely
rügyből szárat, szárból virágot hajt (tüskét is közben): erre is van ága, arra is, hol itt éled, hol
ott szárad, de egészében mégis csak hű és hajtani és gyümölcsözni óhajtó bokor."
Ennek a „hű és hajtani és gyümölcsözni óhajtó bokor"-nak — maradjunk egyelőre a
képnél — még a vásárhelyi, koalíciós időknél is nehezebb elmondani a háborús, 1939 —44
közötti éveit. Ennek a korszaknak a problémáit korábban a jóakaratú kutatás inkább-csak
óvatosan, elkerülhetetlen esetekben érintgette. A Kisebbségben, a második Szárszói beszéd
évei voltak ezek Németh László pályáján; a harmadik út, a nacionalizmus, a megmaradás, a
népi irodalom, az útkeresés, az útvesztés kérdései itt csomósodtak.
Grezsa Ferenc alázattal és elszántsággal kezdett az aknásított terep feltárásához és
rendezéséhez. „Illő — mondja meggyőződéssel —, hogy e korszakot az ellentmondásokat
sem tagadva, de azokat megértve, helyére rakva kiszabadítsuk kompromittált státuszából."
A Németh Lászlót elmarasztalni szándékozó indulat e pályaszakaszt vélte a legkevésbé
értékteremtőnek. Grezsa Ferenc felmutatja az igazságot: a Németh László-életmű közel
negyede akkor született; e pályaszakasz termése mennyiségileg mindenképpen a leggazdagabb. A népéért való aggodalom, a veszélyhelyzet érzése fokozta végsőkig az írói
teljesítményt: Németh László a történelmi és a személyes sors (betegség) szorításában
szerette volna életművé összegezni pályáját. S ha minőségben nem is születtek oyan csúcsok,
mint a Ta/iú-korszak nagy essszéi, vagy a Gyász a korábbi, s majd az Irgalom a későbbi
esztendőkben, de — ahogy Grezsa Ferenc mondja — „a csúcsokért, a »kiterjedés«
izgalmaiért kárpótol »a magas fennsík«, az alkotás egyenletes színvonala."
A második világháború 1939-ben kezdődött, s Magyarország csak 1941-ben lépett a
hadviselők sorába — Grezsa Ferenc azonban már 1938-tól kezdődően jelzi Németh László
56

háborús korszakát. Okkal. Okkal, mert Németh László számára — jól érzékeli Grezsa
Ferenc — már 1938 tavaszától „a legfontosabb sorskérdés. Egész emberi, írói magatartásának újrafogalmazását sürgető egzisztenciális probléma" a háború. A háborús korszakban
már nem a lélek „növekedési ösztöne", hanem a nemzeti lét fenyegetettsége adja a
feladatokat. Nagyon jól látja Németh László: a külön magyar út lehetősége elmúlt; az
eszménynek meg kell alkudni a kényszerekkel; sokkal kevesebb lesz, amit választhatunk, és
sokkal több, amit készen kapunk. Ó is, mint kortársai közül annyian, a háború éveiben
erősebben fordult a történelemhez; történelemszemléletében megfogyatkozott a mítosz és
fölerősödött a realizmus igénye; erős identitástudattal kereste a magyarság helyét a világban.
Kezdettől s mindvégig szemben állt a háborúval, a német imperializmussal. A nemzeti
szocialista eszmék csábításával az öntudat szigorát állította szembe; a jelen „ránkzúduló"
rettenete ellenében a történelemhez fordult; a jelent a „múlttal robbantgatja".
Történelmi vállalkozása műfaji változásokat is hoz munkásságába. „Mindenekelőtt —
jellemzi a módosulást Grezsa Ferenc — a sokféleség látványa a szembetűnő: a históriai
élményt problémaként, lírai önvallomásként, emberben fejlődésrajzként, szorongató drámaként egyaránt meg kell formálni." A Tanú-korszak rendkívüli szellemienergia-koncentrációt kifejező, rakétaként fölröppenő esszé műfaja helyett, a fölröppenő fényes rakéták
tüneménye helyett a „szétrobbanásnak", a „szilánkok esésének" látványát kapjuk, tanulmány és regény, önéletírás és dráma bonyolult szövetében. Az egyes műfajok is „újraképződnek", metamorfózison mennek át: a tudatregény bábjából kibontakozik a történelmi regény;
a kötetlen, naplószerű esszéből a monográfia, a vallomásdrámából a közösség megmaradásának gondját hordozó szigetdráma. S új műfajként tűnik fel a publicisztika. Meggyőzően
mondja Grezsa Ferenc: az 1938—45 közötti idő nem vargabetű, hanem szerves folyamatot
jelez Németh László pályáján. 1944 elejéig, míg „önként és tiltakozásul" el nem némul, sok
terv, eszme, látomás születik, s halmozódik fel, amiből majd a vásárhelyi korszak építkezik.
Németh László mindenképpen a jövő elé nézett. Azt várta. Azt munkálta.
Grezsa Ferenc ebben a könyvében, mint a korábbiban is, kitűnő filológusnak bizonyul;
mindent feltár, mindent számba vesz, amit a kutatás elérhet; még lábjegyzeteiben is
számtalan tanulmány anyagát zsúfolja. Az adatok erdejében, a szálfák és bokrok ezrei között
biztosan tájékozódik. Nem téveszt arányokat; biztosan építkezik. Pedig nem könnyű a
dolga: a tető felől halad az alapok irányába. Előző könyvében az új világba érkező íróról
beszélt, most a régi világ omladozásából utat kereső alkotóról szól. De a nehézségen átsegíti
meggyőződése: csak egy Németh László van; ugyanaz az ember küzdött, birkózott a háborús
években, aki Vásárhelyen írta ragyogó műveit, s valamikor, a Készülődés idején a Harmadik
Magyarországról álmodott. Tudja Grezsa Ferenc, hogy Németh László életműve „nehezen
szorítható éles, dátumszerűen megjelölhető határok közé. Az egység, az állandóság
kategóriája legalább olyan mértékben jellemző rá, mint a változásé, a megújulásé." írói
útjának szakaszai ugyan elkülöníthetők, de az új korszak csírái, majd továbbélő, újabb
korszakokba átnyúló folytatásai el-elfödik a cezúrákat. A Kisebbségben előzményei,
gondolatai például már a Magyarság és Európában, sőt az első Móricz-tanulmányban
felsejlenek, az Irgalom genezise az egész pályára kiterjed. Azt is tudja Grezsa Ferenc —
szakítva a Gaál Gábortól kezdve szinte máig fel-feltűnő elképzeléssel —, hogy a gondolkodó
és a szépíró Németh László nem két egymással vitázó ember; a tanulmányíró és a szépíró, a
gondolkodó és a művész, a programfogalmazó és a tragikumábrázoló ugyanaz a lélek.
S mindenekelőtt a gondolkodó a pálya „vezérlője". Valamennyi írás a minőség
eszményét váltja át a „körülmények és szándék diktálta feladattá." Az életmű alaptörvénye:
„Folytonosság a megújulásban".
Az egymást követő korszakok erősebb változást hoznak a művek gondolati tartalmában, mint esztétikai alkatában. A Gyász és az Iszony más-más, egymástól távol eső
korszakban született, művészileg mégis rokonok. Roppant anyagismerete, helyes szemlélete
alapján így Grezsa Ferencnek teljes látomása van Németh László útjáról és életművéről, s a
57

teljes életút, a teljes életmű ismeretében jó arányú képet adhat bármely részletről. Ha olykor
mégis úgy vélheti a Németh László-problémákban kevésbé járatos olvasó, hogy Grezsa
Ferenc egy-egy ponton inkább á kedvezőbb mozzanatokra teszi a hangsúlyait, annak
többnyire az a magyarázata, hogy Grezsa Ferenc az egész életút ismeretében, a végkifejlet
ismeretében ösztönösen is a bontakozó, rügyező, továbbhajtó ágakra figyel erósebben, s
nem a visszacsípett, elszáradt kacsokra.
Németh László háborús éveinek, sót egész életművében a Kisebbségben számított a
legnagyobb botránykőnek. Talán még a Szárszói beszédnél is nagyobbnak; 1945 óta csak
most jelent meg először legális kiadványban az életmű Sorskérdések című zárókötetében.
Még a legérzékenyebb kutatók is többnyire kerülték vagy csak tapintatosan érintették
problémáit. Grezsa Ferenc az első, aki nagy fejezetben elemzőn, értőn, az ellenérzések és
ellenvetések ismeretében, az életmű, a történelem összefüggéseiben foglalkozik vele.
Gonddal, érzékenyen tárja fel a Kisebbségben születését, forrásait, szemléletét, gondolati
hozományait és tévedéseit; lírai elemeit, műfaji változásait. Felmutatja a Kisebbségben
írójában munkáló nemzeti felelősségérzetet. Felmutatja a nemzet pusztulásának rémétől
megrohant embert, aki népe megmaradása érdekében bár kétségbeesetten, szaggatottan, de
minél több fontos dolgot el akar kiáltani, akár a pontos, részletes kifejtés, az árnyalás
rovására is.
Akkor már két éve abbahagyta Németh László a Tanút, akkor már mögötte volt a
Minőség forradalmának utópiája, már elveszett benne — legalábbis egy időre — a hit, hogy
a Duna-táj kis népei maguk alakíthatják sorsukat. Akkor már emigránsa volt az országnak és
saját sorsának: a sebek, amelyeket az országtól kapott, s a szíve, amely rendetlenkedni
kezdett — a szépirodalom „tisztító öblítését" tették számára kívánatossá. Önérzete sebeit
drámában próbálta kiégetni, s egy hétkötetesre tervezett regényben, az Utolsó kísérletben
akarta a „jövőnket" rögzíteni. Szépírói műhelyéből, a regény állványai közül a történelem
„ráncigálta" ki. Az anschluss-szal a hitleri Németország megjelent a Lajtánál; Magyarország
számára közvetlen életveszedelemmé lett. A következő évben lerohanta Csehszlovákiát;
bizonyossá vált, hogy nem áll meg a német nyelvterület, a germánság határán. Németh
László külső segítséget nem remélt: úgy vélte, a nyugati hatalmak készek átengedni
Kelet-Európát a németeknek; a Duna menti kis népek közös frontja nem alakult ki, a
Márciusi Front felbomlott, a visszanémetesedés jelei mutatkoznak. Félő volt, hogy középosztályunk — „Németország és Oroszország közé ékelődve" „nemzeti szocializmussal, Szent
István birodalmának mákonyától eltelten" nem áll ellent a germán hódításnak; a gyenge
öntudatú ország nem tud szilárdan megállni az idők viharában. A szétszóródás Ady által
megénekelt rettentő víziója erősödött fel benne, s Ady szegénylegényeinek elszántsága:
hogyha minden reped, szakad, becsületes szegénylegények pihennek a romok alatt...
A katasztrófa, a kataklizma előérzetében, a szétszóródás, a vízözön víziójától gyötörtén
szakadt ki belőle a Kisebbségben. Kiáltásként lehet leginkább megérteni: néma gyermek
felkiáltásának anyja veszedelmén. Nem szakmunkaként kell elsősorban olvasni, hanem az
író személyes vívódásaiként. Nem a benne levő igazságok és tévedések, hanem a belőle
kicsapódó líra az igazán meghatározó. Jól látja Grezsa Ferenc: inkább erkölcsi, mint
politikai természetű ez a program. A bekövetkezhető legrosszabbra, egy új Bach-korszak
esetére készült, hogy tartsa a nemzetben a lelket. Úgy vélte Németh László, hogy az adott
időben „a magyarságnak semmire sincs nagyobb szüksége, mint hogy feje fölött — ahhoz
tartozó magyar öntudatot hordjon."
Innen érthető, az elképzelhető megszállás beszámításával, hogy a Kisebbségben-nek
kettős olvasata lehetséges. Ahogy Grezsa írja: „Egy kijelentő és egy feltételes módú, egy
személyes meggyőződésre és egy felvállalt szerepre vonatkozó. így például a »kisebbségben«
metaforának (a röpirat a „történelem elé" készült!) van vizionárius jelentése is: a német
megszállás, a gyarmati lét sorsállapota fogalmazódik meg benne. És a hozzá ajánlott
program, életrecept."
58

Németh László tudta: a Kisebbségben sok vitát fog kiváltani. Öt gondolatban azonban
egyetértésre számított. Egyetérthet a visszatekintő történész is. 1. Európa régi nyugalmi
helyzete megbomlott, lavinaszerűen gördül valami új felé. A lavina fő árka a Németország és
Oroszország közé eső tér, a „kis népek öve". 2. Erre a görgetegre a magyarság még kevésbé
készült fel, mint a Duna-táj más népei. 3. Fontos, hogy a korábban induló lassú reformjai el
ne akadjanak, a „külső indukciók" most különösen veszélyesek. 4. „A magyarság aligha állt
nagyobb megpróbáltatás előtt, mint most. Nincs remény, hogy ezt a megpróbáltatást, mint a
maga gazdája, s a maga érdekeinek védője ússza meg. A népet passzív ellenállása, a
szellemet heroizmusa azonban ezen a megpróbáltatáson is átviheti". 5. „A magyarság a
kelet-európai görgetegben kerülhet hol felül, hol alul, véghelyzete nagyjából az lesz (amint
érdeke is az), ami a szomszéd népeké..."
Ez a számvetés, ez a helytudat reális volt. Ebben minden identitást féltő magyar
egyetérthetett volna.
Ezzel a számvetéssel Grezsa Ferenc is egyetért. A sokat becsmérelt Kisebbségbent reális
helyén látja: nem csúcs, de nem is mélypont Németh László pályáján; „keletkezését (...)
a népi mozgalom többsége, a magyar szellemi élet jelentős része" akarta; „mint sorslátás
szervesen nő ki az alkotói pálya logikájából, de mint történelmi ideológia, a mozgalom
eszméinek összegezését vállalja feladatul." Grezsa Ferenc sorra felmutatja a Kisebbségben
értékeit, tömör fogalmazásban, megtisztítva a benne használt fogalmakat a rájuk rakódott
szennyeződésektől. Hadd idézzem szó szerint némely megállapítását: „A közösségre mért
program sarkpontja: a magyarságot egybetartó kohézió lehető fokozása." „A »kisebbségben« metafora, mint a »mélymagyarság« mítoszának foglalata az életrajz felől szemlélve az
»emigránslét« általánosítása." „A »mélymagyarság« kategóriája a kiüresedett nemzeti
klasszicizmusról Ady—Móricz—Bartók korszerű kultúramodelljére orientált, a »hígmagyaré«
viszont a magyar középosztály felületes gyökértelen műveltségét marasztalja el." Németh
László kelet-európai tájékozódását is tisztán mutatja fel Grezsa Ferenc. Letörölve arról a
ráragasztott „kultúrfölényes" címkéket: „Németh Kelet-Európája nem a magyar fensőségtudat burkolt életben tartása, hanem az egyenrangúságon alapuló megbékélés és közeledés
tiszta álma. Bartók »néptestvériség eszméjének méltó párja«." A Kisebbségben műfajával
kapcsolatban is érdemes felismerései vannak: „Egyszemélyes 'monodráma": ráció és
közérzet furcsa játéka. A líra megmenti benne a gondolatot. „... a szöveg gyors műfaj váltásokon át rohan a konklúzió felé. Kritikából tanulmány, tanulmányból napló, naplóból röpirat
hirtelen születik. Minden része különb, mint az egész."
Beszél Grezsa Ferenc természetesen a Kisebbségben vitatható, téves gondolatairól is;
bírálón. S arról is, hogy később Németh László maga is — védve a Kisebbségben programját
— korrigálta Szekfű könyvében a történelemlátását. De többször csak utalásokban, az
életmű csúcsairól szemlélve az elkövetett tévedéseket; az akkori helyzetet, az akkori
történelmet inkább csak érintgetve. így aligha értheti a jámbor olvasó: miért volt és még
mindig miért van annyi ellenérzés a Kisebbségben ellen. S azt sem, hogy miért lett a kohéziós
erők fokozására szánt mű nem csak a fasizmussal szemben felvonultatható társadalmi
rétegek megosztója, de többször elriasztója is.
A felzúdulások jó része indokolatlan volt; Németh László nem irodalomtörténetet írt,
„ahol minden járandóságot ki kell porciózni", a Kisebbségben — maga is tudta —
szükségképpen elnagyolt volt, nyers és szaggatott és befejezetlen — még nem tudhatta,
hogyan zeng fel a strófa végén a rím; — „a történelem elé" írta. A szokatlan és
megkülönböztető ízű terminológia sem válthatott volna ki egymagában ennyi indulatot.
Németh László nem tehetett róla, hogy a hasonlatul leírt szó — a „mélymagyarság" — a
tanulmány központja lett, aztán terminus technikussá merevedett, majd algebrai jellé,
s hamarosan fantomizálódó burokká, amelyet — ahogy maga mondta — használtak
kutyabőrül és szörnyek jelzőjéül. A Kisebbségben megfogalmazott gondolatok nagyobb
59

része már megvolt Ady, Móricz, Szabó Dezső, sót Kemény Zsigmond műveiben. Németh
László itt csakugyan inkább egy ügy — a megmaradás — íródeákjának tekintette magát.
Miért volt hát a nagy ellenérzés? A kritikák jó kétharmadának az elítélő hangja? Túl az
érdes hangon, az olykor bántónak, kirekesztőnek érezhető terminológián, a kérdések
részben faji szempontú megközelítése miatt. A kérdések, amelyeket felvetett, legnagyobb
részükben valós kérdések voltak, válaszai is jó felében helyesek, de mivel gyakran faji
kategóriákban dolgozott, igazságai is elfogadhatatlannak tűntek. A máig legkényesebbnek
bizonyuló zsidókérdés például valóságos probléma volt, létezett: a magyar kapitalizmus
problémája volt igazában, de olvasásuk során azok a zsidó származásúak is okkal sértődhettek meg, akik a kapitalizmust ugyancsak ellenszenvvel nézték. S akkor, 1939-ben, a
zsidókérdés felvetése sem volt szerencsés: a második zsidó törvény ideje ez, amely a
nagyszülőkig bezárólag igényelte a keresztleveleket. írónak akkor nem csak az ellenforradalmi, faji gondolatot kellett elítélni — azt elítélte Németh László —, de mindenféle faji
gondolatot. Hiszen a kulturáüsan-etikailag felfogott faji gondolat is történelmi tévedések és
vétkek forrása lehetett. A befogadó akusztikát, majd a későbbi értékeléseket ez is
magyarázza. S vitathatatlanabbá tette volna Grezsa Ferenc igazait, ha a Kisebbségben két
gondolati hibájára — az urbánus-népi, s a társadalmi-politikai cselekvés és a pusztán szellemi
ellenállás közti ellentét túlhangsúlyozására is erősebben figyelt volna. Utal ezekre Grezsa
Ferenc, s magyarázó elvként ő is, miként Király István, nagyon helyesen, Németh László
antiimperialista népiségét és patriotizmusát hozza. Az ellentmondások részletesebb elemzésével azonban többször adós maradt. így Németh László Montherlantról szóló — Lukács
György által bírált — írásának a teljesebb megfejtésével is.
De a részletesebb elemzés nem változtatná meg a Kisebbségben Németh Lászlójáról
adott képet, csak árnyalná. Ahogy a korabeli szépirodalmi müvek, az Iszony, a Cseresnyés és
a Bethlen Kata is erősíti. A történelmi veszélytudat ezekben a müvekben is a megmaradás
ügyét, a veszélyeztetett értékek védelmét szolgálta. Kárász Nelli, Cseresnyés Mihály és
Bethlen Kata jellemben közeli rokonok. „Egyek ők — Grezsa Ferencet idézem — a „tartsd
magad" eszméjében, a jellem acélkeménységében és hajlíthatatlan következetességében, a
mániákus elvhűségben." A megmaradás hősei.
A Kisebbségben sokakat elidegenített Németh Lászlótól, a támadások forgószele
azonban nem visszahúzódásra, hanem gondolatai fokozottabb megfogalmazására ösztönözték. Annál is inkább, mert a megszállás nem következett be, Magyarországot egyelőre
elkerülte a háború. Úgy vélte: az írónak ki kell tartania egyénisége mellett, akkor is, ha
összeomlik a világ, minden időben őriznie kell a gondolkodás autonómiáját, és csinálni a
nemzetnek a maga ügyét. A támadásokra — részletesen bemutatja Grezsa Ferenc — egész
történelmi nemzetképe kifejtésével felelt, tanulmányok, könyvek sorával. S bejelentette,
még határozottabban, a magyar irodalom és közösség igényét a játékszínre is. Drámaíróként
és kritikusként. S újságírást művelt — újságok nélkül. Harcos újságírást, pedig legfőbb vágya
a békesség volt.
Ebben a nagy munkalázban fellazult a Kisebbségben görcsös merevsége, s újra előtérbe
került a minőség forradalmának gondolata. A válság mélypontján tudatosult benne a
kívánatos megoldás: az értelmiség önkritikában megtisztult részéből, az öntudatosodó
munkásságból és a parasztságból megszülető új Magyarország. A népi irodalmat nemzetivé
kívánta tágítani, s az értelmiséget — tanult munkásként — a munkásság és parasztság
szövetségében látni. Akkor is, mikor már 1942 nyarától-őszétől bizonyossá vált: a németek a
háborút elveszítették, s a háború utáni új rendben — érezte — a maga harmadikutas
elképzeléseiért inkább csak a bűnösök listájára kerülhet. Jól tudta: „soha annyi fénnyel"
nem beszélt, mint ebben az időben, Az értelmiség hivatása írása idején. A lehetőség, hogy
beszélhetett, erősebb volt a sorsnál, amely várt reá. „Az értelmiségi társadalom" — jól látja
Grezsa Ferenc — a Németh László által elképzelt szocializmus szinonimája: „Nem
szociológiai megjelölés, Ínég kevésbé az osztályszemlélet megkérdőjelezése, hanem kultúra,
60

erkölcs, életmód magasabb foka, amelyre nem csak az egyes ember, hanem az egész nép
feljuthat. Minden társadalmi rétegben megvalósítandó, tömegekben megsokszorozható
embereszmény." Németh László jövővíziója — mondja Grezsa Ferenc — „a szocialisztikus
színezésű humanizmus jegyében" született. Inkább cél, szándék, utópia, mint út; a ráció és a
költészet optimumából épül. „Otthonosság, szabadság és minőség a karakterjegyei. Egység
az alapelvekben, sokféleség az életben. Abban az illúziós hitben, hogy elég a két alapelvet
elfogadni — a termelő tulajdon a dolgozóké, a nemzeti jövedelemben mindenki a munkája
szerint részesül —, s értelmiségi, paraszt és munkás — mindenki megvalósítja a maga
természete szerint a szocializmust."
1942 őszén lett teljesen bizonyossá Németh László előtt, hogy a németek a háborút
elveszítették. Ehhez az időhöz kapcsolja Grezsa Ferenc Németh László „pályamódosításának" kezdetét; a Bocskay-kerti ház megszerzéséhez. A ház avatása az életformaváltás
szándékát is jelzi: Németh László immár a művészi teljesítménynél fontosabbnak érzi az
emberi példát. A „maga törvényén" szeretne élni, hogy sorsa hasonlítson a természetére.
Kivonul a középosztályból, hogy életmódjával is a szegénységhez tartozzon. Nyilvánosság
elé már csak jobbára kötelességtudatból lép, s bár tudja, a történelem sok mindent
érvénytelenít majd a munkásságából, de reméli, az írói folytonossága megteremthető.
Kitűnően jellemzi Grezsa Ferenc ezt az írói érzületet is: a vízözön rettenete és az Ararát, a
zöld ág reménye él Németh Lászlóban egyszerre; az önmagához való hűség és az új életbe
beilleszkedés vágya. Ezért is kerül ez időbeli munkássága középpontjába a „számvetés és
tisztázás műfaja; a tanulmány és az önéletírás, illetve a kettő ötvözete."
Grezsa Ferenc szinte napról napra, illetve írásról írásra követi Németh László szárszói
beszédhez vezető gondolkodását. Ez is többlete könyvének: a korábbi nyilatkozók ezt az
elemzést többnyire elmulasztották, így értelmezésükbe könnyebben csúsztak bántó tévedések. Grezsa Ferenc könyvéből nyilvánvaló: ez időben Németh Lászlónál már fel sem
merülhetett a német győzelem gondolata. Már nem csak a sztálingrádi német vereség volt
ismeretes, de az is, hogy a Kurszk térségében július elején indított német offenzíva
összeomlott, hogy a szövetségesek már partra szálltak Szicíliában, Mussolini megbukott.
Németh László már olvasta a Times cikkét, mely a világ újrafelosztásáról beszélt; világos volt
előtte, hogy Magyarországra nem az angolok jönnek; Magyarország szovjet térfélre kerül.
Tudta azt is, hogy a nemzetbe addig be nem fogadottak gyanakvás nélkül várják a
győzteseket. Már nem hihetett semmiképp a „világalakulástól független magyar út"
lehetőségében. S jól tudta, a munkásság képviselői őt kihagyhatónak vélik az elérkező
világban a szövetségesek megválasztásánál. Vagyis, kihagyhatónak tudják a jövő tervéből.
Akkoriban írta naplójába: „Ma szinte paradicsomi megoldásnak tűnik: egész családommal a
romok alatt maradni."
S Püski Sándor hívására mégis elmegy Szárszóra; másként nem tehetett. Tudta,
Szárszón szólni reá nézve életveszedelem, egy „konstanzi zsinat". Amit elmond, azért
elítélhetik, de gondolatait mégis el kell mondania, hogy a magyarságot a reá leselkedő
veszedelmekre — az esetleges gerincroppanásra, a kézbevéresítésre, az identitásfeladás
veszedelmeire — figyelmeztesse. Grezsa Ferenc értéke szerint méltányolja Németh László
eme nagy emberi, s prófétikus írói cselekedetét. A szárszói beszédet — a másodikat —
Németh László erkölcsi végrendeletének tekinti. Meggyőzően írja: Németh László számára
a magyar történelem szocialista fordulata „már megváltoztathatatlan bizonyosság",
a harmadik utat a másodikon, a baloldalon belül akarja „megképezni", a belülről való
formálás szándékával. Grezsa Ferenc nagyon helyesen, egyértelműen kiemeli a Szárszói
beszédet a vádolandó, bűnös írások közül. A Szárszói beszéd — írja — „nem szembenállás
vagy önigazolás demonstrációja, hanem ellentmondásaival, tévedéseivel együtt — a nemzet
jövőjéért érzett felelősség és aggodalom szava." Erdei Ferenc véleményével rokon ez a
felfogás; Erdei is az „egészért" érzett felelősség aggodalmából fakadónak vélte annak idején.
Nem hallgatja el Grezsa Ferenc Németh László Szárszói beszédének tévedéseit,
61

tévesztett hangsúlyait sem, a kísértő faji gondolatot, a xenofőbiát; az adott valóságtól való
elszakadást, s a hibás történelmi summázását a magyarság háborús veszteségeiről. Látja a
beszéd bizonyos mértékű céltévesztését is: a munkás-paraszt-értelmiségi találkozónak
politikai ellenállásra kellett volna szervezni, Szárszón az egységfrontot kellett volna erősíteni
— a fasizmus ellen harcoló népfrontba a marxista és harmadikutas szocialista kép is belefért
volna —, az eszmecserék következtében azonban a forradalmi koncepció és a becsületesen
vallott nemzeti reformizmus hívei erősebb szövetkezés helyett inkább ellenfélként kezdték
nézegetni egymást. Igaz, ebben nem csak Németh Lászlónak, de a forradalmi koncepciót
képviselők riasztó szavainak is része volt. A most mondottak persze további árnyalást
kívánnak: a szárszói konferencia számos résztvevője — személyes emlékezésekből tudom —
egyformán igazat adott Németh Lászlónak és Erdei Ferencnek.
Fölméri Grezsa Ferenc, s megfogalmazza summázón is Szárszó, illetve az egész
Kisebbségben-korszak Németh Lászlójának a hatását. Örvendetesen szakít azzal a felfogással, amely szerint Németh László az állást nem foglalásra, a csak kivárásra, a passzivitásra, a
bujkálásra adott volna sugallatot. Grezsa Ferenc határozottan megfogalmazza: Németh
László „nélkülözhetetlen küldetést teljesített". A német imperializmussal, annak eszmevilágával és magyar követőivel következetesen szemben állt. Műve és példája azonban —
mondja — inkább csak a nyilas náci jobboldaltól tartott vissza, ellenük kevésbé mozgósított.
Ez sem kevés. Németh László valóban azok között volt — maga is úgy tudta —, akik a
viszonyokkal elégedetlen értelmiségieket, főként fiatalokat, visszatartottak a jobboldaltól.
Az újabb történelmi kutatások alapján azonban tovább is mehetünk. M. Kiss Sándor úttörő
kutatásai azt igazolják: Németh László, a Szárszói beszéd nem feltétlenül csak passzivitásra
késztetett, de cselekvő ellenállásra is. A népi értelmiség „Németh Lászlós szárnya" is eljutott
az ellenálláshoz; Németh László nézeteinek a megtagadása nélkül. „A harcoló ellenállás —
M. Kiss Sándor adatok alapján fogalmazza — egyharmada Németh László elveit vallotta."
M. Kiss Sándor arról is meggyőzően beszél Szárszóról szóló tanulmányában — ehhez hazai
olvasó nehezen juthatott, Püskinél, New Yorkban jelent meg —, hogy a Németh Lászlót ért
„elvi" gyanúsítgatások alaptalanok: „A körülötte kialakult mozgalom akár megértette
mesterét, akár nem, a háború pillanatától kereste a kapcsolatot a baloldallal is, a
megmozdulások része volt, s a fegyveres harcban ugyanattól a pillanattól kezdve vett részt,
mint a baloldal. Vagyis akkortól kezdve, mikor erre az objektív feltételek adottak voltak."
S ha ez így van, tovább kell módosítani a baloldal és Németh László viszonyáról, a
népfront és a népi irodalomról oly sokáig, oly nagy buzgósággal alakított képet. Ez már nem
csak Grezsa Ferenc feladata. Grezsa Ferencet köszönet illeti, hogy már eddig is ebben az
irányban haladva végezte kutatásait.
Az igazságszeretet, a filológiai remeklés, a szuverén gondolkodás, a problémaérzékenység és a fürtös eredmények tárházának tekintem Grezsa Ferenc Németh László háborús
éveiről szóló könyvét.

62

SÁNDOR IVÁN

A történelem eszközei
és az „ügy" metamorfózisa
Németh László — az őt foglalkoztató problémák tömegéből különböző pályaszakaszain
előhúzott — kérdéseit-feleleteit hiábavaló úgy vizsgálni, hogy elszakítjuk többi kérdéseitől
és feleleteitől. Úgy sem érdemes vizsgálni, hogy megfeledkezünk felhívásáról: amikor „egy
korszak szuggesztiója elgyöngül az egész kultúrvilág fölött", szakítani kell a korábbi
rákérdezésekkel.
Régen foglalkoztat — összefüggésben egész életművével — három évtizede írt műhelytanulmánya, A történelem eszközei. A Cromwell-sorson, a Gandhi-sorson töprengve
mondja: „két remekül megvetett kelepce, amely egy elgondolkoztató alternatívát rajzol a
politizáló szentség elé: vagy az ügyet őrzöd és te romiasz meg benne, vagy magadat őrzöd,
s az ügy romlik meg körülötted"; különösképpen foglalkoztat az a kérdése, amelyet így hagy
lebegve: nincs lezárva a kísérlet, vajon lehet-e „nem történelmi eszközökkel" történelmet
csinálni?
Ha megpróbálunk ezeknek a kérdéseknek a nyomvonalában elindulni, elsőül egy újabb
kérdést kell feltenni: vajon azt a (jól ismert) históriai jelenlétet, amelyben folyamatosan
kelepcés helyzetekbe kerülnek a szereplők, miképpen lehet úgy szemügyre venni, hogy az,
aki az indítékokról és a következményekről gondolkozik, önmagát is ne zárná be a kelepcés
történet résztvevői közé?
Szokás arra hivatkozni, hogy csakis a szókratészi távolságtartás segít. De merre kell
lépni akkor, ha a szókratészi út egyformán járhatatlan alternatívák megvilágításához vezet
el? Aki a magyar történelem helyzetsorozatának résztvevője, nem először találja magát
valami ismerősnek a mélyén. A történelem eszközeiről szólva Németh László is olyan
csapdahelyzetben érezte magát, amelyet éppen megvilágítani próbált. Mondhatjuk, hogy
miközben szókratészi pillantással föltárt valamit, ugyanakkor sorsszerűen át is élt valamit,
s a mi dolgunk megvizsgálni — mint személyes és közös helyzetet —, hogy miért történt ez
így. Vajon egy (vissza-visszatérő) nemzeti-történelmi szituáció jellegzetességéről van szó?;
talán egy hosszabb távú civilizációs szakasz karakterjegyéről?; netán az individuális
hajlam, az írói én kivetüléséről?; mindháromról? Egyáltalán: mi a viszonya ennek
a dilemmának egy még tágabb.metafizikai helyzethez, amelyben a lét folyamatos ütközései
megtörténnek?
Miközben ilyen kérdéseket teszünk föl, nem hagyhatjuk figyelmen kívül, hogy az elmúlt
fél évszázad európai teljesítményeiben igencsak hátrasorolódtak a história menetéről, egyén
és történelem, történelem és filozófia kapcsolatáról szóló fejtegetések. Mintha minden
változat eljátszotta volna a szerepét. Mégis újra meg újra megkísért „valami", mint repríz, mi
pedig keressük azt, ami az előadásban más korszakok és más felismerések időintervallumában új élményekre, új megismerésre hív.
A Cromwell-, a Gandhi-kelepcehelyzetben Németh László üdv és ügy összefüggéseiben—ellentétében etika és praxis, személyiség és cselekvés kapcsolatán töpreng. Mindenekelőtt tehát magának a cselekvésnek a fogalmát-természetét érdemes vizsgálni. Két vonatkozásban: a szellem és cselekvés viszonyában; a cselekvés és történés viszonyában. Az előbbi
már éppen elég figyelmet kapott a magyar szellemi életben is; azt már talán nem kell újabb
argumentáció tárgyává tenni, hogy a „gondolkodás éppen olyan aktív, mint a cselekvés,
hogy nem másolata, nem is gyújtőtartálya egy ily módon ismertnek mondott valóságnak,
hogy munkáját problémák felvetésében és megoldásában fejti ki..." (Croce).
63

Kevesebb figyelmet kapott a cselekvés és történés viszonya, mindaz, amit még a
századelő filozófiai eredményei a gondolkozás évezredes teljesítményeiből úgy szűrtek le,
hogy: a cselekvés mindig az egyest jelenti, míg a történés az egészt. Látható, hogy a
Cromwell-szituációban is, a Gandhi-szituációban is a kérdésfeltevés (bár a történésre, az
egészre gyakorolt hatásában, ám) koncentráltan az egyesre, a cselekvésre vonatkozik.
De a cselekvést és a történést összekapcsolja valami: a hatalom. Erről szólva Némethnél
is fölmerül a politikai és szellemi hatalom megkülönböztetése. A megkülönböztetés
módozatai nála váltakozóak voltak. 1935-ben éles különbséget tesz — az ő szóhasználatával
— a temporális és a spirituális hatalom között: „A magyar író feladata ma: a világi hatalom
példátlan torlódásában vele szemben is helytálló szellemit teremteni. Ha a kétféle hatalom,
temporális és spirituális közül az egyiknek meg kell alázkodnia a másik előtt, ne az
alázkodjék meg, amelyik az Istenhez közelebb esik..." (író és hatalom.) Három évtizeddel
később, a Cromwell-dráma tervét forgatva, a Gandhi-drámára készülve a politikai hatalom
bűvkörébe kerülő személyiség esélyei—kudarcai, az „ügyőrzés" és személyiségvesztés,
illetőleg a személyiségőrzés és „ügy"-elbukás alternatívái foglalkoztatták.
Ehhez a töprengéssorozathoz — az író-gondolkodó mellett a „politizáló szentség"
előtérbe kerüléséhez — hozzátartozik, hogy Németh sorsának-pályájának három évtized
alatt volt egy közbeeső szintje. Az általa spirituálisnak, illetve (a hosszú távú, a szellemivel
szemben gyorsan múlóan időlegesnek) temporálisnak tekintett között hosszú ideig jelen volt
a mozgalomhoz kapcsolódó inspirációsorozat, vezérgondolat, a praxishoz tapadó eszmetan.
Ennek következménye, hogy a Cromwell-dilemmában, a Gandhi-dilemmában is sokkal
inkább a hatalomszerzó cselekvés, illetve a mozgalomszervezó eszmetan kap szerepet,
semmint a szellemi (spirituális) hatalom. Ezért valójában a Cromwell-életút és a Gandhiéletút korántsem áll egymástól olyannyira távol. Egy olyan felfogás mellett, amely szerint
Cromwell végső önszembenézésében arra jutott, hogy odadobta személyes üdvét, egy, a
személyesen túlmutató tett győzelméért („megromlott" a Történelemben), illetve Gandhi
végső önszembenézésében arra jutott, hogy megőrizte személyes üdvét, miközben a
személyesen túlmutatóban vereséget szenvedett (az „ügy" romlott meg), helye lehet egy
olyan felfogásnak is, amely szerint: a) a történelmi hatás szempontjából Cromwell is, Gandhi
is vereséget szenvedett rövid távon; a történelmi hatás szempontjából Cromwell is, Gandhi is
alapzatteremtó hosszú távon; b) a végső etikai egyensúly szempontjából Cromwell —
meditálva halála előtt, s rádöbbenve az életénél valami nagyobbnak, az üdvének elvesztésére
— kételkedett vállalkozásában; a végső belső etikai egyensúly szempontjából Gandhi —
rádöbbenve, hogy az önmegórzéssel valami nagyobbat, az ügyet veszítette el — (ugyancsak)
kételkedett vállalkozásában.
Tudjuk, hogy Cromwell halála után ott zúgott a fordulat-, amely ugyan lerombolta, amit
ő teremtett, ám műve, a Stuart-közjáték ellenére is alapzata, formálója maradt nem csak
Anglia, de az egész újkor történetének; tudjuk, hogy Gandhi halála után kitört ugyan a
vérengzés, a hindu—mohamedán testvérharc; ám ha ma a harmadik világban körülnézünk,
látjuk, hogy India a legtöbb harmadik világbeli nagy államnál kiegyensúlyozottabb résztvevője az ezredforduló korszakváltásának.
Németh erről ezt mondja: „A kisemberek műhelyeiben a species cromwelliana készíti
elő az ipari forradalmat, s az Óceán túlsó partján ók teremtik meg Washington köztársaságát.
Ha van alak, akit annak... az emberségnek a prototípusává tehetünk meg, mely a halálát
követő harmadfél században a világtörténet alakítója lett, hát Cromwell az." Ugyanerről:
Gandhi „önmagában az új világcivilizáció olyanfajta jelképes alakját akarta kiformálni,
amilyenné Cromwell vált az atlanti civilizációra nézve... nem volt Európa ellensége, s annak
a nacionalista indulatnak, amely ma a színes népek egy részében forr, nem volt helye
szabadságeszményében... vonzó keleti modernsége sohasem fejlődhetett volna ki angol
iskolázottsága nélkül..." Vagyis: pontosan látja, hogy a „species cromwelliana" elvégezte
művét, s azok az intézményrendszerek, a szabadságjogok, amelyek a cromwelli fordulat
64

nyomán a modernitás európai intézményi-jogi államszerkezetét megalapozták, angol közvetítéssel csírákban, félformákban Indiában is megjelentek. Nélkülük.Gandhi mozgalmát már
az első menetelések idején vérbefojtották volna.
A Cromwell-kelepce egy praemodern szituációból, a modernitásra való áttérés közben
alakul ki; miként a Gandhi-kelepce is — ugyan a modernitás néhány mozzanatának
(szabadságjogok, intézmények) csírájával tehát, ám valójában — egy modernitás előtti
helyzetnek a modern államkeretekbe való átfordítása közben jelenik meg. A dilemma
felismerése, máig tartó tágabb hatása együtt mutatja, hogy — sokszor elemzett államszerkezeti-társadalmi-történeti okokból — ezek a kelepcék-alternatívák a modernitásban lényegében nem léteznek. Mondhatjuk ezt úgy is: amíg az idevágó kelepcék-alternatívák lényegében
léteznek, addig — sokszor elemzett államszerkezeti-társadalmi-történeti okokból — egy, a
modernitást átfogóan meg nem valósító korszakjegyek a jellemzőek.
Németh László ennek a hosszan elnyúló korszaknak egyik legsúlyosabb kifejezője,
útkeresője, kárvallottja, szellemi formálója.
Tudjuk, fiatalos „görög-korszakának" egyik hozamaként próbált szókratészi távolságtartással körülnézni; tudjuk, müvei részei lettek a szellemi mozgalmaknak-küzdelmeknek,
és a másféle alul- és közeinézetekre is inspirálták ót; tudjuk, hogy a kétféle nézőszög
összefonódott életében-műveiben. Ennek a kettősségnek két rétegét éppen A történelem
eszközeiben írja le. A személyest az esztétikaiban megformáló szint: „minthogy a lélek élő
történelem... természetes, hogy a szerző magában is fölleli a hőseiben megtestesülő
ellentmondást, s a mű elektrolízisével a két drámában a maga két elemét, gyökét igyekszik
leválasztani". A személyest az esztétikaira rátelepítő szint: „Bennem, persze, a két elem a
magára hagyatkozott puritán komorság, s a társulékony jóra hivatkozó emberszeretet
elkeverten többnyire egymást rontotta, s viszonylag tisztán csak egy-két korszakomban, az
egyik a Gyász írása táján, a másik a vásárhelyi tanárságom alatt bontakozott ki; a két
összekapcsolt dráma azonban most jó alkalom, hogy egymás mellett, elválasztva állítsam
elő."
A „politizáló szentség" és a spirituális hatalommal rendelkező író találkoztatásának,
„elvegyítésének" vágyáról is szólnak ezek a vallomások. Az esztétikai minőségben való
önkifejezés és az esztétikai megformálásra rátelepedő önkibeszélés dinamikája mindig egyik
poétikai eleme volt Németh drámáinak. Amit a műhelytanulmány Cromwelljéről rögzít,
„eszmei megszállottság" és „gyakorlati érzék", „mintha két agytekéje két különböző ember
agyvelejéből származna. Az egyik az üdvösségért küzdő szenté, aki csak akkor vállalja az ész
húzásait, ha azt Isten parancsának érzi, a másik a bajvívóé, aki belelát ellenfelei ...
szándékába, az államügyek szövevényébe...", nos, mindezek az ó alapvető kérdései is,
amelyeket életén és művén végigfutó alapdallamként a „Roland-komplexum" kivallásával
szólaltatott meg. Ezzel függ össze az is, amiről itt a Cromwell-sorsban, a Gandhi-sorsban
elmerülve azt mondja, hogy ő sohasem a shakespeare-i hősöket szerette, akik nagy
szenvedéllyel tipornak bele a világrendbe, hanem inkább az igazságszeretet, a kötelességtudás megszállottjait, akiknek a megszállottságába az éberségét vesztő elme pórusain szivárog
be a hiba, amely mély megdöbbenésükre „a pszichológia s erkölcs Oidipuszaivá teszi őket".
Ezek az erény lendületeiben tragikussá váló alakok a kedves társai, őket kíséri, velük
vall önmagáról, beléjük plántálja lelkének „két gyökét". A két elem a „leválasztása" közben
sodródik bele abba a kettősségbe, melyet az írónak a történéssel (egésszel) foglalkozó
szellemi hatalma, és az írónak — mint „politikai szentségnek" — a cselekvésben (az
egyesben) megnyilvánuló mozgalmi részvétele jelent.
A történelem eszközei előtt három évtizeddel írt Új politikában ezt mondja: az író, a
tökéletesség szerelmese, természeténél fogva rossz politikus, mert a történelem durva
eszközöket használ, a politika sohasem az egésszel foglalkozik, csak a részletekkel.
Mennyire rímel mindez arra, amit néhány évvel később majd Komlós Aladár mond róla:
„Akinek pedig a maga lelke, tisztasága a legfontosabb a világon, nem alkalmas semmiféle
65

dolog gyámjául... egy ember vagy üdvözül, vagy boldogul", Németh pedig — teszi hozzá
elismeréssel — „képtelen egy fillért is engedni lelke tisztaságából". Ugyanerről úja Németh
1958-ban, hogy a politikus, s az író politizálása között az a különbség, hogy a politikus a
meglevő erőkkel gazdálkodik, míg az író az egész történelmi helyzetet méri fel. Van ennek a
dilemmának egy megrendítően önvallomásos villanása abból a pillanatából, amikor a
negyvenes évek elején a leginkább rövidítette le eszmetana és a politikai mozgalom közötti
távolságot, a Gulyás Pál-levelezésből: „Volt fájdalmam: — a szégyen, hogy olyan szerepekbe
szakosodtam, melyekben mások, nagyobbak észrevették kicsinységemet."
S bár látjuk, hogy a Cromwell-dráma, a Gandhi-dráma ikerteljesítményében, mint az
életét és a kérdéskört meghatározó metaforában mindezt még egyszer végigélte és végiggondolta, ám tudjuk, hogy a Németh-életmű mint hagyomány és érték, ezeken a kelepcéken
messze túlmutató spirituális hatalmával maradt oly friss. A politikát közvetlenül érintő
érvényes gondolatai és művei is abban a kontextusban értékelhetők, amelyben tovább, és
magasabbra tekintett.
Miközben erről írok, nem tudok szabadulni attól, hogy valójában az történik meg, ami
minden mű komolyságának egyik ismertetőjegye: valami arra inspirál, hogy szemügyre
vegyük önmagunk és egy probléma viszonyát, és a kettő szembesítéséből tovább formáljuk
azt, amit írói énnek is nevezhetünk. Ez a folyamat volt az alapja annak, hogy Németh
annyiszor — a műhelytanulmányában pedig ilyen sűrítetten — ezt a dilemmát húzta elő;
semmit nem érthetünk meg meditációiból, ha azokat nem saját alkata továbbformálásaként
is nézzük. Amit minden író, mint a másiktól különböző lény, másképpen végez el, azt ó: így.
Két kérdés, habár összesodort: a probléma maga, és az írónak a problémához való viszonya.
Engem a kettő Németh esetében mindig együtt érdekelt. Ezért a magam alkatának
megmunkálására való törekvés közben úgy látom, hogy a probléma is, és a problémához való
írói viszony is új kontextusba kerül.
Amit ma látunk — az írói tanácstalanságok, devalválódások, önfelmentések, felőrlődések, illetőleg a kemény rávilágítások, kíméletlen önfeltárások, a csődök elkerülésére való
olyan törekvések, amelyek felemelő inspirációkkal, öncsődeljárások őszinte elindításával
kezdődnek, továbbá az, ahogy mindez a gőg, a perverz rejtőzködés, az önsajnálat, a
demagógia álarca, a nyers hisztérizálódásban megjelenő anyagi érdek előtérbe helyezésének,
vagy éppen az erkölcsöt őrző munkavégzésnek a sűrített változataiban végbemegy — nos,
mindez az író viszonya a problémához. Ezek az írói magatartási-önformálási-deformálási
módozatok nem kötelezően átlátandóak — ha csak nem a szociálpszichológus számára — ;
viszont átlátható maga a probléma. A probléma annyiban egyszerű is, amennyire a vízen
járás, ha valaki ebben „járatos". A probléma az, amiről a praemodernitás és modernitás
különbözősége, sajátos egymásba fonódása kapcsán beszéltünk. Ezzel a sokértelmű egyszerűséggel nincs ellentétben az, hogy maga a dilemma milyen új tartalmakat, jellegzetességeket
szív fel a ma korszakváltásában.
Mit látunk? Megindult a modern államszerkezet intézményrendszerének kiépülése.
Ez elszívja a teret a modernitás előtti szellemi-értelmiségi-írói szerepvállalások dilemmáinak
nagy része elől, mert „saját hatáskörébe" helyezi azokat át. De azt is látjuk, hogy közben az
ügyképviselet és hatalomképviselet összemosódik. Az „ügy" metamorfózison megy át, amint
vállalói belépnek a hatalomba. A korábbi társadalmi-szociális-erkölcsi progresszivitások,
mint a hatalom (kinyilvánított, ám nem egy vonalon csak kisajátított) ügyvédelmeként
lépnek elő. Ebben a színeváltozásban ma még nem eldöntött, hogy az ügyvállalás,
a modernitás jegyeinek biztosítása, vagy az ügyvédelem eufóriájába bezáruló hatalomkoncentráció felé halad. Ilyen alternatívák között élünk, és nincs „végigjátszatva", hogy a
praemodernitás és modernitás határán kitartó folyamatosságban bukdácsoló nemzet (más
kelet-közép-európai nemzetekkel együtt) át tud-e lépni a sok más változással együtt teljes
civilizációs váltásként összegeződő korszakfordulóban a modern államszerkezetbe, vagy a
fél-, a vegyes változatok újabb formái között marad továbbra is innen a választóvonalon.
66

Németh László a váltás előtti változat korszakos megtestesítője és ábrázolója. Műveivel
abba a viaszba ütött pecsétet, amiről itt mindvégig a félmodernitás változataként beszéltünk,
holott: az életünk. Felismerései közül a legtöbb ma is időszerű, nélkülük nem gondolkozhatnánk egy más korszak dilemmáin, hiszen tudjuk, hogy egy kérdésre való feleletadás vagy a
hitelesen nyitott továbbhagyományozás nélkül nemhogy megválaszolni, de megtalálni sem
lehet a további kérdéseket.
És az új problémákhoz való viszonyunk különbözőségei? Ezek a másféle alkatok
másféle megmunkálással születő műveinek különbözőségei; azoknál, akiknek műhelyében
egyáltalán születnek művek.

CSEH GUSZTÁV RÉZKARCA
67

N. HORVÁTH BÉLA

„Harminckét évem elszelelt..."
AZ ÖNMEGHATÁROZÁS
JÓZSEF ATTILA SZÜLETÉSNAPI VERSEIBEN
Péter László, majd az ó adatai alapján Szigeti Lajos Sándor hívja fel a figyelmet József
Attila születésnapi verseire. Az 1921 és 1928 között írott áprilisi versekben, 1927 kivételével,
minden évben akad legalább egy, amelyet a költő önmagának, személyiségének, addigi
életútjának, illetve a jövőnek, a kiteljesíteni vágyott célképzeteknek szentel. Majd ezt a
szokásáí elhagyva, megszakad a születésnapi versek sora, és csak élete utolsó évében,
1937-ben „lepi meg" önmagát ezzel az ajándékkal, „csecsebecsével". A hiány okát
megvilágítják maguk a születésnapi versek: struktúrájukkal, cél- és értékszemléletükkel:
időszembesító konstrukciójukkal. Választ adnak arra is, hogy miért tér vissza ezen
szokásához József Attila 1937-ben. A pálya végén felhalmozódó létösszegző versek
végigtekintenek az életúton és „beismerik az egyén léttörténetének elzárulását, csődjét"
(Németh G. Béla). Ugyanez, a biográfiát áttekintő, számba vevő költői szándék szülte
korábban az önmagának szentelt áprilisi verseket, s a logikai, szerkezeti rendjük is
hasonlóságot mutat. A „ki voltam én", „ki vagyok én" problémájának felvetése a múltból
indul, a jelenben folytatódik, a „most mi van" és a „most mi vagyok" kérdésével, majd —
fiatalkori versekben csaknem magától értetődően — a jövő képe következik, a „mi leszek"
talánya. Mivel ez a konstrukció emlékeztet a kései költészet gyakori időszembesítő
struktúrájára — természetesen annak a létre vonatkoztatott negatív értékű konzekvenciái
nélkül —, az adott korszak versvilágába belesimulva, ugyanazon szándék eredménye a
legutolsó születésnapi vers. Azaz, míg korábban a megkülönböztetett alkalommal a létezést
jelző, szimbólumértékű napon — vagy ahhoz közel — természetes motivációval merült fel az
önmeghatározás igénye, addig néhány hónappal a halál előtti helyzetben a kínzó kötelesség
determinálta. Viszonylag pontosan datálhatóan 19 vers született az évek során április 11.
táján, s vélhetően ez a szám csak azért ennyi, mert a Nincsen apám, se anyám kötet után a
költő jó ideig nem jelezte a keletkezés dátumát, s csak 1935-tól keltezi újra műveit. Ezen
művek közül 11-ben közös sajátosságként mutatkozik a biográfiai tények valamilyen szintű
és logikájú felidézése, illetve ezek értelmezése, elemzése. Ugyancsak közös vonás a
személyes én és a költői én — eleinte még szétbontott — megnevezése, leírása. Különösen a
fiatalkori ilyen versekben — igaz, nem mentesen különböző stilizációs eljárásoktól —
domináns szerepben, máskor versszervezó funkcióban tűnik fel az énideál, majd később az
önazonosság problémája. Ez a 11 vers tehát — persze nem azonos mértékben — az
önmeghatározást, identitáskeresést (is) dokumentálja, s mivel maga a költő különböztette
meg őket azzal, hogy születésnapján alkalmi versként írta, kínálkozik a feltevés — hogy épp
e konstellációnál fogva — különös jelentóséget tulajdonítva nekik, a művekben implikálódó
énképet az identitásképzódés szempontjából elemezzük. így tehát a versekben az önmeghatározás szándékát, illetve annak motivációit, az identitás időmozzanatait, az önazonosság
68

változásait kívánjuk vizsgálni. (Munkánkhoz Pataki Ferenc Balázs Béláról szóló esettanulmánya szolgált mintaként). A születésnapi versek „önreflexív dokumentumként" alkalmasnak tűnnek ehhez, hisz bennük az élettények rögzítése, a megértés indítékából eredő
önmeghatározás és annak formái a személyiség helyzetéről vallanak. (Természetesen e rövid
tanulmány keretében nincs mód szólni a levelekről, az életrajzokról, azokról a reprezentatív
versekről, amelyek háttérként, adalékként, esetleg kontrollként szolgálhatnak a rekonstrukcióhoz.)
*
A személyiségszerveződés során az ötödik év táján alakul ki az éntudat, az ember
önmagáról kiépített képe. Az önazonosítás, illetve ennek regisztrálása azonban valamilyen
szintű szocializációs folyamatban történik, azaz az egyén önmagával szembeni magatartásainak vonatkozásai elválaszthatatlanok attól a szociális közegtől, amelyben létezik.
József Attila ötéves korában kerül Öcsödre nevelőszülőkhöz, ahol az ismert sérelmek
kikezdik az éppenhogy kialakult identitásmagot. Az életsors rekonstrukciójának késztetésében, az életkudarc okainak csaknem monomániákus felderítési kísérleteiben maga a költő
tulajdonít megkülönböztetett jelentőséget a névcserének, az Attila névtől való megfosztásának (Curriculum vitate). (A névadás, a név szerepét, József Attila gondolkodásában
Tverdota György úgy értékeli, hogy az mélyen belegyökeredzett a költő életébe, befolyásolta ambícióit, önértékelését is.) Ez a frusztráló élmény azonban elválaszthatatlan attól a
többszörös közösségvesztéstől, amelyet a Szabad ötletek jegyzéke... lakonikusan így összegez: „Öcsödön rossz volt" A menhelyre kerülés a „normális" társadalomból való kirekesztődést is jelentette, az árvaság manifesztálódását. A visszaemlékezés felidézi ezt a megkülönböztetést: „és megalázó volt a men- / helyi szalmakalap is — / már messziről hirdette / hogy
menhelyi / a kabát is / a kalapot kicsipkéztem / nagyon megvertek // pedig én így akartam
otthon / lenni..." Persze a Szabad ötletek jegyzéke... tendenciózussága nyilvánvaló, a
pszichoanalitikus írások belső rendje szerint a felnőtt, a tudatos ember visszavetíti sérelmeit
a gyermekkorra, ám a művekkel többszörösen igazolt (Medáliák, Levegőt!, Nem emel föl
stb.) tényeket értékelve, kétségtelen az éntudat és a szociális megítélés konfliktusa. Az
Erikson által az identitás vezérlőelvének nevezett attitűdöt, hogy tudniillik, az egyénnek
meg kell találnia a helyét egy csoport kollektív életterveiben és valóságmeghatározásában,
a gyermek József Attilának nem sikerült realizálnia. Mint ahogy nem sikerült a Lovag
utcában sem, ahol státusza a megtűrt rokon volt, a „Többé-itt-ne lássam" (József Attila)
helyzete, és Makón sem, ahol az internátus, a gyám rendszertelen segítsége ugyancsak
az árvaságot szimbolizálta. Hiába volt a felnőtt barátok megkülönböztető szimpátiája, az
odaadó törődés. A Curriculum vitae retrospektív önértékelése valóban tükrözi mind
társadalmi státuszát, mind az identitás állapotát: „Csodagyereknek tartottak, pedig csak
árva voltam."
A makói művek között találkozunk az első születésnapi művekkel. 1921. április 11.
keltezés alatt két vers található: Amióta, A halálról. Mindkettőben a pályakezdő költő
próbálkozására ismerhetünk, hisz a versek mind témájukban, mind poétikai eszközeikben, a
konvencionális lírai szabályok szerint építkeznek. Az Amióta jellegzetes sablonokból
(szerelmi eufória) összeszőtt szerelmi vallomás, melynek záróképe, mintegy fordulatként,.a
halált villantja fel: „A neveddel ajkaimon / Halok meg! — úgy édesebb." A halálról ismét
csak örök témát jelenít meg, a halálra készülődést, kissé adys színezetben, spleennel átitatva.
Eltekintve a versek szárnypróbajellegétől, elgondolkodtató, hogy mindkét születésnapi vers
a halált hívja. A halálról felvillantja az öngyilkosság eshetőségét is („Dörrenés s nem él az
élet / Futó ábránd, s múlté lett."), bár igaz, ez is felfogható konvencióként, hisz a
reménytelen szerelem motiválja. A tizenhat éves fiú érzelemvilágáról és identitásideáljáról
alkotható képet kiegészíti az egy nappal később, április 12-én írt Szeretném, ha vadalmafa
69

lennék! A versben megtestesülő altruizmus minden kisgyerek sorsán enyhíteni akar. Sajátos
sors- és — némi megszorítással — énideál foglalata ez a kétségkívül kissé gyerekes vallomás.
A kamasz költő ugyanis nem az általában vett nincsteleneken kívánna segíteni, hanem a
kisgyerekeken. Sajátos értékítéletben jelennek meg a rászorulók: „Minden éhező kisgyermek", „minden egyes árva gyermek". Nem nehéz felismerni ezekben a minősítésekben
önnön árvaságát, sehova nem tartozását. Az anya utáni vágyódása már itt is megnyilvánul,
hisz a vadalmafa—éhező gyermek kapcsolat pontosan a testéből tápláló anya-kisgyermek
viszonyt fedi: „S hogy testemből jól lakhatna / Minden éhező kisgyermek / Árnyaimmal
betakarva." A gondoskodás, illetve annak vágya pedig az anya-versek domináns motívuma
lesz majd. A vers záróképe a szétáradó öröm, a szenvedés megszűntének naiv optimizmusát
ugyancsak a „vadalmafa lennék" feltételével hozza összefüggésbe. Ez a kamaszos allűrök
nélküli, gyermeki tisztaságú vallomás az önmegvalósítás módjaként az önfeláldozást mutatja
fel alapvető indítékként. Természetesen a Szeretném, ha vadalmafa lennék!-bői feltáruló
énkép egy tanult minta keretei között mozog: a Krisztus-image-t is sejtető, romantikus,
prófétikus magatartásban.
A következő születésnapra két vers datálható. A Távol zongora mellett tisztázatán ott a
keltezés: 1922. április 11. Ez a vers valóban utánérzés, az epekedő szerelem hangjaival. Nincs
keltezve az Erőének, ám a harmadik sor utalása („Én vállamra veszem a Tavaszt") — Stoll
Béla erre alapozva tartja születésnap körül keletkezett műnek —, s még inkább a születésnapi
versek itt is meglevő sajátossága alapján a verset április 11. táján írottnak tarthatjuk. Annál is
inkább, mivel egy sajátos énképre épül, és az önmeghatározás szándéka is nyilvánvaló. A vers
legszembetűnőbb vonása a kamaszosan nagyot mondó önértékelés, amelynek eredménye a
túlnövesztett személyiség. Persze lehetséges, hogy ismét egy irodalmi minta, „Walt Whitman
énközpontú költészete" (Szabolcsi Miklós) alapján formálódott ez az önjellemzés, ámbár a
hetyke hangütés emlékeztet a későbbi, önmagának szentelt művekre. Az Erőének a teret („És
szemem meg nem csorbul / a horizontnak az élén"), időt („Bírom vonszolni időtlenségem
igáját") meghaladó, abból kilépő, kozmikussá növesztett egyént rajzolja meg, akinek így a
stilizációtól mentes, valós, személyes vonásairól nem kapunk képet. Adekvátnak mindössze a
lázadást a személyiséghez szervesen tartozó irányultságként megfogalmazó kitételek tarthatók: „Derekamban tizenhétéves izmok ringatóznak", „Én magamban rejtem a tűzokádót".
S persze az anya emlékezete. A Szeretném, ha vadalmafa lennék! is implikálta az anya-gyermek viszonyt, az Erőének hangsúlyos helyzetben, a verszárlatban idézi fel a halott anyát: „S én
még tudok is alázattal borulni / Anyám begyepesedett koporsójára." A versben összeálló
énképben csak ez utóbbi vallomásnak van személyes hitele, itt már szétfoszlik a póz, és
feltárul a személyes én érzelmi indíttatása. A rég halott anya sírjára alázattal boruló gyermek
őszinte bánata a személyiségét tudatosan építő, de az önpusztítási késztetéseknek is engedő, a
szeretet hiányától szenvedő József Attiláról vall.
1923-ban az Elköszönő szelíd szavakkal lepte meg önmagát. Bár a vers datálatlan, a
kritikai kiadás április 11-re keltezi. S valóban erre engednek következtetni a harmadik sor
utalása („S a születésnap kurta korcsmájában") mellett azok a strukturális motívumok,
amelyek a születésnapi versek sajátosságainak tűnnek. A felütésszerű kezdet ismét csak az
életkort rögzíti („Már elhagyom tizennyolc évemet"), az ismétlődés a „kis vidéki város"
elhagyását és a felnőttséget, az új élet kezdetét okszerű viszonyba helyezi. Ebből következik
a vers kettős szándéka: a múlt—jelen értékelése és a jövő meghatározása. Az előbbi
idószegmentumok köré szerveződött személyes énkép, és a távolságba helyezett, prezentált
énkép különbözősége figyelmet érdemel. Az önértékelés valós, hisz József Attilára
tehetsége révén figyeltek fel legkiválóbb tanárai, s fogadták maguk közé felnőtt, atyai
barátai, azaz kivált így a tanulók közösségéből, más értékideált és más életmódot követve.
A versben azonban szembekerül az azonosságtudat két rétege: a múltban szociális hatások
„nélkül" képződött én (a „jófiú") és az azok hatására rossz útra tért, megkeseredett jelenbeli
én. Ez utóbbi sajátos minőségben és szerepben tűnik fel: „Az élő harcos hős, de vén, komor
70

bölcs." Az Elköszönő szelíd szavak ily módon az én alakulását — ha töredékesen is —
folyamatában végigköveti, s bár pózolva, a negatív észleléseket is beépítve megfogalmaz egy
identitásélményt. A 18 éves József Attila a jelen értékelésében — a pózt levetkőzve, a vers
önvallomásos részében — az énképet és a szociális tapasztalást egységben láttatja. A „kis
vidéki város" megbecsüli, költővé avatja, „néhány, jó, idős komája" barátként veszi körül.
Erre is alapozódik az a kivetített jövőkép, amely hittel telített,smindenrészébenpozitív.Az
„Új és paraszti füttyként indulok" önmeghatározás így nem a társadalmi hovatartozást
jelentheti, inkább az útra készülődés energikusságát, elszántságát. A verszárlatban, végkövetkeztetésként egy vállalt társadalmi szerep, a költőlét körvonalazódik: „Mert menni kell és
én már meg" sem kérdem, / Hogy többet ér-e a rideg Öröklét, / Az egész világ kicsi
városomnál." Az értékkonfliktus: a nagybetűs öröklét és a kicsi város szembehelyezése
világosan jelzi a szerep lehetséges tartalmát. A nyomatékosított kell (kéziratban aláhúzva)
pedig azt az elhatározást hangsúlyozza, amely ezt az új identitástartományt építeni
szándékozza. Juhász Gyula a Szépség koldusa bevezetőjében „Isten kegyelméből való
költőnek" nevezte József Attilát, a regionális lapok mellett a Nyugat is közölte már verseit —
megalapozottnak tűnik hát ez az elhatározás. A jövőt és az abban betöltendő szerepet nézve
azonban nyilvánvaló, hogy az rendkívül távol áll azoktól a szerepelvárásoktól, amelyek a
valóságban adódnak. Az öröklét, a horatiusi ércnél maradandóbb mű, mint idea, még nem
sejteti azokat a konfliktusokat, amelyek majd a társadalmi azonosságtudat hiányaként
kikezdik a személyes identitást is.
Nem sorolható ugyan szorosan a születésnapi versek közé, az önmeghatározás szempontjából mégis fontos egy közeli keletkezésű vers, A legutolsó harcos. Április 27-^n íródott,
s a biográfia tényeivel először definiálja önmagát a költő. A címben kinyilvánított attitűd
nyilvánvalóan a költő-próféta azonosításából ered, amelyre a 18 éves fiatalember ráruházza
a társadalmi ellentétek feloldását, a Világszabadság, Világszerelem, Világbékesség kiküzdését. Ettől, a stilizációból adódó túlnövesztett énképtől azonban jelentősen eltér a verskezdetben és zárlatban megfogalmazódó önvallomás, a származástudat megnyilvánulása: „Valami
forró nyári éjszakán / Gyárfüst ölelt át lomha földszagot / a legnagyobb lélek szökkent belém: /
Az Utca és a Föld fia vagyok." Erikson az identitás egyik alapvető feltételeként épp ezt,
a társadalommal való konkrét, az odatartozás tudatára épülő viszonyt tekinti: „A személyes
lét folytonosságának élményéhez elengedhetetlen, hogy valamifajta meghatározott állandó
viszonyban álljunk a bennünket övező, társadalmi világgal."
A József Attila-vers a világhoz való kettős kötődést érzékelteti: a társadalomban
történelmileg kialakult szerep vállalását mint az egyén élettevékenységét és a konkrét
társadalmi rétegekhez vérségi alapon való tartozást. Az előbbi kapcsolat azonban csak
fiktív, egy mintának hipotetikus realizálási vágya, a második viszont valóságos, a szülők, a
rokonok képviselik a hovatartozást. A legutolsó harcos olyan biografikus vers, amely egy
meghatározott identitásmodellt formáz. A fogantatás tényével indul — (erre utal a nyári
éjszaka, az ölel ige) —, amely a megszületésében (április) teljesedik ki, amikor is az apa
(Utca) és az anya (Föld) társadalmi kapcsolata elsődlegesen megszabja az utód szociális
viszonyrendszerét is. Erre épül — a vers logikája szerint — a vállalt Messiás-szerep. Az
elképzelt vég, a halál azonban nem a prófétasorsból ered. Sajátos módon, a halott anyához
siet a költő, ha elmegy: „Nekem mennem kell, ha szülém sikolt." Ez az önazonosság — a
vers tanúsága szerint — egy ponton labilis, illetve kidolgozatlan: az anyához fűződő
kapcsolatban. Ezt a traumát a 18 éves József Attila nem tudta meghaladni. Más
szempontból azonban figyelemre méltó, hogy egy fogalmilag kiépített identitásmodell
szolgál az önmeghatározás alapjául, ami azért is sokatmondó, mert a verset a költő második
kötete címadó versének szánta. Már nem a szépség koldusa ó, hanem a legutolsó harcos —
következtethetünk az önértékelésre.
1924-ből nincs keltezett születésnapi vers. A Magyarország április 16-i számában
megjelent Szomorúfűz azonban alapos okkal annak tartható. Részben Erdélyi költészetének
71

hatására József Attila lírájában új tájékozódási pontként tűnnek fel a népi hangú szegényember-versek. Ennek egyik első példája a Szomorúfűz, noha távol áll attól a stilizációtól,
a folklór világlátásának azon adaptációjától, amit akár az Erdélyi-versek, akár az ezután
születő szegényember-költészet képvisel. A Szomorúfűz olyan önstilizáció, amely a társkeresést, a szerelemvágyat szólaltatja meg. A szomorúfűz itt nem az absztrakció eszköze, József
Attila „önarcképpé" alakítja. (Szabolcsi Miklós) A patak—fagy oppozícióban az előbbi
a tárgyiasult vágy kifejeződése, amely a szomorúfűz képébe öltöző fiatalembert hajtja:
„S patak kéne / napfény kéne / Lehevernék az ölébe." Széles Klára versek sorával igazolta,
hogy a patak és a kedves egymást felidéző motívumok. S valóban, a szerelmi vágy szólal meg
a „lehevernék" és az „öl" szavak asszociációjában. A vers ezen részét átható, játékosan
rejtett szexualitás képszerűen is evidenssé válik a következő versszakban: „Megduzzadnék
mint a többi / Szerencsésebb erőföldi. / Virágoznék mint az égbolt / Ha a kakas kukorékolt."
A szimbolizált erotika a folklórábrázolás egyik jellemző vonása, amelyet József Attila
sikerrel ültetett át számos versébe. (Virágos, Mégis elveszem, Jut az ember stb.) A szerelem,
a partner utáni sóvárgásnak közismert híres példáiban (Óda, Nagyon fáj, Elmaradt ölelés
miatt stb.) a szerelem, a szeretkezés a maga valóságában is kirajzolódik. A Szomorúfűz
önstilizációja elrejti a költői én személyességét, ám a mű egészéből kitetszik a társ utáni
sóvárgás, a szeretet-szerelem hiánya. Ily módon ez a vers is adalék József Attila nőkapcsolataihoz. A versek sorában megörökített lányokhoz, asszonyokhoz fűződő szerelmeket
tekintve megállapítható, hogy azok a költőt sújtóan, egyoldalúak voltak. A kidolgozott
identitáshoz és az önelfogadtatáshoz azonban hozzátartozott volna az önérvényesítésnek az
az evidenciája, hogy a férfistátusz a harmonikus nőkapcsolatokban manifesztálható és
manifesztálódik. Ennek hiánya jelentős mértékben hozzájárult a József Attila-i énkép
aránytalanságérzetéhez: „...kellett volna két kis ló, / kis nő, kis eke / kis ház, kis kutya, kis
csikó, / kis kasza, kis búza — minden arányosan hoz- / zám, mint ahogy min- / den arányos
volt a ne- / velőapához" (Szabadötletek jegyzéke...).

'

A „Szerető után ha járnál" (A hetedik) kívánsága bukkan fel a következő év egyik
születésnapi versében. Nem ismeretes az Együgyű ének keletkezésének pontos ideje, ám a
kezdősor alapján Stoll Béla a 20. születésnap körül készültnek tartja. A „Fiatalember,
húszesztendős, velem egyidős", megjelölés valóban emlékeztet más ilyen versekre, épp- ««<wt
a pontos életkor-meghatározással. A szegényember-korszak reminiszcenciáiból és Kassák
konstruktivizmusából összegyúrt önarckép ismét a stilizáció prizmáján keresztül láttat egy
életideát: a harmonikus párkapcsolatot. A 11 sorban hatszor ismétlődő szereti-szerető szó
a szerelemvágy hőfokát is érzékelteti. A népdal hangzású „szép szeretőjét" a „fiatalember"
bensőségesen szereti. Az elválaszthatatlanságot a Szomorúfűzben látott motívum jelzi ismét:
„Úgy szereti, épp mint medrét a folyó." A vágyódás is hangot kap, ám nem a Szomorúfűz
érzékiségével, követelőzésével. Sajátos módon, a férfistátusz attribútumainak átértékelésével a vers olyan harmonikus családképet rajzol, ami önmagában sugározza ezt a szerető-aszszony kívánást. Az önarckép férfija „csak simogatja" szeretőjét, „a kenyeret is odaadja", és
nem ő szegi meg, „tüzet rakni is segít", holott ez csaknem kultikusan asszonyfeladat. A vers
zárósorában feltárulkozik a költői én, a feltételes mód világossá teszi a távolságtartás
indokát, a szemérmes kívánságot: „Ha volna szeretóm, én is nagyon szeretném / Éppen mint
a medrét a folyó."
A személyes identitást tárja fel az a megszerkesztett élettörténet, amely a huszadik
születésnapra készült, s amely ezt már címével is jelzi: Április 11. Mint már korábbi ilyen
versei (Elköszönő szelíd szavak, A legutolsó harcos), ez is az önéletrajzot állítja a vers
tengelyébe, a múlt—jelen—jövő aspektusából szemlélve az élettényeket. A vers nagyobb része a születést jeleníti meg, a gyermekkornak egy versszak jut, és egy — az utolsó — a
jelennek is. Sajátos származástudattal a költő egy mítoszt sző születéséről: a szél gyermeke. Ez
a találtgyermek-mivolta a születésének értelmezését is adja, épp a véletlenszerűséggel. Az
előélet mitikus képét (földből származás, a széllel utazás) a megszületés zárja le: „Vitt falvan,
72

földeken keresztül / Meghempergetett jó sárosra / Cibálva és kacagva vitt egy / Pesti,
csatakos külvárosba". A tarló közül-felkapott gyermek a pesti külvárosban talál szüleire.
Az „utazás" összekapcsolja az anyát, apát, hisz a falu—föld metonimia az anyát jelöli, mint
ahogy a külváros az apát. Mint a két évvel ezelőtti születésnapi versben, József Attila ismét
az Utca és a Föld fiának vallja magát. Az Április 11. önértelmezésében azonban a
megszületés tényét átjárja az önirónia. A „valami nagy ünnep volt" rendkívülisége
tükröződik a külváros életjeleneteiben. A harangok bugása, a szíveket betöltő béke, az
áldozatát kalaplevéve megtisztelő gyilkos mind a világ áhítatos átlényegülésének jelenségei.
Önnön születésének ilyen felnagyítását a költő egy szójátékkal zátja le. A bölcső mint
„alkotmány" és az államlétet szabályozó legfőbb törvény egymásba csúsztatásából a keserű
" önirónia hallatszik ki: „1905-ben ígyen / Iktattak be az alkotmányba." A mitizálást, a túlzást
magyarázza ez a származáskép, hisz mintegy kompenzálja a „normális", az igazi család
hiányát. Ez ugyanis félreérthetetlenül megjelenik a gyermekkor értelmezésében, a szülők-fiú
kapcsolat minősítésében. A „kártyás munkásnak" fiúként értékelés nem csak a családját
elhagyó, azzal nem törődő apát jellemzi, de a gyermeki meglét értelmét is csak ebben
láttatja: az apának a presztízs szimbóluma csak a fiú. Más kép tárul fel az anyáról és az
anya-fiú viszonyáról. A „szép, ifjú mosóasszonynak" reményt, célt, és ugyanakkor „fejkendőbe kötözött gondot" is jelent a gyermek. Az egyébként ambivalens anya-gyermek
kapcsolat most a felnőtt értékrendszerében tükröződik, amikor is az anyai tevékenységet a
törődéssel, a gondoskodással azonosítja. Ez azonban a múlt, a jelenben már ez sincs meg:
„Aszegényasszony rég halott már/De fiát a szél el nem hagyja..." A másutt is látott módon,
a verszárlatban ismét az anyahiány a domináns elem, hisz az anya elvesztése egy sokat jelentő
kapcsolat (cél-jövő kiteljesítése, érzelmi bázis) megszűntét is jelenti, s ezzel együtt a
magáramaradottságot. A magány mértékét az oppozíció minősíti, ugyanis az árvaságot
kompenzálni látszik az ellentétezés, hogy a fiút a szél gondozza, anya helyett anyja.
Az Április 11-ben — mintegy az élettörténet zártságát tételezve ezzel az ismétlődő
szerkesztési móddal — keretszerűen a szél fogja össze azt a sajátos rajzú életutat, amelyben
utalásjellegűek a biográfiai adatok. Elhalványulnak a megszületést és ezzel együtt a létezés
kötelességét átpoetizáló öniróniában. Ennek logikus következménye a szülők életében
»
betöltött szerep reális értékelése s a konzekvencia is: az egyedüllét elkerülhetetlensége.
A vers ily módon az én történetének, pozícióinak őszinte értékelését adja, amellyel a
húszéves fiatalembernek szembe kell néznie. Kétségkívül, értékvilágából, időívéből egy
„antitetikus jellegű énontológia" bontakozik ki (Lengyel1 András értelmezése), ám a
gyermekkort képviselő múlt és az árvaságot tartósító jelen értéküket illetően alig térnek el.
Legfeljebb a tudatos megélés lehetősége szól az utóbbi mellett.
„

Az én-világ viszony harmóniája' és a megtalált identitás jellemzi a huszonegyedik
születésnapra írott verset. Az Erősödik kéziratáról hiányzik ugyan a keltezés, ám számos jel
utal arra, hogy önmagát köszöntötte vele a költő. Mindenekelőtt az önmeghatározás
gesztusa, amely személyes énhelyzetét a pillanat aspektusából tárja fel. „Pillantásomtól az
almák pirosodnak és gömbölyödnek..." — ezzel a szilárd éntudattal indul a vers, s a kiemelt
valóságrészletek így mind az én hatósugarába kerülnek. A fiatalság energiája, a szerelem
a szétterjedő és megnövesztett énben koncentrálódik. Persze, ez a túlméretezett alanyiság
némileg emlékeztet a korábbi fiatalos nagyot mondásra, s tagadhatatlan az expresszionizmus
partikularitásszemlélete is, ám az Erősödik egészében véve egy ritka pillanat vetülete: az
énképzet és a tapasztalat egyensúlyban van. Az életképszerű vershelyzet, amelyre az első
egység épül, a harmadik, záró részben átértelmeződik, s a „fa ágán ülök" a létezés
absztrakciójává módosul: „Erősödik az ág alattam, erősödöm én is a világon..." A személyes
identitás ilyen hitszerű tételezését egy mitikus kép támasztja alá, amely az én folytonosságát
bizonyítja, és a biztos jövőt ígéri. A szerelemvágy nem kínzó érzés, s az anya felidézéséhez
sem társul negatív fogalmi vagy érzelmi reakció. Épp ellenkezőleg, most nem a halála jelenik
meg, hanem a gyermek születése, az első találkozás meghitt pillanatai: „Akkor indult el,
73

amidőn anyámra szememet fölnyitottam..." Az Erősödik az önazonosság élményének
dokumentuma, hisz a költő a múltat, jelent, jövőt egységben láttatja. Ezt a szubjektíve
megélt azonosságot azonban a verskörnyezet nem hitelesíti.
1926. szeptember és 1927 szeptembere közötti időszakra a kritikai adás mindössze hét
verset sorol be. Ezek között nincs születésnapi vers. József Attila Franciaországból való
hazaérkezése és a Nincsen apám, se anyám megjelenését (1929. február) összekötő közel
másfél évben is csak öt verse ismert. Az 1928-as műveket szemügyre véve azonban
születésnapinak tűnik a Nemzett József Áron. Az életrajz elemeiből épül fel, ám láthatóan —
a Zajtalanul és félelmesen (1926) után most először — a biográfiai tényeket alig kommentálja,
azokat nem absztrahálja és nem is lirizálja poétikai szándék. A tizenhat sorból tíz a múltat
taglalja, negatív végkövetkeztetéssel. Az önéletrajz pontosságával a költő név szerint is
feltünteti szüleit, sót a foglalkozásukat is megnevezi, illetve az anya esetében utal erre. Az
apa leírásában a családi legenda munkál. A kivándorolt apát a „Nagy Óceánon / szagos
füveket kaszál" minősítés már halottnak hiszi. Az anya halálát csaknem a diagnózis
szakszerűségével ismerteti: „Megszült Pőcze Borcsa, / kit megettek a fenék." A népi
terminológiában a fene a ráknak az elnevezése, s a költő a mama halálának valódi okára
(méhrák) is utal, a gyomor, a has említésével. A szülők halála után a gyermekkor veszteségét
majd a felnőtt lét sérelme, a szerelmi kudarc folytatja. Bár név szerint — és a vers
szemléletéből logikusan — csak az utolsó viszonzatlan szerelem (Wallesz Luca) kerül a
negatív sorba, azonban alighanem itt a felnőtt ember kudarcsorozata általánosul. Annál is
inkább, mert így vált a vers jelen időbe, a „most" állapotának leírásával. Az pedig
ugyanolyan negatív végösszegű, mint a múlt. Az én közvetlen létezését szimbolizáló tárgyak
(„Bútoraim: árnyak") meglétét éppúgy tagadja, mint a közvetettet, a társadalmit: „Barátaim
nincsenek". Noha az idő tagolásában a jelen kapja a legkisebb részt, a folyamatos veszteség
hangsúlyozódik itt, a társadalmi defekt állapota. Az én eddigi története csupa kudarc,
tragédia, amelyet nincs mód a jelenben sem meghaladni, hisz a kapcsolatok hiánya (se
szerető, se barát) a társadalmi önazonosság kidolgozatlanságát jelenti. Ebből adódóan az
önmeghatározás csak a múlt rekonstruálására, a tényleges élettörténetre szorítkozik, hisz
a jövő a múlt és a jelen negatívumainak projekciója. Nincs életterv, nem motivál célképzet,
az irónia visszavonja a bajtalanság és az öröklét távlatát. A „Bajom se lesz többé / lelkemmé
lett mindahány" fájdalmas felhangja mögött figyelemre méltó sorsértékelés húzódik meg.
A felgyülemlett bajok kitöltik a lelket, azaz az élettörténet tragédiák sorozatával azonos.
Az „élek mindörökké"-t pedig az előrevetített negatív énkép helyezi idézőjelbe. Az öröklét
— ez volt az első megjelenések idején a vers címe — ugyanis nem más, mint a létezésnek
értelmet adó minőségek redukciója. A „gazdátlan és ostobán" mint a lehetséges énkép
tartalmai, a két szférát egyformán kedvezőtlenül értékelik. A társas kapcsolatok abszolút
hiányát előlegezi a „gazdátlan", hisz e kapcsolatrendszernek olyan változatát is kétségbe
vonja, amikor az egyén függ valakitől. Ily módon tehát a „senkihez semmilyen módon nem
tartozhatom" állítása jelenti egyfelől a jövőképet. A másik oldalon ugyanilyen értelmű
minősítés található, hisz az ostoba öröklét nem jelenthet az egyén számára perspektívát. így
a Nemzett József Áron nem csak abban különbözik az eddigi születésnapi versektől, hogy
aktualizáló énkép-aspektusából szerkesztett énontológiát épít, hanem jövőtlenségével,
a célképzetek ironizálásával és tagadásával is. Hogy pillanatnyi érzés, a szerelmi bánat
elkeseredettsége hangolta-e ilyenre ezt a verset, nehéz eldönteni. Érdemes azonban
összevetni egy közel azonos keltezésű, más rendeltetésű, de ugyanilyen természetű írással.
1928. április 21. a keltezése az Országos Magyar Diáknyomorenyhítő Akció kérvényének. A családi viszonyokra vonatkozó kérdésre így válaszol József Attila: „Szüleim
nincsenek. Egyetlen fiú-voltam. Két néném van, egyik férjnél, így a másikat támogatja.
Rokonaim földtelen parasztok." Ez a válasz is az árvaságot, az egyedüllétet hangsúlyozza.
Szükségesnek tartja kiemelni az egyetlen fiú voltát, és a jelenben is folytatódó magányosságot. A nővéreitől ugyanis független, a férjnél levő csak a „másikat" támogatja — azaz őt nem.
74

József Attila a megtalált hivatással, a költőszerep szociális tartalmának konkretizálásával, a közösségben való feloldódással elhagyta korábbi aktualizáló verstípusát. A Bartha
Miklós Társasághoz való csatlakozása, majd tevékeny részvétele az illegális munkában,
párttagsága ezt a lehetőséget jelentette. Az „adott világ varázsainak mérnöke" (A város
peremén) a társadalmi igények által visszaigazolt — vagy annak hitt — magatartás, amelynek
keretei között megfér a személyes én is. Ezen időszak műveiben tételeződik a rend is, amely
ideaként opponálja a későbbi, a valós világ szerkezetét felmutató versekben a „vas világot".
(Levegőt!, Eszmélet, Hazám.) Az autentikus emberi lét most még a közösség és a munka
értékrendszerében alakul, s csak 1933 után válik az identitás zálogává az autonómia.
Feltűnnek azok a léthelyzetek műveiben, amelyek az én valamely szükségletét pozitív vagy
negatív módon érintették, s amelyek így az énértékelésben is nyomot hagytak. Sajátos
dokumentumai ennek a belső szükséggé vált késztetésnek a Rapaport Samuhoz írott
pszichoanalitikus levelek. Igaz, ezek a vallomások a pszichoanalitikus szimbolika rendszerében mozognak, ám visszavonhatatlanul bizonyítják a világról való leszakadást, az én—mások
viszony értékrendi bizonytalanságát, a személyes énkép és a prezentált konfliktusát. „Inkább
az volt a baj, hogy én úgy kaptam, mint a gyerek, vagyis munka nélkül kaptam ellátást, pénzt,
és ezért úgy is adtam, mint a gyerek, ti. a gyerek azt adja, hogy szereti, akitől kap" — írja
a költő volt analitikusának. Ez a sorsa által rákényszerített és feloldhatatlannak tűnő
gyermekség az önmeghatározásban egyre inkább domináns pozícióra tesz szert. A társadalmi
létben érvényesíthető „felnőtté" avató szerepek (agitátor, mozgalmi költő, a jövőképet
ideológiailag megtervező költő) és státuszok (a nők által elismert férfi, férj, barát) számára
ugyanis csak kudarcot jelentettek.
Ebben a léthelyzetben írja József Attila utolsó születésnapi versét. A belső idézeteket
elemző Tverdota György tanulmánya rámutat, hogy a rögtönzés szándéka nem lehetett
idegen a költőtől, azonban a kivételes megszerkesztettség is bizonyítja, hogy nagyobb
szerepet tulajdonított művének, mintsem alkalmi bökversnek szánta volna. A Születésnapomra valódi születésnapi vers, mind struktúráját, mind poétikáját, mind pedig stratégiáját
illetően. A költő a krisztusi kor küszöbén köszönti magamagát. A vers életkort rögzítő és
állapotmegjelölő részében ugyanis ez visszhangzik: a magányosság. Az önmagának szerzett
„meglepetés", „ajándék", olyan paradoxonsor, amelynek öniróniája nem fedheti a szomorú
valóságot, a teljes társtalanságot. Ez az önirónia minősíti az életutat és annak eredményeit is.
Az „elszelelt" ige nem egyszerűen az eltűnt életszakaszt, az életkort jelzi, hanem annak
tartalmát, pontosabban tartalmatlanságát is. A hiábavalóságot az egzisztencia sikertelensége
bizonyítja. A jól ismert korabeli sláger egy bizonyos létminőségre vonatkozik, ez azonban
a költőnek nem adatott meg. A gúnyos rímpár („Az ám / Hazám") erre, a konszolidált létből
való örökös kiszorultságára emlékeztet. Annál is inkább, mert felidézi életének egyetlen
olyan esélyét, amely — értelmezése szerint — lehetőséget garantált volna a társadalom által
is elfogadott önérvényesítésre. Ez pedig az „oktató", a tanár. Ezt az eshetőséget a jelen
helyzettel szembesíti, s ebben az összevetésben a költői státusz egyértelműen alárendelődik.
A „töltőtoll koptató" mérhetetlen öniróniáját felerősíti egy utalás is, a társadalomból
kirekesztett réteggel való önazonosítás: „nem ily... szegény / legény." Ez a tanár társadalmi
státuszát felértékelő szemlélet a jelen helyzetéből érvényesíti értékrendjét — (bár kétségkívül a tanárság akkortájt nem csak társadalmi presztízst, de egzisztenciát is biztosított) —,
s a kompenzációs szándék felidézi a biográfia azon eseményét, amely megfosztotta az egyént
a kiegyensúlyozott anyagi lét esélyétől. Emlékeztet a híres Horger-afférra, de sokkal
nagyobb szerepet tulajdonítva annak, mint amekkora a valóságban volt. Azaz az eltanácsolás, az életpálya negatív élményeinek összegződéseként, az egyénnek a társadalomból való
kizáródásának szimbólumává nőtt, és így az életkudarc okának minősül. A szegedi
professzorral való konfliktus tehát egy aktuális életstratégia szemléletében — ellentmondva
ezzel a valóságnak — nyeri el ezt a megkülönböztetett jelentőséget, és szűkül le így
a kudarcot kiváltó tényezők sorozata egyetlen, fiatalkori okra. A verszárlatban megfogalma75

zódó jövő ugyanúgy szimbolikus ábrázolatú, hisz a tiltással szembeszegezett, távlatba
helyezett minta a nagy költőt ígéri, akinek művei nem egy egész népet tanítanak.
A kiteljesedés tehát nem a korábbi születésnapi versek költőportréját jelenti, aki a közösség
sorsában érvényesíti nagy eszméit, hanem egy, a valóságtól már elvonatkoztatott ideát.
A halála után műveivel „tanító" költő reményét.
A születésnapi versek a művészi szövegek szerveződésének sajátos rendjében
a személyes létet, annak történéseit, aktuális helyzetét, majd egy igényelt és kiteljesíthetőnek
vélt társadalmi szerepet írnak le. Csaknem minden műben közös azaz emberi-költői szándék,
amely a múlt értelmezésével a jelenbeni létet is definiálni kívánja, vagy legalábbis a kettő között
összefüggést kíván feltárni. A múlt pedig legtöbbször az árvasággal azonos, amelynek
motivisztikus megjelenési módja az anya emléke, hiánya, s amely beárnyékolja az egész
élettörténetet. A korai születésnapi versekben is konzekvens motívumként tűnik fel az
egyéni kiteljesedés formáját a társadalmi szerepvállalásban láttató identitásminta.
Az érlelődő egyéniség megmutatkozik azokban a vágyott ideákban, modellekben, amely
mögött nem lehet a személyiségnek fedezete. Közös — és lényeges — vonásként azonban ott
munkál a költészet, a költői szerep, mint a társadalmi és személyes identitás kiépítésének
lehetséges eszköze. Nem csak az életmű, a biográfia is bizonyítja, József Attila valóban
„Isten kegyelméből való költő volt", aki tudta is ezt, készült is erre. Amikor azonban ezt
a szerepet a direkt társadalmi viszonyok közepette próbálta érvényesíteni, sajátos konfliktushelyzetbe került. A szerepelvárás és a költészetről vallott felfogása ugyanis nem találkozott.
A Döntsd a tőkét, ne siránkozz deklaráltan osztályharcos szemlélete nem talált kellő
fogadtatásra a baloldalon, pedig ezek a versek meg akartak felelni a korabeli marxista
elvárásoknak, még a művésziség feláldozásával is. A visszaállított művészi rend mögül
(A Medvetánc ilyen tárgyú versei) viszont elveszett a mozgalmi-közösségi háttér, a költői
szerep visszaigazolására. Már A város peremén keserűsége („A költő ajkán csörömpöl aszó")
is az identitás ilyen válságára utal, a Szállj költemény „Nem muszáj hősnek lenni, ha nem
lehet" szomorú ténymegállapítása, az Ós patkány terjeszt kórt... öniróniája („A költő
hasztalan vonít") pedig az énazonosság hiányáról vall. A Kész a leltár Petőfi-parafrázisa és
a Születésnapomra értékelése mögül kiérződik a „híres vagy, hogy ha ezt akartad" (Karóval
jöttél) mindent visszavonó önmeghatározása, az identitást vesztett ember fájdalma. Egyik
utolsó töredékében írja József Attila: „Nincs közöm senkihez, szavam szálló penész / vagyok
mint a hideg, világos és nehéz".

MONOSTORI IMRE

Újra és újra: népi-urbánus viták
Szinte egy időben (1990 második felében) jelent meg két igen fontos (és nem kevésbé
tanulságos) összeállítás a népi-urbánus vita témaköréből: a Nagy Sz. Péter szerkesztette
dokumentumkötet (amely az 1932 és 1947 közötti, a témába vágó cikkek válogatott
gyűjteménye a Rakéta Könyvkiadó gondozásában) és a Századvég című periodika ez évi
2. száma, melynek címe: Népiek és urbánusok — egy mítosz vége?
Rögtön fenn is akadhatnánk e cím kétértelműségén. Persze, nem a kérdőjel miatt,
hanem azért, mivel nem derül ki világosan, hogy a szerkesztő, Gyurgyák János magát
a problémát minősíti-e mítosznak, melyet — mint mesterségesen keltett ködgomolyt — szét
kell fújni, el kell oszlatni (előszavában „hamis dilemmá"-ról beszél); avagy tartalmilag
éppenséggel az ellenkezőjét sugallja; azt, hogy e nagyon is valóságos, sőt nagyon is súlyos,
76

„többszörösen" is történelmi képződményt végre-valahára meg kell fosztani a körülötte
kialakult mítosztól. (E célra és feladatra viszont éppen maga e szerkesztői vállalkozás felelhet
meg — pillanatnyilag — a legjobban.)
Akárhogy is: a Századvég körkérdései és A népi-urbánus vita dokumentumai 1932—1947
című kötet történetileg is az első komoly kísérlet arra, hogy megkezdődjék e lefojtott szellemi
örökségünk „kibeszélése", s talán majd — ennek nyomán is — szellemi és politikai
életünkben is létrejöhetnek a normális dialógusok, a hisztériamentes diszkussziók mindama
kérdésekről, melyeket összefoglalóan (és leegyszerűsítő módon persze) a népi-urbánus vita
körébe sorolunk.
*
Az említett kérdéskör súlyát csökkenteni, élét tompítani igyekvő vélemények —
természetesen — megtalálhatók a Századvég kötet válaszai között is. Antal Gábor szerint
például a népi-urbánus ellentétet a magyar irodalomban az váltotta ki, hogy „az 'urbánus'
Babits Mihály nem méltányolta időben József Attila kimagasló képességeit." Azzal
a Borbándi Gyula képviselte véleménnyel sem igen értünk egyet, amely szerint a szóban
forgó ellentét „voltaképpen csak másfél évtizedig osztotta meg [...] a magyar értelmiségi
közgondolkodást." Vitathatónak érezzük azt az állítását is, hogy az „urbánus" nem jelöl
politikai eszmét, csupán életformát, életstílust. Meglehet, hogy e szó etimológiája és szótári
„első" értelmezési köre valóban eltér attól a jelentéstől, amire a „népi-urbánus" páros
kifejezésben használjuk. Ez azonban szemantikai s nem eszmetörténeti vetület. Az „urbánus" bizonyára igen pontatlan kifejezés, ennek ellenére — akárcsak a „népi", úgyszintén
pontatlan fogalom — sajátos eszmekört is jelent, a magyar politikai gondolkodás egy fontos
megjelenési formáját.
Vannak azután a Századvég válaszai között — mintegy félszáz írás érkezett be
a szerkesztőségbe — csodálkozásra, sót bosszankodásra is okot adó félreértelmezések és
félremagyarázások is. Van, aki a kérdés mai lényegét olyan „informális" és „kiszorítósdi"
lobbyharcban fedezi fel, amely a kulturális hiánygazdaság és a „preszelekciós iskolarendszer" következménye. (Balog Iván.) Megítélésünk szerint tévesek azok a felfogások is,
amelyek szerint a népi-urbánus ellentét valaminő céltalan szellemi perverzitás, amely csak
arra jó, hogy megakadályozza azt, hogy a valós társadalmi problémák a politikai élet
fókuszába kerüljenek. (Faragó Béla.)
Még súlyosabb tévedés azt állítani, hogy a két világháború között kialakult népiség
„végeredményben csak a népboldogító ideológiák egyike, mely a népet a nép részvétele
nélkül akarja felemelni" — s e tekintetben lényegében nem különbözik a szovjet típusú
kommunizmustól. (Ugyanő.) Félreértés az a kötetben több helyütt felbukkanó értékelés is,
amely szerint a népi-urbánus vita „művi képződmény", melyet a mindenkori hatalom
manipulációi tartottak, illetve tartanak fönn. (Vágvölgyi B. András.) És szinte hihetetlen
a torzításnak az a foka, melyet Hegedűs Géza írása képvisel. Szerinte ugyanis a népi nem
más, mint a maradiság szinonimája, s a magyar irodalom szétszakadása — amely majd
a népi-urbánus polarizációhoz fog vezetni —, Gvadányi József Egy falusi nótárius budai
utazása című (valóban retrográd szellemű) elbeszélő költeményével kezdődött. Mert hogy
a két világháború közötti tudatosodó „népi" irodalom, népi mozgalom „jellege szerint Zajtai
uramnak, Peleske hajdani nótáriusának riadalma volt a város polgárosodásától, európaiságától , műveltségétől és művelódésigényétöl."
*
A népi-urbánus ellentét valódi jelentőségét, súlyát (így vagy úgy) csökkentő, a benne
rejlő konfliktus feszítő erejét fékezni szándékozó, illetőleg az e kérdés kapcsán másról
77

beszélő véleményekkel szemben természetesen ott vannak a kötetbeli írások között
a szélsőséges indulatoktól sem mindig mentes, a népi-urbánus vitát többnyire a zsidókérdésre
leszűkítő vagy legalábbis annak domináns szerepet tulajdonító megközelítések is. A Fejtő
Ferenccel készült interjúban például azt olvashatjuk, hogy Illyés Gyula „egyrészt mélységesen antiszemita volt, másrészt pedig humanista és européer is"; továbbá, hogy Németh
László „a magyar kultúra szempontjából a legkártékonyabb egyéniségek egyike", mivel
etnikai (faji) szemléletével „tovább szűkítette ezt a már Trianon által úgyis leszűkített
magyarságot." S innen a mába vetítve egy ezzel rokon gondolat: a népiség ma egyet jelent
a Németh László-i „rasszista harmadikutasság"-gal. „Egyedül ez magyarázza a 'népi-urbánus
ellentét' újbóli vehemens tematizálását a magyar közgondolkodásban." (Béri János) Csalog
Zsolt pedig úgy látja, hogy a népi mozgalom a nyilaskeresztes kurzussal volt „genetikusan
(...) rokon", s „'jobb'-szárnya beleszaladt a nácizmusba, 'bal'-szárnya meg beleszaladt
a 'szocializmusba'." Megfogalmazódnak a körkérdések válaszaiban a népi-urbánus ellentétet
az antiszemitizmussal azonosító álláspontok is. Tamás Gáspár Miklós például azt javasolja,
hogy az antiszemitizmust ne nevezzük „'népi-urbánus ellentét'-nek", Hernádi Miklós pedig
ugyanezt az ellentétet „mindenestül az antiszemitizmus alesetének" tekinti, és „a nem zsidó
humán értelmiség antiszemitizmusával" azonosítja.
*
Különös kontrasztként hat ezek után a határainkon túli magyar szellemi-irodalmi élet
néhány reprezentánsának a véleménye. Ok ugyanis egybehangzóan azt állítják — és persze
ez a jelenség éppúgy történelmi megközelítéssel magyarázható, akárcsak a hazaiak —, hogy
szűkebb és tágabb környezetükben, a kisebbségi (vagy éppen szórvány) lét körülményei
között nem volt és ma sincs számottevő táptalaja a népi-urbánus ellentétnek, vitáknak,
villongásoknak.
Ha voltak is viták bizonyos lapok, folyóiratok, csoportok, eszmeáramlatok, irányzatok
között, azok nem igazán az anyaországi éles konfliktusokhoz hasonló csatározások voltak,
így például az Erdélyi Helikon és a Korunk vitájában az előbbi fórum nem egyszerűen „népi"
orgánum volt, s a Korunk sem par excellence „urbánus" folyóirat. Vagy: a két világháború
közötti fontos eszmeáramlat, a transzilvanizmus sem ismerte a népi-urbánus ellentétet. (Gál
Ernő, illetve Fábián Ernő megjegyzései.) Gömöri György azt húzza alá, hogy a nyugati
magyar irodalom már régen túljutott az efféle vitákon, miként Grendel Lajos is határozottan
állítja, hogy a szlovákiai magyar szellemi életben „máshol húzódnak a frontvonalak". S ami
a másik — a fő kérdéssel szorosan összefüggő — neuralgikus pontot illeti, Kántor Lajos
ekképpen fogalmaz: „ismét együtt vagyunk zsidó (származású) magyar társainkkal, korábbi
sorstársainkkal. A veszélyérzet s a láthatáron felvillanó (európai) remény tart együtt,
mondhatnám, egy szekértáborban." (S ez a helyzetértékelés a fentebb fölvillantott jelenség
egészének magyarázatához is alighanem az egyik legfontosabb összetevő.)
*
Másfelől azt is látnunk kell — s erről is többen szólnak a kötetben —, hogy a
népi-urbánus ellentéthez hasonló társadalmi, ideológiai és politikai jelenségek más (nyugati)
országokban (sőt más kontinenseken) is föllelhetők. Persze, nagyon óvatosnak kell lennünk
bármiféle összehasonlításkor, hiszen a szóban forgó kérdésnek nagyon is megvannak a
sajátos kelet-közép-európai, azon belül is a — két világháború közötti periódus — magyar
sajátosságai.
Szilágyi Ákos éppen azt feszegeti, vajon a népi-urbánus ellentét párhuzamba állítható-e
78

az oroszországi „szlavofil—nyugatos" ellentéttel. Ágh Attila arról (is) szól, hogy a népi-urbánusnak nevezett ellentét nem valamiféle magyar átok, ellenkezőleg: „a (fél-)periféria
országainak általános jegye, amely legfeljebb sajátos alakot ölt Magyarországon." Hasonló
véleményt fogalmaz meg Szabolcsi Miklós és Kende Péter is. Mindketten utalnak arra, hogy
a népi-urbánus ellentét párhuzamai nem csak Kelet-Közép-Európában, de tőlünk nyugatra
is megtalálhatók. „Túlzás tehát — fogalmaz Kende — a 'népi-urbánus' ellentétben helyi
furcsaságot vagy kelet-európai anomáliát látni. Mind történetileg, mind az eszmék belső
logikáját tekintve a választóvonal mindkét oldalán megvan a kapcsolódás a nagy európai
vonulatokhoz." Gergely András alapos okfejtése szerint, mivel a vita mélyén különböző
értékválasztások rejlenek, ennek analógiái megvannak — szerte a világban. Már csak azért
is, mivel az „európaiság" nem más, mint merő absztrakció, ugyanis a valóságban mindig
konkrét nemzeti társadalmak léteznek, sajátos gazdasági, politikai, társadalmi, ideológiai
stb. összefüggésekben.
E fenti vélemények tükrében fogalmazható meg kellő élességgel a már korábban is
jelzett meggyőződésünk: a népi-urbánus vita nemcsak hogy nyilvánvalóan létező, valódi
(elsősorban politikai) tényezője volt (és maradt) a magyar társadalom- és eszmetörténetnek,
de — történetileg nézve — egyenesen szükségszerű, sőt természetes is. Ha tehát történelmi
nézőpontból — és nem ideológiai prekoncepciók alapján vagy éppen túlfűtött indulatokkal
— közelítünk a kérdéshez, világossá lesz („egy mítosz vége?"), hogy a népi-urbánus vita
eredete és története elég egyértelműen fölvázolható, tartalma és az esetleg változó
értelmezései híven tükrözik a sajátos magyarországi fejlődési (persze inkább a fejlődési
rendellenességben) modellt; ennélfogva a mai vonatkozásai is sokkal inkább a történettudomány diszciplínáinak elemzési köreibe tartoznak, semmint a pszichológia vagy a szociálpszichológia terrénumába.
*
Ami a szóban forgó téma történeti vonatkozását illeti, a Századvég cikkírói többé-kevésbé egységesek abban, hogy a népi-urbánus szembenállás a magyar gazdaság és társadalom
polgárosodása elakadásának, eltorzulásának, „zsákutcás" fejlődésének a következménye,
amely egy különösen lefojtott és ellehetetlenült évtizedben — a 30-as években — robbanásszerűen tört a felszínre. Vannak, akik ezt a dilemmát — a nyugati fejlődéstől eltérő
kelet-európai és ezen belül sajátosan magyar út — Szent Istvánig visszavetítve is érvényesnek
tartják, mások a genezist a 18. század végére, a II. József modernizációs törekvéseivel
szembeni magyar nemesi ellenállás idejére teszik. Ismét mások a századforduló tájékára
datálják a „haza és haladás" szerencsésebb történelmi korokban egybetartozó kettősségének
a megbomlását; illetőleg — némiképpen más törésvonal mentén — a hazai polgári
progresszió kettéválását.
Természetesen e történelmi analógiák (távoli gyökerek?, negatív tradíciók?) nyilvánvaló tények; ám ha a közvetlen előzményeket kutatjuk — és e kérdésben is többé-kevésbé
egység mutatkozik a válaszolók között — az első világháborúval kialakult helyzetet kell
kiindulási pontnak tekintenünk. (Miként Lengyel László fogalmaz: „az igazi dráma 1918-ban
kezdődik.") A háború és Trianon után válik alapvető dilemmává az utak újragondolása,
a magyar polgárosodás végzetes megrekedése nyomán a lehetséges fejlődési irányok
fölvázolása. A kötetben többen is utalnak az Erdei Ferenc-féle tipológiára, a két világháború
közötti magyar társadalom kettős szerkezetére: a lényege szerint a rendi-konzervatív,
illetőleg a modernizációt megtestesítő (persze önmaga is reformra szoruló) polgári jellegű
struktúrára. Ez azért is lényeges támpont, mivel a magyar progresszió köreiben éppen az
jelenik meg alapvető kérdésként, hogy e kettős szerkezettel szemben miféle politikai
stratégiát kövessenek. S miután a század eleji polgári radikális (másfelől a szélsőséges
próbálkozások: az agrárszocialista, majd a kommunista) kísérletek megbuktak, a 20-as, 30-as
79

évekre új stratégiák indukálódtak, jóllehet, a kérdés ugyanaz maradt. Mégpedig:
„a modernizáció és a p o l g á r o s o d á s problémája, azaz a Nyugathoz való fölzárkózás kényszere
és lehetősége." (Litván György.)
A 20-as évek végén jelenik meg — először csak az irodalomban, később már
a politikában is — a magyar szellemi progressziónak az a képződménye, melyet a népi írók
csoportjának, majd mozgalmának hívunk, s amely a már létező (liberális, illetőleg szocialista)
baloldalnak — ideológiailag s részben politikailag is képviselt — a jövőbeli magyar
társadalom fejlődési útjaitól eltérően egy sajátos („harmadik"?, „negyedik"? stb.) utat jelölt
meg a magyar társadalom polgárosodása útjaként. Ennek az útnak a lényege pedig a paraszti
polgárosodás perspektívája volt. Egészen természetes tehát, hogy mind a liberális, mind
pedig a szocialista baloldal eszmei és politikai vetélytársat látott a népi mozgalomban, sőt
még ennél is nagyobb volt a tét: nem csak a jövendő Magyarország fejlődésének történelmi
képlete — de majdani hatalmi viszonyai is.
*
Nagy Sz. Péter jóvoltából (igaz, itt-ott tátongó hiányokkal) előttünk van az
a dokumentumkötet is, amely a magyar progresszió két szárnya megütközéseinek a felszínen
érzékelhető folyamatát: magát a népi-urbánus vitát követi nyomon. A vitát, amely
hírlapokban és folyóiratokban zajlott a 20-as évek végétől kezdődően, és amely rendkívül
sok hordalékot is magával cipelt mindkét oldalon. Ez a vita jó néhány pontján ugyanakkor el
is fedte azokat a fő és lényegi vitapontokat, amelyek a liberális, illetőleg a népi baloldal
valódi politikai érdekei szerint és politikai síkon (s eszközökkel) fogalmazódhattak volna
meg.
Az persze világosan látható, hogy ezek a hírlapi (és folyóiratbeli) csatározások
egybeesnek a népi mozgalomnak mint mozgalomnak a kialakulásával, a népieknek a liberális
oldal szellemi-ideológiai, illetőleg — potenciálisan — politikai ellenfeleként történő megjelenésével. A vitát Illyés Gyula Pusztulás című szociográfiájának Nyugat-béli megjelenése és
Németh László Ember és szerep című önéletírásának egyik Kalangya-beli részlete (annak is
a „zsidó passzusai") tették valóban robbanóvá 1934 tavaszán. A forrpont egy évvel későbbre,
a népi írók egy csoportja és Gömbös Gyula miniszterelnök találkozóját közvetlenül követő
időszakra tehető.
Az előbbi összecsapás-sorozatban Illyéssel és Némethtel szemben Ignotus, Zsolt Béla,
Ignotus Pál és Hatvany Lajos áll. Az ő vádjaik így szólnak: városellenesség, parasztmítosz,
faji szemlélet, burkolt vagy nyílt antiszemitizmus s bizonyos párhuzamok a fasiszta
eszmékkel. Illyés visszautasít, korrigál, éppen a nyugati demokráciák szellemének híveként
(Szellemi vérvád); Németh pedig elveti Ignotus Pál „örök baloldal" teóriáját, továbbá
a zsidókérdésben elfoglalt álláspontját részletezi, és megfogalmazza a „harmadik oldal"
megszületését. (Egy különítményes vallomása). A vitában három neves zsidó író, illetve
kritikus (Kardos Pál, Pap Károly és Kardos László) Németh mellett szólal fel.
E vitasorozat teljes dokumentumanyagát (tehát nem csak az itt közölteket) vizsgálva
legalább két fontos konklúzió levonható. Az első: 1934-ben Illyés és Némth ebben a vitában
nem a magyar zsidó értelmiséggel csap össze, még csak nem is az asszimilált zsidó
értelmiséggel, hanem ez utóbbi egy szűk rétegével: a Századunk és A Toll körének jeles
publicistáival. Másodszor: a vita lényege semmiképpen sem a zsidó—nem zsidó ellentét,
hanem a magyar progresszió e két szárnyának különböző elképzelései a magyar polgárosodás
mibenlétéről, útjáról és képviseletéről.
Az 1935-ös összecsapás-sorozatban a liberális urbánusok érthető fellobbanással róják fel
a népi tábor prominens képviselőinek bizonyos illúzióit, amellyel a kormányhatalomtól
reformokat remélnek. (Habár Illyés Gyula egy Brassói Lapok-beli interjúban nagyon is
80

világosan szól erről: „a magyar népnek segítség kell, és ha nem is mindegy, kiktől jön a
segítség, ez ma mégiscsak másodlagos szempont lehet, első a segítség, különben ez a nép
megfullad.") A küzdelem taktikája és hevessége persze jóval messzebbre is elsodorja a
vádlókat. Ignotus Pál kérdésfeltevése például már így szól: „Ilyen hamar válnak irodalmi
forradalmárok politikai ellenforradalmárokká? Ilyen sebesen cserélik fel a frígiai sapkát a
tányérsapkával?" (Frígiai sapkából tányérsapka) A népi tábor (vagy inkább fogalmazzunk
így: a reformírók) viszont impozáns seregszemlét tart a Magyarország hasábjain, hogy
azután a mozgalmat továbbvivő részük (új erőktől is támogatva) két év múlva majd a népi
gondolat eszmei és politikai csúcspontját jelentő Márciusi Frontban hirdesse meg a
„független, demokratikus Magyarország 12 pontját. Ám Hatvany Lajos változatlan hevességgel továbbra is támadja a népi mozgalmat: a falukutatást, az Új Szellemi Frontot és a
Márciusi Frontot egyaránt. Vádjainak lényege is változatlan: faji előítélet, s a falu kijátszása
a várossal szemben. (Vö.: Az Új Szellemi Fronttól a Márciusi Frontig, ill. Beszámolás és
leszámolás.) S aztán 1938 elején a messzi Oberlin College-bői megszólal Jászi Oszkár is.
Hozzászólása a népi mozgalom lényege és szerepe megértésének és méltánylásának azóta is
egyik legtisztább és legbecsületesebb dokumentuma. (Leszámolás — beszámolás nélkül)
*
S igazából most jutottunk el a népi-urbánus vita fő kérdéséhez: mi is volt tulajdonképpen
a népi mozgalom politikái tartalma, s milyen eszmeiséget képviseltek a mozgalomnak nyilván
nem nevezhető, de jelentős ideológiai áramlatnak mindenképpen minősíthető liberális-urbánus törekvések?
A Századvég kérdéseire válaszolók közül sokan újrafogalmazzák azt a nyilvánvaló tényt,
hogy nem csak az urbánus (a liberális polgári), de a népi irányzat is baloldali, progresszív
szellemi vonulat volt. (Például: Agárdi Péter, Andorka Rudolf, Erényi Tibor, Gerő András,
Kende Péter, Réz Pál, Szelényi Iván, Vajda Mihály.) S az is elég világosan kiderül, hogy
sajátságos erősségei mellett egyik tábor sem volt mentes a túlzásoktól, a szélsőséges
megnyilvánulásoktól. Erényi Tibor a lényegre mutatóan fogalmaz, amikor az ellentét jellegét
minősíti. „A vitát aligha lehet eldönteni — így Erényi —, hiszen mindkét fél álláspontjában
voltak jogos, reális elemek, és mindkét oldalon történtek aligha igazolható elcsúszások."
Az urbánusok „tiszta liberalizmusa" illúzió volt, ezzel szemben a „harmadikutas"- kísérletekre Európa-szerte sor került. Látni való, hogy a „harmadik út" — persze jobb, ha
pontosabban fogalmazunk: a történelmi sajátosságokra építő jövőstratégia — valójában
reális alternatíva volt, minthogy elsősorban a „vidéki Magyarország", a paraszti tömegek
polgárosodásának programját jelentette. „A magyar populizmus legjobb képviselői legfőképpen antifeudálisok voltak, a nemzeti-rendi Magyarország, a nagybirtok, az úri keresztény
középosztály kritikájára vállalkoztak s egy, a magyar sajátosságoknak megfelelő hazai
polgárosodást sürgettek." (Szelényi Iván) Az urbánus gondolkodás viszont nem hitt
a liberális elvek, a demokrácia, a nyugati típusú polgári társadalom „nemzetivé", „hazaivá"
formáihatóságában. Pontosabban szólva: csakis a polgári demokrácia alapelveiben hitt, és
felfogása szerint minden más kérdés (nemzeti, etnikai, földkérdés vagy más egyéb „sorskérdés") csak másodlagos fontosságú. Az urbánus gondolkodás (elsősorban) „univerzalista";
a népi gondolkodás (elsősorban) nemzetközpontú. Kende Péter — e fogalompár kifejtője
— ugyanakkor azt is leszögezi, hogy „elvközpontúság és nemzetközpontúság között
lehetséges ilyen vagy olyan szintézis, sőt, ha úgy tetszik, harmadik út is."
Természetesen — mint tudjuk — efféle szintézis nem jött létre sem a két világháború
között, sem utána, sem napjainkban. Ennek pedig az a fő oka, hogy a népi-urbánus
szembenállás nem pusztán elvek, nézetek, ideológiák ellentéte volt (és maradt), hanem
egyben a jövendő Magyarország politikai-hatalmi rendszerében betölthető (persze nem
81

elsősorban személyes) szerepek miatti küzdelem is. A jövendő felé vezető különböző «tokról
és a szintén különböző prioritásokról folyó éles viták mélyén — virtuálisan ugyan, de
tagadhatatlanul — hatalmi és (a majdani) legitimációs kérdések lappangtak.
*
A fenti összefüggések tükrében aligha van igazuk azoknak, akik a népi-urbánus vita
lényegét — utaltunk már erre — a zsidókérdésben vagy pláne az antiszemitizmusban látják.
Természetesen van összefüggés — méghozzá valós történelmi, oksági viszonyok szerint
— a népi-urbánus megosztottság és a zsidókérdés között. Közismert tény például, hogy
a magyar polgárosodás megszületéséhez nélkülözhetetlen „homo oeconomicus" nálunk
„homo novus"-ként (németként, zsidóként) jelent meg (Geró András kifejezései), s magától
értetődően nem a magyar nemesi dzsentri vagy később a „kurzus"-ideológiával, hanem
"a nyugati polgári demokráciák szellemével és értékrendjével rokonszenvezett. Annál is
inkább, mivel — Kende Péter hivatkozásai szerint — „a laikus szellemben nevelkedett
modern zsidó értelmiségnek az átlagosnál nagyobb hajlama van az 'elvközpontú' gondolkodásra." Vajda Mihály az alaphelyzet tulajdonképpeni triviális voltára mutat rá.
Az urbánusok között természetszerűleg sok volt a zsidó, mivel Budapest polgári modernizációjában a zsidóságnak igen fontos szerepe volt. Éppen ilyen természetes, hogy a népiek
táborában — minthogy a zsidó értelmiség nagy része értelemszerűen nem a „harmadik
Magyarország" ideológiáját képviselte — kevés volt a zsidó. így azután az urbánusokat
a nemzeti érdekek semmibevételével vádoló népiesek könnyen válhattak antiszemitává,
illetve „a népiesek elképzeléseit romantikus provincializmusnak tekintő urbánusok (igen
sokan, ha nem is mind zsidók) könnyen hihették azt, hogy a népiesek szükségképpen
antiszemiták. De nem hinném — mondja Vajda Mihály —, hogy a népi-urbánus vita mögött
bármi más értelemben antiszemiták és zsidók szembenállása rejtőznék."
*
A népi-urbánus ellentét (avagy ennek különböző megjelenési formái, illetőleg kombinációi) napjaink Magyarországán még inkább hatalmi kérdésként jelenik meg, s benne
„a válságból való kijutás különféle alternatívái ütköznek meg." (Grendel Lajos) „A
'népi-urbánus' viszály mostani felújulása [...] mögött van egy hallgatólagos vezetési rivalitás
is [...]" (Kende Péter) Litván György szerint „itt lényegében hatalmi kérdésről, különböző
beállítottságú csoportok vagy érdekkörök hamisítatlan hatalmi vetélkedéséről van szó."
Salamon Konrád: „Én a hazai társadalmi és politikai sajátosságok megfelelő kifejeződésének
tartom, hogy az SZDSZ, illetve az MDF körül tömörül az a két politikai csoportosulás,
amely a jövő magyar társadalmának két meghatározó politikai ereje lehet."
*
Feloldás? Lehet-e feloldás? Kell-e egyáltalán feloldás? Mert hiszen, ha alapvetően
politikai, hatalmi harcokról, eszmék, perspektívák, a kibontakozás útját kereső törekvések
összeütközéseiről van szó (volt szó!), igazában káros-e, kárhoztatható-e a népi-urbánus
szembenállás? Nem olyasvalami-e az örök békét követelők magatartása, mint ha valaki
magát a történelmet próbálná meg rendre utasítani? Persze erősen élnek még az utóbbi
82

évtizedekben kialakult-kialakított reflexek is, amelyek szerint minden olyan politikai-szellemi jelenség, amely nem fér bele a monolit.ideológiai sémába, valamiképpen negatívnak,
korcsnak, „leküzdendő"-nek, meghaladottnak, elítélendőnek minősül. E körbe tartozott
természetesen a népi-urbánus vita is.
Nos, a kérdés lényege ma alighanem az, hogy ha ez a szembenállás egy normálisan
működő demokráciát is jelent (amelyben valódi értékek helyét kell megtalálni), akkor
hasznos lehet; ha viszont szétszóró erőként működik, akkor nyilván nem lehet hasznos.
A Századvég körkérdéseire válaszolók rendre meg is fogalmazzák ebbéli véleményüket.
Ezeknek summája az, hogy az ideális állapot nyilván az volna, ha mindkét eszmei irányzat
valamennyi értéke helyet kaphatna a ténylegesen is érvényesülő politikai programokban,
azaz: valamiféle kiegyezés, konszenzus, szintézis volna kívánatos. Természetesen e kívánalom jogossága nem vitatható, mégis talán konkrétabb és gyakorlatiasabb programokra lenne
szükség. A magunk részéről e programok és perspektívák felvázolói közül leginkább
Szelényi Ivánnal értünk egyet. Szelényi a Bibó-féle 1945-ös „harmadikutas" programot és
a baloldali populista hagyományt ma is időszerűnek tartja. „Bibó víziója — írja Szelényi
— egy olyan magyar fejlődés volt, mely végrehajtotta volna a radikális földreformot, mely
védte-serkentette volna a hazai kisvállalkozást, mely megakadályozta volna, hogy a hazai
gazdaság a nyugati nagy korporációk függvényévé váljon, mely kifejlesztett volna egy népes
hazai polgárságot, egy jól fejlett népjóléti állammal."
Valóban: ez a „harmadikutas" program nem csak 1945-ben volt reális és kívánatos, de
ma is az — és alighanem holnap is az marad.

KISS

FERENC

A „Hajszálgyökerek" fogadtatása
A Könyvvilág 1971 februári számában Keresztury Dezső ismertette, méltatta a
közelesen megjelenő Illyés-gyűjteményt, a Hajszálgyökereket. Nemsokára meg is jelent.
Váratlanul nem érte sem a közéletet, sem a szakmát, mert anyagának legfrissebb,
legrobbanékonyabb rétege, a sorskérdéseket bogozó esszék évek óta izgalomban tartották
az olvasókat s a politikát. Zömük a párt vezető lapjában, a Népszabadságban jelent meg a
közeli esztendők során, s nem lehetett tudni, milyen megfontolások alapján.
Termékeny bizonytalanság volt ez, mert azt a vélekedést táplálta, hogy egy nagy kísérlet
tanúi vagyunk, melyet a politika is csak lezajlása után, s eredményei felől akar majd
értékelni. A kötet megjelenése előtti pillanatban azonban történt valami, ami a nyitott és
bizonytalan kimenetelű folyamatban cezúrát alkotott, a recepciót kényes választás elé
állította. Ezt is Illyés kezdeményezte. Arról a levélről beszélek, melyet 1971. február 14-én
Lukács Györgyhöz intézett, s amelyet a Népszabadság A „sorsproblémák"-ról címen a
szerkesztőség vitairatával együtt közölt.
A sorsproblémák idézőjelei már sejtették, hogy Illyés nagy kísérletének hitele iránt
kétségek támadtak. Az pedig, hogy nem Lukács György, s nem is valamelyik tanítványa
jegyezte a választ, baljós sejtelmeket támasztott. Ehhez képest ez a szerkesztőségi állásfoglalás bízvást mondható toleránsnak. Illyés sebtisztító, a nemzet iránti felelősség ügyében
Az Illyés Gyula 80. születésnapjára rendezett tudományos ülésen elhangzott előadás szövege.

83

kifejtett munkásságának nem csak konstruktivitását ismeri el, de lényegre tapintó észrevételeiről, előmozdító sugallatairól is megbecsüléssel szólt. Sőt — híven az évek óta zajló
együttműködés gyakorlatához — a költő által tudatosított bajokról egyértelműen kijelenti:
„A levélben érintett gondok a mi gondjaink is." Ám az állásfoglalás, noha címe is ez:
A gondok közösek, lényegében polémia, s úgy a gondok súlyának mérésében, mint a
teendők kijelölésében más szemléletet tükröz, mint Illyés esszéi. Mindenekelőtt tagadja,
hogy a szóban forgó kérdések megoldását a mai politika is a régi messianizmus szellemében
képzeli el, vagyis azt hiszi, hogy a szocializmus automatikusan megoldja a nemzetiségi
kérdéseket is. A mai politika — mondja az állásfoglalás — „sokoldalú cselekvéssel"
igyekszik „erősíteni mindazokat a feltételeket", melyekbe a társadalom összetartó erői
gyökereznek, így segíti a szomszéd államokban élő magyarságot is, „mindenekelőtt a jó
példa mutatásával". — Maga Illyés a mára felhalmozott bajokat ebben a Lukács Györgyhöz
írott levélben sem írja a szocializmus számlájára, a küzdelmet azonban, melynek szükségét
tudatosítja, kétségtelenül erőteljesebbnek képzeli.
S a nézeteltérés lényege is ebben van. Nem abban, hogy a magyar állam és annak
politikája csodavárással térne ki a teendők elől, hanem a cselekvés szükségének, hatékonysági fokának elképzelésében. Az állásfoglalás, úgy véli, az a tény, hogy szocialista
rendszerben élünk, s a szomszéd országok is abban, bajaink súlyát és gyógyításuk
lehetőségét is meghatározza. Kedvezően. Ezért nincs okunk tartani tragikus veszedelmektől.
Illyés diagnózisainak gyöngéje — mondja az állásfoglalás — az, hogy noha Illyés maga is
tudja, bajaink a szocializmus kedvező viszonyai között gyógyíthatókká válnak, tehát nem
egy magyar végzet tünetei, ,;mégis azt a benyomást kelti, hogy még nem állít megfelelő gátat
a sorsproblémák mitizáló értelmezése elé."
A fogalmazás finom, mondhatjuk: gyöngéd, de így is alapszöveg, mustármagszerű,
mely a Hajszálgyökerek recepciójának vezérmotívumává izmosodik. Éppen ezért igazolására
is oda kell figyelni. Ennek folyamatában néhány, Illyés által is súlyosnak vélt tünet
magyarázatára kerül sor. Arra például, hogy az öngyilkosságok száma azért emelkedik, mert
kedvezőtlen a lakosság korösszetétele, vagyis a társadalom elöregedése miatt, s még ez a
tendencia másként érvényesül vidéken, másként a fővárosban. Belejátszik az urbanizáció,
a társadalom átrétegzódése, s más olyan tényezők, melyek nálunk, s máshol is a fejlődés
elkerülhetetlen velejárói. Mindezeket egymásra ható összefüggéseik szerint látni és érteni —
ez a demitizáló szemlélet biztosítéka. Ami így átvilágítva kezelhető baj, enélkül „morbus
hungaricus", speciális „magyar átok", „megoldhatatlan sorscsapás".
Gondolatmenetem rendje nem engedélyezi, hogy ezen a ponton jelezzem az Illyés
aggodalmaival szembehelyezett módszer gyöngéit, csak jelzem, hogy vissza kell rá térnünk.
Vissza kell rá térnünk azért is, mert a Hajszálgyökerek bírálatainak zöme is, kivált az
' Irodalomtörténet, az Élet és Irodalom, az Új írás, a Napjaink, s a Népszabadság ezt
a demitizáló erőt véli Illyés esszéiben bizonytalannak. A sorrend az oppozíció élességének
fokát jelzi, mert a fő érv közössége s a közös szóhasználat ellenére ezek a bírálatok sokban
különböznek is egymástól. így is mondhatnám: szuverén módon, ki-ki a maga ízlése és
színvonala szerint mondja ugyanazt. Amiből önként következik, hogy az „ugyanaz" nem is
lehet egészen ugyanaz. S ebben a fogadtatásban éppen az a legérdekesebb, ahogy a kritikus
egyéníti az alapszöveget.
Intenciót ehhez az egyénítéshez a Népszabadság állásfoglalása, s maga a Hajszálgyökerek is kínált. A Népszabadság az illyési munka értelmét, létjogát elismerő igenjeivel,
a tiszteletes hanggal, a Hajszálgyökerek pedig a maga műfaji sokrétűségével, a benne, benne
is tündöklő szellem, a mester varázserejével.
Az Irodalomtörténet kritikusa, Szigethy Gábor számára ez a szépírói jelleg válik a vita
szerkezeti bázisává. Voltaképpen egy régi patentet működtet, némi módosítással.
Az eredetit Gaál Gábor alkalmazta, mikor Németh László regényeit esszéi, illetve eszméi
kritikáiként interpretálta. Szigethy a szépírói szemmel felfedezett példák, a valóság
84

látványából, a spontán élményekből fejlő gondolatokban, az igazság küzdelmes keresésének
izgalmában látja Illyés erejét. De úgy véli, az így felismert igazságok nem teoretikus
érvényűek, sőt azzal, hogy Illyés az empirikus, szépírói szférából át-átlendül a teória
mezejére, zavart támaszt, rövidzárlatot tisztázatlan fogalmai között. E felfedezését aztán
háromszor megismétli, de fel is oldja azzal, hogy nem is szabad Illyésen teoretikus
igazságokat kérni számon. (It 1972.2. 500—505.) Abody Béla az Új írásban úgy mondja ezt,
hogy költőnk „természeti jelenség", tehát mozdíthatatlan, így elemzésre sem ingerel.
(Új írás, 1971. 7. sz. 109.) Szigethy bírálatát igazolandó — példákat is prezentál. Okfejtése
hosszadalmas, lényege az, hogy Illyés — fogalmainak tisztázatlansága miatt — képzavarba
bonyolódik, s összemossa a fogalmakat is, amikor azt íija, hogy Rákócziék számára az
ország még „úrságot" jelentett, tehát a nemesek hazáját; a nemzet a nemes magyar
nemzettel volt azonos, míg ma a közös nyelv a nemzet legerősebb köteléke. Szerepel Illyés
metaforáiban az edény szó is, a nemzet legátfogóbb kötelékeként. Szigethy ennek
illeszkedési, illeszthetési nehézségeit kifürkészve jut ama következtetéshez, hogy itt minden
fogalom felesel a többivel. De eljut messzebb is, mert úgy véli, hogy aki így eltúlozza a nyelv
jelentőségét, „elzárkózik a társadalom belső harcaitól, másfelől viszont az emberi kultúra
egyetemességétől határolja el a fogalmakat." Továbbá, ha tényleg a nyelv volna a
legerősebb kötelék, akkor a kanadai Kossuth-kör búsmagyarjai közelebb állnának hozzánk,
mint a hazai románok, az erdélyi magyarság pedig árván maradna saját hazájában.
„A kettős kötődés lehetőségét (pedig) ez a megfogalmazás nem tartja lehetségesnek. S ez
végül is azt jelenti, hogy sem a nép, sem a nemzet, sem a haza, sem a közösség Illyés Gyula
megfogalmazásában nem olyan fogalmak, melyeknek a nemzeti nyelven kívül más töltő- és
kötőanyaga lehetne."
Amit Szigethy a fogalmak „zűrzavarából" vélt kiolvashatni, Fenyő István szerint abból a
szemléleti hibából, anakronizmusból ered, hogy Illyés a múlt század nemzeteszményéhez
kötődik, a polgárihoz, noha a megváltozott világkép, s a mai ember csak a proletár
nemzetköziség szellemében teljesedhet ki. „Néhány évvel, évtizeddel ezelőtt — írja Fenyő —
az volt a jó magyar ember, aki hazája sikereit magáénak tekintette. 1971-ben viszont már az,
aki egyenértékűen örül a szovjet, a cseh, lengyel stb. testvéri sikereknek is." (Nemzeti érzés és
szocializmus. Napjaink, 1971. 5.) Illyés azért rekedt ki ebből, mert Vörösmarty, Petőfi
nemzetálmát igyekszik folytatni ma, amikor..." (Tovább nem idézem.) Végső mérlegében
aztán az avult gondolatok és reveláló felismerések halmazán túl az emelkedik ki időtálló
pillérként, amit Szigethy is tiszta értéknek vél: „a páratlan nyelvi művészet", s a közösség
igazságáért küzdő lelkiismeret.
Ez a nyelvművészet tartja fogva a Népszabadság kritikusát, Kovács Sándor Ivánt is.
(I. Gy.: Hajszálgyökerek. 1971. június 13.) Olyannyira, hogy ha elismétli is az állásfoglalás
tételeit; hogy szocializmusban élünk, a szocialista világ teljes jogú tagjaként, s hogy a
„Hajszálgyökerek egybefűzte közös dolgaink például ebből az egyetlen lehetséges történetireálpolitikai nézőpontból demitizálhatók", s ha sürgeti is a szakkritika válaszait — mindezt
nem polémikus éllel, nagyon rövid terjedelemben, hogy aztán rátérhessen az ütközőpontoktól
mentes írások méltató ismertetésére. Leghuzamosabban a Tanácsköztársasághoz való hűség
dokumentumainál időzik, s aztán a stílus értékeinél. Még a pontosvessző használatának is
külön figyelmet szentel.
Mindebből nyilvánvaló: a februári állásfoglalás után a Népszabadság nem látta szükségét
új, élesebb vita kezdeményezésének. S ezzel a Hajszálgyökerek recepciójának legfontosabb
elágazásához értünk. Láttuk, az Irodalomtörténet és a Napjaink kritikusa még követni
igyekszik az állásfoglalás példáját, sTllyés gondolkodói hitelét csak bizonyos pontokon találják
gyöngének, de hogy idegen lenne tőlük a Hajszálgyökerek szelleme, ennek nem adják jelét.
Fenyő például így kezdi bírálatát: „Ózondús levegőnek, eső nyomán felélénkülő föld illatának
van olyan, szellemünket felfrissítő ereje, mint egy Illyés-kötetnek". S ennek az „ózondús
levegőnek" a mámorát azután is érzi, miután Illyés nemzetfogalmát avultnak találta.
85

Abody olvasói élménye organikusabb és drámaibb. (Új írás, 1971. 7.105 — 110.) Bevallja,
hogy á könyvvel való találkozásának első felvonása az idegenség jegyében zajlott. Aztán?
Hogy aztán mi lett, mit gondol ma arról a vitáról, mert Illyés sebtisztító esszéi körül támadt
bírálat fölső jelentésrétegéből ez nem olvasható ki. Azért nem, mert Abody úgy véli, hogy ami
zajlik, az kozmopolitizmus és nacionalizmus vitája. Illyést helyenként úgy interpretálja, hogy a
nacionalizmus képviselőjének lehessen hinni. Aztán egy tömör mondattal kiemeli ebből a
szerepből. Ezután — eléggé váratlanul — a két pólus egyikére, a kozmopoliták helyére a
marxistákat helyettesíti be — nyomatékosítva ezt egy Kádár Jánostól származó gondolattal:
„...söpörjön mindenki..." — természetesen Illyéssel szemben. S mikor azt hinnők, hogy ezzel
lezárul az elhelyezés művelete, olyan tüzetesen ismerteti a „söpörjön mindenki a maga háza
előtt" gondolat lehetséges korrekcióját, s olyan hiteles ez a korrekció, hogy valóságos
meglepetés, mikor kiderül: ez is Illyésé. Abody nem is tagadja, hogy ő fölötte áll ennek a
vitának. Idézem: „...nehéz itt okosnak lenni, ha a névsorokon, s a kínált eszméken, leírt
szavakon és öv alatti célzásokon végigtekint az ember." Azt lehetne tehát hinni, hogy a
szembenálló nézeteket ez a kívülálló fölény rendezi egymással feleselő, de egymást kiegészítő,
egyenértékű szólamokká. Erre vall az is, amit az előbb említett okos érvek ismertetése után
mond: „Ez így teljes. Ez Illyés sokszor vitatható igazságának az érvényes, súlyos, történelmileg
hiteles, korszerű oldala. Kell, aki ezt a szólamot is fújja..." Ám ha az olvasó azt hinné, Illyés
művének egyik, legalább egyik oldala mégiscsak hiteles és korszerű, a következő szakasz
kijózanítja: nehéz idők „képződménye" ez a nemzetfogalom, születésekor oltalom lehetett, de
akkor is „túlságosan nyitott volt egyfelé, s túlságosan zárt másfelé". (Szigethy úgy fogalmazta
ezt, hogy a kanadai búsmagyar emigráns belefér, a hazai román nem.) Világosabban szólva, de
Abody szavaival: „Egy sok vonatkozásban lezárt szakaszt fejeznek ki" ezek az esszék, s Illyés
maga is, és egész műve inkább „történelem", mint „vitapartner", természetesen a szó
legnemesebb értelmében. Utóbb aztán mégis „hatóerő"-nek, „inspirátorának mondja ezt a
• „mozdíthatatlan, formai elemzésre nem ingerlő természeti jelenség"-et, de ebben nincs
semmi ellentmondás — ezt már én gondolom —, hiszen szobrok is inspirálhatnak, a
cédrusok is. Eszerint jelöli ki Abody az illő és célszerű magatartást is. „Tessék vele vitatkozni
és tessék békén hagyni. Nehéz ezt összehozni, de megéri, ez jár neki. S úgy tisztelni,
kinek-kinek személy szerint is, mint államunk tiszteli és szereti." Aztán a költő nagyságát
hangsúlyozó mondataival s a groteszk védelmében produkált vitapasszussal példát is ad a
kívánatos magatartásra. Megőrzi tehát a vitán kívül, illetve felül álló szemlélő pozícióját, de
Illyést az államtól, ahogy ő mondja: „államunk"-tól és napjaink cselekvő eszméitől olyan
távoli oromra helyezi, mint Fenyő, aki tételesen is avultnak minősíti költőnk nemzetfogalmát, vagy Szigethy, aki a szépírói módszerrel felfedett igazság teoretikus érvényét vonja
kétségbe. Vigaszul azonban egy mellékmondatban elárulja, hogy miként államunk, öregkorára ő is megszerette Illyést.
Az Élet és Irodalom kritikusa, Koroknay Zsuzsa érzelmeit nem indította ilyen
metamorfózisra a Hajszálgyökerek, viszont elismeri Illyést vitafélnek. Ez nem éle: a kritika
leütéseiből, hanghordozásából a vitafél-önérzet lépten-nyomon kiütközik. írásának címe is
ez: Egyetértve és vitatkozva (1971. április 24.). Egyetért abban, hogy a nemzet világszerte
közösségi keret, s ezt a keretet korszerűvé kell tenni. Ezután azonban egyre több kétsége
támad, ahogy ő írja: valami „furcsa bizonytalanság" fogja el. Aztán teljes határozottsággal
előadja, hogy Illyés aggodalma mind a demográfiai mutatók értelmezésében, mind a
deheroizálás bírálatában „túlságosan misztikus". Az öngyilkosságok száma például Svédországban is igen magas. Mi a magyarázata — kérdi — ennek a különös egyezésnek? Az
okokat „egészen másképp" kell keresni, mint ahol, s ahogy Illyés keresi. Biztos, hogy a
deheroizálás ebben nem vétkes. Nem is tudható, kikre gondol Illyés. Amennyiben azokra,
akik Magyarországnak a második világháborúban betöltött szerepét, bírálják, akkor a
tények nem igazolják. Illyés tehát a korszerű nemzettudat alapjával, a reális szemlélettel
kerül szembe.
86

Ez is kolumnás cikk, a Koroknayé, itt csak a lényegét idézhettem, de talán így is
kitetszett, hogy a magyarság demográfiai mutatóihoz fűzött illyési gondolatok hitelét
Koroknay is azért vonja kétségbe, mert Illyés adós marad a konkrét, a szociológia
módszerével is tetten érhető okok elősorolásával (iparosodás, urbanizálódás, átrétegződés
stb.). Ebben tehát a Népszabadságban alkalmazott érvet ragozza tovább, de összeszövi a
Nemes György szerkesztette Élet és Irodalom legbensőbb ügyével, a deheroizálás védelmével, s minősítéseiben sokkal határozottabb. A Népszabadság még csak a mitizálás ellen emelt
gondolati gátak erejét kevesellte, itt viszont már a „sorskérdések" szó is gyanús, a szemlélet
alkalmatlan a bajok átvilágítására, a „diagnózis" „túlságosan misztikus".
Előbb a Népszabadságban közölt állásfoglalás elágazásáról beszéltem, most azt kellene
eldöntenem, elágazás-e valóban az Abody s kivált a Koroknay cikke, vagy ugyanannak a
folyamnak zavarosabb szakasza. Válaszolni nem könnyű. Mint ismeretes, Illyés és az Élet és
Irodalom viszonya 1976-ig teljesen elromlott. A folyamat dokumentumait idézhetném, de
erre itt nincs idő, és szükség sincs rá. Fontosabb, hogy a sorskérdéseket bogozó Illyés-cikkek
egy idő után a Népszabadságból is kimaradtak, elmaradtak. Ezek új gyűjteménye, a Szellem
és erőszak 1978 óta raktáron hever. Kézenfekvő lenne tehát azt hinnünk, hogy a művelődéspolitika bázisának szélesítése közben nem oda érkezett, ahova indult: szándéka ellenére
messze került Illyéstől, s közelebb a deheroizálás szakembereihez. Láttuk, hogy a Hajszálgyökerek politikumát még milyen tapintattal és szűkszavúan intézte el, mondhatnók: kerülte
meg a Népszabadság kritikusa 1971-ben. Politikuma helyett stílusában merült el. A Minden
lehet című versgyűjteményről szólva azonban 1973. október 6-án egy másik kritikus
ugyanebben a lapban ilyen kérdéseket szegez egy versnek, a Koszorúnak: „De a teljes igazság
vajon ez? Vajon a magyar nyelv csak az »összemosolygás nyelve«? Lényeg-e, hogy a »kassai
zugárus, bukaresti cselédlány, bejrúti prostituált szüle-hívó nyelve«? Tudom, egyetlen verstől
nem szabad a valóság teljes tükrözését számon kérni, de ha a költő maga támaszt ilyen
igényeket, akkor tovább kell kérdeznünk. A magyar nyelv nem volt-e a Kassa mellett élt
Fábry Zoltán nyelve is, akinek életművét mégiscsak a Csehszlovák Szocialista Köztársaság
ismerte el, adta ki? Vajon a magyar nyelv nem nyelve-e a romániai magyar színházaknak,
nagyszerű irodalomnak, két romániai kiadónak is? És vajon lehet-e hasonlítani a köteléket,
amelyet a nyelv egy bejrúti utcalánnyal is megteremthet, mondjuk, azzal a kötelékkel, amely
bennünket, a Magyar Népköztársaság állampolgárait egybefűz..." (E. Fehér Pál: A tél ellen
örök forradalomban.)
És mégis, mindezek ellenére sem mondható, hogy a művelődéspolitika besodródott
ebbe az utcába. Egy mű recepciójának tartalmát, kivált, ha hatása nemzeti irányú, nem lehet
a reá szorosan vonatkozó recenziókból hiánytalanul kiolvasni. A Hajszálgyökerekkel is az
történt, hogy miközben a kritikák zöme eszméinek érvénytelenségét bizonygatta vagy
deklarálta, gondolatai roppant gyorsasággal szétáramlottak a közgondolkodás legtávolabbi
szféráiba. Szerzőjük előadhatta azokat a televízióban,.szaktanulmányok, újságcikkek
lépten-nyomon reá hivatkoztak, a határokon túli, nagyon megosztott, s folyton civakodó
magyarság legműveltebb, leghaladottabb szellemei benne kezdték tisztelni a csillagot,
melyre figyelni érdemes. A Hideg napok szerzője megírta a Parázna szobrokat; a Kompország katonáit, Csoóri esszéit órák alatt megvásárolták az olvasók, a Beatrice apródjait pedig
már úgy ünnepelte a kritika, mintha nem is a Hajszálgyökerek szerzője alkotta volna, noha
problematikájukban sok az érintkezés. Az identitáskutatásba bekapcsolódott a történettudomány is, megindult a História, kényesnek ismert kérdések egész sora szabadult ki a
tilalmas témák bugyrából, s a létkérdések megoldásait szorgalmazó közös vállalkozások
olyan idült szerencsétlenségek fölött gyújtottak jó reményt, amilyen a népi-urbánus ellentét.
E jelenségsor ereje és aránya akkor volna érzékelhető, ha összetevőit olyan tüzetesen
tárhatnám fel, mint a recepció közvetlen dokumentumait. Erre itt nincs módom, de helye a
gondolatmenetben itt volna.
A Hajszálgyökerek és a közgondolkodás viszonya tehát merőben másként alakult, mint
87

ahogy a kritika alapszólama sugalmazta. Oka lehetett ennek a felületesség is, mely az idézett
írásokból kiütközött. Föl sem ötlött a szerzőkben, hogy talán Illyés is ismerheti az
öngyilkosságok, a születések, az alkoholizmus riasztó mutatóinak okait, s ha mindent
megmagyaráznak is neki — mi miből ered —, a svéd helyzethez vagy a szomszéd országok
hasonló fejlődészavaraihoz mérten még így is marad — abban, hogy itt minden összejött —
valami sajátos. S ha ő is elsősorban az erkölcsi-szellemi kondícióra figyel, s annak
„meghibásodását" pontosan érzékeli, ebből a lényeget megragadó diagnózisból a magyarár
zatokhoz zavartalanul eljuthat, akinek az a dolga. S ha igaz is, hogy a baj, melyet Illyés észlel,
nem másíthatatlan magyar végzet, a magyarázatok nem szüntetik meg az okokat, s az
évszázados távlat, melyre Illyés bírálói hivatkoztak (először a Tiszták egyik kritikájában
öltött alakot ez a ráérős vigasz. — Népszabadság, 1969. dec. 31. 7.), felelős elme
megnyugtatásához kevés. A Népszabadság állásfoglalásából kiérzik annak belátása, hogy a
lenini nemzetiségi politikáért még küzdeni kell. Fenyő már csak szaval a proletár internacionalizmusról, s mikor Vörösmarty, Petőfi nemzeteszményének átörökítése miatt avultnak
minősíti Illyés nemzeteszményét, eszébe sem jut, amit a megszüntetve megőrzés lehetőségeiről bizonyára tud, s amit Kiss Lajos a Kortársban ki is fejtett. (Nemzet — nemzeti tudat.
Kortárs, 1972. 6. 978-985.)
Eszébe se jut, mondom, s ez kirívó szimptóma. Szigethynek sem jut eszébe, hogy a két
nemzetfogalom, melyről Illyés Rákóczi kapcsán beszél, pontosan megfelel annak, amit a
feudális és a modern nemzetfogalom lényegéről a történelemtudomány vall, s hogy a nemzet
legátfogóbb köteléke a nyelv; ezen csak az ütközhet meg, aki komolyan feltételezi, hogy az
Ebéd a kastélyban legyekkel elborított öreg grófja közelebb áll Illyés szívéhez, mint a
Bárányka című román ballada pásztorlegénye, akit „szép juhaiért, / göndör kosáért / kezes
lováért, / komondoráért" irigy szomszédai meg akarnak ölni. S nem csak az életmű állít
messze fénylő érveket a sokat emlegetett mitizálás ellen, a Hajszálgyökerek maga is
emberlefokozó, kizsákmányoló funkciója miatt véli ártalmasnak a fajok s a nyelvek elleni
diszkriminációt. Á deheroizáló szenvedélyt is azért, mert egy ponton túl „már munkaakadály". Kiss Lajos említett cikke Illyés aggodalmainak és gondolatainak jelentőségét, sőt
aktualitását éppen abban látja, hogy jelzik a nemzeti és nemzetiségi kérdés elaltatásának és
megkerülésének lehetetlenségét. „S ezt a dialektikus mozgást, hogy nem csak a társadalmi
igazságtalanság torkollhat nemzeti igazságtalanságba, a nemzeti igazságtalanság éppen
olyan természetszerűen társadalmi igazságtalanságokhoz vezethet". (Nemzet — nemzeti
tudat. Kortárs, 1972. 6.)
A szóban forgó bírálatok még ha idézik is a költő ki nem kezdhető gondolatait, meg sem
kísérlik azok logikáját a mitikusnak vélt részletekben is fürkészni, inkább zavart konstatálnak. (Kiss Lajosnak erről is van néhány keserű, találó mondata). Úgyannyira, hogy az
olvasó, aki az idézetekből megsejti Illyés gondolatainak erejét, olvassa nagyságának
dicséretét — s aztán arról értesül, hogy ez a szerző még azt sem tudja, mi a különbség a
magyar és a francia ellenállás között — óhatatlanul gyanakodni kezd. Hátha tudja, csak őt
már az izgatja, miként lehetne mindazt, ami történt, átértve a jövő erőforrásává avatni.
A vereségek, a bajok tudatát is, hogy úgy dolgozzon — Illyés szavaival szólva —, mint vízesés
a dinamóban. A kritika, ha szembetalálta magát ilyen értelmű passzusokkal, tisztelgett vagy
nem, de fesztelenül továbbsietett, hogy a kötet lényegének érvénytelenségét valahogy
előadhassa. Szinte valamennyi idézett bírálatból kirí, hogy a szerző semmit sem kockáztat,
gondolati küzdelemre nem kényszerül. Koroknaynál a partneröntudat kínos fölényét engedi
szabadjára ez a fesztelenség, Abodynál a heccízű exhibíciót. írása egyharmada arról szól,
miért is nem találkozott ő eddig úgy igazában Illyéssel. Ebbe a „kapcsolattörténeti" keretbe
ágyazza idézett gondolatait, aztán bejelenti, hogy formai elemzésre már nincs helye és ideje,
tehát abbahagyja. Felötlik benne, hogy talán most sem sikerült érvényes munkára váltani a
találkozást, de ha már megszületett ez a mű — úgymond —, ha csőd is, vállalja.
S vállalhatta is, mert senki sem tartott tükröt eléje, hogy lássa, milyen meddő és züllesztő
88

a szellemeskedés, ha a lelkiismeretes munkát akarja helyettesíteni. S túl Abody csődjén:
ezeknek a bírálatoknak a mérlegében nem az a fontos, hogy Illyést a homály és a zavarosság
gyepűire akarták szorítani, hanem, hogy a vele való vitában semmi erőt sem fejtettek ki a
hitelesebb válaszokért, tehát a kérdések történetében szerepük lezárult azzal, amit abban a
pillanatban betöltöttek. így bizonyítván újra az ősigazságot: Isten nem segít felkent királyok
ellen. Egy valamirevaló Lukács-tanítvány vagy -unoka például nem nyugodna meg abban,
hogy meggyőző költői igazságok a vitatható szóhasználat miatt a teória szférájában érvénytelenek lehetnek. Ezért is kár, hogy nem ők válaszoltak Illyés levelére.
A Hajszálgyökerek esszéinek térhódítását tehát ezek a gátnak szánt kritikák meg nem
állíthatták. Persze az sem hihető, hogy a Kortárs, a Valóság, az Alföld, a Tiszatáj s a Forrás
bírálatai viszont sokban segítették. Kiss Lajos bírálata egy évvel a könyv után jelent meg,
s visszhangtalan maradt, a Forrás kritikája lirizálással kerülte el az ütközőpontokat
(Szakolczay Lajos: I. Gy.: Hajszálgyökerek. Forrás, .1971. 4. 90—91.), de publicitása
különben is olyan szűkkörű volt, hogy recenziói közvélemény-alakító szerepet nem
tölthettek be. Érvényes ez a Tiszatáj (1971. 6.) s az Alföld bírálataira is.
Ami a legtekintélyesebb folyóirat, a Valóság állásfoglalását illeti, annak kritikusa,
Sükösd Mihály semmivel sem érezte meggyőzőbbnek a Hajszálgyökerek „alkalmazott"
esszéit, mint Abody. (Valóság, 1972. 2. 78—81.) Úgy vélte, nem olyan átfogóak, nem olyan
kidolgozottak, mint az Ingyen lakoma tiszta esszéi. A példázatként felidézett emlék Sinkóról
— akiben a magyarságról, a hajdani csendőrökről leolvasott kép rögzítődött, „gőgös,
erőszakos, érzelmes, nem nagyon okos", s aki Illyés szerepét és gondolkozását is kevésnek,
behatároltnak tartotta — akkor is árnyékot vet Illyés „alkalmazott" esszéire, ha Sükösd nem
azonosul Sinkóval. Saját ki nem mondott, el nem gondolt véleményére ismert, mikor Illyés
arról beszél, hogy magyarságélményét „milyen külső és belső akadályok háborítják", de
zavarba jön, „ha legnagyobb élő írónk magyarságélményét tartja legfontosabb, minden mást
háttérbe szorító közlésnek." Nem hihető el az sem — írja —, hogy „a két világháború közt a
népi irodalom volt a magyar irodalom". „És hadd mondjam ki: — folytatja Sükösd —
sokszor kevésnek, hiányosnak érzem (...), hogy a 60-as évek magyarságának bőséges
gondjaiból leginkább csak a születéscsökkenést meg a magas öngyilkossági arányszámot
méltatja figyelemre. Még a magyar kisebbségek kérdését is kevésnek, mert elszigeteltnek
érzem Illyés gondos, a kimondhatóság határáig menő megfogalmazásában."
Első olvasásra akár azt is hihetné az ember: Sükösd sem mond mást, mint
a vezérszólam, csak finomabban mondja. Ám hajói megnézzük, észrevesszük, hogy mikor
a nagyobb összefüggéseket, a mélyebb, tágasabb kifejtést hiányolja, nem az untalan ismételt
argumentumra hivatkozik: hogy a szocialista világrendszer összefüggéseiben gondolkodva
demitizálódhatnak gondjaink, hanem épp e tágabb összefüggésben kívánna rendszerezettebb
vizsgálódást. Ami merőben más óhaj, s bizonyos, hogy az „immanens sorsburok" csak ilyen
elemzés révén bontható szét végérvényesen, de Sükösd azt is beismeri: Illyés „alapgondjainkról beszél, elsőnek valamennyiünk helyett" — s elmegy a kimondhatóság határáig. Okkal
remélhető hát — gondolom én —, hogy aki tőle messzebbre indult — akár a Sükösd által
hiányolt közgazdaság, akár a nagypolitika felől —, nem kell vele szembemennie.
S a magyarságélmény mértéke is ez: vannak-e huzalai a kor többi kérdéséhez: az
elidegenedés, a közösségi létforma, a szuverenitás, az otthonosság, az emberi szerep
lehetőségeire nyílik efelől kilátás? Sükösd nem veszi észre ezeket az összefüggéseket, de
Illyéstől ilyen összefüggéseket kíván, amelyek, azt hiszem, egyelőre tényleg túlesnek a
kimondhatóság határain.
De hagyom a minősítést, nem apológiát írok, hanem egy fontos könyv fogadtatásában
észlelhető tendenciák, viselkedésformák tanulságait vizsgálom, a hozzá való viszony
termékenységét, terméketlenségét. Bizonyos például, hogy egy átfogóbb, módszeresebb
elemzésnek Sinkó élményével is számolnia kell, s persze azzal is, mitől fosztotta meg Sinkót,
s nyomában a vajdasági magyar irodalmat ennek az élménynek a megkövülése. (Van erről
89

személyes emlékem is. Beszéltem Sinkóval Kosztolányiról, láttam a debreceni egyetem
nemzeti könyvtárában a megdöbbenését, mikor könyvei céduláit nem találta a katalógusban.) Erre azonban itt nincs idő. Beszélnem arról kell, ami minden recepciók mértéke:
értettük-e a kérdéseket, melyekre a Hajszálgyökerek felel? Értettük-e olyan érzékenyen,
hogy a felelet stílusát is levezethessük a kérdésekből, azok természetéből?
Sükösd bírálatának egyes mozzanatai arra utalnak, hogy sejti, milyen veszedelmes
terepen: mennyi tabun, érzékenységen, masszív dogmán, gyanún és közönyön kellett
Illyésnek becses ügyeit átsegíteni, kivezetni a fényre. Ám ennek a küzdelemnek kapcsolatát
a szellem centrumával s az előadás derűjével, meglepetéseivel ő sem látja. így a politika a
kritikából nem olvashatta ki, mire lehet képes a Hajszálgyökerek,
milyen s mekkora
korérzület, nemzeti szomjúság fejeződik ki benne. Legtöbbet olyan fiatal, elfogulatlan
kritikusok árultak volna el erről az űrről, melyet a könyv betöltött, mint Kis Pintér Imre.
(Alföld, 1971. 8. 70—73.) Róla aztán igazán nem hihette senki, hogy gyerekkora mámorait
szeretné prolongálni. Igen jellemző, hogy még az idézetei is merőben mások: nem az
„egyetértve és vitázva" stratégia ugródeszkái, fedezetei, hanem az olvasói élmény menetét,
fokozatait demonstráló példák. Ezért észlel több gondolatot, mélyebb, filozofikus érvényű
jelentést ott is1(jahol nemzedékünk csak a pro és kontra argumentumait veszi észre. Mintha
nem is arról a. könyvről írna, amelyben mások zavart kép- és fogalmiság-ellentmondásait
fedezik fel. Ő az egyéniség erejét: a szemlélet egységét, a látótér tágasságát, a problémák
iránti érzékenységet. Arra a nagyon fontos tényre ó is figyelmeztet, hogy Illyés magyarságfelfogása „az európai racionalizmus kohójában finomulva is — félreérthetetlenül Adyé."
Szomorú, hogy a recepció alapszólamában fel sem ötlött, mi vállalható ebből a nagy
örökségből. Ha felötlött volna, nehezebb lett volna Illyést a mitizálás gyanújába keverni. De
ki figyelt az Alföldre 1971-ben jövőt fürkésző szándékkal?
Pedig a Hajszálgyökerek iránti fogékonyság titka, ahogy én látom, éppen az, hogy a mai
értelmiség helyzetérzékelése és irodalmunkon iskolázott magyarságtudata — mely félszeg,
felemás formákba kényszerült — önmaga korszerűvé alkotott, verhetetlen
inkarnációjára
ismert benne. A könyv bírálói közül Kiss Lajos az egyetlen, aki ezt a két forrást: a nemzeti,
nemzetiségi lét mindennapi egzisztenciális sérelmeit és a Balassitól Adyn át máig fölhalmozott, kiérlelődött nemzeti tudat állandóságának és törvényszerű változásainak dialektikáját,
ennek szerepét Illyés vállalkozásaiban észreveszi és megérti. Ezért mozoghat interpretálása
olyan pályán, mely a gyakorlat s az elmélet között eleven kontaktust tarthat. Mert érti a
kérdést, mely Illyést gondolati küzdelemre sarkallta.
És az a feltevésem, hogy ezeknek a kérdéseknek a súlyát a politika is tisztábban mérte,
mint a kritikák, melyekről azt hittük, hivatalosak. Nem lehetséges ugyanis, hogy azok a
fejlemények, melyeket az identitástudat újjáéledésének jeleiként említettem, a politika
akarata ellenére történtek. Vannak közvetlenebb érvek is. A világ magyarsága iránti
figyelem és felelősség létjogának állami elismerése, a kapcsolatok szálainak sűrűsödése,
a határokon túli magyar írók műveinek behozatala, ezek jelenléte, visszhangja a rádióban,
televízióban, lapokban, folyóiratokban. Fetisizálnók a Hajszálgyökereket,
ha azt hinnők,
mindez neki köszönhető. Ha egy nagy tendencia kibontakozik, olyan tartományokból is
kaphat erősítést, amelyekről azt hittük, üresek. S kifejlenek ennek is nem sejtett elágazásai,
vulgáris szintjei. Divattá is válhat, amellyel szemben egyetlen védekezés lehet termékeny; az
alapszövegek jelenléte, s interpretálásuk revíziója, újrakezdése, elmélyítése. így épülhetnek
be a közgondolkodás szövetébe, s válhatnak a mérték, a kiválasztás, a felelősség iskoláivá.

90

BEKE GYÖRGY

Exodus Erdélyből, délre és keletre
1. Most kezd igazán nemzeti gonddá válni az, ami másfél évszázada apasztja, gyengíti az
erdélyi magyarságot: a szülőföld kényszerű vagy „önkéntes" elhagyása. E másfél évszázadban harmadszor kerül az anyaország, s így a nemzet figyelmének teljébe az Erdélyből érkező
magyar népvándorlás.
Először közvetlenül Trianon után, mikor vagy kétszázezer magyar kisember, tisztviselő,
vasutas hagyta el lakóhelyét, választotta a bizonytalanságot, vagonlakást, mivel puszta létét
sem látta biztosítottnak a berendezkedő új román állam keretei között. 1944 őszén, a szovjet
seregek nyomás alatt kivonuló magyar csapatok védelmében, vagy éppen honvéd egyenruhában, katonaként újabb százezrek vágtak neki a nyugatra vivő országutaknak. Közülük
tízezrek maradtak az anyaországban vagy nyugati szétszóratásban, miután rokonoktól,
barátoktól értesültek a szülőföldi viszonyokról: a Groza-kormány adta látszat-jogegyenlőség
ellenére, elkobozták otthoni házacskáikat — százezrek maroknyi vagyonáért vívott hosszú
csatákat, sokszor eredménytelenül, a Magyar Népi Szövetség a kormányhatóságokkal —,
nem várta már a hadak útján kényszerűen „elkalandozottakat" addigi kicsi állásuk,
legfennebb a bosszúálló népbíróság. Nem a fasizmus bűnöseinek felelősségre vonását teszem
itt szóvá, hanem az égbekiáltó méltánytalanságokat. Más mérce járta a románnak, más a
magyarnak. A szovjet hadsereg Bukarestben megjelenő, román nyelvű lapja nemegyszer
tiltakozott a román háborús bűnösök bújtatása vagy mentése ellen. Mivel a román hadsereg
1944. augusztus 23-án Németország és Magyarország ellen fordította fegyvereit, az előző,
háromesztendős szovjetellenes hadjárat vétkesei, az egyenruha védelmében, az antifasiszta
hadjárat résztvevőivé vagy hőseivé váltak, és a román népbíróságok nem nagyon keresték
közöttük a tömeggyilkosokat. (Egyedül Ogyessza városában 1941 őszén 25 ezer szovjet
polgárt gyilkoltak le egyetlen nap alatt, megtorlásképpen a román parancsnoksági épület
felrobbantása miatt. A tábornok-bűnösöket, erős szovjet nyomásra, 1945 elején halálra
ítélték, de maga Groza miniszterelnök és a kommunista igazságügy miniszter, Lucrejiu
Pátrá?canu járta ki számukra I. Mihály királynál a kegyelmet. Nyilván, a tömeggyilkosságot
nem csak a felelősségre vont tábornokok hajtották végre, hanem a soha bíróság elé nem
került tisztek, altisztek sokasága.) A két Antonescun, a nemzetvezetőn és a külügyminiszteren kívül valójában nem vontak igazán felelősségre román háborús bűnösöket. E „megbocsátó" román háttér előtt működött a kolozsvári népbíróság, amelyet Bukarestből irányítottak, s amelynek egyik fő vádlója magyar ember volt, Bányai László, a Magyar Népi
Szövetség „temesvári" vezető csoportjának tagja — ez a csoport szolgaian hajtotta végre a
román nacionalizmus parancsait — le a községi jegyzőkig és kisbírókig mindenkit horthysta
háborús bűnösnek nyilvánított, és börtönbe, ezzel a pusztulásba küldött. (Ez is feltáratlan
még az erdélyi magyarság utóbbi fél évszázadának történetében.) Haza merészkedett
volna-e ilyen hírek hallatán a nyugati fogolytáborokból szabaduló erdélyi magyar? Für Lajos
91

Mennyi a sok sírkereszt? című művében adatokat is említ, a háborús mobilitás számait az
1938 és 1948 közötti időkből. Eszerint az újra elcsatolt területekről 1944 és 1948 között 400
ezer magyar menekült át az anyaországba. Köztük a megrettentett erdélyi magyarok.
Mind e két menekültáradatot az anyaország teljes erejéből támogatta. A magyar sors
üldözöttéit látta bennük. A harmadik, mostani nagy menekülthullám fogadtatása nem
egyértelmű, nem kíséri osztatlan rokonszenv. Megtörött volna a nemzet lelki egysége?
Szerintem egészen másról van szó. 1918 és 1944 után az egész magyar nemzet megvert,
szétdúlt, méltánytalanul súlyosan megbüntetett közösség volt. A dunántúli, a tiszántúli vagy
erdélyi magyar egyképpen. Most azonban egy erkölcsileg győztes anyaországba érkeznek az
erdélyi menekültek. Olyan anyaországba, amely keményen küzdött a Ceau$escu-diktatúra
ellen és erkölcsi-politikai kiállásaival vitathatatlanul előmozdította a romániai változásokat.
(Tévéadások, rádióüzenetek, félmilliós tömegtüntetés a Hősök terén a romániai falurombolások ellen.) 1989 decemberébert az egész magyar közéletet átható eufória, a segélyszállítmányok sorozata azt jelezte, hogy a nemzet törzse méltóságteljesen, győzelme tudatában
kívánja lezárni a történelem egyik drámai fejezetét.
És akkor — tovább érkeznek a menekültek, immár Iliescu rendszere elől?
Több évtizedes szemlélet szűk horizontja bosszulta meg magát. Az erdélyi magyarság
kiszolgáltatottságát egy vezető klikk, a Ceau?escu család személyes bűneként fogtuk fel,
a védekezés minden eszközét e család és a gonosz diktátor ellen irányítottuk. Benne
foglaltatott ebben a szemléletben, ki is mondták nemegyszer, hogy Ceau^escu bukása
egyszeriben megoldja a romániai nemzetiségi elnyomás súlyos gondjait. A diktátor után
következő demokratikus kibontakozás önműködően visszaadja az erdélyi magyarság jogait,
iskoláit, egyetemeit — nem csak a Bolyai Tudományegyetemet számolták fel, hanem a
marosvásárhelyi orvosi főiskolát, s a művészeti és mezőgazdasági intézeteket is — különben
is, az őrült egyeduralmat csak jogállam követheti, és a román tömegek nyomorával együtt
eltűnik a párját ritkító nemzetiségi megkülönböztetés. Ebben a tévtudatban élt az erdélyi
magyarság jó része is, nem kis mértékben anyaországi és nyugati üzenetek hatására.
Elfeledkeztünk arról, hogy a román nacionalizmus Ceau?escu előtt is létezett, jó száz
esztendeje titkolt, de sokszor lelepleződött célja Erdély teljes románosítása, a homogén
Románia megteremtése. Ez az egynemű nemzeti ország jelszó volt 1920 után is, Trianont
követően, Ceau$escu pusztán átvette a román nacionalizmus céljait, úgy is mondhatnám,
behódolt a román nacionalizmusnak, amely most már nem liberális, parasztpárti vagy
vasgárdista színekben jelentkezett, hanem kommunista egységtörekvésként. Nem vagyok
bizonyos abban, hogy kellő eréllyel fel tudtuk volna venni a harcot a Ceau§escu mögött álló
igazi ellenség, a román nacionalizmus ellen, de sajnos, meg sem próbáltuk. Ezért aztán,
mikor a diktátor kivégzése után szelleme feltámadt —, illetve nem is halt meg ez soha — és a
Vatra Románeascá köpenyét öltötte magára, elkezdődött a fékevesztett magyarüldözés
Erdélyben, magyar iskolák önállóságának megakadályozása, a magyar nemzeti tudat
eltiprása, az anyaországhoz fűző lelki, szellemi kötelékek eltépése — Erdélyben egyetlen
magyarországi folyóirathoz, könyvhöz sem lehet hivatalosan hozzájutni —, akkor a nemzeti
rabsága végét váró magyarság riadtan keresett menedéket az exodusban. Nem értették,
hogy miért mindez a gyűlölethullám, az újabb, még kíméletlenebb megkülönböztetés — a
diktatúra legalább kordában tartotta, „tervszerűsítette" a nemzetiségek felszámolását is —
meddig tart ez, hol lehet a vége, mi lehet a vége? Az anyaország lakói ugyanezeket nem
értették, ingerülten hozzátéve: hát meddig kell még erőnket, energiánkat Erdély magyarságára fordítanunk, mikor mi is mindennapi küzdelmet vívunk a gazdasági elmerüléssel?
Előállt az a furcsa helyzet, hogy amíg a kormány most erkölcsi felelősséget vállal az erdélyi
magyarságért, a politikáját ehhez igazítja, az anyaország közvéleménye, amely évtizedeken
át követelte ezt az alapállást vezetőitől, látszatra éppen a nemzet felelősségét tagadja meg.
Úgy hiszem, hogy álmok, ábrándok, félrevezetések áldozatai vagyunk valamennyien.
Le kell ásnunk az alapokig, hogy tisztán láthassunk. Minden gyűlölködés nélkül — mert ez
92

ismételten eltakarná a lényeget — meg kellene vizsgálnunk viszonyunkat eddig (ez az
„eddig" másfél évszázad) és ezután a román nacionalizmussal, fel kellene mérnünk a
nacionalizmus valós veszélyeit, nem változó napi politikai jelszavak alapján, hanem
szociológiai mélységekben ki kellene dolgoznunk életrevaló stratégiát, amely képes nemzeti
értékeink, népállományunk, kultúránk, nyelvünk, intézményeink megmentésére, helyreállítására Erdély veszélyeztetett földjén. Ha a szülőföldjét elhagyó, de oda visszavágyó erdélyi
magyar előtt világos cél áll majd, elfogadható érvelés, akkor nem megható szavak hatására
fog visszatérni, hanem a józan érdekek parancsára, nyilván nemzeti biztonságának tudatában. A nyugatnak tartó erdélyi magyar exodus megállításának, megfordításának egyetlen
reális lehetősége a magyar nemzeti érdekek felismerése és vállalása, pártérdekeken felül,
a kormánytól kezdve minden egyes állampolgárig, a magyar nemzet minden tagjáig,
határokon innen és túl.
2. Ugyanilyen össznemzeti felelősséget igényelne egy másik, kevésbé tudatosult erdélyi
exodus, a Kárpátok déli és keleti hágóin át folyó, fordított magyar népvándorlás. A három
nyugati vonulásnál régebbi ez időben, veszélyesebb a nemzet jövőjére.
Úgy tetszik, hogy amíg féltő aggodalommal őriztük otthonunk főbejáratát, sokkal
többen keltek útra, önként vagy kényszerből, a hátsó cselédlépcsőn át, keletnek és délnek,
magányosan vagy éppen tömegével, kevés zajt verve, hiszen sem a befogadó román
államnak, sem a szerencséjüket Havasalföldön vagy Moldvában kereső magyaroknak nem
volt érdekük, hogy felhívják magukra a figyelmet. Eltüntetni és eltűnni akartak a román
tengerben, ami meglehetősen jól sikerült. E magyar sorsvándorok lába nyomát rég befújta a
szél, emlékük belemosódott a messzeségbe. Temetőik se nagyon maradtak. Már életükben
annyira elszakadtak elindító szülőföldjüktől és egymástól is, hogy a hazai névnek, pusztán
ennek nem lehetett ereje az egybentartásukhoz, minek akkor a közös temetőhely, a
sírkövekre úgyis másként kerül fel a név, mint ahogy odahaza a pap az anyakönyvbe beleírta.
Az utódoknak könnyebbnek tűnt álnéven beleveszni más nyelvbe, más szokásokba. Cserébe
ezért anyagi megkapaszkodást reméltek — a feladott lelki otthonosság helyében. Hányan
találták meg ezt? Még kevésbé tudhatjuk, mert a „befutottak" takarták el igazán egykori
nevüket, sorsukat. Tudunk egyik-másik kiváló építőmesterről — a bukaresti egyetem
épületét is magyar ember emelte —, de ki és mi őrzi már azoknak a magyar iparosoknak az
emlékét, akik ezrével dolgoztak a dunai román kikötőkben, századokon át újabb meg újabb
hazai emberhullámökkal pótolva az idegen ég alatt elmerülteket. Nyoma sincs már annak,
hogy valamikor magyar katolikus papok miséztek, gyóntattak olyan városokban, mint
Pite$ti, TTrgovi$te, nem is említve Galacot, Brailát. Levéltárak poros aktái emlékeztetnek a
kálvinista misszionáriusra, Czelder Mártonra, aki Losoncról került szolgálattételre Havasalföldre; egymagában, hajdonfővel, dideregve kelt útra tél idején, mikor roppant komiszan
vág az orosz pusztákról érkező Krivec, egyik havasalföldi városból a másikba tartott, aztán át
Moldvába, hogy mentse Istennek és a nemzetnek a magukat elveszejtő református magyar
lelkeket. Kuriózum lett, hogy a moldvai Szászkút városkában a múlt században még
református templom állott, benne magyarul énekelték a zsoltárokat. Be is zúzták mindegyre
a templom ablakait, ha felhangzott az ének. A kővel hadakozók a maguk erősnek vélt hitével
nem tudták eltűrni, hogy valaki más nyelven és más szokások szerint imádja az Istent.
(A Moldvai csángó népdalok és népballadák 1954-es bukaresti kiadásában közölt csángó
térképen is szerepel a Szeret és a Tatros folyók között egy Szászkút nevű helység, ez azonban
nem az eltűnt református magyarok, hanem félreeső telepen meghúzódó katolikus csángó
magyarok telephelye.)
Moldva csángó magyarjairól külön szólhatnék, sorsukról, amely azonban úgy különbözik századok magyar vándorlóinak vonulásaitól, mint éves búzavetés a diófától. A csángó
magyarok nem a kisodródok közé tartoztak (legalábbis tömegeikben nem), nem megkapaszkodtak másik nép telephelyein, hanem ők adtak nevet a dűlőknek, patakoknak — Klézsén
ma sincs román elnevezésük a határrészeknek —, lévén Isten után alapítók ott, ahol ma is
élnek.
93

Soha senki nem adott számot — anyakönyvi pontossággal — a havasalföldi és moldvai
magyar kirajzásokról, szétszéledésről. Egyetlen teljességre törekvő krónikás Koós Ferenc
múlt századi bukaresti református pap és tanító, ó is csak a moldvai csángókról tudott
megbízható áttekintést adni, miután 1858-ban faluról falura járva kereste meg őket.
Megfigyelte, hogy melyik egyházközségben milyen nyelven prédikálnak, feljegyzéseiből
tudjuk kikövetkeztetni, hogy azóta hol és milyen mértékben románosodtak el a moldvai
csángó magyarok. Koós sem tudta felmérni a székely kivándorlás hullámaival érkezett és a
havasalföldi falvakban nyomtalanul eltűnt erdélyi magyarok lélekszámát. Életem és emlékeim című sorskrónikájában annyit jegyez meg egy helyen, hogy az 1864-es romániai
jobbágyfelszabadítás után a cigány rabszolgák — igen, nem jobbágyok, hanem rabszolgák
voltak! — mind egy szálig elhagyták addigi keserves életük színterét, a bojári uradalmakat,
helyükbe pedig majdnem mindenüvé vándorló székelyek érkeztek. Munkát keresők, akik
szülőföldjükön fölöslegessé váltak. A földesurak és a tiszttartók nagyon megbecsülték az
újonnan jött magyar szolgákat, mert szorgalmas, hűséges és hozzáértő földművesek voltak.
(Koós személyes élményeket szerezhetett ezekről a székely kivándorlókról egyik jóbarátja,
Veress Ferenc útján, aki a legnagyobb havasalföldi birtokos, Obrenovics herceg gazdatisztje
volt.) Bözödi György a Székely bánjában 1938-ban külön fejezetben foglalkozott az
óromániai székely kivándorlással. „A Romániában élő magyarok számát a század végén 250
ezerre teszik, akik közül mintegy 100000 csángó. A Romanischer Lloyd százezerre teszi a
számát azoknak a magyaroknak, akik tartózkodási engedéllyel vannak Romániában — ezek
a székely kivándorlók." Teljességgel kiszolgáltatott emberek, akik kénytelenek elfogadni
a birtokosok feltételeit, az éhbért, az otthontalanságot, mivel nem védi őket senki.
A Monarchia konzuli hivatalai számára ezek a kisodródott magyarok fölösleges terhet
jelentettek, s a diplomaták, hogy közönyüket indokolják, kitalálták, hogy eme kitántorgott
székelyek javíthatatlan, züllött elemek.
így aztán a kiegyezés utáni osztrák—magyar külhatóságok valósággal belekergették
őket a gyors asszimilálódásba. A bojárok meg a tiszttartók törődtek volna az új cselédek
anyanyelvével, nemzeti identitásával? Ha a jövevényeket sem érdekelte ez! Nagy szorultságukban a kenyeret többre becsülték az anyai nyelv szavainál, az alázatos belesimulást
menedékükbe a lelkük mélyén rejtekező, erőtlen gyermekkori emlékeknél.
3. Legbiztosabb nyomjelek a Bukarestben megtelepedett magyarokról maradtak fenn.
Már a múlt század elején magyar értelmiségiek, polgárok is kerültek ide, akik a társas élet
igényét hozták magukkal. Egy vándor református pap, Sükei Imre 1815-ben magyar iskolát
alapított, három esztendővel előbb, minthogy a „román Apáczai Csere János", az Erdélyből
érkező Gheorghe Lazar bevezette a román nyelvű oktatást a Szent Száva Líceumban (innen
datálódik a román anyanyelvű oktatás története.) A 48-as szabadságharc elbukása után
tömegével települtek meg Bukarestben menekülő magyar honvédek, tisztek, katonák,
civilben orvosok, jogászok, építőmesterek. Törökország menedékszigeteire Havasalföldön
át lehetett legkönnyebben eljutni Erdélyből. Sokan meg is álltak Havasalföld székvárosában
és másutt, al-dunai városokban, hiszen ez a terület akkor félig-meddig török gyarmat, majd
csak tíz esztendő múlva egyesül Moldvával, és 1878-ban vívja ki állami függetlenségét.
A török főhatalom megkönnyítette valamelyest a magyar emigránsok helyzetét (másrészt
nehezítette is, mivel Sztambul tartott Bécs bosszújától), a földrajzi közelség is vonzónak
tűnt; sok Kossuth-emigráns azzal a szándékkal érkezett nagy kerülővel Bukarestbe, hogy
közel legyen Magyarországhoz, ha ott, hitük szerint, újra fellobban a forradalom lángja.
A polgári eszményeket valló magyar megtelepülök hamarosan egyesületeket hoztak
létre, külön kaszinót az urak számára, másikat az iparos segédeknek (a kisiparos mester
„úrnak" számított), ez a két egylet nemsokára egyesült, kórus jött létre, magyar bálokat
rendeztek, 1860-ban Koós Ferencék hetilapot adtak ki, ha csak fél esztendeig tudott is
fennmaradni (Bukuresti Magyar Közlöny). Példásan érvényesült a felekezeti összefogás,
ami akkoriban elképzelhetetlen a Kárpátokon innen, Magyarországon, Erdélyben. Éppen a
94

bukaresti magyar lap jegyezte fel, hogy 1860-ban, Széchenyi István gróf haláláról közösen
emlékeztek meg az ottani katolikusok és reformátusok. Mégpedig egyházi keretek között,
előbb az egyik, majd a másik felekezet templomában, papjaikkal együtt. Az ökumenizmus
mai világigényét már akkor beérlelték magukban, kisebbségi magányukban, Bukarest
magyar lakói.
A polgárosult értelmiség erjesztő és megtartó szerepe még jobban kitetszik, ha a
bukaresti magyarság helyzetét összehasonlítjuk a moldvai csángó magyarokéval. A Szeret és
mellékvizei partján számszerűleg összehasonlíthatatlanul több magyar élt, mint Bukarestben, századok óta honos magyar népesség, de mivel nem volt értelmiségi rétege, a nemzeti
pusztulás szakadékába zuhant. Amíg a csíksomlyói ferencek átjárhattak a hágókon át a
moldvai csángók közé, addig fennmaradt közöttük a magyar szó, a magyar ének, az akkori
időknek megfelélő magyar öntudat. Magyarország hatalmi helyzetének hanyatlása indította
el a csángók elrománosodásának folyamatát. Az „egyszerű" csángó népben több bölcsesség
élt, mint a történelmi Magyarország uraiban: ha nemzeti megmaradásuk vágyának akartak
hangot adni, akkor azt énekelték, hogy „Halljuk, áll még Magyarország!" Vádjaikat
záporozó román soviniszták alighanem „revizionistáknak" kiáltják ki ezért a hajdani csángó
parasztokat. Holott egyszerűen azt érezték meg ott, a Szeret partján, amit ma az anyanemzet
erkölcsi felelősségeként szoktunk emlegetni. Moldvában egyetlen kiemelkedő magyar
értelmiségi akadt, Petrás Ince János klézsei ferences pap, az egyik első magyar folklórgyűjtő.
Megkockáztatom a feltevést, hogy ennek a végül is titokzatos körülmények között
meggyilkolt papnak és az emlékének szerepe lehet abban, hogy a Szeret mentén Klézse a
leginkább magyarnak maradt csángó település.
Bukarest magyarságának polgári szellemű, nemzeti jellegű szervezkedése nagyon
hamar kihívta maga ellen a román államhatalom haragját. Abban az országban, amelyik —
említettem — 1878-ig maga is félgyarmat, tehát a török főhatalom ellen kellene egyesítenie
minden erejét, a felkorbácsolt nemzeti gyűlölet a viszonylag kevés számú, az állami
szuverenitás számára teljesen veszélytelen magyarok, görögök, zsidók, bolgárok ellen
fordult. Az „idegeneknek", ahogyan a nemzetiségieket nevezték, nem nagyon adták meg az
állampolgárságot, kizárták őket az állami életből, a hadseregből. Az 1881-es bukaresti ipari
kiállításon egyetlen gyógyszerész sem vehetett részt, amin Veress .Sándor emlékíró,
publicista, a budapesti Vasárnapi Újság külső munkatársa alaposan meg is lepődött.
Felvilágosították, hogy a kiállításon való részvétel előfeltétele: az illetőnek román fajúnak
kell lennie. Márpedig a szép számmal található bukaresti, ia§i-i patikusok mind németek.
Hiszen ezek nemzedékek óta itt élnek, csodálkozott tovább Veress Sándor. Akkor sem
váltak román fajúakká. Még ama Alexandru F. Flechtenmacher nevű, ía§i-i születésű
zeneszerző sem, aki izzó román nemzeti indulók szerzésében tűnt ki. Az óromániai zsidók
1920-ban kaptak román állampolgárságot: addig csupán megtűrtek voltak Havasalföldön és
Moldvában. De mivel a trianoni béke előírta, hogy Erdély minden lakójának meg kell adni a
román állampolgárságot, s ilyképpen az erdélyi zsidók azon nyomban román állampolgárok
lettek; a groteszk helyzetet kiigazítandó avatták hirtelen román állampolgárokká a nemzedékek óta Romániában élő, és ott a kereskedelmet meg az ipart felvirágoztató zsidókat.
E történelmi háttér magyarázza azt a keserves küzdelmet, amelyet az óromániai
magyarságnak kellett vívnia nemzeti létéért, nyelvéért, iskoláiért. Ez teszi érthetővé a
moldvai csángó magyarok körében véghezvitt nemzeti-nyelvi rombolást. Ma sem érdektelen, hogy a román nacionalizmus milyen érvekkel igyekezett elsorvasztani a bukaresti
magyar nyelvű oktatást. Az állami főfelügyelő kinyilatkoztatta, hogy csak a frissen
betelepült magyar családok gyermekei járhatnak magyar iskolába, a Románia területén
született magyarok néni. Mivel az, aki Románia földjén született, eleve románnak számít,
román iskolában a helye. Ceau§escu „nemzeti koncepciójának" eme előfutára nem volt más,
mint Carol Dávilá professzor, a román orvostudomány megalapozója, történelmi pletykák
szerint Liszt Ferenc törvénytelen fia.
95

Ezt a nemzeti torzulást ostorozta szatirikus hévvel a nagy román író, Ion Luca
Caragiale, „zöld románoknak" csúfolva a fasizmus múlt századi román előhírnökeit. Nem is
volt maradása a szülőföldjén, berlini száműzetésben fejezte be életét. Román antifasiszták
mostanság is Caragialét hívják segítségül. A bukaresti Románia Liberá ellenzéki napilapban
a Ceau§escu-diktatúrában meghurcolt Mihai Creangá azzal tette nevetségessé a minap a
nacionalista handabandázás szónokát, Ion Coja urat, „a kiváló filozófust, akinek ifjú
korában humora is volt, de pillanatnyilag a Vatra Románeascá alelnöke", hogy cikke cégén,
utóiratban, mintegy mellékesen megkérdezte tőle: „Mondja, Coja úr, mennyi ideje nem
lapozta fel Caragialét?"
Fentiek talán indokolják, miért írtam az előbb, hogy alaposan meg kell vizsgálnunk
magyar viszonyunkat a román nacionalizmushoz, legalább másfél évszázadra visszamenően.
Jó lenne, ha ezt román barátainkkal együtt tehetnők meg. De ha erre még nem akad
partnerünk, magunknak kell elvégeznünk a szomorú feladatot.
Igaz, kezdhetném a vitát saját magammal: Koós Ferenc általam 1971-ben kiadott
emlékiratából miért hagytam el a hajdanvolt derék pap küzdelmét iskolájáért a bukaresti
hatalmasságokkal? Miért csak az összekötő szálakról beszéltem mindig, ha a magyar—román történelmi kapcsolatokat szóba hoztam? Igazolhatom-e magam a jövendő előtt azzal,
hogy a teljes teijedelemhez ragaszkodva egyáltalán nem jelenhetett volna meg Koós
emlékirata, hogy a magyar—román kapcsolatok drámai csomópontjairól szólni sem lehetett?
Elhiszi-e ezt a majdani irodalomtörténész, ha kezébe kerül az emlékirat kritikája, mondjuk a
bukaresti A Hét, 1971-ból, s ebben azt olvashatja, hogy a kötet bevezetőjében olyan
vonatkozásokra is utalok, amelyeket a „jobb megértés érdekében semmiképpen sem lett
volna szabad mellózni a szövegközlésnél." Ha a sejtetés helyett közlöm eme részleteket, a
cenzúra az egész kötetet leállítja, Koós azon nyomban „románellenesnek" minősül az
ellenőr torzult felfogásában. Regények vagy még inkább szociográfiai munkák kritikájában
sűrűn számon kértek olyasmit, amit a legbalgább cenzor sem engedélyezett volna a diktatúra
Romániájában. Hát a számonkérést miért engedélyezte? Alighanem ez volt a züllöttség
cinizmusának pokolbugyra. Idegrendszer kérdése, hogy meddig lehet kibírni. Negyvenöt
esztendő után belerokkantam...
4. Újabb magyar népvándorlás indult délnek, át a Kárpátokon, a trianoni békekötés
után. A háromszorosára növekedett, s különösen Erdéllyel igen meggazdagodott Románia
fővárosa gyors fejlődésnek indult. A pénzforrásokkal együtt a munkaerő is oda összpontosult. Nem csupán önkéntesen. A .magyar határ közelébe eső erdélyi nagyvárosok, Arad,
Szatmár, Nagyvárad üzemeit leszerelték, és Bukarestben, Brailán építették fel újra. Ezekből
lett a Malaxa-művek meg a brailai Nehézgépgyár. Hivatalosan stratégiai magyarázata volt az
áttelepítéseknek, egyben pedig a magyar ipari munkásság szétszórását szolgálta. Mit
kezdhetett egy nagyipari munkás üzem nélkül Szatmáron, Váradon, Aradon? Utánaindult
tegnapi gyárának, gépeinek.
Ezekből a tömegekből meg a székely cselédlányokból és ácsokból, kőművesekből
duzzadt fel majdnem százezresre a bukaresti magyarság létszáma a két háború között.
Valóságos magyar kolónia alakult ki a Duna-parti két nagyvárosban is, Brailán és Galacon.
Jelentós magyarlakta várossá v§lt az olajbányászat központja, Ploie?ti. Ebben a korszakban
— a Koós Ferencék alapította Hunnia Egyesület hagyományait folytatva — magyar
közművelődési társaságok, műkedvelő csoportok, magyar kórusok alakulnak, 1931-ben
Magyar Színház nyílik Bukarestben, egy évadon át játszik, a román fővárosban tanuló
erdélyi magyar főiskolásokat a Koós Ferenc Kör diáktagozata fogja össze — református
jellegű egyesület, amely otthont nyújt más felekezetűeknek is —, egész sor magyar lap
jelenik meg, többségük az erdélyi olvasók számára készül, de jelentkeznek hitbuzgalmi helyi
kiadványok, a brassói lap Bukaresti Lapok címmel fővárosi kiadást szerkeszt. A bukaresti
egyetemen jogászkodó Szemlér Ferenc regényben írja meg az akkori bukaresti magyar életet
(Más csillagon).
96

Magyar művelődési élet támadt olyan al-dunai városban, mint Braila, ahol addig csak
elemi iskola — igaz, kettő is belőlük — jelentette a magyar életet. Egy vállalkozó szellemű
református pap, Torró Miklós gyermekek számára újságot nyomtat a városban, Gyertyafény
a címe, Erdély-szerte terjesztik, tizenhat oldalán verset, prózát, zenei krónikát, hitbuzgalmi
anyagokat közöl. Rangos munkatársa is akadt a lapnak, első közlésre küldte ide verseit,
meséit Benedek Elek.
Előző nemzedékek életre szólóan meghonosodtak az Ókirályságban. Az 1920 után
délre vonult magyar csapatok 1940 őszén és a következő évben, a bécsi döntés után,
majdnem mind visszatértek szülőhelyükre. Útra keltek azok is, akik tíz—tizenöt év alatt
jobb egzisztenciát alakítottak ki maguknak a román városokban, mint amilyen a szülőföldjükön várta őket. A nemzeti szabadság vonzásán túl siettette távozásukat, hogy az uralomra
jutott bukaresti kormányzat — Antonescu marsall vezetésével — az ipar, a gazdasági élet
magyartalanítását hirdette meg, külön románosítási minisztériumot állított fel.
Két hét állt rendelkezésükre — augusztus 30-a és szeptember 13-a között — azoknak a
magyaroknak, akik délről északra, vagy azoknak a román hivatalnokoknak, vállalkozóknak,
akik északról délre költözködtek. Szülőfalum, Uzon, a Székelyföld déli csücskén a népek
országútjává lett. De a hivatalos határidő lejárta után is tömegesen érkeztek dél-erdélyi
magyar menekültek a Székelyföldre, a zöld határon át. Folytatódott a hivatalos repatriálás
is, konzuli papírokkal. Csángó apósom és családja Bukarestben élt a két háború között.
A bécsi döntés után a román fővárosban maradtak. 1941 februárjára a vasgárdista lázadás
szörnyűségei és a magyarok tömeges hazatelepülése megérlelte a családban a távozás
gondolatát. Végül maradtak. Szándékukra a megőrzött kitelepedési engedély emlékeztet.
1941. február 11-én állította ki a bukaresti magyar királyi követség, 12247-es sorszámmal.
Abban az évben negyven nap alatt Bukarestben ennyien kaptak áttelepülési engedélyt. Ez
így folytatódott egészen 1944-ig. Felerősödött a hazatérési folyamat a szovjetellenes háború
kitörésekor. A romániai magyar férfiakat aknaszedő csapatokba vitték a frontra. A bécsi
döntést követő négy évben magyar és román lakosok százezrei cserélődtek ki Erdély északi
és déli része között, így aligha érvényesek azok a román részről idézett, az észak-erdélyi
nemzetiségi helyzetet mutató statisztikák, amelyek az Í941-es magyar népszámláláson
alapultak. 1944 őszén alig volt magyar férfi Dél-Erdélyben és Bukarestben.
5. Közvetlenül a front tovavonulása után, 1944 őszén tizenöt gyermek gyűlt össze az
1815-ben alapított bukaresti magyar iskolában. Négy évvel előbb négyszáz diák járt ide, az
egyház autója hozta-vitte őket a távoli negyedekbe. Ez az arány jól érzékeltetheti a bukarestis
magyarság majdnem teljes elapadását. Egy ideig nem is nagyon növekedett a román főváros
és más havasalföldi, moldvai városok magyar népessége. A két háború közötti keserű
tapasztalatok kedvüket szegték a próbálkozóknak. Akik jöttek, azokat helyezték újságokhoz, a párt, a szakszervezet központjába, minisztériumokba. Évtizedek múltán majd
felhánytorgatja Ion Láncránjan tollával a román nacionalizmus, hogy a magyarok hozták a
román nép nyakára a kommunizmust. Akkor a berendezkedő kommunista állampártnak
megbízható emberekre volt szüksége, és az erdélyi magyarok nemzeti, fizikai védelmüket
látták a kommunisták vonzónak tűnő eszméiben, gyakorlati intézkedéseiben.
Nekivágtak az ókirálysági utaknak megint megélhetést kereső munkanélküli magyarok
is, főként székelyek.-Egyik első írásomnak tizenkilenc esztendős koromban ezt a címet
adtam: Vándorló székelyek. A brassói Népi Egység 1946. július 23-i számában jelent meg.
A költő-főszerkesztő, Szemlér Ferenc fő helyre, vezércikknek tördeltette. Két székely
férfival találkoztam a Kárpátokon átvivő vasúton. Egyik gyergyói fűrészgyári munkás volt,
az üzem a háborúban leégett, a munkás hat gyermekével nyomorgott, majd elvándorolt az
olténiai Turnu Severin városába. Másik székely fiatalember az al-dunai Brailán beállt
kikötői rakodómunkásnak. írásomban a századunk eleje óta újra meg újra ismétlődő panaszt
fogalmaztam meg: „Az elvándorlók foltos nadrágjai, szomorú tekintete vádol. Vádolják
azokat, akik még mindig nem értették meg, hogy a székely nép életkérdése az iparosítás."
97

Ez az exodus arányaiban még nem hasonb'tott a két háború közötti népáramláshoz.
Felkerekedtek szerencselovagok is. Egyik riportutamon a konstancai kikötőben udvarhelyi
fiatalemberre bukkantam. Ó is örült a találkozásunknak. Mesélt. Dokkmunkásként kereste
a kenyerét, itt tartotta a kikötő színes világá. Elővettem a ceruzámat, lefogta a kezem.
„Ha tudom, hogy megírja, egy szót sem szólok. Ne tegyen tönkre. Otthon, Udvarhelyen úgy
tudják, hogy hajóstiszt vagyok..."
Nemzeti veszéllyé akkor vált a déli és keleti áttelepülés, amikor hivatalos kivándoroltatás lett belőle. A bukaresti államvezetés elhatározta a fiatal magyar értelmiségiek szétszórását Moldvában és Havasalföldön. Könnyű dolga volt, Romániában az egyetemet végzett
fiatalokat központilag irányították munkahelyeikre. Jellegzetesen bizánci módszerrel indították el a genocídiumot. 1958 nyár elején nagygyűlésre hívták össze a marosvásárhelyi
orvosi egyetem frissen végzettjeit. A tanítási nyelv akkor ott még kizárólag magyar volt.
A hangulat az erdélyi magyarság körében joggal aggodalmas: Nagy Imréék budapesti
kivégzésére mintegy jeladásra, Romániában elkezdődött a tömeges leszámolás 1956-ért.
A vásárhelyi orvostanhallgatók közül nagyon sokan „sárosak" voltak a megtorló hatalom
szemében. A gyűlésen a párt szónokai nem börtönt ígértek nekik, hanem Moldva állítólagos
„hívását" tolmácsolták: kevés az orvos azon a vidéken, a végzősök testületileg kérjék az
odahelyezésüket. Természetesen, egy rövid időre. És szintén természetesen, nem büntetésképpen, hanem a „román—magyar néptestvériség" jegyében.
Egy sajtótörténeti epizód elárulja a hatalom igazi szándékát. A bukaresti Előre első
oldalon tudósított az egyetemisták gyűléséről. Albert Sándor helyettes főszerkesztő — kellő
naivsággal — elhitte a testvériség szép igéit, és valami effélét adott címnek a tudósítás fölé:
„A magyar—román testvériség jegyében stb." Botrány lett a címből. „Albert elvtárs,
magának igazán tudnia kellene, hogy nem ez a lényeg, amit a magyar újságnak hangsúlyoznia
kell" — jött a megrovás igen magas helyről, és Albert Sándort egy évtizedre mellékvágányra
irányították, többé nem volt beleszólása a lap vezetésébe. (Majd Brassóban, 1968-ban ő teszi
a Brassói Lapokat egy időre a nemzeti önismeret egyik műhelyévé — talán csakazértis
virtusból!)
Kiderült a hatalom igazi szándéka már a következő tanév végén. Akkor is Moldvába
irányítottak minden végzős magyar orvostanhallgatót. És attól kezdve végig, három
évtizeden át. Majd a fiatal mérnököket. Aztán a közgazdászokat. Legvégül a tanárokat.
A magyar főszakosokat is. Mária Terézia legalább megüzente Mikes Kelemenéknek, hogy
Törökországból nincs visszatérés. Bukarest nem üzent semmit, de magyar értelmiségiek
csak fondorlatosan, nagy anyagi áldozattal kerülhettek vissza — néhányan csupán —
Erdélybe, moldvai, havasalföldi, deltái száműzetésükből. így alakult ki mindegyik ókirályságbeli megyében, nagyobb városban kényszerű magyar kolónia.
Számkivetettjeink megpróbáltak védekezni sorsuk ellen. Cseke Péter egyik könyvében
megrajzolta néhány Moldvában „felejtett" magyar orvos életútját. Ha ők nem jöhettek
vissza Erdélybe, legalább a gyermekeiket meg akarták tartani az anyanyelv védelmező
körében. Nyári vakációkra hazaküldték őket az erdélyi nagyszülőkhöz. Pite^ti városában
annyi magyar mérnök gyűlt össze, hogy valamiféle féltörvényes egyesületet alakítottak,
önművelésükre. Terveztem, hogy felkeresem őket. Addigra azonban „feloszlatták" a
társulatot, államvédelmi parancsra. Nem tűrhetik meg a „szeparatizmust!" Iliescu elvtárs
jelzőjének, amit az önálló magyar iskolákra alkalmazott, lám csak, megvolt az előzménye
Ceau$escu diktatúrájában!
Havasalföld, Moldva szétszórt magyar értelmisége, akárcsak az erdélyi szórványvidékek magyarsága, „hajszálgyökereken" tartotta éltető kapcsolatát a magyar művelődéssel.
Ha nem sikerült fogni a Kossuth Rádió adásait, átkapcsoltak Szabad Európára. Könyvekhez
egy élelmes csíkszeredai kereskedő, Tőzsér József révén jutottak hozzá. Tőzsér évtizedek
óta jóval többet rendelt az új könyvekből Hargita megyébe, mint amennyi ott egyáltalán
elfogyhatott. A könyvlistákat szétküldte egész Romániába, magányos magyar értelmiségiek98

nek, akik a kínálatból választhattak, és postacsomagban, utánvéttel kézhez kapták a kívánt
könyveket. A „Tőzsér-posta", ahogy A Hétben félig tréfásan, de igaz tisztelettel elneveztem,
döntő szerepet játszott a magyar diaszpóra szellemi-művelődési táplálásában. Néhányszor
átnéztem megrendelőik névsorát. Kovács Attila egyetemi előadótanár lakiból, Bellák
Olgáét Ploiestiből, több száz nevet jegyezhettem ki Óromániából, olyan magyar olvasókét,
akik Tózsérék országra nyitott könyvesboltjából szerezték be az új könyveket (A Regátban
csupán Bukarestben működik magyar kölcsönkönyvtár, a Petőfi Ház egyik szárnyában.)
Érkezett megrendelés Tőzsérékhez' moldvai csángóktól is. Viorel Bucioaga első levelét
románul írta, Ónfalváról, a Dózsa György utcából, illetve — Gheorghe Gheorghiu-Dej
városából, a Gheorghe Dója utca 19. szám alól. „Csángó diák vagyok, aki szeretném jól
megtanulni anyanyelvemet. Segítsenek hozzá ehhez. Küldjenek el nekem minden magyar
nyelvtankönyvet, ami csak megjelenik." Később személyesen megismertem az ónfalvi
fiatalembert, aki csakugyan „megtanulta az anyanyelvét" olyannyira, hogy felvették a
kolozsvári egyetem magyar nyelv és irodalom szakára. Neve itt már Bucsak Attila lett.
Kallós Zoltán „keresztelte el", illetve keresztelte „vissza", hiszen a moldvai csángó magyar
családok mind-mind magyar vezetéknevet viseltek, mielőtt a román jegyzők át nem írták
őket románoknak.
Búvópatakszerű a mellőzött kisebbségi magyarság művelődése: ott tört fel, ahol a talaj
nincs ledöngölve a sírja fölött. A hetvenes években lakiban sok száz magyar egyetemi
hallgató tanult, jobb lélekkel fogadták őket Moldva székvárosában, mint Kolozsvárott,
Temesvárott vagy Bukarestben. Önképzőkört alakítottak, olvasókört, író-olvasó találkozót
rendeztek, a Kriteriontól ajándékba egész könyvtárat kaptak. Magyar szokások szerint ülték
meg a magyar húsvétot, másodnapi locsolkodással, ami teljesen ismeretlen a moldvai
románok között. Erdei tisztásokon táncokat rendeztek, elvonulva, hogy ne legyenek az
állambiztonság szeme előtt. De el lehetett-e tűnni az ezerszemű megfigyelés elől?
A diákművelődés hangadóit meghurcolták, a húsvéti locsolást betiltották, a ia$i-i magyar
egyetemi hallgatók ártatlan szervezkedését olyan hévvel, dühvel zúzták szét, mint egy
kémközpontot.
Viszonylag szabad működésük idején ezek a magyar diákok igyekeztek feltárni Ia§i
magyar történelmi emlékeit, például azoknak a magyar huszároknak a történetét, akik
életüket adták Moldva szabadságáért. (Törökellenes bojárok segélykérésére 1717-ben
négyszáz huszár érkezett Moldvába, köztük háromszáz magyar fiú, akik egy Ferenc nevű
kapitány vezetésével lasinál megütköztek a tatárokkal, és elestek a harcban.) A történelem
nyomjeleitől vezérelve a ia§i-i magyar diákok eljutottak a moldvai csángó településekre is,
bátorították a csángó fiatalokat, hogy ne adják fel őseik nyelvét, hagyományait, ébredjenek
öntudatra. Ez még nagyobb „bűn" volt a román hatalom szemében, mint a diákok
húsvéthétfői locsolása...
Nem a ia§i-i magyar diákok ösztönzésére, régebbi élmények hatására alakult szemem
előtt egy bákói csángó magyar sajátos lázadása. Demse Márton sorsát bemutattam Meghívó
nélkül című, 1979-es Magvető-kötetemben. Miként szerzett magyar műveltséget a székelyudvarhelyi középiskolában, hogyan próbált tanítóként hasznára lenni csángó népének
Moldvában, majd elbocsátása után mozdonyvezetőként kereste kenyerét. Közben verseket
írt magyarul, gyűjtötte az anyagot egy olyan krónikára, amelyben „bennszülöttként" mutatja
be a Szeret menti csángó világot.
Demse Márton sorsa nagyot fordult azóta. Belefáradt örökös harcába környezetével,
amely nem értette küzdelmét az anyanyelvért, magyarságáért. Néhány esztendővel ezelőtt
— elsőnek a történelemben — református magyar papot küldtek Bákóba, annyira megnövekedett az oda helyezett erdélyi magyar kálvinista értelmiségiek száma. Demse Marci és a
református pap az anyanyelvüket oltalmazó közös küzdelemben barátkoztak össze. A vége
az lett, hogy a nyugtalan mozdonyvezető áttért-a református hitre.
— Hiszen te lélekben most is katolikus vagy, Marci — mondtam neki.
99

— Az hát. De valamiképpen tiltakoznom kellett, hogy a zsinati törvényeket a világon
egyedül Moldvában nem tartják be. A ia$i-i püspökség nem hajlandó elismerni hívei jogát a
magyar miséhez, gyóntatáshoz, prédikációhoz. Hátha így még Rómába is eljut a hírem.
Marcira jellemző konok dac ez, amelyre Ia§i püspökénél előbb figyelt fel a helyi
állambiztonság. Évekig tartó zaklatás. Fenyegetések. Nyilvános megszégyenítés, persze,
nem áttéréséért, hanem mivel két darab százlejest akart átcsempészni a határon, mikor
Magyarországra készült látogatóba. Demse Mártont kinevezték helybeli „horthysta revizionistának". Munkahelyéről csak azért nem küldték el, mert nagy szükség volt szakképzett
mozdonyvezetőkre...
6. Ebben a helyzetben találta az 1989-es romániai társadalmi földrengés — forradalom?
államcsíny? — a moldvai és havasalföldi szórványmagyarságot. A tanárok, tanárnők, akik
legkésőbb kerültek oda, majdnem mind hazatértek. Önhatalmúlag, még a szabad állásváltoztatás törvénye előtt. Orvosok közül kevesen jöttek vissza Erdélybe. A mérnökök
többsége is maradt. Kialakított életrendjük van, sokat a családja is odaköt már, szülőföldjükön nem várja őket munkahely, orvosi körzet, üzem, hivatal. A pillanatnyi szabadságban
mutatkozott meg, hogy egy egész nemzedék, ha nem kettő, végképp elszakadt Erdélytől.
De a magyar nyelvtől és magyar kultúrától még nem. Milyen erős ez á lelki kötés?
Biztató jelzések érkeztek. Craiován, Olténia központjában magyar óvodát és magyar iskolát
kértek. Bukarestben önálló életet kívántak az 1815-ben alapított, az utóbbi években
majdnem teljesen elsorvasztott magyar iskolának. Nevet is adtak neki; Ady Endréről, a
néptestvériség váteszéról keresztelték el. A bukaresti minisztérium sem Ady Endre nevét,
sem a magyar iskola önállóságát nem fogadta el. A craiovai követelések teljesítéséről sem
érkeztek hírek. A hatalmi nyomás és a Bukarestben is szervezkedő Vatra Románeasca
terrorja konzerválni akarja a Ceau^escu-diktatúra nyomorúságos nemzetiségi viszonyait.
A szórványmagyarság öntudatos fellépésére mégiscsak építeni lehet, ha a Romániai Magyar
Demokrata Szövetség az 1990. májusi választásokon magyar jelöltet állított majdnem
minden megyében, Erdélyen és a Bánságon kívül Óromániában is.
Első ízben a romániai magyarság történetében. A két háború között, mikor százezernyi
magyar élt Bukarestben, nem lépett fel itt magyar képviselőjelölt. Az 1946-os parlameni
választásokon a Magyar Népi Szövetség önálló listával indult, de még Erdélyben sem állított
minden megyében jelölteket. Fogaras, Krassó-Szörény megyékben és másutt az MNSZ arra
szólította fel tagjait és rokonszenvezőit, hogy adják szavazatukat a baloldali párttömörülésre,
melybe nem sokkal a választások után a Magyar Népi Szövetség is belépett. A moldvai
csángók közül 1948-ban került ki először és utoljára országgyűlési képviselő, Duma György,
de ó már egy olyan választáson, amelyen lényegében csak a kormánytömörülés indult.
Volt-e kilátás arra, hogy 1990-ben magyar képviselő jusson be a parlamentbe, mondjuk
Botolani vagy Vaslui megyékben? Aligha. Mégis történelmi döntés volt a jelöltállítás szinte
minden megyében. Egyféle népszámlálást helyettesített: hány magyar vallja és vállalja
nemzetiségét az óromániai szórványokban? Ha a jelöltek nem is futnak be, de a számbavétel
jelezheti, hogy milyen nemzeti kulturális ellátás igénye rajzolódik ki a romániai magyarság
egészében.
Órománia szórványmagyarsága szép számmal jelentkezett a választásokon. Az RMDSZ
listái a legtöbb szavazatot Bukarestben kapták (3765), többet, mint a bánsági Krassó-Szörény megyében, legkevesebbet Braila megyében (286). Összességében a Kárpátokon túli
területeken 14864 voks jutott a Romániai Magyar Demokrata Szövetségnek. Több, mint az
erdélyi Beszterce-Naszód vagy Szeben megyékben.
Országosan az RMDSZ képviseló-jelölti listái közel egymillió, egészen pontosan
983 890 szavazatot gyűjtöttek össze. Majdnem kétszer annyit, mint a Magyar Népi Szövetség
az 1946-os választásokon. Akkor 569 651 MNSZ-szavazatot számoltak össze. A két választási
eredmény között 414239 plusz magyar szavazat mutatkozik. Érdemes ezt közelebbről
szemügyre venni. Az 1948-as népszámlálás szerint, Romániában másfél millió magyar
100

nemzetiségű állampolgár élt. Az 1977-es népszámlálás 1 millió 707 ezer magyart tüntetett
fel. A növekedés 207 ezer. Az 1990-es magyar szavazatok száma ennek éppen a duplája.
Igaz, hogy 1946-ban magyar szavazatokat adtak le a Demokratikus Pártok Tömbjére is, a
baloldali párttömörülésre. Részint a Tömb keretében fellépő szociáldemokraták agitációjára, akik Kolozs és Szilágy megyékben magyar jelölteket indítottak és juttattak be a
parlamentbe, Lakatos Istvánt és Brúder Ferencet — a Székelyföldön a szociáldemokraták
jelöltje, a háromszéki Szabó Albert az MNSZ listáján indult és lett képviselő —, részint
azokban a szórványmegyékben, ahol a Magyar Népi Szövetség jelöltjeinek nem lett volna
igazán esélyük a sikerre. Tegyük fel, hogy ilyképpen mintegy ötvenezer magyar szavazó nem
az MNSZ-re voksolt. Vegyük számításba, hogy 1946-ban 21 év volt a választójog küszöbe,
ezért újabb ötvenezerrel csökkenthetjük a különbséget, ami így is 314 ezer szavazat. A
hivatalosan elismert 200 ezres magyar népességnövekedés — ebből le kell számítanunk a
kiskorúakat — nem magyarázza a nagy szavazatszámot. Egyetlen kulcs a rejtélyhez: a román
statisztikusok ezzel a választási eredménnyel elismerték, hogy jóval nagyobb a magyarság
lélekszáma Romániában, mint amennyit ők engedélyeznek a nyilvánosság számára. Az
1990-es választási eredmények sokkal inkább alátámasztják Sebők László és Süle Andrea
becslését, miszerint már 1985-ben 2 millió másfél százezer, egyházi adatokat alapul véve, 2
millió 210 ezer magyar élt Romániában. (Hetven év. Magyarságkutató Intézet, Budapest,
1990.) 1985 óta, ha nem is növekedett jelentősen a magyarok lélekszáma — főként a
kivándorlás miatt —, de nem is csökkent lényegesen.
Felbecsülni és ennek alapján megítélni lélekszámot nem éppen tudományos eljárás a
huszadik század végén. Romániában azonban egy évtizede semmilyen statisztikában nem
tüntetik fel a nemzetiségi arányokat, és 1980 előtt is — bizonyíthatóan — az erre vonatkozó
adatok mindenkor manipuláltak voltak!
Ugyancsak az előbb említett kiadvány becslése szerint, 1966 és 1977 között „több mint
háromszázezer erdélyi költözött a Regátba." Ez a háromszázezer állampolgár semmiképpen
sem lehetett többségében magyar nemzetiségű. E vonatkozásban — ez is fölöttébb
tudománytalan eljárás — személyes tapasztalataimra támaszkodom: abban az időben
rendszeresen jártam a regáti vidékeket, ilyen arányú magyar betelepülést észrevettem volna,
hiszen a hatóságok számára túlságosan is gyanúsan érdeklődtem a népmozgásról. Meg aztán
ismerjük a román hatalom erőszakos lépéseit a diktatúra utolsó időszakából, amikor katonai
szolgálattal mozgósított magyar munkásokat olténiai bányákba, bukaresti építkezésekhez,
magyar diákok ezreit „helyezte át" hivatalból regáti városokba. Mindezek heves ellenállást
váltottak ki az erdélyi magyar lakosságból, és — például a diákcserék — lényegében
megbuktak. Maga a tanulmányíró, Sebők László is úgy véli, hogy az említett időszakban
néhány tízezer magyar költözött át a Regátba.
Ebből az újabb magyar diaszpórából 14864 fő szavazott 1990 májusában a Romániai
Magyar Demokrata Szövetség jelöltjeire. Nem annyira az ilyképpen szavazók száma igazán
jelentős, hanem a bátorságuk. Moldvában és Havasalföldön — Bukarestet kivéve — 1989
decembere után helyükön maradtak a bukott diktatúra hatalmi szervei. Immár Iliescu
pártjára állva, ezek a falusi, városi és megyei vezetőségek vezették le a választásokat,
olyképpen, hogy az Ókirályságban aratott legnagyobb győzelmet a Nemzeti Megmentési
Front. Ebbe a győzelembe derekasan belesegített az új román titkosrendőrség, az úgynevezett Román Információs Szolgálat, régi nevén: Szekuritáté. Egy nemrégiben kiugrott román
államvédelmis tiszt, bizonyos Adrián Ionescu kapitány szerint, a Szolgálat igazgatója
gratulált az egész állománynak, „hogy hozzájárult a Nemzeti Megmentési Front kampányának sikeréhez és a Front győzelméhez." (Idézet a 22. című bukaresti ellenzéki hetilapból.)
A magyar választók meglehetősen elszigetelten élnek az Ókirályságban, az RMDSZ-nek
aligha volt kellő apparátusa a körükben végzendő propagandához. A magyarok legfennebb
egymást agitálhatták. Ami nem volt éppen veszélytelen, hiszen a románlakta városokban,
üzemekben azonnal feltűnt az efféle „szeparatizmus", amit Iliescu elvtárs erélyesen elítélt a
101

bukaresti televízióban. Tizennégyezren mégis vállalták a magyarságukat. Hozzájuk számíthatunk legalább ugyanennyi hozzátartozót, gyermeket, mozgásképtelen, öreg szülőt.
Sajátos népszámlálás volt!
Megint kimaradtak ebből, mint négy évtizede minden magyar mozgásból, a moldvai
csángók. Bákó megyében 2177 szavazatot kapott a Romániai Magyar Demokrata Szövetség.
Ezek a szavazók minden bizonnyal ott élő magyar értelmiségiek és gyimesi csángó magyarok
voltak. (Gyimesbükk ugyanis Bákó megyéhez tartozik.) A magyarul beszélő csángók
számát, minden fogyatkozásuk ellenére, napjainkban is legalább hetvenezerre tehetjük.
Főként Bákó megyében laknak. Ezeket vagy nem engedték lelkük szerint szavazni — a
romániai válsztás nem pusztán politikai döntés volt tavaly, hanem érzelmi színvallás is —,
vagy a diktatúrától átörökölt helyi hatalmi szervek egyszerűen meghamisították a szavazatokat. Megvan itt ennek a hagyománya. Az 1977-es népszámláláskor rendeletben mondták ki,
hogy márpedig „Bákó megyében nem élnek magyarok."
E vonatkozásban, a csángókérdésben Romániában semmi nem változott.
7. Meg lehet-e állapítani a választási eredmények alapján, hogy pontosan hány magyar
él ma Moldvában és Havasalföldön? Annyit mindenképpen meg, hogy a tizennégyezer
szavazó és családtagjaik bizonyos értelemben tudatosabb magyarok, mint az Erdélyben
tömbben élők, akik körében magától értetődő volt, hogy a Romániai Magyar Demokrata
Szövetségre adják le a szavazatukat. Hát gyermekeik, unokáik megmaradnak-e a nemzet
hűségén? Az óromániai magyarságnak soha nem volt folyamatos története, a második,
legfennebb a harmadik nemzedék beleveszett a román nemzet tengerébe. Mindig újabb és
újabb rajok érkeztek a helyükbe. Az erdélyi magyar exodus délre és keletre minden esetben
nemzeti fogyatkozás, szemben a nyugati népáramlással, amelyet az anyaországban nyilván
nem fenyeget a nyelv, a kultúra, az identitás elveszítése. Meg lehet-e állítani a romlást
napjainkban, a nemzettest és a kirajzások között lerövidült távolságok, a rádiózás, a
televíziós műsorokat szóró mesterséges holdak korában? A határokat feloldó jövendő
Európa reményében? És ha igen, akkor hogyan?
Nem író dolga választ adni ezekre az őt is kínzó kérdésekre. Tiszte csak a gondok
jelzése, amelyekre az egész társadalom, az egész nemzet találhat megoldást. Emlékeztetni —
újra meg újra — a történelmi tanulságokra, ez szintén az író kötelessége.
Megmenthető lett volna a moldvai csángók immár végképp anyanyelvét veszített része,
mintegy százötvenezer—kétszázezer lélek, ha az egész nemzet nyúl értük szellemi, lelki
segéllyel, nem csupán néhány jó szándékú, magányos és a tiszteletet parancsoló, de
valójában erőtlen Szent László Társulat, akkor, amikor a világpolitika hatalmi játékainak
forgandósága folytán a csíksomlyói ferences barátok többé nem járhattak át hozzájuk a
Kárpátok hágóin át.
Odahaza, vagy legalábbis a nemzet körében lehetett volna-e tartani azt a hatalmas, több
százezres székely tömeget, amely a kötelező határőrzési szolgálat rendjének felbomlása
után, a kevés termőföld és a fogyatkozó erdők szorításából exodusba menekült, át a
Kárpátokon, délre és keletre, vagy nekivágott a messzi Amerikának? Orbán Balázs,
Benedek Elek, meg hányan mások érveltek, vitáztak, könyörögtek: a nemzet, az akkori
ország, az akkori Budapest irányítson tőkét, alapítson vállalatokat a Székelyföldön, hogy az
ott élő nép javára épüljön ki az ipar! Amit majd a román nacionalizmus hoz létre, a maga
telepítési, gyarmatosító, románosító céljai szerint.
Mikecs László, a moldvai csángók történetírója abban reménykedett, hogy 1918 után,
most már kényszerűen egy államkeretben élve, az erdélyi magyarság szárnyai alá veszi a
moldvai csángókat. Legalább ennyi „hasznunk" származzék Trianonból! De Erdély magyarsága csak saját erkölcsi, anyagi, szellemi nyomorára figyel, tisztelet egy-két áldozatos
értelmiséginek, a csángók nem érezhették meg a felemelő vagy akárcsak melegséget küldő
testvéri kezet.
Szemléletünk rögzült úgy, hogy a Kárpátoktól délre és keletre legfennebb egzotikumot
102

látott meg, magyar életet alig? Ez így hamis. Mikor Koós Ferenc közös adakozásból
1856-ban új épületet emelt a bukaresti magyar iskolának, ennek a híre Bécsig eljutott, mivel
Koós tiszteletes és iskolamester tollforgató ember volt, de az már a bécsi szerkesztő, az
ilyenféle összefogásokra fogékony Török János érdeme, hogy lapjában, ott Bécsben, egymás
után kétszer is köszöntötte a bukaresti magyar diaszpóra nemes törekvését a megmaradásra.
Mégpedig mind a kétszer vezércikkben... Igaz, hogy ez idő tájt a keleti színek és romantika
iránt fogékony Jókai Mór a budapesti kávéházban román pópának nézte a gyűjtőúton levő
Koós Ferencet. Ha egyszer bukaresti pap... És hiányolta — a szakállát.

CSEH GUSZTÁV RÉZKARCA
103

A. GERGELY

ANDRÁS

Virtus és valósághűség
A GULYÁS TESTVÉREK SZOCIOFILMJEIRŐL
„Mienk lett a valóság;
elvesztettük

álmainkat"

( R ó b e r t Musil)

Pontosan két évtizede, 1969-ben készítették el amatőrfilmesként a „Szék télen" című
dokumentumfilmjüket, s ugyanitt forgatják most Kallós Zoltán nyomában járva a „Balladák
filmjé"-nek néhány képsorát. Harminc esztendő, amit a filmes pályán töltöttek, s az
elkészült munkák jelentősége kínálja az alkalmat pályaképük megrajzolására. Ezen túl pedig
az, hogy vállalásuk mindvégig következetes volt, munkájukat virtus és valósághűség
jellemezte, s mert éppen pályaívük csúcsán járnak, föl kell vetni a régóta időszerű kérdést:
mitől és miben mások Gulyásék, mint korosztályuk vagy pályatársaik jellemző alkotói,
miféle alkotás-lélektani és társadalomszemléleti jellemvonásuk nehezíti pályasikereiket és
közönségsikereiket, illetve, miért torokszorítóak mégis az általuk megnevezett társadalmi
állapotok majdnem minden filmjükben?
Alkotásaikat mintegy évtizede már következetesen „filmszociográfiának" nevezik. Ezt
a műfaji meghatározást kevesen alkalmazzák a mai magyar filmművészetben, s minthogy
hosszú dokumentumfilmjeik szakmai és kritikai fogadtatása is nemegyszer értetlenül áll
művük előtt, szükségesnek látszik itt az elemző ismertetés bevezetőjeként a dokumentarista
nagy forma esztétikumát körüljárni, hogy megkülönböztethessük életművüket a dokumentum műfaj termékeitől. Körül kell tehát írni azt a társadalmi és művészeti értékrendet, azt a
filmes szerepmagatartást, amelyre az alkotó és a befogadó közeg folyamatos tartózkodással
válaszol az elmúlt két évtizedben.
Gulyásékat a problémakereső morál, az alázatos valóságtisztelet jellemzi, hitvallásuk
szerint tartózkodnak az „alkotó beavatkozástól", a társadalmi valóság tetszetősre rendezésétől, vagyis a filmi képmás manipulálásától. Az elbukottak, az alulmaradottak étoszát
mutatják föl munkáikban, s ez mint cél és eszköz, munkastílus és alkotói magatartás
határozza meg szociális érzékenységüket, stílusukat, terveiket. „Örök amatőrök" maradtak
harminc év filmezés alatt, s ez nem csak meghatározó karakterjegyük, hanem világnézetük,
életmódjuk is. Miképpen épül föl, hogyan marad meg és miért válik értékképző jelentőségűvé ez a vállalás — erről szól az alábbi munka.

VIRTUS ÉS VALÓSÁGHŰSÉG
Évszázados őserdőben kell sétautat hasítania annak, aki sikeres játékfilmrendezők
között „ortodox" dokumentumfilmesekről ír. A korlátozott terjedelem nem teszi lehetővé,
104

hogy rendszerezett filmelméleti ismeretanyagot csempésszek e pályaképbe. Pedig enélkül a
Gulyás testvérek filmalkotói életútjának és múfajon belüli szerepvállalásának csupán
szerény dicshimnuszát lehet adni, nem pedig korrekt elemzését. A magyar filmszakma, a
kritikusok és a nézők többsége is jó évtizeden át értetlenül és tartózkodó ellenszenvvel nézte,
amit ők csináltak. (S még jó, ha nézte egyáltalán, ha előítéletei ellenére hajlandó volt
közelebb lépni egy-egy filmjükhöz, ha bement a moziba „egy magyar dokumentumfilmre",
ha fesztiválközönség elé „merte" bocsátani némely munkájukat).
Mindezek miatt is elkerülhetetlen Gulyásék filmjeinek mind mai sikere, mind tegnapi
háttérbeszorultságuk tényei előtt a magyar dokumentarizmus elmúlt negyedszázadának
néhány ideológiai, művészetelméleti és társadalmi tényét megvilágítani.
Valóságot vagy filmi mását? Ez volt a magyar és egyáltalán „a" dokumentumfilm örök
alapkérdése. Itt mindjárt két fontos jelenséget: a művészetideológia irányzatosságát és a
filmek nézőtáborának magatartását kell érinteni.
Köztudott, hogy a Lenintől idézett híres töredékre, mely legfontosabb művészetnek
nevezi a filmet, számos alkotói magatartás és világkép épült a XX. században, s a Sztálin,
Lunacsarszkij vagy Zsdanov elméleti útmutatásai irányában induló agitációs vonatok is kellő
forradalmi elszántsággal „nevelték" a tudatlan népet a filmre vitt osztályideológia alaptéziseire. A filmművészetnek és a közvetlen agitációnak ez az összekapcsolása máig ható
történelmi tény, s hazai vagy külföldi filmtörténészek rendszerint meg is találják a
kapcsolatot a Méliés és Lumiéres, vagy Griffith és Flaherty megkezdte valóságábrázolás,
illetve az agitatív realizmus között. A filmelméletek történetéből jól ismert ez a kérdéskör,
ide idézni pedig azért fontos, mert föltételezhető, hogy az osztálytudatos művészetirányítás
nem csak az alkotói szférában hat, nem csak a filmkészítők tudatvilágát befolyásolja, s nem
csupán a „piacképesség" korlátait, a támogatottságot és a szakmai dicsőséget jelenti az
alkotók körében, de szinte mérhető hatással van a befogadók táborára is.
A művészetideológia hazai kampányai közül példaként csupán egyet ragadok ki:
a munkásábrázolást. Gulyásék pályaképének „mögöttes szféráját" megrajzolni persze
kézenfekvőbb lenne a hazai filmművészet „parasztábrázolási" irányzatainak fölvázolásával,
de a magyar falusi népesség története a második világháború után idővel „elveszítette"
jelentőségét, éppen mert a proletárdiktatúra megteremtéséhez a proletárkultúra „építésére"
volt szükség, nem pedig a paraszti tradíciók ápolására.
A magyar „prolifilmek" nagyjából az 1945 után készült magyar játékfilmek egyharmadát
(szűkebben mérve egynegyedét) teszik ki. A „munkástéma" megjelenése, illetve szinte
periodikus visszatérése a filmvászonra, nem független a hazai gazdaságpolitika kampányaitól, sőt, szinte egyértelműen a párt gazdaságirányítási célkitűzéseinek művészi tükröződése.
Az osztálytudatosság tolmácsolására vállalkozó filmek, mint „számunkra legfontosabb"
propagandaeszközök, nem kis mértékben befolyásolták, manipulálták a nézői magatartást,
a művészetfelfogást, a befogadói érzékenységet. Ehhez járult az a tény, hogy a magyar
társadalom felszabadulás utáni állapotát a híradófilmek és a dokumentumfilmnek nevezett
műfaj termékei is hősiesítően, idealizálóan, olykor kihívó sematizmussal ábrázolták.
A hatvanas évek közepe-vége óta azonban a szépirodalom is merész érdeklődéssel fordult a
társadalom „mikroegységei", a családok, gyári kollektívák, lakóterületi vagy társadalmi
csoportok sorsa felé, s mutatott föl olyan hitelesebb társadalomképet, amely a dokumentáris
műfajok, a szociográfia, a memoárok, a riportkötetek sikeréhez vezetett.
Már húsz évvel ezelőtt is számos elemzés jelent meg a magyar filmirodalomban és
filmkritikában a Balázs Béla Stúdió korai korszakáról, a filmfőiskola új szemléletirányáról,
majd a hetvenes években a később Budapesti Iskolának nevezett dokumentumfilmes
alkotócsoport törekvéseiről. A fiatal rendezők tekintélyes tömege vetette el a magyar film
valóságábrázoló módszereit, s kezdett új filmnyelv megfogalmazásába. Közismertek a
Filmregény, a Jutalomutazás, a Családi tűzfészek, az Adj király katonát!, a Békeidő, a
Harcmodor sikerei. E filmek új szemléletiránya már szociologikus, szociografikus elemek105

bői, fölkutatott valóságszeletek elemzéséből, kamerával „kinyomozott" életvilág föltárásából építkezett, s ha nem is használta föl példázatértéken túl a megismert társadalmi tényeket,
szinte megteremtette azt a légkört, amelyben nem lehetett már „dokumentumfilmesen"
hazudni, nem lehetett propagandisztikus szándékkal agitálni.
S itt megint fontos hangsúlyozni, hogy az alkotói elszántságot a nézők válasza,
érdeklődése is megerősítette, akkor is (vagy éppen amiatt), ha a szociofilmes irányzatot a
kulturális politika nem támogatta igazából a nyolcvanas évek elejéig (jóllehet, nem is tiltotta
kifejezetten keményen).
Mind a hazai „valóságirodalom" népszerűségének, mind a szociográfia műfaji sikerének, mind pedig az új irányzattal gazdagodott filmes törekvések térnyerésének fontos
szerepe van Gulyásék pályája szempontjából. A „politizáló film" megjelenése (illetve
megújulása) nem csak a befogadótábor szempontjából volt örömmel és kitüntető érdeklődéssel fogadott, de a szociofilmes iránynak egészen más lett a fogadtatása a szakmai
közvélemény oldaláról, a kritikusok és a zsűrorok felől is. A még (egészen a nyolcvanas évek
közepéig) hatékonyan működő művészeti pártirányítás, cenzúra, ágazati tőkeelosztás és
mozipolitika azonban minden téren háttérbe szorította a „társadalmi filmek" alkotóit; elég
itt arra utalni, mennyi pénzt kapott filmjére egy „jól viselkedő" játékfilmrendező, s miként
juthatott próbaforgatáshoz egy szociofilmes alkotó, vagy milyen forgalmazási besorolást
(úgynevezett „cenzúralapot") kapott, hol játszották filmjét, és hogyan vállalt mellette
propagandát az erre hivatott ágazati apparátus.
Mindez a „mögöttes szféra", amely a Gulyás testvérpár megkésett sikerét befolyásolta,
olyan perifériahelyzetet, „pályánkívüliséget" jelentett, amelyet csakis amatőr módon, a
valóságábrázolás célját és értelmét pillanatig sem szem elől tévesztve lehetett elviselni.
A szociofilm rögzítő és feltáró funkciója számukra két évtized óta hitvallást jelent,
tevékenységünk rendjét szervezi, esztétikájuk alapelve lett. Alapelvük maradt a valóság
szociológiai tényeire rákérdező magatartás akkor is, amikor alig akadt már filmgyári
stúdióvezető, aki egy elkezdett, s részben már leforgatott filmet „vállalt" volna, s akkor is,
midőn Aczél György még a nyolcvanas évek első felében is azt emlegette, hogy „egyesek"
összetévesztik a művészet feladatait a magyar valóság „tendenciózus" befeketítésével, a
fejlődő magyar társadalomnak középkoriasra színezésével (bár „név nélkül" hangzott el a
nyilatkozat, egyértelmű volt szakmai és nézői körökben, hogy a kritikusoktól „tendenciózusan" támadott, betiltott Vannak változások-ra utal).
Az átlagos magyar mozinézők többségét a támogatások, tűrések és tiltások kurzusai
nem minden esetben érintették. A betiltott vagy el sem készült, dobozba zárt vagy forgatás
közben abbamaradt filmek ugyanis nem kaptak akkoriban nyilvánosságot, tehát „nem is
léteztek". S ugyanígy nem léteztek a filmes szakma számára sem, részint, mert nem láttak
„elveszett" értéket az ilyen alkotásokban, részint pedig „pályán kívüli" amatőr szerzőkről
volt szó, s a túlzsúfolt pálya amúgy is folytonos egzisztenciális gondokkal küzdött, senkinek
nem állt érdekében „civilek" gondjának vállára vétele. A „politikus filmet" jobbára külföldi
alkotók nevéhez kötötték, a hiányzó magyar szociofilm helyett nyugati valóságábrázolásokat
dicsőítettek a pályatársak, s tolakodó, fölöslegesen hepciáskodó ifjoncoknak tartották a
hagyományos magyar „valóságfilmezéstől" eltérő stílusú iskola alkotóit.
A nyolcvanas évek hazai moziválsága, a forgalmazási és filmpiaci csődhelyzet terelte a
figyelmet az új dokumentumfilmes iskola törekvései felé. Dárday István, Szalai Györgyi,
Vitézy László, Tar Béla és mások Társulás Stúdióvá válása segítette azt a törekvést, melynek
gyökere a Balázs Béla Stúdióhoz vezet, ahol a főiskolát végzett kezdő filmesek kísérletezhettek. A későbbi „Budapesti Iskola" alkotói ugyanis nem csak azt deklarálták, hogy a
valóságot másképp látják, másképp filmezik, mint a politika szolgálatában álló „hivatásos"
dokumentumfilmesek, hanem arra is törekedtek, hogy a filmek visszajussanak abba a
közegbe, amelyből vétettek, eljuthassanak azokhoz az emberekhez, akikről szólnak.
106

0

E filmközvetítési, forgalmazási akcióprogram ugyancsak segített Gulyásék filmjeinek
népszerűsödésében, ismertté válásában.
A társadalmi valóság megismerését, megközelítését, föltárását és fölszólító erejű
ábrázolását tekintve- azonban Gulyásék alapvetően eltértek mind a „hivatalos" (kincstári)
dokumentarizmus, mind a televíziós híradás, mind pedig a „Budapesti Iskola" alkotóinak
felfogásmódjától. Ennek a szemléleti, alkotói, sőt ars poeticái sajátosságnak már nem az volt
a célja, hogy valóságos, eredeti környezetben ismerkedjenek meg életes helyzetekkel, s azt
riportok formájában filmre vegyék, vagy játékfilmes elemek közé keverve „könnyen
fogyasztható" piacképes mozit alakítsanak belőle. Gulyásékat ez a fajta „valóságábrázolás"
mindig a manipulatív, szájbarágott szövegeket visszamondó szereplőkre, a csinált élethelyzetekben „megnyilvánuló" antihősökre emlékeztette. Ortodoxok voltak kezdettől fogva, akik
elutasítják a „csinált valóságot".

A HOSSZÚ-DOKUMENTUMFILM VÁLLALÁSA
A dokumentarizmus nem csak mint izmus, hanem mint a film. eszközének, a képek
dokumentáló funkciójának és a valóságos élethelyzeteket bemutató médiumnak vállalása
nem puszta formai kérdés, elsősorban világnézeti, alkotói magatartásbeli választás. Útválasztás, a világról alkotható képek egyikének következetes megfestése, tehát értékrenddé
váló döntés. Dokumentumfilmessé lenni etikai és politikai feladattudatot jelent, s az életmű
értékét a hitelesség, a szavahihetőség minősíti.
Különösen Magyarországon. Itt ugyanis a filmes eszköztár etikai megítélése huszadrangú kérdésnek számított évtizedekig. A hitelességet nem a sikerrel mérték, hanem épp
ellenkezőleg, a betiltással, a cenzúra ollójával. A politikai felhangú szókimondás merészségével ezért nem is jelentkezhetett közepesen elismert vagy a filmes pálya szélén ácsingózó,
bebocsátásra váró alkotó. A sikerképesség a filmriportok, társadalomábrázolási kísérletek
esetében csakis a felszínes álvalóságot övezte hivatalos részről, de épp ezt utasította el a
„célzott beszélgetés" másik csoportja, a nézők tábora.
A budapesti szociológiai iskolához módszerek terén vonzódó Budapesti Iskola dokumentarista filmjei is úgy juthattak sikerre a hetvenes évek második felétől, hogy mintegy
„levetkőzték" korábbi társadalomkutató, pszichologizáló stílusrétegüket. Nem a kényes
politikai és társadalompolitikai kérdéseket feszegették már, mint a Balázs Béla Stúdió
„közművelődési" filmprogramja idején, a hetvenes évek közepén, hanem egyén és társadalom, kultúra és intézményrendszer berkeibe-bugyraiba szálltak alá, ahol lényegesen veszélytelenebb volt a valóság drámaiságát fölmutatni.
E filmes téren úttörő csoport a valóság élettöredékeit, mintha-valóságait, kvázi-tényeit
hozta összhangba a játékfilmes elemekkel, a valóságszagú dramaturgiai megoldásokkal, és
forgatás közben számtalanszor átírták, átalakították a forgatókönyvet, az „élet dramaturgiáját" beleillesztették a maguk elképzeléseibe, s olykor ötször-hatszor is filmre vették egy-egy
életszerű helyzet sztoriját.
Azért fontos itt ilyetén részletekbe menően megvilágítani alkotástechnikai nüanszokat,
mert a dokumentumfilmek hatásfokát, mozgósító vagy megindító értékét Gulyásék sosem
ilyen módszerekkel próbálták növelni. Egyetértettek abban a dokumentarista iskolával,
hogy Magyarországon még nem alakulhatott ki olyan filmművészet, amely az egyéni életek
és a társadalmi körülmények intenzív ábrázolására törekszik, valódi szereplők valódi
viszonyait írva körül. De módszereik mégis mások voltak, valósághűségük merevebb,
mondhatni, rigorózusabb volt, a valóság társadalmi tényeit nem dramatizálni próbálták,
hanem extenzív totalitásban megragadni és a vágási munkák során intenzívvé tenni.
A hazai modernizáció és a gazdasági prosperitás éppen a hetvenes—nyolcvanas
évtizedfordulón tette lehetővé a hazai filmművészet sokarcúságának kialakulását. Ekkor
107

keletkeztek a legnagyobb számban kétrészes filmek, trilógiák, ekkor jutott el hozzánk az a
posztmodernista, avantgárd kísérletező kedv, amely négy-, hat- vagy többórás filmeket
eredményezett. A nyugati filmfesztiválok között ekkor kezdett előkelő helye lenni a
hosszú-dokumentumfilmek fesztiváljának (megkülönböztetve e műfaji kört a híradók,
inteijúfilmek, riportok, zsáner-etűdök, útifilmek és televíziós tudósítások más típusú, más
minőségű alkotásaitól). Gulyásék munkamódszerükből adódóan is hosszúfilmek alkotói
voltak, mi sem jött jobban nekik, mint a nehezen kiküzdhető, pénzügyileg támogatásigényes,
de végül is elfogadottá vált műfaji újdonság.
Ezzel azonban a filmipar gyártási és támogatási rendszerében amúgy is „másodrendű
állampolgároknak" számító dokumentumfilmesek második vonalába kerültek. A „legeslegelső" vonal a nagyjátékfilmes rendezőké volt, a „másodrendűek" vonala a Társulás Stúdió
alkotóié lett, s csak mögöttük kerülhetett szóba, hogy valamely másutt elkezdett, jobbára a
Balázs Béla Stúdióban indult filmjeik valamelyik stúdióban mint félkész alkotások további
támogatást kapjanak. S ha nem számítjuk ide, hogy a nyolcvanas évek elején egy
nagyjátékfilm 14—20 millió forintba került, egy megkezdett dokumentumfilm 1—3 millióba,
akkor is alultámogatottság helyzetében dolgoztak a dokumentumfilmesek a film-főigazgatósági jóindulat, a fesztiváldíjak és a moziforgalmazási hajlandóság szempontjából.
S itt ismét egy pillantást kell vetni a nézők táborára. Az állami moziüzemi ág sikeressége
nem csak a favorizált filmektől függött, hanem a muszájból vállalt, sikerképtelen filmek
kötelező vetítéséből is. Ez időben egy átlagnéző csak hivatali erőszakkal volt rávehető, hogy
megnézzen egy szovjet filmet, de még kényszerrel sem volt hajlandó megnézni egy magyar
dokumentumfilmet. A szovjet filmek rendszerint háborús tematikája legalább kínált valami
kalandosat, ám a „beszélő fejek" több évtizedes rossz divatja, az interjúalanyok hazugságai
vagy mesterkéltségei azonban még ennyit sem ígértek. A politikának hozsannázó dokumentumfilm korspecifikus sajátosság volt, bármilyen témája lett légyen is, a szocializmus
fejlődése mindig kibukott valahol a filmhíradók és a dokumentumfilmek mondandójából.
Ettől az életidegen, manipulatív „filmkultúrától" a nézők százezrei idegenedtek el,
s következőleg éppen őhozzájuk nem juthatott el a róluk szóló, valódi életvilágot bemutató
filmek hosszú sora. Ráadásul az „alternatív filmkulturális intézmények", vagyis a filmklubok, filmelemzó programok, társadalmi problematikát vállaló művelődési házi vetítések
jelentős hányadát fölfalta, korrumpálta, kiszorította a mozipiacról a tömegfilmek, kommerszek, sikermozik elsöprő tömege.
A „nehéz filmek" a nemzeti kultúra mostohagyermekei vagy szűk értelmiségi csoportok
érdeklődési körét kielégítő termékek lettek évtizedeken át. Ehhez már nem is kellett
rosszabb, mint a televízió tömeges elterjedése: a hetvenes évtized éppen az a korszak,
amikor az átlagmunkás és az átlagértelmiségi a második és harmadik műszakját, „második
gazdaságát" háromszor fontosabbnak tekintette, mint a kulturális gyarapodást. Könnyű volt
tehát a piaci kommersznek fölénybe kerülnie az értékes társadalmi filmekkel szemben. Ezt a
megrontott nézőtábort kellett a dokumentumfilmnek, féldokumentumfilmnek visszahódítania, s kellett következetes értékrendet, életes valóságot, őszinte szándékot filmre vinni, hogy
ismét hitele lehessen a filmkultúrát el nem áruló művészetnek.
A magyar dokumentaristák mindjárt a legnehezebbel kezdték. Maximális figyelmet, ráérős nyugalmat, társadalomismereti hajlandóságot vártak el a nézőktől. Lassú
szemlélődést, mérlegelést, önelemző bátorságot, szembesülést az élet ezernyi hétköznapi
drámájával, a megoldhatatlan sorsú emberek nagy tömegével, a „mindenütt baj van"
közérzetével. Jellemző, hogy ez idő tájt a játékfilmek java, értékesebb része is hasonló
témavilágban „utazott". Mindenesetre Gulyásék pályaívének éppen ez a korszak ígérhetett
emelkedő szakaszt (a nyolcvanas évek elején), s a következetes hangütés, melyet nézőik
megszoktak, sőt immár elvártak tőlük, segített a dokumentumfilmes nagyforma vállalásában.
108

Miben állt ez a „nagyforma", s mitől volt ez másabb, mint a dokumentumfilmek
többségének e korszakot jellemző irányzata?
Gulyás Gyula több interjúban úgy nyilatkozott, hogy a magyar filmipar struktúrájának
rosszul tervezettsége és a dokumentumfilmesek háttérbe szorítottsága olyan, mintha egy
korszak mérvadó zenei föintendánsa azt állítaná, hogy csakis a vonósnégyes lehet adekvát
megfogalmazása egy zenei gondolatnak. Pedig a daltól a rockoperáig nyilvánvalóan minden
műfajnak-műnemnek létjoga van. Akkor is, ha a „vonósnégyes-termelést" előíró iparirányítók a művészi hatás elevenségét és a grandiózusságot csak szűklátókörűén látják.
Ez a korlátolt filmigazgatási szemléletmód abból a marxista művészetelméletből indult
ki, hogy a film mint műfaj a hatás céljával működik, hatása pedig csak az intenzív művészi
élménynek lehet. A mikrotények aprólékos vizsgálatát vállaló dokumentumfilmek azonban
egy-egy emberi gesztus, mimika, vagy a testgesztus jelzésvilágát is fontosnak kell tartsák.
A szereplők mentalitása ugyanis nem csak a „beszélő filmek" szöveganyagából derül ki,
hanem a helyi társadalmi dimenziók, a környezet „kérdéseiből" és a „válaszadó" személyiség
reakcióiból éppannyira.
A dokumentumfilmek e téren következetes csoportja, a szociofilm rendszerint indukcióval dolgozik, az egyén felől vet fényt a társadalomra vagy annak egynémely jelenségére.
A szociofilm egyszemélyes történelmet dolgoz föl, a mindennapiság szintjén, a hétköznap
ünnepélyességében is jelentéseket mutatva meg. S ami különösen fontos: mikrofolyamatokat ábrázol, a lélek rebbenéseit, s teszi ezt akár filmregény (Dárday—Szalay), akár
filmtrilógia (Gulyásék), akár filmnovella (Oláh Gábor) keretei közt. Ebben az értelemben a
szociofilm kifejezetten „antiriport". Nem premier plánban ábrázol egy beszélő embert,
hanem szociális dokumentumot mutat föl: a film maga is része, kísérőjelensége, befolyásoló
eszköze az emberek, a társadalom életének. Ezen belül lehetnek lírai, epikai, drámai,
dokumentálás részegységei, a lélek poézise, a hétköznapi lét epikuma és a sorsfordulók
drámája épül egybe a szociofilmben.
Ez a relatív teljességet vállaló „nagyforma" egyben táj és nép harmóniáját, társadalom
és egyén kölcsönviszonyát is vizsgálja: környezet és személyiség áthatását éppúgy elemzi,
mint történelem és egyedi ember létfolyamatait. Kiragadott és megformált téridő a tárgya,
folyamat és megszakadás dinamizmusa a haladásiránya. A szociofilm elbeszélésének
archaizmusa, eszköztelensége arról szól, hogy nem az alkotó tolakszik az előtérbe, nem ő
határozza meg a folyamat trendjét, hanem az interjúalany személyiségét hagyja ebbe az
irányba hatni.
A szociofilm történő történelem. Az alkotó a szerves közegben, élő környezetben
vállalja a maga szerepét és a szereplőkét is, de csak annyiban, hogy ő maga a rezonőr, miként
a néző, úgy reagál a (javarészt általa előidézett, a filmezés pillanatában kialakult)
szituációra. Ehhez önkontroll kell, önreflexió, dialógus az idővel és az idő termékével, a
személyiséggel.
Gulyásék alkotói életútja mindezeken a stációkon és időleges végállomásokon át vezet,
szinte filmenként újra és újra. A végzet varázstalanítása van ebben a törekvésben, a
társdalmi sors megszemélyesítése, a mulandósággal való szembenállás, és jelképes együttlétezés a világ emberléptékű közegével.
o

A „VANNAK VÁLTOZÁSOK"-TÓL A JELEN TÖRTÉNELMÉIG
A penészleki riportfilm az elmúlt évtized egyik legszívszorongatóbb társadalomábrázolása lett. E film anyagában az állandó önreflexió, a vélemények nyílt ütköztetése,
módosulásuk nyomon követése és a változásokkal való szembesülés volt a fő szervező erő.
Alighanem az első olyan film, amely után a koszlottság érzésével, a nyomor mocskának
élményével távozott a nézők java része a moziból. Minthogy a film készüléséről, a
109

sajtóvisszhangról és a „Penészlek-jelenség" súlyáról egész kis füzet jelent meg a Balázs Béla
Stúdió kiadásában, no meg hely hiányában is, mellőznöm kell a részletesebb értékelést.
Az alkotói életútnak mindenesetre első főállomása, hisz a „filmbeszéd" eszköze, a leíró
szociográfia melletti kiállás pályaorientáló műve. Az életük védelmében ágáló, helyzetükön
javítani akaró, de saját magukat varkocsuknál fogva mocsárból ki nem rángató emberekről
szól. Miként ettől kezdve a legtöbb „Gulyás-film".
Az életmű két tucat filmjén, amatőr munkákon, televíziós stúdiumokon itt nincs mód
végigpásztázni. A korai Gulyás-munkákat is épp olyan alkotói elszántság, talán „kiválasztottság"-tudat lengi be, amelyből szervesen nőnek ki a későbbi opuszok. A „Pofonok völgye,
avagy Papp Lacit nem lehet legyőzni" a kiválasztott, sót inkább önjelölt személyiség, a
Schirillák és Balczók vállalkozni merő, teljesítményben hívő, félreállított fajtájából való hős
válságpillanatát éri tetten. Egyszerre portréfilm, riportázs, dokumentummontázs ez a film,
nagy bunyókkal és zenével, világsikerekkel és szorítón kívüli „érvénytelenséggel". Ahol
„pofonra megy" a játszma, ott a „kültelki" humor, a maníros közvetlenkedés, a testcselek
sokasága ad magabiztosságot —, s Gulyásék erről szólnak, a teljesítmény és a siker mögötti
sebezhetőségről, az esendő nagyságról, s végső soron a társadalmi körülményekről, amelyek
felórlik, védtelenné is teszik és elszárítják ezt a mérhetetlen sok energiát.
Azt a kérdést, hogy valóban a „víz-e az úr", ugyancsak történetiségében vizsgálják a
nagygéci filmszociográfiában. Ismét „csupa negatívum", megannyi árvíztől kiöntött, de a
problémaközömbös embereknek még sokszorosabban kitett károsult, akiket társadalmi
környezetükkel és életkörülményeikkel együtt ismerhetünk meg az Azért a víz az úr!
snittjeiből. Ismét az értékkeresés vezeti Gulyásékat, legyen az Árpád-kori templom, harang,
almatermés vagy iskolahiány. Teleobjektívjük megint azokra irányul, akik haszonélvezői
lehettek és lehetnek még mindig mások drámáinak, akik ostoba közönyükkel segítenek
megérteni, miféle szociális gondok sűrűjében élünk mi itt, s felbőszítenek legott, egészen az
indulatos hatalomutálatig. A petófies cím persze ismét kérdést (sőt, magvas ellenvéleményt)
rejt, s az alkotói vállalás, vagyis az istenvertek és az emberverte nehézsorsúak pontosan arról
szólnak, mennyire nem az uralmi racionalitásról van itt szó, hanem a paternalista és
technokratikus központi (vagy helyi) hatalom szélsőségesen felelőtlen döntéseiről.
A sorsverte élethelyzet semmi ahhoz képest, ahogy a katasztrófa sújtotta területen az emberi
agresszió és a hatalom mítoszivá vált képe eluralkodik...
Mindez Gulyásékfilmezésimódszerének titkaihoz tartozik. Ami azonban a nézőre is, az
éppen a társadalmi kiszolgáltatottság részletes, árnyalt nyomon követése. Ennek következménye az, hogy a forgatási idő szinkronban áll az eseményekkel, a film munkaanyagának
méterhossza is szinte követi a mindennapiság jelenségeit, ami miatt a forgatással egyenértékű
vágás és összeállítás ugyancsak hosszú időt vesz igénybe. Ez egyúttal föltétele lehet a
mesterkéltség nélküli anyagkezelésnek és a spontán filmszerkezet kialakításának. A művészi
sűrítés ezért magán viseli a felvétel, a vágás és az összeállítások társadalmi atmoszféráját is.
A nagygéci film esetében éppen a kistelepülések közös tanácsok alá helyezése, a városcsinálás mesterséges (technokrata) politikája határozta meg a film felhangját. Ezt Gulyásék jóval
előbb megérezték, mintsem a társadalom és a politikai szférák fölháborodhattak volna
emiatt.
0
Gulyásék forgatástechnikájában épp emiatt főszerepe van a „rezonór" szerepkörű
forgató stábnak. Minthogy a forgatás díszletei mindig a természetes környezet elemei,
s a világítástechnika sem szól bele a képalkotásba, a kamera mozgása egyben a képi
dinamika, a mondanivaló kiegészítője lehet. S kamera elé kerülő mikrofonos-technikus,
fotós vagy riporter szereplói lesznek afilmnek,s ebben az is benne van, hogy a rossz kérdés,
a hamis vagy érzéketlen reakció emberközelből érzékelhető. Gulyásék kizárják a dokumentumfilmek valósághamisító gesztusát: nem tesznek úgy, mintha az interjú szereplője egyedül
a nézővel állna szemben, hanem „leírják" azt a helyzetet is, amelyben a riportalany
nyilatkozik, hisz szavait a forgatás légköre is nyilvánvalóan behatárolja-befolyásolja.
110

Ez a környezeti meghatározottság még kissé kuszamód látszik a Szerződés mindhalálig
című tévés filmjükben. A lakásukban meglepett, olykor fölháborodó, olykor elanyátlanodó
nyugdíjasok, akikhez a forgató stáb betör, és ágyban, neglizsében filmre kapja őket,
korántsem úgy tesznek, mint aki unokáinak mesél a helyzetéről. Hanem pontosan úgy, mint
aki kénytelen-kelletlen elfogadta már szociális kiszolgáltatottságát, s önironikusan vagy
beismeróen, élő fölkiáltójelként szól az ismeretlen nézőhöz: íme, ennyi a lét, ennyit ér az
ember, ha öregségére eltartási szerződést köt.
Gulyásék alapvető vonzalma a cselekvésképtelen vagy reménytelenül küzdő személyiséghez, úgy vélem, egész filmes pályájuk meghatározó motivációja. A lesipuskás, ügyeskedő
emberek, akik e kiszolgáltatottságot hatalmi vagy kapcsolati energiáik birtokában következetesen kihasználják, minden Gulyás-filmben ott vannak. Velük szemben a küzdő ember, a
történő történelem egyszemélyes hőse áll. Legyen az tisztafejű és esendőségében is
tehetséges tanárnő (a Kísérleti iskolában), vagy munkába állását reménytelen jövőképpel
átélő falusi fiatal (a Domaházi hegyek között-ben), vagy épp magabízó parasztgazda (a Ne
sápadj-ban) — ezek a privát történelem mindennapi hősei, akiket mindannyian jól
ismerünk, mégsem tisztelünk meg, mert körülményeik hiteles leírása nem ismeretes
számunkra. Gulyásék rácsodálkoznak, megdöbbentenek, analizálnak és következtetnek.
A kozmetikázatlanul nyers valóság a fő témájuk, s filmjeik nem igazán válaszok, hanem
kérdések, fölháborodások, tudósítói ars poetica eredményei.

A SZENVEDŐ HÓS APOTEÓZISA
A nyolcvanas évek magyar filmeseinek találmánya a kvázi-dokumentumfilm, a rendezett témájú, ám természetes közegben rögzített valóságábrázolás. Gulyásék filmes vállalása
ezzel épp ellentétes, ők a szenvedő egyént, a történelemnek alárendelt, megszemélyesített és
testközelből ábrázolt hőst hozzák közel hozzánk. A cselekvő hősről készült filmek
(a Budapesti Iskola elhíresült opuszai, Dárday, Vitézy, Szalay Györgyi, Vilt Pál és mások
munkái) azt a meggyőződést közvetítik, hogy a társadalmi valóság előrevivői, reformerei a
cselekvő hősök. Ezek mítoszát megfilmesítve szinte nevükben, helyettük és nélkülük döntik
el, mi a jó, mi az értelmes életcél, s azt sugallják: minden megváltoztatható, a világ
reformálható, reparálható. Gulyásék viszont anélkül, hogy minduntalan csak a passzív
szemlélőről beszélnének, a „nagy történelem" szenvedelmes mélyét kutatják, s hiszik, hogy
ez fontosabb, illetve őszintébb közelítés, impozánsabb feladat, nagyobb alkotói küzdelem.
Talán valóságközelségük ezért is ilyen, mert maguk is szenvedő alkotók, nem túl
támogatottak, sőt inkább tiltottak, munkáik sikere megnehezített a kultúrpolitika (és ennek
intézményei) által.
A pokoljárások egyik nagy példázata az első világháborús trilógia. A szenvedő hős itt a
túlélő kiskatona, akin átrohant a háború, s akinek szenvedései adtak erőt máig élni, ép
szellemben emlékezni. A megértés akarása, a megbocsátás szándéka jellemzi e szereplőket,
s nemkülönben az alkotókat is. A vádak egyértelműek, a történelem mocskos és bűnös — ám
fölmagasztosul a maga hétköznapi módján, aki emberséggel elviselte mindezt. S ugyanilyen
túlélő-megbocsátó személyiségek a főszereplői a Törvénysértés nélkül történetének, a
hortobágyi kitelepítés szemtanúinak és elszenvedőinek. Ugyanez a történelemmegértés
jelenik meg a szibériai gulagokat megjárt dudari leventék históriájában, ugyanez a
megdöbbentő sorsviseltség ütközik ki a Balladák filmje főhősének, Kallós Zoltánnak
hangjából, s fölfeslik a karincák, festett bútorok és foszlott falak közt élő erdélyiek
történeteiből is.
A hősválasztás és a hős fogalmának értékelése a filmezés előtti kérdés. Gulyásék még
ma is egyedül állnak ezekkel a témákkal, ezekkel a „józan" állampolgári flegmával
támadható negatív hősökkel. Pedig a Vannak változások épp arról szól, hogy rosszabbodnak
111

a körülmények, a Ne sápadj! azt mutatja, hogy fejlődés ide vagy oda, minden romlik, az
Isonzóbői sugárzik, hogy azóta sem jobb a világ, a lágerek kálváriát járt hősei még ma is
meg-megszenvédik múltjukat, s folytathatnám a fölsorolást. Gulyásék azt az intim teret, azt
a hagyományt és azokat a társadalmi tényeket hozzák a filmvászonra, amelyeket a „cselekvő
hősöket" bemutató kincstári vagy kvázi-kincstári dokumentumfilmek képtelenek megközelíteni. E „dramaturgia" nélküli filmek, „alkotói beavatkozás" nélküli szociodrámák azt a
magatartást dicsérik, amely regösök, igricek, bárdok vagy sámánok sajátja volt a régmúltban. A társadalommal kritikai viszonyban álló dokufilmesek erre képtelenek. A megértés
gesztusa és a szenvedő életnek szóló, számára kikövetelt megbocsátás a fő funkciója ennek
az alkotói magatartásnak. A társadalomleírásnak ez a módja nem csak leskelódés (mint
Dárday Filmregénye, nem egzotikumok (mint Schiffer Pál Fekete vonata vagy Sára
Cigányokja), hanem dokumentáció és vallomás egyszerre. S éppen ebben a formájában
valóban történelemformáló erő!
A társadalmi alávetettség tisztelete Gulyásék pályameghatározó meggyőződése. Filmjeik nem pusztán „képviselik" vagy megszólaltatják a történelmi kiszolgáltatottságot, hanem
egyenesen (bár halkan) tiltakoznak ellene. Nem várják el, hogy pénzt és megbízatást
kapjanak egy filmhatóságtól valami „jó téma" földolgozására, hanem fölkutatják, keresik,
életükkel élik mindazokat a körülményeket, amelyek között az értékek megtalálása, az
ember létjogának követelése minden másnál fontosabb. Érték és vállalás épp a másként
gondolkodással, a kihívással lesz adott tényelvárás. És hovátartozásuk bizonyítéka is.
Gulyásék a nyolcvanas évek magyar művészeti életének és társadalmi öntudatának
egyedi jelenségei. Amit csinálnak, az a legjobb értelemben vett ellenkultúra. Ár ellen,
hatalom ellen, közöny ellen, divatok ellen szóló morális kihívás. Olyan érték és olyan
vállalás, amely virtus és valósághűség keretei között magasztosodik föl.

CSEH GUSZTÁV RÉZKARCA
112

A szegedi Bálint Sándor Művelődési Ház március elsején Tiszatájestet rendezett „A negyvenötödik
év" címmel. (Az évfolyam egyébként
valóban a 45., de a lap csak a jövő
év márciusában lesz negyvenöt éves,
mivel 1947-ben indult.) Az 1989—
90-es évfolyam alkotásaiból összeállított műsorban az Élő Antológia
Csoport, valamint az Üjszegedi Kamarazenekar lépett föl, m a j d Kiss
Ernő a szerkesztőség tagjaival (Annus Józseffel, Olasz Sándorral és
Vörös Lászlóval) beszélgetett. Ekkor

nyílt meg I m r e L a j o s grafikusművész kiállítása is.
A Szegedért
Alapítvány
idei fő
díját Gregor József
operaénekesnek
adományozták.
Tudományos
munkásságáért Grasselly Gyula egyetemi
tanár,
művészeti
tevékenységéért
Szecsődy Ferenc hegedűművész
kapott díjat. A
társadalmi-állampolgári
díj Gyulay Endre
szeged-csanádi
megyés püspöké. A
kitüntetetteknek
szeretettel
gratulálunk!

CSEH GUSZTÁV RÉZKARCA

Ára: 25 Ft

