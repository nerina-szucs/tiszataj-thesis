^ / O ü

T-

N. Horváth Béla

A lírikus Babits

A tiszatáj diák melléklete

16.
1994. április

110 éve született, 52 éve halott, viták dúltak életműve körül, s eltemetni látszott
a hosszú hallgatás, az elhallgattatás. Első jelentkezését, a nemzedéki önmegmutatásnak
számító antológiát, A Holnapot kemény kritikával sújtotta a népnemzeti epigonizmushoz szokott irodalmi közízlés, s a pályakezdő Babits verseit is vadnak, ízléstelenül sértőnek vélte. Osvát Ernő, az induló Nyugat legendás szerkesztője azonban felfigyelt rá,
s a fiatal költő „összes műveit" kérte. Hosszabb-rövidebb ideig szoros barátság fűzte
Juhász Gyulához, Kosztolányihoz, az elaggott, érzelgős retorikus költői kifejezésmóddal szembeszálló szemlélet erősítette kapcsolatukat. A szimbolizmust a századvég édesbús dekadenciájával és a romantikus egyéniségkultusszal kiteljesítő Adyt elfogadták,
irigyelték, s - mint levelezésük mutatja - maguktól különbözőnek tartották. Babits
a tárgyias, filozofikus költészet iránya mentén találta meg hangját, s helyét a magyar lírában. A két világháború közti irodalom nagy tekintélyű költője, s a Nyugat szerkesztőjeként egy irodalmi ízlés, magatartásmód következetes képviselője. Sokan gyűlölték,
s vélhetően ugyanannyian ajnározták. Egykori neves tanítványai lázadtak ellene, értékőrző magatartását konzervativizmusnak nevezte, mások körülzsongták. A fiatalokat
uszályába befogadni akaró Babits azonban nehezen bocsátott meg, mint azt a József
Attilával megesett nevezetes afférja is mutatja. Szellemi rangjával, erkölcsi következetességgel a Baumgarten Alapítvány nagy hatalmú kurátoraként igyekezett értéket elismerve támogatni az irodalmi életet, bár a díjazottak rangsorát aránytévesztések is minősítik. Az írástudók felelősségét, az erkölcs erejét, a szabad humanizmust, az európai
szellemiséget ars poeticává és morállá nemesítő Babitsot az akadémizmus tisztelete és
vádja egyaránt illette. A szociális problémák iránti érzéketlenségét hányták a szemére,
mert nem csatlakozott irodalmi szekértáborokhoz, elutasítva az osztály-, a nemzedéki
tudatot a humanizmus, az egyetemes szellemiség nevében. Azonban felemelte szavát a
veszedelmes világnézetek, az írástudók árulása ellen, hitet tett a hazájától megfosztott
Thomas Mann mellett, „különös hírmondóként" szólt a kultúrát, a világot fenyegető
„barbár ösztönről". Egész életműve hitelességével a ráció, a logika csendes tisztaságával
szólt, közügyekben, az emberiség javára. Az „elefántcsonttorony" félreértelmezett metaforája mégis hosszú időkre beárnyékolta antik fényekben gazdag kultúrájú világát.
A halálát követő évtizedekben - most már megszabadulva a kicsinyes érdekektől, tanulva egy világégés kataklizmájából - a tisztázó, irodalomtörténeti távlatú értékelést
sajnálatos módon kiszorította az individualizmus bélyege és tiltó erejű vádja. Nemzedékek nevelődtek egy félreértelmezett Babits-értékeléstől sugallva, jeles műveitől megfosztva. A tankönyvekben a nyolcvanas évekig szilárdan tartotta magát a leegyszerűsített, némileg hamis kép, noha az irodalomtörténet már jóval korábban korrigálta a
politika torzítását. Kardos Pál, Németh G. Béla, Rónay György munkái, főképp Rába
György monográfiája és a költő első korszakát feltáró kötetnyi tanulmánya segítettek
Babits értelmezésében és értésében.

3

n.
Szekszárdon született vidéki, tradicionálisan hivatalviselő köznemesi családban.
„Utam előre el volt készítve családi és hivatali vonalon, körülöttem békében tespedt a
világ, Magyarország elkényeztetetten duzzogott, mint egy keleti princessz, akit házasságba kényszeritettek az osztrák zsarnoksággal." - írja a Curriculum vitaeben (1939),
érzékletes színekkel lefestve a századvég Magyarországát, eszmélkedésének világát.
Törvényszéki bíró apjától a műveltség tiszteletét kapta, finom gondolkodású, érzékeny
anyjától a regények szeretetét. Szülővárosa „a kis város: nagy falu" (Szekszárd 1915
nyarán) szőlőborított lankáival, évezredekig visszanyúló kultúrájával a hajdani eltűnt
világot, az egykori Pannóniát idézte emlékezetébe. Innét is vonzódása az antik műveltséghez, a klasszikus filozófiai hagyományokhoz. „Az én hazám Pannónia, a második
hazám - ha szabad a régi szólással mondani - Itália... Én magam a római kultúra iránti
lelkesedésben nőttem fel... Első nagyobbacska, megtakarított pénzemen Itáliába szöktem ki. Azonnal otthon éreztem magamat, az antik Itália után a modern is barátommá
vált." - így vallotta meg vonzódását egyik utolsó írásában (Itália és Pannonnia, 1940).
Indíttatásának köszönhetően érdeklődése korán a filozófia felé fordult, az álmok pszichológiájáról, a képzettartalmakból kibomló látomásokról, az igazság filozófiai bizonyíthatóságáról értekezett első tudományos ismertetőiben. Rokoni kapcsolata Dienes
Valériával, ifjúkori barátsága Zalai Béla filozófussal elültette gondolkodásmódjában a
filozófiai kriticizmus magját, azt a szemléletmódot, amely termékeny szkepticizmussal
viseltetett minden tételes igazsággal szemben. Ifjúkorának uralkodó áramlata a pozitivizmus, mely „gondolkodásában tudományos szemlélet és módszerként volt jelen"
(Németh G. Béla), a világhoz való logikai viszonyt garantálta, de nem védte meg a kor
nézeteinek némi eklekticizmusától. Egyetértve a környezeti és biológiai determináció
tételével, Spencerre hagyatkozott, s a korai műveitől kezdve felmerülő „én és világ viszony" problémájának magyarázatát a szenzualizmusban, Locke tanaiban találta meg.
Egyetemi éveiben a vitaiizmus filozófiáját Schopenhauer, Nietzsche, majd a fogarasi
magányában Bergson közvetítette számára. Nietzschét mint költőt szerette meg, hozzákezd az ím-ígyen szól Zarathustra fordításához is, s rajongásának beszédes bizonyítékai
a korai versek. Babits „filozófusi pályáját" derékba törte vidéki száműzetése. Szegeden
még barátok vették körül, mély okfejtésekbe merülve sétálgattak a Tisza-parton, Fogarason azonban csak kedves antik autorjai és modernjei maradtak vele. Visszaemlékezve
a Tomiként megélt évekre, így magyarázza pályamódosítását: „Filozófusi ábrándjaimról akkor kellett lemondanom, amikor vidékre kerültem, falura, ahol lehetetlen egy
aktuális tudománnyal kapcsolatban maradni. Az aktuális tudomány helyét az örök
költészet foglalta el." Ha a filozófiának mint tudománynak búcsút mondott is, a költő
örök szövetséget kötött a filozófiával. Babits verseit át- meg áthatják bölcseleti kérdések, s nem egy művének közvetlen inspirációja valamely lételméleti tétel. A filozófiai
hatások és a megismert eszmék mélyen gyökeredznek gondolkodói alkatában, szemléletté szervesülnek. Olyan költői programot formálva, amelynek lényegét így összegzi
, a Curriculum zúíae/Crbíem kell hinni, hogy aki könyvekbe menekül, okvetlen az élet
I elől akar szökni. Sokszor inkább tágítani akarja életét, több életre szomjas, mint amenynyit kora és végzete kiosztott."
A fiatal Babits idegennek érezte a kor lírai tradícióit, a romantikától örökölt érzelmi reflexiókat. 1905 nyarán keltezett, Juhász Gyulának írott levelében kifakad az
4

„átkozott szellemi irány, a líra" ellen, majd így értelmezi saját felfogását. „Hogy ne értsen félre, ki kell fejeznem, hogy nem annyira a líra nevű műfaj, mint az átkos lírai
szellem ellen harcolok. És ezalatt nem az egyént értem, minden kor objektív költői
egyéni módon látták a világot, a szubjektív költői (az úgynevezett lírikusok) egyéni reakciójukat fejezték ki..." A megtalált új irány: Az objektivitás, amelynek jegyében
önálló költői világot teremtett.
Babits költői szárnypróbái, majd első kötetének megjelenése idején a magyar líra
egén már feltűnt egy fénylő csillag, Ady Endre. Sokan támadták, de sokan utánozták,
majmolták. Babits azonban joggal érezhette magát tőle különbözőnek, noha kortársa és némiképp riválisa - zsenijét nem vonta kétségbe. Ady verseinek hangja, látásmódja
azt a „naiv" világszemléletet közvetítette számára, amely a valóságot nem bonyolultságában érzékelte, hanem az érzelmi forrongás, a mitikus hit pátoszával, hevületével leegyszerűsítette. Lehetetlen nem észrevenni a hasonlóságot Babits Petőfi- és Ady-képe
között. Nevezetes esszéjéből, a Petőfi ás Aranyból (1910) világosan kitűnik: Arany költészetéhez vonzódik, s Arany tudósi lelkiismeretességét, esztétikai gondosságát, lelki
zárkózottságát érzi rokonnak. S nem a hírhedtté vált metafora, a nyárspolgárság az,
ami Petőfitől távolítja, hanem a költői ízlése, lelki alkata. Elhatárolódása („Petőfi általában nem nagy művész... Kevés benne az alkotó, sokkal több a tükörszerű... Nyelve
nem mutat egyéni színezetet, mint Aranyé..."), nem politikai természetű, hanem tisztán
esztétikai. A Petőfi-centenáriumra írott, az igazi Petőfiért kiálló verse (Petőfi koszorúi)
bizonyítja ezt. Babits költői ideálja Arany János volt. Róla akarta írni szakdolgozatát
(Arany mint arisztokrata), csodálta nyelvteremtő zsenijét, a múlt iránti kötelezettségét,
értékőrző szilárdságát. Alkatilag is közelállónak érezte érzékenységét, befelé fordulását
önmagában fedezte fel. Kitűnik ez a Petőfi-féle őszinteség bírálatából, hisz azt Babits
a könnyedséggel azonosítja, a meg nem harcolt igazsággal, tehát tulajdonképpen a romantikus költő érzelmi expanziójával. „Aranynál másképp van. Akinek egész lelke
seb, annak az őszinteség keserves lelkiismeretesség. Az csak azért őszinte, hogy ne legyen egy újabb, még keservesebb sebe, a lelkifurdalásé..." Árulkodó ez az Arany-kép,
s nem is csak a fogarasi magány érlelte szenzibilitás színezi. A kései, önváddal teli, önmarcangoló Arany-versekben a lelki rokont látja Babits. S átörökítette nagy elődjének
tárgyias szemléletét, az objektív költészet vershelyzeteit, beszédformáit. Babits Aranyban az elsekélyesedett, elaggott népiességgel szembeforduló lírikust fedezte fel, azt a
lírai korszakváltást, amelynek az irodalomtörténet is csak az utóbbi évtizedekben tulajdonított kellő jelentőséget. Ez az átvállalt és továbbhagyományozott líraeszmény
pedig Babits első kötetei után csak évtizedek múlva válik meghatározóvá a magyar költészetben.

III.
A Levelek írisz koszorújából (1909) a hosszú és némileg megkésett készülődés verseit tartalmazza. A kötetcím is utal a tematikai sokszínűségre, a tarka képekre. Rába
György pontos terminusával élve, ez a verseskönyv olyan jelentésrendszer, amely a valóságnak tudati visszaverődéseiből alkot változatos és összefüggő hálózatot. A klasszikus formát követő műfajok (ódák, himnuszok) jelzik a világ és világkép egyik „felét",
míg a másikat a kötet legkorábbi verse, A lírikus epilógja jelképezi. Rónay György mutatott rá, hogy ez a vers a kötetkezdő In Horatium ellenpontja, az abban üdvözölt lá5

zadásnak, a „soha-meg-nem-elégedésnek" visszavonása. A szonett nyilvánvalóan a pályakezdő költő önértelmezése, még ha a vers gondolati magja s egyes képei nem is eredetiek. Schopenhauernek a valóság megismerhetetlenségéről szóló tételét foglalta Babits
a „vak dió" metaforájába. Míg a bezártságból kitörő vágy képét s a magatartás érzelmi
indítékát Nietzschétől kölcsönözte. Persze a bölcseleti hajlammal megáldott, a világ
gyötrő kérdéseire a filozófiában választ kereső lírikus éppúgy merített Ágoston vallomásaiból, mint Spinoza tanaiból. Az élet gazdagságára a görög természetfilozófia nyitotta rá a szemét. Még a készülődés éveiben írja Kosztolányinak: „A nagy művész mindig
tarka képeket mutat és görög, és több szeme van a különbségre mint az azonosságra."
Babits görögségélménye Nietzsche hatására formálódott, mint az első kötet ilyen
tárgyú versei mutatják (Oda a bűnhöz, Hegeso sírja). Az antik látomások, a homéroszi
derű képei fogarasi éveiben egyre inkább kitöltik versvilágát. A második kötet (1911)
eredeti címe, a Klasszikus álmok magyarázza a görög kultúra versformáló élményét,
s helyét a világból magát kiszakadtnak érző költő életében. A Danaidák, a Laodámeia
nemcsak az alvilág képzetének, a bűn-bűnhődés tételének megfogalmazására adott alkalmat, az ellentéteket lelkileg megélő költő a szokatlan és expresszív képalkotásban,
a beszédes és stílusfestő görög szavakkal való tobzódásban új poétikai formákkal, eszközökkel is kísérletezett.
Babits első kötetei a kor lírai közízlésétől merőben eltérő ars poetica jegyében fogantak. Tárgyias szemléletének foglalata tudatlírája, s a lírai szerepjátékok, ahogy Rába
György nevezi az ilyen típusú verseket: Babits „Personái". A mai olvasónak a költői
én ilyen bújócskája, szerepekbe öltözött önstilizációja talán Weöres Sándor költészetéből a leginkább ismert, noha ez a lírai megszólalási mód úgyszólván a költészet kezdetétől fogva létezik. Persze más módon és más céllal szerepjátszó a romantika, és megint
más a modern költészet, amely a tárgyiasságnak rendeli alá a lírai reflexiót. Babits monológ-verseiben egy teremtett figura szólal meg, nyelvileg is formát adva a lelki hullámzásnak, amely az életfelfogásából, illetve a filozofikus vágy és a valóság realitásának
konfliktusából adódik. Az Aliscum éghajú lánya a római korba visszahelyeződve (Szekszárd római kori neve: Alisca) a női lélek belső válságát, a gondolkodásmód működését
fedi fel. Az örömlány zaklatott monológja, felkiáltásokkal, kérdésekkel széttört vallomása alól előtűnik á dédelgetett vágy, hogyha a római prétor öleli, akkor talán számára
is megnyílik az út Rómába, el innen a provinciából. Ezt azonban megkérdőjelezik
a római férfiú ugyancsak a lány által idézett szavai. Az ezekből kibomló irónia viszont
csak az olvasó számára evidens, tükrét adva így egy tudatállapotnak, s visszafelé is értelmezve a beszélő személyiségét. A Golgotai csárda a férfivers, hisz ugyancsak primitív
lélek, egy római katona világlátásán keresztül jelenik meg az emberi kultúra egyik sorsfordító pillanata, Jézus kereszthalála. A vers mögül Anatole Francé egyik novellája
tűnik elő, amelyben az öreg Poncius Pilátus mindenre emlékezik, csak arra a názáreti
emberre nem. Ámíg azonban Francé az értékrend viszonylagosságán ironizál, Babits
a történelmi pillanat deszakralizálódását érzékelteti az esemény szereplőjének tudatával. A katona ugyanis a maga primitív világlátásának megfelelően a lezajlottakból csak
a zsákmányszerzést, a keresztre feszített köntösének megkaparintását fogja fel. A vers
azonban jelzi e bárdolatlanságában magabiztos lélek repedéseit is, hisz az elharapott
mondatokat, s még inkább a babonás előérzetet nem tudja elfedni az önbátorító harsány kocsmázó hang.

6

Babits 1908 nyarától Fogarason tanár, s három évet tölt száműzetésben, ebben az
erdélyi, havasalji kisvárosban. Fogarasi magányában ismeri meg Bergson filozófiáját,
s megérinti a közelgő tragédia előérzete is, a hegyekből lejövő mócok indulataiban Erdély vesztét érzékeli. Lírai kiútkeresésének korszaka ez, amint azt a harmadik kötet,
a Recitatív (1916) innen keltezett versei is tanúsítják. Bergson nemcsak a filozófusra hatott serkentőleg, hanem a lírikus szemléletmódját is tágította. A francia filozófusról
írott tanulmányából (1910) világosan kitűnik Babits intellektuális élménye, s a lírai tájékozódás új iránya is: „Bergsonban a szabadítót kell látnunk, aki oly álmokat hoz
vissza, melyeket régen elveszettnek hittünk, oly tájakra vezet, melyek felé már nézni
sem mertünk." A relativizált időélmény egy lelkiállapot (a bergsoni tudattartam) kivetüléseként fogja össze az Esti kérdés egymásra halmozott metaforikus látványrétegeit.
A „midőn", az „olyankor", az „ott" a vers kulcsszavaiként kapcsolják egybe a szinte
litániázóan indás szerkezetű, megengedő mellékmondatokból összefűzött összetett
mondatot, s a tudat két különböző időpontbeli állapotát. Az időfolyam tűnik elő az
egyébként folklorisztikus fogantatású Cigánydal egyes pillanataiban, léthelyzeteiben is.
Az „összefüggő képszalag" mint strukturális elv bergsoni inspirációja is tagadhatatlan,
hisz Babits tanulmányának szemléletes küllő-kerék metaforája ugyanezt taglalja. Az
Arany kísértetek fagyos üvegablakán áttűnő időemlékek, részletek ugyanakkor egy
másik szellemi forrásra, William James tudatfolyam-elméletére is visszautalnak. A látszat és valóság ellentéte, az álomszerű lét, illetve a lét álomszerűsége Babitsot állandóan
foglalkoztató kérdésként tűnik fel nem egy versben, s majd a lélek megkettőződését interpretáló - irodalomtörténetünkben máig sem kellően értékelt - , erősen a freudizmusból építkező A gólyakalifa című regényében.

IV.
Babits költészetének fokozatos átalakulása 1912 táján érzékelhető. Az utolsó békeévek felgyorsult társadalmi folyamatai, egyéni életének változásai nem hagyták érintetlenül költészetét sem. A tudatállapot-rajzok impresszionisztikus szimbolizmusának s
a termékeny bergsoni eklekticizmusnak múltát az emlékképek fokozatos kiszorulása
jelzi, teret engedve a tapasztalati énnek. A mindinkább erősödő diszharmónia-élmény
a monologizáíó és olykor drámaian feszült versbeszédben tör elő. A Haza a telepre
megváltozott életének egyik reális élményéből, a város peremének sötétjéből, nyomorúságából szikráztatja elő, a „mivégre lenni" és „miért van" kérdését. Babits érzékeny
intellektusát elrémíti a háborús készülődés, mint az a Magamról három szonettjében
pontosan végigkövethető. Persze ezek a korábbiakhoz képest zaklatottabb szerkezetű,
expresszív képekből összeálló versek még jobbára a belső beszéd laza kompozíciójára
épülnek. A dramatizált indulatok, a rapszodikusan csapongó érzelmek, a köznyelvszerűen „retorizált" beszédformák a háborúellenességet, a pacifizmust megszólaltató
művek eszköztárához tartoznak. A Miatyánk (1914) kettős fohásza az élőbeszéd ritmusát követve a lélek belső harcáról ad képet. A kanonizált szöveg sűrűn kereszteződik
a hétköznapi nyelvi formákkal, megteremtve így a belső expresszivitást. A hit, a béke
örök erkölcsének és a háború nyers valóságának ellentétét olyan hőfokra izzítja,
amelyhez hasonlót a Húsvét e/otíben (s majd a Fortissimóbari) láthatunk. A feltámadást,
a békét váró vers a különböző hangnemet képviselő dithürambos, a gyászének, a himnusz és a népi köszöntő szövegegységeiből áll össze, illetve ezekre tagolódik szét,
7

változó mondattípusokkal, lexikával, hangzásvilággal is érzékeltetve a lélek forrongását, csüggedését, megújulását. A Fortissimo „istenkáromlása" (emiatt kobozták el a verset közlő Nyugatot) Babits háborúellenességének és a dramatizáló versbeszédnek is
legnyilvánvalóbb és legékesebb példája. A három hangra (asszonyi sírás, férfias káromlás, tárgyias feloldás) írott vers a véres, a „süket Isten" ellen lázad, ahogyan majd a Zsoltár gyerekhangra meg is adja e lázadás értelmét: „O az áldás, O a béke / nem a harcok
istensége."
A háború élménye, az emberi értelem e nyilvánvaló kudarca nyomán vonja meg a
tanulságot A veszedelmes világnézet, Babits e fontos tanulmánya. A háború okát a kor
világnézetében, az antiintellektualizmusban találja meg. A racionalizmus vesztét kárhoztatja, s a művészet nyugalmát áhítja. A háború szörnyűségei, a forradalmak borzalmai a keserű kiábrándulás után (mint azt a sokáig kiadatlan Szíttál-e lassú mérgeket?
tanúsítja), a személyes lét vívódásainak, egzisztenciális válságainak lenyomata a Nyugtalanság völgye (1920). A kötet élén álló Előszó újfajta tárgyiasságról tudósít, hisz a hasonlathalmazok az egyszerűség ideáját, az eszköztelenséget sugallják. A kötet egésze is a
megváltozott világról ad hírt. Kevés benne az új vers, többnyire a korábbi időszak jelenik meg, kisugárzik a személyiség válsága, amit a Csak a dalra önigazolása így összegez: „Ti szavakra figyeltetek / én csak a dalra, csak a dalra." Az egyszerűség mint költészeteszmény majd a Sziget és tenger (1925) verseiben teljesedik ki, hisz - mint a költő
írta kötetéről - „a halk és komoly beszéd ideje ez". „Néma ez a kor" - állapítja meg a
Régen elzengtek Sapphó napjai, s levonja a következtetést: „A líra meghal, és a bús / élet
a kettes csöndbe menekül." Magányának, lelki válságának feloldását lelte meg a „kettős
csöndben", a Tanner Ilonával kötött házasságban. A kedves alakja, a személyes lét körülményei az ekkor írt versek gyakori témái, motívumai, jelezve egy költői szemlélet
horizontját és egy magatartásforma kontúrját. A tematikus befelé fordulás ugyanis az
önmegfigyelés, a lélekelemzés fegyelmével párosul, a tűnődő lélek pedig a legnagyobb
kérdésekre összpontosít. Szinte idillikus helyzetekből nő ki a világ titkát faggató kétely
és kérdés, mint az az Adáz kutyám soraiból is látható. Az esztergomi helyszín, a kutyájával játszó gazda, a háttérben felsejlő tevékeny feleség adja meg szinte díszletszerűen a
vers keretét, s a Babits által oly kedvelt 4,3,3-as sorokban lassan gördülnek elő a súlyos
kérdések, a „hit és hitetlenség" dilemmái. Az égi gazda megismerhetetlensége, ki hol
apának, hol kínzónak látszik. A sziget nem elég magas szinte prózaversszerűen áradó
mondattömbjében is az esztergomi kert valósága szolgál kiindulópontul, s egyben
ellenpontjául a nyugtalan világnak. A vers a szigetépítés programja, de nem az elzárkózásé. A „kincses zátony a süllyedt / Atlantisz vizein" ugyanis a kultúra, az Ember
megmaradásának záloga. Az „önös kormányok öröklő versenye", az elapadhatatlan
„ösztönök alja" rémisztő tapasztalatával szemben apellál a szellem embere a tiszta értelemhez. A felelősség és igény azon etikumával, amely az egyébként expresszionisztikus
(Bár lenne a hangom tiszta...) verszárlatában oly erővel és katartikusan fakad fel:
Nekem van rá jogom!
En elkiálthatom:
Igazság!
Az igazság tudata a lírai fedezete a kultúra sáncaiba zárkózó magatartásnak,
amelynek szinte jelképe a gyakorta - ilyen-olyan éllel, szándékkal - idézett A gazda bekeríti házát Az Istenek halnak, az ember él (1929) tematikailag politikusabbá váló vers8

világába illeszkedik ez a mű, noha kronológiailag, s világképét tekintve is a szigetversek logikus folytatása, zárása. A „léckatonáim" metafora hűen érzékelteti a vers képzetkörét. A szóösszetétel előtagja ugyanis a valóságra, az esztergomi házat körülvevő
kerítésre utal, mint a hétköznapi világ elemére, míg a második tag már a hasonlatosságra építve, a filozófiailag elvont szférába utalja a képet. Annál is inkább, hisz a katonákhoz olyan fogalmak rendeződnek (törvény, jog, erő, munka, nyugalom, jutalom), amelyek a társadalmi lét körébe tartoznak. így a természeti és tárgyi valóságból lassan emelkedik ki a vers alapvető értékkonfliktusa, a természeti erők által megjelenített tobzódó
vad világ, és az ezt opponáló, a „gazda" létét, munkáját jelképező csendben csírázó mag
ellentéte. Az ábrázolt, jelzőhalmozással is érzékeltetett belső indulati nyugtalanság lecsillapodik a vers utolsó szakaszában. A „zord, sisakos hordák" elől rejtőzködő,
a „könyvet" féltő szerzetes képe visszautal a vers címében jelzett magatartásra: az értékorzes telelossegere.
A 20-as évek Babits számára a politikával való szembesülés következtében a
politikum vállalását is jelentették. Az évtized verstermésében viszonylag nagy számban
meglévő lazább verselésű, az oldottabb formákat jelző mű, néha a prózaverset követő
szándék, illetve a kevésbé áttűnő artisztikum magyarázata a kor, amelyet így értelmez
az alkotó: „Ma a mondanivaló fontosabb, mint a forma, ezért közeledtem a rímtelen
szabad, sőt pongyola vershez". Babits nemcsak az ország széthullását élte meg fájdalmasan (Csonka Magyarország), de a „szakadt létet" s az azzal nem számoló politikai tehetetlenséget, vakságot is. A jobb és a bal hamis alternatíváját nem vállalta (Jobb és bal), de
mint aki csak a felülről szóló Valaki ítéletében hisz, szembeszállt a „sükedt Hivatallal",
az „őrjöngő Falkákkal" is (Himnusz). A költőnek azonban a hivatalosságokkal, az értetlenséggel vívott csatározásai mellett szembe kellett néznie az új nemzedékekkel, a másfajta poétikát követő utódokkal, tanítványokkal is.
Babits és az újfajta szemléletet, magatartásformát kívánó költők sajátos viszonyáról árulkodóan vall az általa jegyzett rovat, a Könyvről könyvre egyik kitétele, amely
„irodalmi Oedipus komplexumként" jellemzi az úgynevezett második nemzedék indíttatását, törekvését. A fiatalok számára ugyanis a szigetre visszahúzódó, a világítótorony
szerepét vállaló művészi magatartás anakronisztikussá vált. Babits az Új klasszicizmus
felé programnyilatkozatában összegzi saját bezárkózó, értékőrző ars poeticáját. A változó kor új emberideájában, a „bokszbajnokban" a szellem vereségét érzékeli. A vadsággal, a lélek nélküli „naturalizmussal" szegezi szembe a klasszicizmus teljességét: „Ez
a művészet! Klasszikus művészet! teljes, elfogulatlan, a kor érzelmeivel és irányaival
nem törődő alkotások: s mégis azok, amelyekre szüksége van a kornak: amelyek erősítik az Eletet!" A veszedelmes világnézet gondolatai erősödnek fel, s majd újra csak a kultúraféltés kap hangot, a kor más, konkrét veszedelmeit érvként felhasználó Az írástudók árulása (1928) című tanulmányában. Julién Benda írását alapul véve fejti ki Babits
a szellemi kultúrát eláruló írástudókról alkotott véleményét. Miközben hangsúlyozza,
hogy távol áll Benda „merev racionalizmusától", az „Észt", az „Erkölcsöt", a „Morált"
szegezi a nacionalizmusnak, az ösztönélet kultuszának", az ilyen-olyan primitivizmusnak. Noha a tanulmány alapvetően Babitsnak a szellemi integritásról vallott nézeteit
taglalja, egy-egy oldalvágás a lázadókat, az irodalmi apagyilkosságra készülőket is éri.
Az „ösztönös zsenik", az „őserőt" megtestesítő alkotók a rövidesen színre lépő népi
csoportosulás képviselői. Ugyanakkor látnivaló, hogy Babits, minden nyíltsága és toleranciakészsége ellenére, a fiatalok poétikai lázadását, s főleg erőteljesebb szociális érzé-

9

kenységét alig észleli. Nyilvánvaló ugyanis az egykori tanítvány, az (ekkor) expresszionizmust próbáló Szabó Lőrinc, a közösségi lírát újrahangszerelő Erdélyi József, az
avantgarde útjain is járó József Attila, Illyés és az artisztikus arisztokratizmust valló
Babits közti jelentős különbség. A költői ideák ellentétének sajátos értelmezése az
öniróniával átitatott vallomás, A vén kötéltáncos. A vers mintha Aranyt idézné, a Tamburás öregúr ugyancsak önironikus önarcképét. Babits azonban kevesebb elnézéssel, az
ifjonti tüzek, lázadások iránt kevesebb megértéssel viseltetik. A „titkokat kileső" felszínes „falkát" különösen a záró szonettben súlyos szavak illetik, amelyeket alig oldanak a mester csalatkozását felpanaszoló mondatok. Kétségkívül Babits előbb Szabó Lőrinccel, majd Németh Lászlóval különbözik össze, egyaránt támadja Szabó Dezső és
Zsolt Béla, s az is vitathatatlan, az „ifjabb tatárok rajta gyakorolják a nyíllövést". József
Attila egyébként méltánytalan és meggondolatlanul heves támadása sem annyira személyének, költészetének szólt, mint inkább pozíciójának, illetve a vállalt szerepének.
A Nyugat és az akadémizmus (1930) az Ignotusszal folytatott polémiában Babits markáns nézeteként a jobb- és baloldaltól való elhatárolódással a „tiszta irodalmiságot", s a
magyar irodalom egységét hangsúlyozva elutasítja a politizáló magatartást is. 1932-ben
a Nyugat indulásának 25. évfordulójára főszerkesztőként olyan antológiát állított
össze, amely átfogta a fiatal magyar líra csaknem minden árnyalatát. Igaz, egy szerkesztőbizottság ízlését is figyelembe vette a válogatásnál, azonban az előszóban (Uj
nemzedék) a korábbiaknál nagyobb megértést mutat az új népies iskola törekvése és
a társadalmi tematika iránt. Persze árulkodó az a jellemzés, amellyel az „egyéniségkultusszal", a „túlfinomult" „egyéni élettel" szembeforduló új nemzedéket értelmezi:
„Az Embert keresik ők, nem a társadalmi és politikai lényt, hanem az Embert, úgy
ahogy magában van, ősen, szabadon, még romlatlanul, érző szűziségében."

V.
Halász Gábor, a nemzedéki vita kirobbantója és élesztője így méltatja Babits Verseny az esztendőkkel (1933) című kötetét: „A kritikusnak, aki vitázik a régivel és küzd
az újért, igazi öröme mégiscsak az, ha fejet hajthat a minden változásban örök Nagyság
előtt." Kétségkívül az utolsó évtized a megújulás költészetét is adja. Az egyéni lét tragikumát, a szenvedések kínját most megdöbbentő közelségbe hozza a súlyos, majd felismerhetően gyógyíthatatlan betegség. A test és lélek vitája megrázó, drámai versbeszédben nyitja fel az emberi lélek mélységeit, a fájdalmaktól rettegő, majd tiszta heroizmussal felülemelkedő tudat válságát és megnyugvását. Az utolsó évek gyakori
témája kap hangot a kötet nyitó versében. Döbbenetes őszinteségű helyzetkép rajzolódik ki:
Magamra maradtam magamra,
és hangom, mint vén kutya hangja,
rekedt már, vagy mintha kamra
mélyéből jönne, tömlöckamra
mélyéből. (En vagyok a kamra.)
A magány, a hűtlenné váló szavak azokban az önszemléleti versekben tűnnek fel
újra és újra, amelyek alanya a költői én, ám amelyek személyes vallomása belesimul
egy szerep monológjába. A Medve-nóta stilizációja - (a vásári táncot megunó, vadonba
ÍO

szökő medve ugyanolyan keserű önarckép, mint József Attila groteszk Medvetánca) a Gondok szereplője társadalomtól kivetett pcklosa annak a szerepnek az előképe, amely
majd a próféta figurájában nyeri el végleges és Babits világszemléletével autentikus
formáját. A Holt próféta a hegyen mord Jeremiása közönnyel nézi a világ változását
(„akként élek mint akik már változatlanok") egy magasabb erkölcsiség, tudás birtokában. A nyüzsgő és egyre veszélyesebbé váló, pillanatnyi érdekharcoktól felnagyítódó
világ mint idegen valóság ott vibrál szinte minden sor hátterében, ám egyre inkább megformálódik egy ezzel számot vető és ezen felülemelkedő magatartásforma is. A Mint
különös hírmondó a kötet és e korszak egyik kulcsverseként e világszemléletnek
foglalata és összegzése is. Németh G. Béla a megtalált és autentikus személyiségmodell
verseként állítja a korszak tengelyébe: „A keresett, a fölismert, a próbált, a vállalt magatartás és szerep, költői és emberi magatartás és szerep összegzése, s önmaga lényegéül
való erkölcsi, lélektani, léttani identifikációja ez a vers." A szinte egyetlen hatalmas
mondat a központozás átértelmezésével, a mondatok csaknem szabadversszerű áradásával, az állító és tagadó szerkezetek feleselésével valóban rendkívüli retorikai erővel
vall a kiküzdött szerepről, a természet örökkévalóságában az egyetemes értékeket felmutató vállalásról. A nyugtalan versritmus, a váltakozó szótagszám, a versbeszéd elevenszerűsége, a belső feszültség biblikus allúziót kölcsönöz a hosszú késleltetéssel (csak
a 7. versszakban jelenik meg a főmondat) összefogott vallomásnak. Majd a Jónás könyve
folytatja, s erősíti fel az itt meglelt hangot.
1937 tavaszán beigazolódik a rettegett gyanú, a „fázva, fúlva, fakulva, várva" felbukó szavak a gégerák áldozatai. A mindig is érzékeny, a test romlásában a lélek megaláztatásait átélő Babits versek hosszú sorában ad hírt szenvedéseiről. A Beteg klapancia
botladozó, rövid sorai, a Mint forró csontok a máglyán dalröptető kísérletei („Nem az
énekes szüli a dalt, a dal szüli énekesét"), a Botozgató tétova vágyai hű leképeződései a
még csak sejtett, még nem tudott, még nem hitt, de rettegett betegségnek. Az Elbocsátott vad önellentmondásai, az Intelem vezeklésre a vad fájdalomban, halálfélelemben
lemeztelenedő lélek kitárulkozásai, mint e periódus legszebb, legmegrázóbb verse is, az
Ősz és tavasz között és a Balázsolás. Az 1936-37 fordulóján keletkezett vers a halál reménytelen távoltartásáról, a lemondásról tanúskodik, mint azt a refrénszerű „oh jaj,
meg kell halni" tudatosítja. Az Ősz és tavasz között - amint Németh G. Béla feltárta rájátszás és utalássorozat. A haláltánc énekek, az életbölcsességeket példázó parabolák,
a virágének, a műfaji rájátszások egyetemessé tágítják a vers létszemléletét, de kihallhatok a kései Arany János panaszai is. A szekszárdi gyermekkorig visszanyúló, bensőséges életjelenetek éles síkváltással ellenpontozódnak a jelen képeivel. A vers nyitó képe a
léttel való szembesülés eredményeként, egy ugyanabból a valóságkörből származó metaforában tér vissza a zárlatban, az életsors összegződéseként: „Száradt tőke, unt tavalyi
vendég / nekem már a tavasz is ellenség!". A Balázsolás könyörgéssorozata is a gyermekkort idézi, ám mellé odaállítja a felnőtt reménytelen reménykedéseit, a gyermekek
körében gyakorolt prevenciós népszokás (balázsolás) és Szent Balázs alakjának felidézésével. Kitágítja a vers idejét, közös emberi tapasztalatként megfogalmazva a halálfélelmet. Azt az érzést, amelyet személyes létében az ember a kora gyermekkortól kezdve
az utolsó pillanatig megél. A zsolozsmázó kérést, könyörgést a gyermek őszinte ártatlan vallomása („Szépen könyörgök, segíts rajtam, Szent Balázs") és az „okos felnőtt"
hűvös józansága át meg átszövi („Lásd, így élünk mi, gyermek módra"), képet adva az
emberről, aki küzd és remél, ám végül eljut a felismerésig:

1 1

Te jól tudod,
mennyi kínt bír az ember, mennyit nem sokall
még az Isten jósága sem,
s mit ér az élet... S talán azt is, hogy nem is
olyan nagy dolog a halál.
A Nyugat 1938. szeptemberi számában jelent meg a Jónás könyve, a Babitsot
régóta foglalkoztató próféta története. A mű bibliai történet parafrázisa, s noha sok
ponton kötődik az Ószövetséghez, és Jónás sztorija nyilvánvaló aktualitásokkal is
telítődött (a hitlerizmus térhódítása), ám a próféta alakja egy régóta próbált szerep
újrafogalmazása. Rába György részletesen kimutatja a szerepszerű magatartásforma
előzményeit, illetve sokrétű értelmezéseit. A Jónás könyve az elszemélytelenített egyéni
léttörténet, a prófétasors rühellésétől kezdve az istentelenség elleni tiltakozásig. Az önirónia, a groteszk, a komikum jelöli ki az életsors értelmezési tartományait. A Jónás
imája pedig feloldja az álarc személytelenségét, vonja meg az életpálya tanulságait. Az
úr hajdani „rest szolgája" a megtapasztalt kínokkal, az örök Cethal szájában eltűnve
fohászkodik a végső, a költő számára egyetlen igazságért:
...mint Ő súgja bátran
szólhassak, s mint rossz gégémből telik
és ne fáradjak bele esteiig
vagy míg az égi és ninivei hatalmak
engedik, hogy beszéljek s meg ne haljak.

12

