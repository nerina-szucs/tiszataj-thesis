80. DEC. * 34. ÉVF.

eresztury
Dezső,
iss Dénes,
Tornai József versei;
Erdei Ferencre emlékezünk
Huszár Tibor, Vekerdi László
és mások írásával; Czine Mihály
Dobos
Lászlóról;
Féja Géza
Kálmány
Lajosról

tiszatáj
I R O D A L M I ÉS K U L T U R Á L I S F O L Y Ó I R A T

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
80-4480 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 10 forint. Előfizetési d í j : negyedévre 30, fél évre 60, egy é v r e
120 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXIV. ÉVFOLYAM, 12. SZÁM
1980. DECEMBER
KERESZTURY DEZSŐ versei: Jelek, Ütra készen, Két
arcképvázlat
v
TORNAI JÓZSEF versei: Létezni, A lét Kőműves Kelemenje, Holdsarló és esthajnalcsillag
KISS DÉNES versei: Régi fényképeket nézegetve, Kényszerpályán, Mindenható idő
BALÁZS JÓZSEF: Bevezetés a félelembe (novella)
ÚJHELYI JÁNOS: Erdei fenyő (novella)
BEKE GYÖRGY: Tatárlyukak Köbölkúton (riport)
CZINE MIHÁLY: Felkötött szablyával (Dobos László
köszöntése)

3
5
7
10
15
21
27

ÖRÖKSÉG
FÉJA GÉZA: Kálmány Lajos nyomában
70 éve született

Erdei

30

Ferenc

VEKERDI LÁSZLÓ: Kihordott történelem (Erdei
Ferenc: A magyar társadalomról)
HUSZÁR TIBOR: Barátok (Erdei Ferenc levelesládájából)
NAGY ISTVÁN: Erdei Ferenc ismeretlen verse ...
GOMBÁR CSABA: Az államférfi Erdei Ferenc
(Kérdések, szempontok)
TAMASI MIHÁLY: Emlékeim Erdei Ferencről ...

36
44
69
71
75

HAZAI TÜKÖR
TÓTH BÉLA: Tiszajárás (XII.)

80

KELET-EURÓPAI NÉZŐ
Románia
AUGUSTIN BUZURA: Szükségletek és eszközök (Kántor Erzsébet fordítása)
85
ZIRKULI PÉTER: Sadoveanuról (Születésének 100. évfordulóján)
89

KRITIKA
IMRE LÁSZLÖ: Mocsár Gábor: A város és a fejedelem
BALOGH ERNŐ: Képtelenségek valósága (Moldova
György: Magyar atom) ...'
BERTHA ZOLTÁN: Fodor Sándor: Tíz üveg borvíz
HORVÁTH DEZSŐ: Gémes Eszter: Mindig magam ......
SZIGETI LAJOS: „Kihűl majd e táj"? (Zalán Tibor':
Földfogyatkozás)
BALOGH ERNŐ: „Kezemet hogy a tollnak adtám"
(Andrássy Lajos: Hol voltál akkor, szerelem)
FRIED ISTVÁN: Csukás István: Petőfi a szlovákoknál
ERDŐDY GÁBOR: Jókai Mór: Emléksorok. Napló 1848—
49-ből

92
93
96
98
100
103
105
107

LACZKÓ ANDRÁS: Tüskés Tibor: Mérték és mű .....:... 109
ABLONCZY LÁSZLÓ: Molter Károly — XC

111

Szerkesztői asztal

112

ILLUSZTRÁCIÓ
Képek Erdei Ferencről a 9„ 20., 26., 35., 43., 70. és a 79.
oldalon (Enyedi Zoltán felvételei és Hernádi Oszkár
reprodukciója)

KERESZTURY

DEZSŐ

Jelek
Kipp, kopp
hangzik váratlan itt, ott.
Padló, csont ropog csupán,
árny suhan szobám, falán,
szél neszez, madár rebben
fák, bokrok közt a kertben?
Kipp, kopp:
a derekamban ripp, ropp;
meleg frontot hideg után
jelez sajgó térdem, bokám:
szaggató, sajgó Ízülettel
ver az éjjel, riaszt a reggel.
Kipp, kopp,
épp csak hogy rám suhintott
egy szótlan szóló szárny,
épp hogy suttogja: Várj
s megtudod, ki szól e jelekkel. —
Képzeltem csak s már
elfeledtem?
Kipp, kopp
nyög testem, ez avitt tok,
hasadva nyí, tört ablakán
beszól egy árny, egy halovány
Készülj, hogy ama percben
mosolyogj
rendületlen.
Véred forró, de már csak
parázstűz a varázslat.

Űtra készen
Kertészkedem,
biztosan sose tudva,
hogy mi lesz kertészkedésem
nyomán;
virággá nemesül-e a csalán,
vagy mohón elönti kertem a dudva?
Egyszer nem öntöztem, már lekonyult
szomjas növényzet, csak eső után
üdült föl s kezdett nőni igazán:
titkát eső, föld el alig árulja.

a

A láng ősz rubin alkonyában
járok,
a vad pompában magam is kigyúlva,
mint amaz egykori Három
Királyok,
kik elindultak hosszú, messzi útra,
csillag után s nem tudta egyikük se,
kárhozat várja vagy a lélek üdve.

Két arcképvázlat
í.

K. I.-t féltettem: elsodorta sorsa;
a sírkövére ezt írhatta volna:
Kötekedett,
játszott
velem
a szívét nyújtó
förtelem,
hogy mért: értelmét nem lelem.
De minek is ott értelmet
keresni,
hol értelmes csak ami van.
Mivel értelmet úgyse kínált senki,
a kalandnak adtam magam.
2.

N. L. némán lett nemzeti
halott;
síremlékírást így
fogalmazott:
Egyebet nem akartam,
csak igazságot az
eszmezavarban;
tudtam, nem szépségem, de igazam
Mikor azt hittem, meg is írhatom
az igazságot szabadon:
megsúgták mi kell. így hát végül
a hallgatást választám
menedékül.

van.

TORNAI

JÖZSEF

Létezni
Léted
kell élned
éjféli
képzetekben,
halálban,
szerelemben.
Azt, ami te magad vagy
és hogy így befogadnak
.

" ...

•..¿Cr.ís:

az agyak, hegyek,
titkok.
Ez, mint egy fölhasított
halat, tart tűz fölé
és éget semmivé,
kormosra,

üresre.

Az éjszakai szél a szálkáid

keresve

csak a hamudat
fújja-szórja
s létednek, istenednek addigra nem marad csak a holdja,
az üreges, kigyalult hold az égen
ott fázik kék
száműzetésében;
a semmit se érő, ostoba hold, a társad,
mert létezni csak úgy lehet, mint a tárgyak.
S ha csönd van, pedig szóltál, megérkeztél
fény-időket sírtál vagy egy pillanatig:
erre is csak átlobbantott tested a válasz,
és ha átkoddal sugallataidra
támadsz,
akkor sincs anyai kéz, vágtató
ki egyszer ne szögezne föl

kanca-öl,

a keresztre, mitől a déli nap elsötétül
s istent is kivérezheted
végül.

és nem vagy

itt,

A lét Kőműves Kelemenje
Rakosgathatom,
rakosgatom a köveket:
estére ledűlnek, szétesnek, elrohadnak,
elúsznak,
láthatatlan
mikrobákká
nyüzsögnek. Embernek lenni: rokkant
vánszorgása
az elérhetetlen fényekkel
zúgó
kövek
között.
Miért nem lehetek végre
tökéletes,
mint egy kő,
mint egy fa,
mint a szél,
szent
közömbös,
égbolt
a
hátra-hajló
mint
gerince?

Holdsarló és esthajnalcsillag
A természeten és emberen túli
magányosan
nézegeti
az esthajnalcsillag és a holdsarló
párosodását.
Ágaskodik-hanyatlik
meztelen
testük
a keleti égen.
Kék és ezüst gőz a ruhájuk,
a tölgyerdős hegyre, a házak folyamára
akasztották.
A hideg hold átöleli
a hideg
csillag-fiút.
Most már ők is elárvultak.
Hogy sejthetnék
meg.
a fölöttük kinyíló, nap-udvaron
túli
szemeket?
A fa legcsúcsán sárgarigó ül nyugodtan:
meghajlik
a vékony ág, melegek
szőtt fészkükben a tojások,
isten
egyedülségéig nincsen út.
öledből kihasadok. Még mindig
hajnalodik,
még mindig fehér
jégcsap-fénnyel
csordul agyunkba a mindenség.

KISS

DÉNES

Régi fényképeket nézegetve
Elnehezedtünk
fiúk!
Hol a tóparti futás
Szárszón
Szárszón
Attila
vesztőhelyén
Hol vannak az arcgyújtó
szép szabad szavak?
Hol a sértő-sebző
tisztítótűzü
láz?!
S ki lett boldogabb?
A vonatokon
országos késések
kattognák Szárszón is —
Szárszón
Szárszón
kisebb lett a nyár!
Nem férünk bele
A hullámok kicsorbult kések
Magánbirtok a tópart
véres
fövenye
Az emlék is mind
— mi közös volt! —
szigorú
magánterület
Gyanúval vasalt kerítése
A magasodó homlokok
mind szűkebb
lőréseket
villogtatnák —
Arcunk komor
bet onkiserőd

nőtt

Kényszerpályán
TÖBB HANGRA
1

Vers nem indul de csillag moccan
Hát nem mindegy hogy hány sorom
Nem mindegy-e hogy a papírra
ábráit pókok lába írja?

van?!

7

Nap sárgitja? Én cifrázom?
Közvakítás a látomásom!
A versírás is
kényszerpálya
mulandóság
ár-apálya
csönd mit hullámverés
épít
magasság mi nem ér égig!
S nem időtlen akárhogy ámít
Nincs út a
halhatatlanságig!
2
Ami van az a Józsefváros
krákogása és köhögése
Semmiféle másik világban
újra nem élhető sorsok!
Mellékutcákban a házak
hallható
megöregedése
A tűzfalak horpadt melle
Bár egy-egy erkély kifeszíti —
Telt didikkel úri ház áll
Szoknyája alatt talponálló
így rejti ahova nyúlkálnál —
3
Az ég kékje sincs felosztva!
S a fű-zöld sem! Ahol élek
a hetedikről sem látszik pázsit!
Napsütésről
tengerekről
jobb ha már nem is beszélek!
4
Otthoni fák gyertek
értem!
Égbolttal
koszorúzzatok
Táncosan jöjj hajnali szél
harmatos-gyöngyös
lány-bokákkal
zalai dombról
rét-darabot
a völgyekből
patak-szilánkot
jegenyesírást
hozzatok

Mindenható idő
Mindenható idő! Te isten gonosza
Csillagok fényét is kikezdő
rozsda
Nem te karomon ketyegő
fém-féreg
rugó-giliszta

Te Tejút szemében
savó
Nem tudod mikor szálltam
villamosra
s mitől szerencsétlen
a Koszorú utca
József utca Bérkocsis utca
Időzés lehetetlenje
^v
nincs múlás mely
lekéshetne
hiába öltöztetem verses
testbe
hiába villog a lélek
sugaras
meztelenje
Te azt is elemészted semmibe
vetve
Porlik az ember láza álma
Vágya mint virág ha szirmot
füstöl
szegény kócos vidéki
szelekbe
Belefújsz mindent egyetlen
látomásba
mely amúgyis szentségtelen
kelepce!

ERDEI FERENC (ÉRETTSÉGI KÉP, 1929)
9

BALÁZS

JÖZSEF

Bevezetés a félelembe
A katona még nem ért be a faluba.
Hogy katona volt, nem lehetett kétséges Neviczky János számára: „katona
az, aki egyenruhát hord". Márpedig azon az emberen egyenruha volt. Nem
olyan, mint a rendőrökön vagy a tűzoltókon, egészen más, eddig még soha
nem látott egyenruha, rangjelzésekkel, pisztolytáskával, de még egy vastag
pálca is volt nála, acélból készülhetett, mert meg-megcsillant a hóna alatt az
őszi napfényben.
Neviczky János az egyenruhás férfit a falu legszélső háza előtt várta, itt
kellett várnia, hogy aztán együtt menjenek végig a falun, vizsgálják meg a
házakat... Valahogy így mondta az ismeretlen férfi előző nap délután, s ha
Neviczky János jól értette, több bejelentés alapján cirok után kell kutatniuk
a házak padlásán. Neviczky János tiltakozni próbált, „ő ebben segíteni nem
tud", meg azt is fejtegette, hogy a falu határa kiválóan alkalmas őszi árpára,
zabra, kenderre és még sorolta tovább, hogy hol, milyen növényeket érdemes a
falu földjeire vetni, de ő cirokról nem tud. A cirok pedig itt van a faluban,
szögezte le az egyenruhás, s a tekintetéből Neviczky János kiolvasta, hogy
erről a témáról minden további vita felesleges. Arra is utasította Neviczkyt,
hogy kora reggel várja őt a falu végénél, a Mihalkó háznál, hogy aztán együtt
induljanak el házról házra, utcáról utcára. Az ismeretlen férfi lóháton érkezett,
s Neviczky most, hogy a szakadó esőben ott állt az árok szélén és várakozott,
tudta, hogy ma is lóháton jön majd, mert a rossz utak, a rengeteg eső miatt ez
látszott a legbiztonságosabbnak.
Hogy miért éppen hozzá állított be az egyenruhás, nem is sejtette. Most
majd pár perc múlva megtudja, s tisztázza azt is, hogy mi lesz az ő szerepe a
„házak megvizsgálásában". Mert az egyenruhás bárkit kiválaszthatott volna
még a faluból... Miért éppen őt? Egyre jobban nyugtalanította előző napi tétovasága, mert ha akkor határozottan visszautasítja az egyenruhást, most nem
állna itt. De hát az meg sem hallgatta. Sőt. Megfenyegette. Ha nem várja a
Mihalkó ház előtt, az államellenes cselekedetnek minősül, s ezért felelősségre
vonhatják! S akkor ő már nem segíthet. Különben is, ha megtalálják a cirkot,
jöhet haza . . . Neviczky János a hazajövetelben már nem volt annyira biztos,
lehet, hogy ilyet nem is mondott a katona, ezt már csak ő gondolja hozzá,
hazudik magának is, egészen más, sokkal nagyobb jelentőségű dolog kiderítésére használják fel őt. Az a pár kis kéve seprűnek való cirok, ha van is valakinek a padlásán, igazán nélküle is megtalálható.
Olyasféle ez, mint egy házkutatás.
Öt azért viszik magukkal — mert úgy képzelte, hogy a katona nem egyedül jön majd —, hogy az emberek ne ijedjenek meg, barátságosan fogadják
majd a vizslatást. Nyilvánvaló: csak a falusiak félrevezetésére viszik magukkal. „Magát ismerik, magában megbíznak", mondta neki az egyenruhás.
A kövesút lavornyi gödreiben bugyborékolt a reggeli csendes eső, a hosszú
platánsor fölött egyre' csak gyülekeztek a szürke felhők. A Mihalkó háztól a
szomszéd faluig a platánok ága összeért az út fölött, s a kövesút szánalmas
szürkesége, mintha egy ismeretlen, sohasem látott alagutat borított volna be
Neviczky János előtt. Ebből az alagútból fog kijönni a katona, megáll majd
előtte és elindulnak házról házra. Megnézik a padlásokat, oda rejtették a sok
cirkot... Neviczky most először kezdett gyanakodni, hogy csak tréfált vele az
l.O

az egyenruhás, a cirok nem érték, mert ha búzát vagy kukoricát keresnének,
akkor azt még megértené, de éppen cirok után kutatni... ! Ha jön majd a
katona, ő istenigazából kineveti magát és megmondja majd neki, hogy jól megtréfálta, ilyen jót még életében nem nevetett. Hogy ide állítják őt, idős ember
létére (már ötvenéves elmúlt), ide állítják az árok szélére, hogy egy idegen
emberrel, aki neki se rokona, se barátja, sohasem látta, felkutassák a házakat
a seprűnek való cirokért...
A háborúban — ahogy ez a régi dolog eszébe jutott, széles karimájú kalapját levette a fejéről és lecsapta róla a vizet — Libus Béla csinált ilyet, azazhogy az egészen más dolog v o l t . . . Mert akkor embereket kellett összegyűjteni
a faluban, s az idegen katonákat Libus Béla vezette azokhoz a házakhoz, ahol
férfiakat találhattak. Találtak is, mert például nyoma veszett Laskó Orbánnak,
akiről akkor még a beregszászi újságok is írtak, hogy milyen messzire tudja
elhajítani a nagy fekete golyót, merthogy súlylökő v o l t . . . Kiállt az udvar
közepére, és a magas palánkon át a kövesútra meg az árokba repítette a
súlyt. Laskó Orbán volt abban az időben a legjobb magyar atléta egész Beregben meg Szatmárban. És most senki sem tud róla semmit, merthogy annak
idején Libus Béla rávitte a katonákat. De nemcsak Laskó Orbánt, másokat is
elvittek, és az egész falu Libust hibáztatta, az asszonyok megátkozták, s hiába
tagadott Libus, rábizonyították, hogy besúgó volt. Meg azután ő maradt a
faluban, amíg a többieket, mint Laskó Orbánt is, azóta már ismeretlen országokban borítja be a föld . . .
Hát ez az, gondolkodott Neviczky János. Nem cirok kell annak a nyavalyás idegennek, hanem az emberekkel akar valamit. Fegyvere is van, lóháton
jár, vele csak most találkozott először, és máris úgy utasította, mintha valami
feljebbvalója lenne. És ő annyira megijedt, hogy most itt várja a falu legszélső házánál, itt várja, hogy az idegen kénye-kedve szerint kihasználja.
Neviczky János megfordult. A Mihalkóék udvarán semmi sem moccant, a
tyúkok az eresz alatt gubbasztottak, a piros tollú kakas is egykedvűen bámulta
a füves, keskeny udvart. A félelem, ami eddig csak ott tekergett előtte,, amit
mindenféle ürüggyel távol tartott magától, egyszerre úgy megrohanta, hogy
kiabálni kezdett:
— Mihalkóné, itthon vannak?
De senki sem jött ki a házból, az ablaknál sem látott senkit.
Várt egy kicsit, a legszélső platán alá állt, a kalapját nekiütötte a fa
törzsének, vizes kezét megtörölte a kabátja ujjába. A platánok alatti szürke
alagútra nézett, s abban bízott, hogy még nem jön az idegen férfi, legalább
addig nem jön, amíg ő ki nem talál valamit, ö t nem fogják úgy kihasználni,
mint Libus Bélát a háborúban, s ő nem lesz a hóhér segédje. Ha már eddig
rászedték és idejött, az még nem jelentheti azt, hogy továbbra is aláveti magát
az egyenruhásnak.
El lehetne bújni. A tölgyesnél van az a pár hold földje.
De most, csupasz kézzel, hogyan induljon el. Legalább a családja tudna
róla. A felesége vagy a fia. És megfagyna ebben az esőben. Ha el tudná intézni, hogy valaki utána hozza a télikabátját... Még ennivaló sem kellene,
de télikabát nélkül nem mehet neki az éjszakának.
A platán alatt nem érte úgy az eső, mint Mihalkóék kapuja előtt az árokparton, kihúzta a nadrágzsebéből a zsebkendőjét, megtörölte a homlokát, majd
az arcát és a félelem zsibbasztásából egy pillanatra szabadulva, világosan látta,
hogy bujkálni értelmetlen lenne, mert az egyenruhás először a határban kezdené keresni... Mehetne a Krasznához is, de ott találná meg a leghamarabb a
pisztolytáskás idegen. Eszébe jutott, hogy tegnap, amikor leszállt a lóról, állandóan húzogatta a vállát, mintha egy bolha csipkedte volna a lapockáját, közben aprókat szipogott, majd a kis acélpálcával megigazította a füle mögött a
haját. Aztán megint csak rángatta a vállát, de mégsem vakarta meg a lapoc11

káját, ha már annyira viszkethetett neki. Közben Neviczky János udvarára
betévedt egy lepke, az egyenruhás utánakapott, de nem sikerült megfognia.
Röviden elkáromkodta magát, bosszantotta ügyetlensége, hiszen az őszi lepkék,
valami ilyesmit motyogott, már nem olyan ügyesek, már nem olyan kiszámíthatatlanok és fürgék, mint a nyári lepkék.
— Gyerekkoromban sok lepkét fogdostam össze — mondta szórakozottan
Neviczky Jánosnak.
Neviczky megfordult és nézte, ahogyan a hátsó udvaron még utoljára felvillant a lepke szárnya, majd elnyelte a kert sűrűje. Szívesen beszélt volna ő
is a lepkéről, sajnálta, hogy elrepül, abban bízott, hogy az eperfák és a diófák
árnyékából visszahimbálódzik a napfényes udvarra. De hiába várt, a lepke
csak nem jött, s a világot újra az egyenruhás jelenléte sötétítette be. Neviczky
János sehogyan sem ismerte ki magát ezekben a percekben: miért is akarja
ez a katonaféle ember, hogy ő segítse, amikor ott az elöljáróság a tanácsnál,
meg ott a szomszéd is, a terményfelvásárló, meg a nyugdíjas t a n í t ó . . .
— Ahol sok a disznótök, sok a lepke — mondta Neviczky János. — A tanyán minden színben . . .
Az idegen közbevágott:
— Ne mondja!
— Ahogyan gondolja — halkult el Neviczky János hangja.
— Maga lengyel? — kérdezte gyorsan az idegen.
— Hogyan? — nézett fel a földről Neviczky János.
— A neve után — magyarázta türelmetlenül az egyenruhás.
— Magyar vagyok, kérem. Valamelyik nagyon régi ősöm volt l e n g y e l . . .
— Értem — válaszolt hivatalosan az idegen. — Hallottam, hogy a tanyán,
a Perényi birtokon, mármint a volt Perényi birtokon, egy hétig maga volt a
parádéskocsis . . . Mert ezt mindenki tudja .. . Egy hétig . . .
— Így van — válaszolt Neviczky János. — Ezt, a t i s z t e l t . . . — szerette
volna megszólítani az egyenruhást — szóval a tisztelt elvtárs ezt honnan
tudja?
— Mindegy — legyintett az idegen. — Azt mondja meg, mi volt az oka,
hogy csak egy hétig bírta ki? — kérdezte Neviczkyt.
— Két oka volt, kérem szépen. Inkább h á r o m . . . Az első, hogy én idősebb
voltam Perényinél, és mégis letegezett. A másik, megkövetelte, hogy méltóságnak szólítsam, de ez nem járt ki n e k i . . . Mindazonáltal a harmadik a legfontosabb : azt szerette volna, hogy mindennap megborotválkozzam... Erre kérem
nem voltam hajlandó...
Az egyenruhásnak tetszett Neviczky János előadása, rekedten, mintha köhögne, elnevette magát.
— És most hányszor borotválkozik? — kérdezte Neviczkyt.
— Hetente kétszer — válaszolt azonnal, ám olyan hangsúllyal, hogy érezze
ki belőle az idegen férfi, erről a borotválkozásdologról többet beszélni nem
akar.
— Hát persze, persze — ismételgette az egyenruhás, közben forgatta a
szemét, s nyilvánvalóan egészen másutt járt az esze. — Maga használható,
derék ember — foglalta össze benyomásait lelkesen, ám kissé nyitva maradt
szájjal és hirtelen megduzzadt szemmel. így meredt rá, bambán elgondolkodva
még hosszú percekig.
Mindaz, ami az előző napon történt vele, apránként újra és újra megjelent
Neviczky előtt, s olyan élességgel, olyan pontossággal, mintha percekkel ezelőtt
történt volna. Éppen a megelevenedő képek győzik meg: az egyenruhás rászedte, az egyenruhás becsapta. Dehogyis fog ő bujkálni, meg szökdösni a folyóhoz, nem ijed ő meg, most majd kilép a kövesútra a platán alól, s hazamegy. Otthon úgyis rengeteg dolga van, s ha az idegen akar valamit, megkeresheti. Nem vétett senkinek, nem csinált rosszat senkinek, ezt elmondhatja
12

majd a katonának. Ám mégis annak örülne a legjobban, ha találkozna valakivel az úton, s megbeszélhetné vele ezt a cirokügyet is, hátha tudnak valamit,
s tisztázná azt is, hogy ezt az egyenruhát miféle emberek hordják. Mert ilyen
egyenruhát még életében nem látott.
Legalább egy fél órája ott állt már a Mihalkó ház előtt, de mintha elköltöztek volna az emberek, kihalt az utca, a kapukat senki sem nyitotta ki,
emberi neszezésnek, hangnak semmi jele. Bármennyire is esik az eső, mégsem
annyira, hogy minden hangot elöljön. Ezekben a házakban emberek élnek, és
lehetetlen, hogy éppen reggel ne mutatkozzon senki. Már a katona nem is
érdekelte annyira, ha jön, ha nem jön, ő majd megmondja neki a magáét, de
hogy a falu csendje egyszerre csak gyanús lett, ezt nem tagadhatta. Senki sem
hajtja ki a jószágokat, az udvarokon némán merednek a kutak, a farakások,
az esőtől fénylő szőlőlugasok alatt borzas korcs kutyák hasalnak, és a házak
fölött — éppen a Dögtér nevű falurész felől — hangtalanul húznak át a varjak.
Neviczky János az ereszek alatt behunyt szemmel egyensúlyozó tyúkokat
irigyelte, és a nagytollú királyi kakasokat. Tudata legmélyén ezeknek a szeretetre méltó állatoknak a helyébe képzelte magát, s feltolult benne egyszerre
ez a tompa és mégis bódító megérzés, amivel még sohasem találkozott, de most
úgy élte át, mintha a falura telepedő titokzatos csendből egy ismeretlen erő
juttatta volna el hozzá. A tyúkok és a kakasok íme, ilyen lélek nélküli boldogságban élnek, s most Neviczky János biztos volt abban, hogy minden ember
életében legalább egyszer kívánja ezt az állapotot. Ám ki tudja? Ha nem
látogatta volna meg az az ismeretlen katona, és nem ijedt volna meg tőle,
hogy a parancsait vakon teljesítse, most nem állna itt az esőben, a faluvég
házai előtt, nem tántorogna, esze ágában se lenne nevetséges képzelgésekkel
fárasztani magát, amit egyébként önmaga előtt is szégyellt. Igaz, amióta az
eszét tudta, minden ház körül élő állatot igen nagy érdeklődéssel figyelt, a
tyúkok boldogsága az udvar porában való megmártózásukkor mindig megnevettette, ilyenkor leguggolt a porban fürdő kábult jószágok elé, hogy játékuk közben is kedvesen biztassa őket.
— Mi van? Maga csak egyedül áll itt? — szólalt meg mögötte valaki.
Neviczky János nem ismerte meg a hangot, úgy gondolta, hogy az nem a
tegnapi katonáé.
— Arról volt szó, hogy legalább öten várnak majd rám — folytatta a
mögötte álló férfi.
— öten? — fordult meg Neviczky János.
— öten, de úgy látom, csak maga jött el — legyintett a férfi, aki valóban nem a tegnapi ember volt. Csak az egyenruhája volt ugyanaz.
— Na nézze — folytatta — az én nevem Laskó, érti, Laskó László...
— Nálunk a fél falu Laskó — válaszolt azonnal Neviczky János.
A férfi bólintott, hogy tudja.
Elindultak a házak előtt, a kövesút szélén és Neviczky János biztos volt
benne, hogy az ablakokból most mindenki őt figyeli. Nem Laskót, csakis őt.
Mert az egész faluból csak egyes-egyedül jött el ide, ahelyett, hogy otthon
maradt volna a fenekén és nem áztatta volna össze itt magát.
— Csakhogy én nem megyek magával. Nincs ezen a földön annyi cirok,
amiért én magával mennék.
Laskó László tudomásul vette Neviczky János közlését, de azért tovább
vonult vele a faluba.
Kis idő múltán az új egyenruhás férfi megszólalt:
— Mit szólna ahhoz, ha a maga padlásán is találnánk pár kéve cirkot?
— Ott ugyan nem — válaszolt azonnal Neviczky János.
Mentek tovább. Lassan elérték a református templom előtti kis teret. Neviczky János innen már semmiképpen sem akart továbbmenni az egyenruhás
13

férfival. Ügy gondolta, legjobb, ha illendően elbúcsúzik tőle. A tér sarkánál
volt kikötve Laskó lova, Neviczky itt akart elköszönni.
— Segítene nekem valamiben?
Neviczky várt, nem tudta, hogy miben segíthetne.
— Ismerte Laskó O r b á n t . . . ? Nekem nagybátyám volt. Tudja, a híres
súlylökő... Nehezen sikerült elintéznem, hogy most én jöhettem a maguk
falujába...
— Aha — várt tovább Neviczky János.
— Szeretném, ha megmutatná, hol lakott a nagybátyám — kezdte a férfi.
— Ahogy gondolja — válaszolt Neviczky és elvezette ahhoz a házhoz, ahol
Laskó Orbán lakott.
Laskó László sokáig állt a kapunál, ünnepélyes arccal tapogatta meg a
már korhadt deszkapalánkot.
— Most egy görög katolikus pap lakik a házban — tájékoztatta Neviczky
János.
A férfi sűrűn bólogatott, majd remegő kézzel kopott mérőszalagot vett ki
az aktatáskájából.
— Emlékszik? Emlékszik a nagybátyámra, honnan dobálta a súlyt? —
közben a mérőszalag végét odaadta Neviczkynek.
— Hogy honnan dobta? — gondolkodott el Neviczky és az ő keze is remegni kezdett a mérőszalaggal együtt. Még mindig valamilyen csapdát sejtett.
Nem akart elmozdulni a kapu elől, csak nézte, nézte ezt a másik idegent,
ugyanúgy, mint előző délután a társát.
— Onnan dobta, ahonnan — válaszolt bizalmatlanul Neviczky János.
— Ahonnan, ahonnan — méltatlankodott Laskó.
— Onnan, ahonnan — bizonytalankodott tovább Neviczky.
A férfi bement az udvarra és intett Neviczkynek is, hogy jöjjön utána.
— És mi lesz a házkutatással? — makacskodott Neviczky János.
— Házkutatás, házkutatás — válaszolt szórakozottan a férfi. — Tudja,
mióta várok én erre, hogy egyszer ezt a távolságot lemérhessem... ? Tudom,
tudom, hogy úgysem lesz pontos, de mégis több a s e m m i n é l . . . Na, akkor
emlékezzen vissza: az udvar közepéről dobott, i g a z . . . ? átszállt a palánk felett
és az árokig vagy az útig repült a g o l y ó . . .
— Volt amikor elakadt a palánkban — jegyezte meg Neviczky János. —
Csak úgy döngött, csak úgy recsegétt-ropogott kérem szépen, már ahogy eltalálta azzal a fekete vassal — magyarázta tétován.
Aztán mégis elég jól visszaemlékezett Neviczky János, és Laskó László elégedetten nyugtázta az eredményt.
— Tíz méter felett, bizony, bizony, tíz méter felett dobta azt a nyavalyás
golyót — ismételte büszkén az eredményt a férfi. — Tudja mit? Most menjen
haza. Én keresek még pár embert, aki ismerte a nagybátyámat és tőlük is
megkérdem, hogy honnan dobta a s ú l y t . . . Nem akarom, hogy a maga jelenléte befolyásolja őket. Tárgyilagos és pontos eredményt akarok. Ennyivel tartozom a nagybátyámnak.
— Rendben van — bólintott boldogan Neviczky és kisietett az utcára.
Pár emberrel találkozott, amíg hazaért, de nem foglalkozott azzal, hogy
megbámulják, s hogy tanácstalanul toporognak az utcasarkokon, a házak
kapuinál.
Otthon — anélkül, hogy szólt volna valakinek — a padlásfeljáróhoz sietett. Kicsit kifújta magát, aztán felment a létrán. A padlásajtó mellett kis
kéve cirok feküdt, vékony dróttal kötötte át valaki. Megtapogatta, megforgatta, majd letérdelt mellé és lenézett az udvarra a padlásajtóból. Érthetetlen,
szólalt meg hangosan és ugyanúgy, mint a falu végén a Mihalkó ház előtt
állva, elbizonytalanodott. Aztán mielőtt még jobban összezavarodott volna minden a fejében, óvatosan lemászott a létrán.
14

ÜJHELYI

JÁNOS

Erdei fenyő
Karácsony szombatján már délután háromkor sötétedett a világ az alföldi
kis faluban. A faluvégi szobakonyhás parasztház összébb húzta magát az ónos
szürkületben, didergett, pedig egyáltalán nem volt hideg. A konyhában csak a
sparhelt tüze világított az öntöttvas ajtó résein át. Az anya az asztal felé
indult, a petróleumlámpához. Félúton tétován megrebbent, a férjéhez fordult.
—. Meggyújtanám a lámpát...
— Még ne! Drága a petró!
Az apa az asztalnál ült, bicskájával a körmét faragta. Nem nézett az
anyára, úgy mondta ki a megfellebbezhetetlen ítéletet. Az. anya elnyomta magában a sóhajtását, visszaült a tűzhely mellé. A három gyerek, két nagyobbacska lány és egy tízéves forma kisfiú a dikón szorongott. Szótlanul, kitágult
szemekkel figyelték az apa minden mozdulatát. Az anya kinyitotta a sparhelt
ajtaját, tengericsutkákat dobott a szunnyadó parázsra. A tűz fellobbant, s egy
pillanatra vörös fény borította be a szobát.
— Éjszaka le fog esni a hó — mondta az anya.
— Nem fog. Fekete karácsonyunk lesz.
Az apa bekattintotta a bicskáját, az asztalra dobta. A csattanásra a két
lány összerebbent, közelebb bújtak egymáshoz. Csak a kisfiú, Sanyika nem
ijedt meg, nagy, barna szemeit az apján tartotta. Az anya becsukta a sparhelt
ajtaját, kezét az ölébe ejtette. A konyhában egyre mélyebb lett a sötétség és a
csend. Sanyika nagy elszánással hirtelen megkérdezte az apjától:
— Édesapám, mikor tetszik már elindulni?
— Kuss! — mondta az apa, s kibámult a tenyérnyi ablakon a reménytelenül szürke világba.
De a kisfiú nem hagyta magát. Leugrott a dikóról, az asztalhoz ment, megrángatta az apja ujjasát.
— Hát nem lesz az idén karácsonyfánk?!
Az apa keze ütésre lendült, de amikor meglátta a fia erőszakos tekintetét,
megenyhült.
— Hozd a bekecsemet.
Sanyika, mint egy kis elszabadult pillangó, futott a bekecsért, nyújtotta
az apja felé. Ragyogott az arca, ebben a percben ő volt a megtestesült boldogság.
— Tessék, édesapám. A kucsma is itt van.
— Aztán vigyázzál, Ferenc — szólalt meg a tűzhely mellől az anya. — Nehogy baj érjen. Fejszét ne vigyél.
Az apa összegombolta magán a rövid bekecset, szúrósan a feleségére nézett, nem szólt semmit. Sanyika ki akarta kísérni az apját, de az visszaparancsolta:
— Maradsz a helyeden!
A kucsmát a fejébe vágta és kiment az ajtón. Hamarosan hallatszott a
kiskapu csattanása: az apa elment. A két lány, Gyöngyi és Mariska az anyjukhoz futottak, körülcsókolták.
— Lesz karácsonyfánk! — sikongott a nagyobbik lány, Mariska. — Ugye
megmondtam, hogy lesz! Apu nekem külön megígérte.
Az anya arcán halvány mosoly bujkált, ahogy a mostohalányát nézte.
— Lesz, persze, hogy lesz. Apátok elintézi.
15

Felkelt a kisszékről, meggyújtotta a lámpát. A fény egy pillanat alatt beragyogta a konyhát. Gyenge kis sugárzás volt ez, mégis élettel töltötte meg a
csöppnyi helyiséget. Az anya egy pillanat alatt felélénkült, osztotta az utasításokat.
— Mariska! Készítsd elő a zsírt meg a cukrot. Gyöngyi, hozd ki a szobából a krepp-papírt, kezdd el felvágni, de szépen. Te meg kisfiam — az anya
Sanyikára nézett — sötétítsd el az ablakot, nem kell, hogy belássanak.
A kisfiú értetlenül nézett az anyjára.
— Hiszen nem jár erre ilyenkor senki. Minek kell besötétíteni?
— Azt sosem lehet tudni! — Az anya hangja megkeményedett.. . — Tedd
azt, amit mondtam! Ne feleselj!
A kisfiú nem először végezte ezt a műveletet, ha néha-néha — nagyritkán
— feketén levágtak egy-egy kismalacot, akkor is mindig neki kellett besötétítenie a konyhát. Korán megtanulta, hogy félni kell mindenkitől, : mert az emberek rosszak, feljelentgetősek. Nem ellenkezett hát tovább, beszaladt a szobába, kihozta az anyja berliner kendőjét és megszokott mozdulatokkal a
konyhaablakra, a kiálló szögekre illesztette a sötétkék rojtos anyagot.
Megpezsdült az élet a konyhában. A tűzhelyen egy kis láboskában megolvadt a zsír, az anya kristálycukrot szórt rá, fakanállal kevergette a fokozatosan barnuló masszát. Sanyika nagyokat nyelt, ahogy a sparhelt mellett állva
figyelte a készülő szaloncukrot. Nagyon szerette az édességet. Csendesen kérdezte:
— Diót nem tesz bele, édesanyám?
— Diót? — csodálkozott az anya. — Hát honnan lenne nekünk diónk?
— Tavaly még volt. Vettünk a botban dióbelet.
— Hol van már az? — Az anya megsimogatta a fia arcát, engedékenyen
mondta. — De mák azért van, és az is nagyon finom, meg egy kis veres bort
is öntök majd hozzá. Jó lesz?
— A kalács is mákos — durcáskodott Sanyika. — Minden mákos.
Az asztalnál ülő két lány — a krepp-papírt szabták, nyírták — felvihogott.
— Csend legyen! — fordult feléjük az anya. — Csináljátok a dolgotokat!
Te meg kisfiam — fordult Sanyika felé — ülj le és olvasgassál.
— Mit olvassak?
— Hát azt a könyvet, amit az igazgató bácsitól kaptál karácsonyra.
— Azt már régen kiolvastam.
Az anya felsóhajtott.
— Akkor kezd elölről. És ha van kedved hozzá, olvasd hangosan, te olyan
szépen, okosan tudsz olvasni.
A kisfiú megtelt melegséggel, legszívesebben megcsókolta volna az édesanyja kezét, de nem tette, mert ez nem volt szokás náluk. A komódból elővette a féltve őrzött papírfedelü könyvecskét, leült az asztal mellé, a lányokkal
szemben, egy picit magasabbra srófolta a petróleumlámpát. Fellapozta a címoldalt, köhintett egy aprót, majd belevágott az olvasásba.
— Hámori Ottó. Én, Károlyi Mihály fogadom. — Itt megállt, mert a cím
alatti beírást, az igazgató bácsi sorait szégyellte felolvasni. Csak magában suttogta el a százszor elolvasott, kívülről tudott szöveget:
„Varga Sándor. IV. o. tan. Jó tanulás
jutalmául, a községi Tanács ajándéka.
Mikepércs, 1951. XII. 21.
Szakács Andor
igazgató"
A beírás alatt egy vörös pecsét: „Állami Általános Iskola. Mikepércs 60."
S a címlap legalján: „Ifjúsági Könyvkiadó."
Az anya hátranézett a tűzhelytől.
16

— Mi lesz már? Olvasol vagy nem olvasol?
Gyöngyi, a kisebbik lány hozzátette:
— Kéreti magát.
— Mint egy lány — kacagott fel a duzzadó mellű Mariska.
Sanyika lapozott egyet, kicsit megemelve a hangját, olvasni kezdte az első
fejezetet.
— „Fél hét sem volt még, amikor Károlyi Gabi a gyárhoz érkezett.
A nyári reggel langyos széllel simogatta a téglaépület körül a vörös virágokat.
Jól esett a séta a jobbra-balra hajladozó virágok közt a köves úton. Gabi újságot vett, belelapozott, elolvasott néhány címet. Ment volna már a műhelybe,
amikor Rátkiné, ez a fecsegő pletykafészek köszönt rá. A sztahanovista kitüntetések körüli vitáról beszélt. Gabi legjobb barátját, Veres Sanyit keverte bele
erősen a dologba. A fiú haragosan faképnél hagyta a gyárkapuban a »nagyságos asszonyt«..."
Sanyika egyre nagyobb lendülettel olvasott, de félszemével az anyját
figyelte: hol tart a szaloncukor készítésében?
Az anya a zsírral enyhén megkent gyúródeszkára borította a pirított cukrot. Fakanállal elegyengette a masszát, majd mákot szórt a tetejére. A cukor
rövid idő alatt megdermedt. Ekkor az anya egy vízbe mártott késsel óvatos
mozdulatokkal csíkokra, majd kis kockákra vágta a cukortáblát. Közben a
lányok is elkészültek a szalonpapír cakkozásával. Nem volt más hátra, csak a
cukordarabokat becsomagolni a krepp-papírba. Az anya és a két lány, az asztal
túlsó végén, szorgalmasan csomagolt. Sanyika pedig rendületlenül olvasta tovább, nagyokat nyelve, Károlyi Gabi történetét:
„ . . . A nap már magasan járt. Közeledett a dél. A gyönyörű, tiszta műhely
falai a gépek egyhangú, kedves munkáját verték vissza. Csendes ajtónyitással
Kovács Ilona lépett a terembe. Sárosi, az öntvénytisztítók művezetője küldte
át ide valami rajzzal. Mindig zavarban volt, ha ide kellett jönnie. Az egyik
gépnél Sanyi, a másik gépnél meg az a kicsit haragos, kicsit mosolygós f i ú . . .
a Gabi. Bolondoznak egymással a DISZ-ben, meg másutt is, ha találkoznak, de
több s e m m i . . . "
Az anya néhány kettétört cukorkát tett Sanyika elé.— Ezt megeheted. Ezeket nem tudjuk becsomagolni. A kisfiú a szájába
tömte az édességet, elakadt az olvasásban. Mariska, a nagyobbik lány izgatottan kérlelte.
— Olvasd tovább! Most kezd igazán érdekes lenni.
Sanyika a szája padlására tolta a cukordarabot, a mák édeskés-fanyar
ízét kóstolgatta: nem is olyan rossz, ha már dió nincs.
— N a . . . — nyafogott Gyöngyi is —, miért kéreted magad?
A kisfiú összerágta a cukrot, lenyelte. Folytatta az olvasást.
„ . . . Ha legalább moziba hívná egyszer-egyszer, vagy sétálni. Milyen szívesen járna vele egyet a ligetben . . . "
— A ligetben — ízlelgette a szót Mariska. — Az anyjához fordult. — Mi
az, hogy liget, édesanya?
Ebben a pillanatban becsapódott a kerítés kapuja. A konyhában ülők
valamennyien tudták, hogy az apa érkezett meg. Az anya lejjebb srófolta a
lámpát, Sanyika a komódba rejtette a könyvét, a lányok pedig visszaugrottak
a dikóra, egymáshoz bújtak.
Ott állt az apa az ajtóban, hatalmas termete teljesen befedte a nyílást.
A kucsmája hátrabillent a fején, a homlokcsontján izzadtságpatakok csorogtak
az álla felé. Lihegett. Egy szemvillanással számbavette a családját, meg az
asztalon becsomagolt szaloncukorhalmot. Szúrós tekintetével megkereste Sanyikát, aki ott lapított a komód sarkánál, neki mondta.
— Nincs karácsonyfa.
— Nem igaz — suttogta a kisfiú.
2 Tiszatáj

17

— Szóval hazudok? — Az apa ravaszul hunyorított.
— Tudom, hogy van, ott van a háta megett — pihegte a kisfiú.
— Okos fiam vagy — mondta az apa. Bal kezével a háta mögé nyúlt, berántotta a konyhába a fenyőfát, a felmázolt földre dobta, a sparhelt elé, majd
becsapta maga mögött az ajtót. — Díszítsétek fel!
Sanyika előmerészkedett a komódtól, kikerekedett szemmel nézte az alig
méternyire nőtt, fiatal fenyőfát: hosszú tűlevelű erdei fenyő volt, nem igazi
karácsonyfa. De hát ez igazán nem volt újdonság a számára, megszokta már,
hogy nekik csak ilyen jut. Igazi karácsonyfát ő még csak a doktor néniéknél
látott, aki a bábszínpadot vezette, szórakozásból, unalomból? Ma délután is ott
volt, és látta a mennyezetig érő igazi karácsonyfát. Milyen szép volt! Tele
angyalhajjal, csillagszórókkal, színes gömbökkel...
A fenyő a konyha közepén, a földön haldoklott. Sanyika felemelté, magához vonta a szúrós fát. Megcsókolta a tűleveleket. — Szeretlek— suttogta —,
nagyon Szeretlek! Tekintete végigkúszott a fán, és elöntötte a szemét a könny,
mikor meglátta a barna gyökereket. Egy pillanat alatt megvilágosult előtte,
hogy az apa egy mozdulattal rántotta ki a földből a fát. Talán éppen azt a fát,
amit ő ültetett el két évvel ezelőtt, a fásítási hónap keretében.
Az apa lehányta magáról a bekecset, a dikóhoz ment, elhessentette a
lányokat.
— Menjetek innen!
Végigvágta magát a dikón, hasra fordult és halkan nyöszörgött.
— Végem van.
Az anya odakuporodott mellé.
— Mi történt?
. — Belém lőtt az a gazember. Sörétes puskával. Hajszál híján e l k a p o t t . . .
— Kicsoda?
— A v a d ő r . . . Kis Jóska. Hát hiszen tudod, régen pikkel rám. Kifigyelt.
— De nincs baj?
— Nincs. Sikerült egérutat nyernem.
— Hol fáj? Hová lőtt?
— A seggembe. Adjál pájinkát.
Az anya a tátott szájú gyerekekre dörrent.
— Mire vártok? Vigyétek be a fát a szobába és díszítsétek fel.
A két lány és Sanyika beculálták a fát a szobába, s a konyhából beszűrődő
félhomályban aggatni kezdték a szaloncukrokat a tűlevelekre. Az anya befutott
a kamrába, csatos üveggel jött vissza, házi főzésű pálinka volt benne.
— Igyál — nyújtotta a férje felé az üveget. — Ez jót tesz.
Az apa hosszú kortyokban nyelte a méregerős italt. Aztán felszisszent.
— Fáj. Ki kéne szedni a söréteket.
— Hívjam el az orvost?
— Még csak az kellene! Meg tudod te is csinálni. Húzd le rólam a nadrágot.
Sanyika ekkor már á szobaajtóban állt, kigúvadt szemekkel nézte az eseményeket. A fenyőfa feldíszítése egyáltalán nem érdekelte: azt figyelte, mit
csinál az édesanyja az édesapjával.
Az anya, miután szabaddá tette az apa hátsó felét, a konyhaszekrényhez
ment, az ecetesüvegért. Egy rongyot megszívatott ecettel és óvatos mozdulatokkal tisztogatni kezdte a sebet. Az apa felüvöltött:
— Fáj! Csíp!
— Az a jó — mondta az anya. — Igyál még egy kis pálinkát!
Az apa meghúzta az üveget, alig maradt már valami az alján.
— Most szorítsd össze a szádat! — Az anya egy ollóval egymás után
szedte ki a sörétet az apából. Egy cseréptányérba dobálta az ólomdarabokat.
Sanyika számolta: egy, kettő, három, négy, öt, kész. Fellélegzett, sikerült.
18

Az apa az oldalára fordult, megitta a pálinka maradékát. Nyújtotta a kezét az
anya felé.
— Gyere, feküdj ide mellém. Már jól vagyok.
Sanyika szíve összeszorult: most mi lesz?
— Ne bolondozz — suttogta az anya. — Itt vannak a gyerekek. Lehet,
hogy figyelnek bennünket. — Lópokrócot dobott a férje meztelen alsó testére.
— Maradj nyugton.
Sanyika kilépett az ajtófélfa takarásából.
— Hová mész? — dörrent rá az apa.
— Kaptam egy könyvet, a jó tanulásomért, azt akarom a karácsonyfa alá
tenni. A doktor néniéknél is így v o l t . . .
— Mutasd csak!
Sanyika elővette a komód alsó fiókjából a könyvet, nyújtotta az apjának.
Az akadozva olvasta a címet.
— Én, Károlyi Mihály f o g a d o m . . . Ez valami politikai könyv?
A kisfiú nem tudott válaszolni. A szobából kiviharzott a két lány, Mariska
és Gyöngyi.
— Apu! Kész a karácsonyfa! Gyönyörű! Meg tetszik nézni? — rajongott
Mariska.
— Hagyjátok most apátokat, beteg — mondta az anya.
— De igazán szép — nyafogott Gyöngyi.
Az apa félkönyékre támaszkodott a dikón.
— Gyertek ide hozzám. Sorba! Sándor, te állj középre, a lányok közé.
Az anya csutkákat dobált a sparheltbe, megcsóválta a fejét.
— Mire jó ez?
Az apa szeme részegen csillogott.
— Ki szeret engem legjobban? —
— Én — mondta Mariska, és az apa felé indult.
— Maradsz! — Egy pillanatra elborult az apa tekintete. — Szegény édesanyád . . .
— Ferenc! Tudod, mit beszélsz! — Az anya felkelt a tűzhely mellől. Egyenesen, mint a fenyő a szobában, úgy állt a konyha közepén.
— Tüdővészben pusztult el — mondta az apa —, úgy halt meg a te édesanyád, Mariskám.
Gyöngyi sírni kezdett.
— Én is szeretem édesapámat.
— És te? — Az apa Sanyikát nézte.
— Én is — suttogta a kisfiú, s lehajtotta a fejét.
— Ne! Itt van! — Az apa a fia felé dobta a jutalomkönyvet.
Sanyika egy mozdulattal elkapta a könyvet, magához szorította.
— És most, mivel karácsony van, énekelni fogunk. Mégpedig azt, h o g y . . .
Mennyből az a n g y a l . . . Halljam! — parancsolta az apa.
A két lány, magas fejhangon fújni kezdte:
„— Mennyből az angyal,
Lejött hozzátok,
Pásztorok, pásztorok,
Hogy Betlehemben..."
Az apa szúrósan nézte a fiát.
— Te miért nem énekelsz? — kérdezte.
Sanyika nem felelt.
Kint megdördült az ég, hirtelen villámfény világította meg a konyhát.
Aztán szép csendesen esni kezdett az eső.
— Ez nem lehet igaz — sóhajtotta az anya. — Karácsonykor eső?! Ilyet
én még meg nem éltem.
2*

19

Az apa hátrahanyatlott a dikón, a levegőbe bámult.
— Mondtam neked, hogy fekete karácsonyunk l e s z . . . Nem hitted el.
A hirtelen támadt csendben Sanyika kiódalgott a konyhából.
Állt az udvaron, a jutalomkönyvet a kisujjasa alá dugta. Az esőcseppek
végigfolytak az arcán, s legurultak a fekete földre. Sírni szeretett volna, de
sehogysem sikerült.

SÁRKÖZIEK LAKÁSÁN, 1938.
20

BEKE GYÖRGY

Tatárlyukak Köbölkúton
Meddig lehet barlangban élni? Mióta vendéglátóim felvittek a Horpos oldalára,
egyfolytában kísért a kérdés. Fákkal, m a j d n e m erdővel szegett kicsi domb, amelyről
belátni az egész falut és az ide tartó útból is egy kanyarulatnyit. A domb oldalát,
mint derékszíj, szekérút f u t j a körbe. Óriási gyűrűnek nézhetném, mindjárt kettőnek
is: párhuzamosan szaladó nyomok. Az utak mentén teknőszerű horpadások. Huszonnégy egymás mellett. A huszonnegyediket 1946-ban fedezték fel, meglehetős épségben. Föld alatti világba vezet, mind a huszonnégy, szoba nagyságú üregekbe. A barlangok fala aránylag ép, az agyag kiszikkadt, kőkeménnyé vált. Három-négy család
is elfért egy üregben, szorulva több is.
Barlangban éléshez a levegőt a természet adja, korlátlanul. Talán vizet is lehet
fakasztani föld alatti forrásból. Élelmet a menekülők hoztak magukkal. Egy hétig,
kettőig is meg lehetett húzódni észrevétlenül. Különösen, ha a szűk bejáratot galylyakkal fedték e l . . . A tatár portya száguldva jött, s tova is viharzott. Egyetlen órát
vagy egyetlen napot kellett kibírniuk a föld alatti üregekben, némaságban. Ezért az
egyetlen óráért, vagy egyetlen napért építették meg a primitív, de századok óta
fennmaradt f e d e z é k e k e t . . .
— Vajon nem a természet játékai ezek?
— Elképzelhetetlen, hogy a természet huszonnégyszer ugyanazt játssza végig.
— Honnan tudja, hogy éppen a tatárok ellen vájták az üregeket?
A világosszürke szemben türelmes fölény, igazi pedagógus készség. Barnás-vöröses arcbőr, magas, sovány termet. Orbán János harmincesztendős szentmátéi fizika—
kémia-tanár. Köbölkúton is otthon van.
— A nép mindig tatárlyukaknak hívta az üregeket. Öröklődött ezek elnevezése
is, mint a hegyeké, vizeké.
Az ötlet azért volt kiváló, magyarázza Orbán János, mert a Horpos viszonylag
kicsinyke domb. Szemközt pedig ennél magasabb emelkedések, egész hegyvonulat:
Fűzágy és S e l y p e s . . . A portyázok becsaptak a faluba, látták az üres házakat, azt
hihették, hogy a lakosság a nagy, sűrű erdőkben talált menedéket, a Fűzágyon vagy
a Selypesen keresték a k ö b ö l k ú t i a k a t . . .
A tatárok maradtak meg iszonyatként az emlékezetben, pedig előttük már Básta
martalócai legalább olyan kegyetlenül gyilkolták végig a Mezőséget. Somogyi Ambrus, Belső-Szolnok vármegye jegyzője a Básta-korszakról ezt jegyezte fel: „Föld
népe szorult erdőkebelbe, havasokba, hegyekbe, rettenetes nagy hidegségben. Nem
találának magoknak rejteket, erdőben is felkeresték őket, nagy kegyetlenséget rajtok
tésznek, sokakat tűzzel égettetnek meg, sokaknak fejét megtekerik, hogy a szemek a
fejekből kiomlott — kikben azután sokat láttunk, hogy koldultanak, kik azelőtt
marhás emberek voltanak és jól bírták magokat; sokakat tüzes vassal égettenek,
parázséval, tüzes hamuval hátokat, hasakat égették, szíjat metszettenek játékból
soknak az hátokból — azt ők nevezték szártekerő szíjnak; sokat hajoknál fogva felakasztottak, szalmatüzet raktanak reájok — ezt ők nevették, k a c a g t á k . . . Monorán
volt ez dolog. Az utcán nagy tüzet csináltanak, a megfogott szegény népet: magyart,
szászt, férfiat, asszonyembert a tűzre hajították egyfelől, másfelől visszavertek reá,
és így tűzzel emésztették meg őket."
E gyilkolási hullám nyomán, az 1604-es kolozsvári országgyűlés nem törvényt
fogalmazott, hanem sirámot:
„Annyira megromlottunk, hogy szegény jobbágyink úgy elpusztultának, hogy
igen kevés helyen lakik falun egy vagy két ember; az hul pedig laknak is valami
21

kevesen, éjjel-nappal rajtok vagyon az vitézlő rend, magok mindennapi életekkel
nem szabadok."
A Mezőség magyarsága ekkor fogyatkozott meg úgy, hogy soha nem heverte ki.
Pedig még hátra voltak a tatárdúlások egymást űző hullámai! „A zsákmánnyal
megrakodva kitakarodó ellenséges csapatok seregestől hajtották magukkal a foglyokat, és sűrűn indultak Konstantinápoly felé az erdélyi törökök táborokból legyilkolt
magyarok fejbőrét szállító hosszú szekérsorok" — összegezte Makkai László, aki legteljesebben tárta fel a megtorló hadjáratok következményeit. Az utolsó bosszúhadjáraton, 1661-ben a porta büntető seregét elkísérte Evlija Cselebi híres török krónikás, történetíró és útleíró, akit IV. Murád szultán kedves mulattató jaként is számon
tart az irodalomtörténet. Megjegyzi róla, hogy néha megbízhatatlan, nagyokat mond,
és csak más forrásokkal egybevetve lehet elfogadni állításait... Amit Erdély nagy
romlásáról írt, azt a t á j máig égő sebeivel vethetjük össze — a tatárlyukakkal is —
és szomorúan hihetünk Evlija Cselebinek: a szultáni katonaság és a gyülevész m a r talócok elpusztítottak mindent, ami útjukba k e r ü l t . . . a Szamos mellett kilencezer
foglyot gyilkoltak le, amikor hírét vették Kemény János közeledő s e r e g é n e k . . . „ ö t hat mérföldnyire egy faluban egy kunyhó nem volt, egy ember nem lakott, elraboltattak, levágattak és az dög miatt elhaltak."
Orbán János azt mondja, hogy két Keszű volt a tatárvonulások e l ő t t . . . Nagykeszűnek nyoma sem m a r a d t . . . Kiskeszű népe a nádasban bújt el, úgy menekült
m e g . . . Egyetlen reménység maradt: a nádas és az ilyen tatárlyukak.
Mint fájalmas refrén a nagy erdélyi drámában: h a l á l . . . p u s z t u l á s . . . menekül é s . . . bujkálás . . . r e j t e z é s . . .
Persze, a barlangban éléshez — a biztosnak bizonyult oltalomhoz — hozzá lehet
szokni, az emberek természetévé v á l h a t i k . . .
Dr. Kós Károly 1946-ban járt néprajzi kutatáson Köbölkúton. Azt vizsgálta, hogy
milyen napokon tartják itt a lakodalmakat, és miért éppen akkor. Figyelt egyébre
is. „Az 1945. évi községi kimutatás szerint a többségében magyar családok 80 százaléka 10 holdnál kevesebb földdel rendelkezett, ezeknek is negyede szegényparaszt
volt. Városoktól, vasúttól, országúttól távol eső, tipikus mezőségi parasztfalu. Lakói
közt nem voltak másfelé is járó mesteremberek, piacozó asszonyok, cselédeskedő
lányok, viszont mindenki igyekezett magát mindenfélével házilag ellátni. Ezzel magyarázható a lakosságnak hagyományaihoz való ragaszkodása is, valamint az, hogy a
hagyományalakító erők itt külső hatásoktól mentesebben működtek."
Befelé forduló, kapujukon belül élő emberek.
Minden portán kiásták a maguk oltalmazó tatárlyukát? Kényszerű hagyományból, örökös félelemből, bizonytalanságból?
De meddig lehet barlangban élni?
Modern olajkályha a szövetkezeti boltban. Tévéantenna a háztetőkön.
— Nézték a közvetítést az űrhajósok holdra szállásáról, és nem hitték el.
— Hiszen a pápa is gratulált az űrhajósoknak — csodálkozom.
— Nem vallásilag nem értették. Én akkoriban itt tanítottam — folytatja Orbán
János. — Két esztendeig köbölkúti voltam. Az emberek úgy ítélték meg az egész
holdutazást, mintha becsapás, szemfényvesztés volna. Meg aztán, miért a holdra
menni, mikor annyi az elvégeznivaló a földön? Egy jó utat építeni ide, Köbölkútra,
hogy vigyen ki sár nélkül a feneketlen gödörből...
Egy ötvenesztendős, tekintélyes gazdaember, Deák János volt a legnagyobb „ellenzője" a holdutazásnak.
— Kidobtak ennyi sok pénzt azért, hogy felmenjenek a holdra? — kérdezte
hitetlenkedve.
. — A tudomány hasznára, János bácsi.
— Valami turpisság van ebben. Amibe az kerülne, annyi pénz tán nincs is a
világon. És ki kockáztatná az életét hiába?
Minél jobban bizonygatták neki, annál makacsabbul tagadta, hogy igaz lehetne,
22:

amit a tévében látott. Hiszen annyi mindent elhitettek már vele, annyi mindent
mondtak neki, ő csak azt hiszi el, amit maga is megtapasztalhat.
A női ruhát és a fehérneműt továbbra is saját maguk szövik, varrják. Sajnálnak
pénzt kiadni érte? Mindig szűkében voltak, egyetlen jövedelmi forrásuk sokáig az
állattenyésztés volt.
A rendszeres buszjárat beindulása óta elkezdődött az ingázás. Elhúzódás a faluból. Távolabbra is, „szerencsésebb" tájakra. Legtöbben a közeli Sármásra, Régenbe
mennek, de Besztercén, Nagyenyeden, Déván és Balánbányán is dolgoznak köbölkútiak. Heti vagy hónapi ingázás lett a sorsuk. Tizenkét család Somkerékre költözött.
Előbb egyik Deák família próbálkozott meg. (Leggyakoribb köbölkúti magyar vezetéknevek a Deák, Lakatos, Kiss, Nagy, Űjlaki, Fóris és Rigó.) Az úttörők nyomában
egymás után kerekedtek fel. Ez a népmozgás jégzajlásszerű Köbölkúton, ahol a föld,
a völgy mindig visszatartotta az elkívánkozókat. Az 1940-es bécsi határ Köbölkút
fölött, a dombtetőn húzódott, a falu Dél-Erdélyben, a tanyák egy része ÉszakErdélyben. A férfiak közül sokan átszöktek a katonáskodás vagy a csendőrök zaklatásai elől, ki a tanyákra, de az asszony, a gyermekek a föld mellett maradtak, a
ház mellett, a maguk biztonságosnak érzett „tatárlyukaiban". A Somkerékre távozott
tizenkét család a Köbölkúthoz fűző félszeg biztonságérzet lassú fellazulását jelzi.
A barlang szája k i t á g u l t . . .
— Városra végképp még kevesen költöznek be. Somkerék falu, nincs is túl
messzire. Kimerészkedtek a tatárlyukból, de nem túlságosan messzire, hogy bármikor
visszaszaladhassanak. Peremélet, ugye?
Igazi pereméletre, vegetálásra nem itt, hanem a szomszédos Mezőszentmihályon
találhattam szomorú példát. A falu maga is a „végeken" van, s a legvégén, a falun
is kívül, völgykatlanban egy család: Kisék. Mocsaras helyen át lehet eljutni hozzájuk; a járást ők ismerik, másnak nem tanácsos. Négy testvér élt ott; hárman a házban, Jancsi, Gyurka és Pendzsi, János pedig félszegen, bénán az istállóban töltötte
a maga fél évszázadát, vagy többet is, ki tudja. (A János és Jancsi két külön személy; a becenév önálló keresztnévvé tétele nem ritkaság a Mezőségen.) Kisék őstermelők, a szó valódi értelmében, pásztorok; kapcsolatuk alig van a világgal, állataik ellátják őket élelemmel, gyapjúval, a világ hagyjon békét nekik, nincs közük
másokhoz, másoknak se legyen hozzájuk/ Ügy hihetné az ember, hogy ezen a jámbor
Robinson-szigeten tiszta emberség, jóság és szeretet uralkodik. Az, ami megvan bennünk, eleve s a világ álnokságai ezekben az emberekben nem ronthatták el. Ó, álmodozó Rousseau! A Kis család nyomorék tagját, Jánost az istálló jászlában tartották évtizedeken át, egy vödör mellette ételnek, másik italnak, harmadik, hogy dolgát
abba végezze. Az állatok maguk közé fogadták, nyalogatták az arcát, s ő morogva
köszönte. Beszélni sem tudott már, csak morogni és sikoltozni, ha fájlalta valamelyik
tagját — de a fájdalom is üres közönnyé tompult —, és ha a község hivatalosai vagy
a pap, a tanítók közbe akartak avatkozni, hamarosan belátták, hogy ennek az élet
alatti életnek a megcsontosodott törvényét jóval előbb kellett volna megtörni. Most
belepusztulnának mind a négyen, nemcsak János, ha áthoznák őket a mocsár titkos
ösvényén a világba, ahol koccanások, haragok, gyűlölségek és ellentétek, néha bosszú
és gonoszság is hamarább terem emberséget és szeretetet, belátást és jóságot, mint
éz a barlangmély az idők feledett végén. Ott halt meg János a jászolban, holtában
került a világba — a temetőbe.
Köbölkúton, akik ismerik, ajakbiggyesztve emlegetik Kisék mocsarát. Az olyan
barlang rövid időre védelem, később börtöne testnek-léleknek, legfőként az öntudatnak.
Kérdem, kit neveznének meg a mai köbölkútiak közül olyant, aki ítéletük szerint korszerű ember ebben az elzárt faluban?
— Mondjuk Űjlaki, a traktoros, Üjlaki Ferenc.
— Miben korszerű ember ez az Űjlaki?
— Mindig megmondja a véleményét. Nem rejti el az arcát, a gondolatait, a
nyelvét.
23

— Mások rejtik?
— Üjlaki a legjobb traktoros talán. Ilyenkor szántás idején meg sem találja,
éjjel is a mezőn van. ö kimondhatja azt, ami a szívét nyomja.
— ö az egyetlen szorgalmas ember Köbölkúton?
— Ugyan! Meg lehetne itt élni másként? Köbölkúton mindig keményen kellett
dolgozni.
Megegyezünk abban, hogy nem csak a jó munka, a szorgalom tesz őszintévé és
szókimondóvá valakit, jellem dolga is ez, a bátorságé. Az öntudat a nyelvben szólal
meg, a nyelv rejtőzése az öntudat fogyatkozása. Köbölkúton nemegyszer és nem is
rövid időre tatárlyukak fedezékébe bújt az anyanyelv. Ilyen tatárlyuk volt minden
családi otthon, a ház és az udvar, a kapun belül.
— Négy évvel ezelőtt különös lakodalom volt itt — emlékezik Orbán János. —
Egy zselyki legény, Bocskai András vette feleségül Ajtai Annuskát Köbölkútról.
A kultúrotthonban tartották a lagzit. A zselykiek híres nótás emberek, ők Köbölkúton sem halkították le a hangjukat. Szálltak a népdalok, a hallgatók, ahogy falusi
lakodalmakon szokás mindenütt. Csak nem Köbölkúton! A lány részéről vendégeskedők előbb meglepetten hallgatták, egyik-másik pisszegni próbált, csendesebben, kihallatszik az utcára. S ha ki, a zselykiek nem sokat törődtek ezzel.
— Köbölkúton nem énekelnek?
— Egy ember azt mondta volt nekem: „Tanár úr, mi magunkban is tudunk
énekelni. Minek hívjuk fel magunkra a figyelmet? Miért megharagítani valakit."
— De kicsodát, az ég szerelmére?
— Nem tudhatjuk. Antonescu idejében a csendőrök megvertek, ha magyarul
énekeltünk.
— Hol vannak már Antonescu csendőrei?
— Nincsenek, ez igaz. De t u d j a . . . ha egyszer szájára vertek az e m b e r n e k . . .
Lakatos Mihály negyven körüli, útépítő munkás. Az útépítőt a sorsa sokfelé
meghordozza. Lakatos Mihály nyilván került vidám társaságba is, ahol jókedvűen
énekeltek. Idehaza azonban úgy vélekedik, hogy a köbölkútiak mindig magukba
zárták az éneket, belül énekeltek, magukban, és megmaradtak. A szomszédos falvak
túl hangosak voltak, sorra el is pusztultak...
A Horpos oldalában, tatárlyukak között életrevaló tapasztalat lenne ez? Meddig
lehet barlangban élni? Még a magunk lelkének barlangjában is, együvé zárva anyanyelvünkkel.
— A köbölkútiak mindig vigyáztak a nyelvre, féltették, óvták.
Kevés okmány között, a falu zivataros múltjából fennmaradt egy testamentum.
Kelt 1687. február 1-én, tehát alig negyedszázaddal a Mezőséget végigpusztító tatárjárások után. Mikor még nagyon épségben őrizték, rejtették a tatárlyukakat, mert
soha nem lehetett t u d n i . . .
Úgy szól ez a testamentum, egyezség, hogy ha csak két magyar is marad Köbölkúton, a hanggal — a nyelvvel — éljenek akkor is, ha egyetlen egy marad, az se
adja, soha ne adja, mivel akkor önmagát veszíti el. Tették pedig ezt a hagyakozást a
traktusbeli — esperességi — más eklézsiák előtt: Gecsi János senior (esperes), Csernátoni Péter notar (jegyző), Keresszegi Mihály assor (fegyelmi ülnök) és a következő
juratusok (esküdtek): Farkas János, Hertely András, Nagy Pál és megint Nagy Pál
(kettő volt), Csáni Pál, Berta Péter, Kóbori Mihály, heten, egy akarattal.
— Vannak-e ezeknek az esküdteknek mai leszármazottaik?
— Farkas név nincs már, a Hertely családból az utolsó férfi él Köbölkúton, de
a família tagjaiból Ujősön és Sármáson többen vannak, azok tudják magukról, hogy
Köbölkútról származnak. A Csániak kihaltak, a Berták is, a Kóborik nemkülönben . . . Nem is képzeltem, hogy egy ilyen faluban három évszázad alatt kihalnak
családok és újak jelennek m e g . . . De a testamentum érvényes az újaknak is.
A parancs túléli a családokat.
Bogdánná Kulcsár Erzsébet óvónő nem a tatárlyukak romantikus félelmében
24

nőtt fel, mivel nem idevalósi. Negyven gyermeket tanít énekre, szavalatra, játékra.
Harminc magyar és tíz román óvodást.
— Énekelni magyarul is megtanítja őket?
— Hogyne tanítanám. A tanrend szerint.
— Tudnak is magyar énekeket?
— Az én óvodásaim mind.
— És a felnőtt köbölkútiak?
(Horváth Pál besztercei tanár műkedvelői 1971-ben jártak Köbölkúton, egyetlenegyszer. Részletek a Pali naplójából:
„Nehéz az út, mély a sár, de a lovak ismerik az utat, nincs baj velük. Csupán
egyszer kellett leszállnunk a szekérről a meredek k a p t a t ó n . . . Berbecaru igazgató
vár a művelődési otthon előtt, de elfelejti elhozni a kulcsot, így tízperces további
didergés... Villanyvilágítás nincs, az áramszolgáltatás egészen hajnalig szünetelt...
Ilyen körülmények között is 170—180 ember volt kíváncsi az előadásunkra. A tanyákról is bejöttek, a vad sötétség ellenére. A padsorok között gyéren világító viharlámpákat fedezünk fel. A súgó elemlámpa fényénél kiséri a szöveget... A kultúrotthon vezetője arra inti a jelenlevőket, hogy legyenek fegyelmezettek, nevessenek,
amikor kell, tapsoljanak, amikor kell, bizonyítsák be, hogy civilizált e m b e r e k . . .
A tanítónőt játsszuk. A szolgabíró, mikor leül, a székből kiálló szegben felhasítja
ujját. Észrevétlenül próbálja elállítani a vérzést. A tanító nagyon jó, Nagy Endre
tehetséges fiatalember, beleéli magát helyzetébe, a harmadik felvonásban mikor
összecsapnak, méltó ellenfele ifjú N a g y n a k . . . Zaj a színfalak mögött, padlórecsegés,
állandó morgás, suttogó beszélgetés... Ami előadás után következett, szinte hihetetlen volt: esküvői vacsorát készítettek a szülők. Húsleves, krumplipüré, vöröskáposzta,
körtőskalács. Éjjel két órakor kellene visszaindulnunk, de lehetetlen, havazni kezdett, a. szekeresek nem vállalkoztak az ú t r a . . . Reggelig borozgattunk, énekeltünk,
majd táncoltunk. Már világos van, mikor megpihenünk... Ekkor Chereches Erzsike
szavalni kezd, Lászlóffy Aladár versét: Maradj velünk! Áhítattal hallgatjuk a Mezőség közepén, ahol oly mély, járhatatlan tud lenni a s á r . . . öten indulunk vissza délután fél háromkor a kecsedi vasútállomásra... A bevétel 569 lej volt, 85 lej terembért fizettünk, a vonatjegyek 520 lejbe kerültek, tehát csekély ráfizetés, de lélekemelő, emlékezetes kiszállás... A következő két hét folyamán, sajnos, olyan híreket
hallottunk, feljelentések érkeztek hivatalos szervekhez, hogy tartalmilag nem megfelelő darabot játszottunk, és hogy disznót vágtak a tiszteletünkre... Szomorú, hogy
ilyesmivel is szembe kell néznünk. A csoport hangulatát azonban ez egyáltalán nem
törte meg.")
Vagy három esztendővel Horváth Pálék után járt itt a marosvásárhelyi népi
együttes. A köbölkútiak csodálkozva hallgatták a magyar népdalokat — más énekelni, mint beszélni a színpadon! —, egyik-másik falusi mozgatni kezdte az ajkát,
hangját próbálgatta, beleénekelt a kórusba.
Ez a vendégszereplés mintha felszakított volna valamit. Még virtus is vált az
oldódásból. A szélsőség előbb ellentétbe csap, azután nyugszik meg józan középen?
Kiss Sándor földműves háza falára hangszórót szerelt, lemezjátszója egész nap magyar népdalokat jár. Hadd hallja az egész utca! Senki nem szól semmit.
S mivel nem szól, lakodalmakon, bálokban és a kocsmában is fel-felhangzik a
magyar ének. Együtt a románnal.
Elegáns, ú j kocsma épült Köbölkúton. Az óvodának nincs saját helyisége, Bogdánné Kulcsár Erzsébet a művelődési otthon egyik mellékhelyiségében tanítja az
éneket, a táncot, a játékot.
— Orvosi rendelő?
— Nincs. A doktor hetente egyszer jön Kecsedről.
Hozzákezdtek iskolát építeni. Kiöntötték az alapokat, úgy 1974 táján. Felverte a
gyom, nem húztak falakat rájuk. Az alsó négy osztály megmaradt itt, románul és
magyarul tanítanak benne. A felsősök többsége Kecsedre jár át, az ötödikbe például
16 magyar és 5 román gyermek, a 14 kecsedi román gyermekkel már életerős osztályt a l k o t n a k . . .
25

Mezőkecseden is nagyjából akkor kezdtek ú j iskola építésébe, mikor Köbölkúton.
Mindkét faluban elszámították magukat a várható gyermeklétszámot illetően. A községközpontban előbb készült el az épület. Csak egyik faluban maradhatott meg a
felső tagozat.
— A köbölkúti szülőknek dönteniük kellett...
— Kecseden kívül hová küldhették volna a gyermekeiket?
— Három fiú Tekére ment. Bentlakók, immár nyolcadikosok. Szüleik kívánsága
szerint, az állam anyagi áldozatával, anyanyelvükön folytatják tovább a t a n u l á s t . . .
Tekére járnak a tacsi magyar gyermekek is. Ezek naponta autóbusszal utaznak az
iskoláig és vissza... A tekei igazgatónak — Székely Miklós a neve, magyar létére
egy nagyrészt román többségű középiskola igazgatója — gondja volt, hogy eljárjon a
tacsi gyermekek érdekében a buszvállalatnál és másutt i s . . . Úgy mondják, jók az
összeköttetései... Tudja, mit mondok: protekciót soha jobb ügyért nem vettek
igénybe! Orbán János köbölkúti tanár korábban sűrűn érvelt, vitázott az emberekkel.
Egyet is értettek vele. Beadványokat szerkesztettek. Várták a döntést. Ügy tűnt,
konokul v á r j á k . . . Aztán egyszerre behúzódtak a maguk hagyományos menedékébe,
a némaság tatárlyukaiba... Ne féltse őket senki, őrzik a nyelvet és a hagyományokat, máskor is megőrizték . . . de ha így mondják Kecseden... Ott a központ... Másként nem indul be a b u s z j á r a t . . . Mikor lenne másként busz Köbölkúton?
— Maga is csak azért beszél, tanár úr, mert gyermek kéne maguknak — perelt
vele bosszúsan egy asszony, a vélemények fordulta után.
— Hátha azért beszélek, jóasszony, mert a maga gyermekének lenne szüksége
reánk, magyar tanárokra? Erre nem gondol?
Válasz nem jött. Tatárlyukakban törvény volt a némaság.
Meddig lehet barlangban élni? — kérdezem újra magamban, s már nem is olyan
rokonszenvesek nekem ezek a tatárlyukak a Horpos oldalában.

H H H F
|g§Ín''

m
^

T

Ü l
11: 11
*
i |
y H
mm*mJSS

~

alll m m

Wt-\m , i
1

/

JBESH

p

4
«
Wm

ySSypl
MIHALYFI ERNŐVEL EGY VÁSÁRHELYI TÁRLATON
26

CZINE

MIHÁLY

Felkötött szablyával
DOBOS LÁSZLÓ KÖSZÖNTÉSE

Tudok róla egy igaz mesét.
Egyszer, fekete évei sűrűjében, meglátogatta egy más országi barátja. Nyár volt,
meleg volt, Pozsony zsúfolt volt; hívta a pajtást: mennének Eperjeskére, ott csend
van, víz van s kevés az ember; nyugodtabban beszélgethetnek. Halat is szerzett, a
Kis-Duna vizébe valamit beengedtek akkoriban, furcsa íze lett a halnak, meg miért
is bajlódnának a fogóssal. Lehet, hogy lesz ott egy ismerős házaspár — mondta az
út derekán: — Jóbarátok; elférünk.
Csakugyan élet volt a nyaralóban. Kedves fiatalasszony köszöntötte már a kapunál: de jó, hogy jött; ők is itt vannak. Elhozták a szüleiket is. Nem baj? Itt vannak a sógorok is, a kisgyerekeikkel. Az sem baj? Azok ismerősei is, nem baj? Csakugyan sokan voltak, tele a veranda, ültek még a lépcsőkön is, öregek, fiatalok, bőséggel. Hívták valamennyien a gazdát nagy örömmel: jöjjön csak, éppen készül a
vacsora, nagyon-nagyon, már napok óta várják. „Maradjanak csak, nem akarok én
zavarogni" — mondta Dobos László, s ment tovább a Pozsonyból hozott baráttal.
Nem kellett messzi menni.
Jelentésesnek, szépnek éreztem már akkor is ezt a kicsi történetet. íme egy
ember, aki másoknak épített, s akinél jobban közösség már senkit sem szerethet.
Mert Dobos László nemcsak nyaralót épített, amelyben barátok és ismerősök is
pihenhetnek. Épített, teremtett mást is — másokkal együtt —, folyóiratot, könyvkiadást, színházat, egy egész népcsoport számára. S regényeket, műveket alkotott.
A bárhol élő olvasók épülésére.
Dobos Lászlóban azt kapta a szlovákiai magyar irodalom, akire a legnagyobb
szüksége volt. A Bodrogközből jött, a „bakatörténelem" mélyéről, a legmagasabb
emberségigénnyel, s a szocialista jövő forró vágyával; más népeket becsülő s a maga
népéhez hűséges szívvel. Hozta magával, magában a múlt minden értékét, s érzékeny volt az újra minden idegszála. Legalább fél századdal előbbre gondolkodott, s
nemcsak magasságos álmai voltak, a napi munkához, a megvalósításhoz, a téglát
téglához rakáshoz is volt kitartása. Ha nagy példákat idézhetünk: a Báthory Gábor-os fényes álmok nála Bethlen Gábor-os következetességgel ölelkeztek. Ezért
lehetett maga is kiáltó szó; ébresztő, indító, tervező, építésre sorakoztató. Nélküle
nehezebben, s lassabban nagykorúsodott volna a szlovákiai magyar irodalom.
Dobos László nemzedéke roppant feladatot kapott a sorstól; nehezebbet még az
első világháború után induló csehszlovákiai magyar írókénál is. Pedig az első nemzedék munkája is nehéz volt: a lövészárokból jöttek, s mindent elölről kellett kezdeniük. De mögöttük még egy milliós népcsoport állott, jelentős számú értelmiséggel; tapasztalt, forradalmakban járt írók is voltak körülöttük, s maguk is sokfelé
tájékozódhattak. A második világháború után induló írók mögött egy lakosságcsérével megfogyatkozott, kitelepítéssel, diszkriminációs intézkedésekkel megfélemlített,
értelmiségétől megfosztott, bűntudatra kárhoztatott, bizalmát, hitét vesztett népcsoport volt csak. Másutt, a romániai és jugoszláviai magyar irodalomban folytatni
lehetett a munkát; itt mindent elölről kellett kezdeni, immár harmadszor is. Itt is,
a csehszlovákiai magyar irodalomban is lettek volna folytatásra érdemes előzmények — Győry Dezső, Fábry Zoltán, Forbáth Imre, a sarlósok öröksége —, de itt
megszakították erőszakkal a folytonosságot. Üjra a „semmi talajáról" kellett indülni.
27

Teremteni lapot, folyóiratot, könyvkiadót, irodalmat, olvasóközönséget. Mindent, de
mindent elölről kezdeni, mert nem volt, mert nem lehetett semmi.
Ehhez a „semmiből teremtéshez" a párt, az állam csak keretet, csak lehetőséget
adhatott —, adott is az 1948-as gottwaldi fordulat után —, az első köztársaságból
maradt írók — nagyon kevesen maradtak — a maguk munkáján kívül inkább csak
testvéri kezet nyújthattak —, a munka nagyobb része azokra az induló fiatalokra
várt, akiknek bizony az írói felkészültségnél még sokkal nagyobb volt az átélt megpróbáltatásokból eredő félelmük. Ha valahol, itt kellett a példa, kellett a biztató szó.
Kellett a kezdés. Kellett, aki a depresszió alól szabadulva az ember lehetőségeire
figyelmeztessen. Kellett, aki munkára sorakoztat. Kellett, aki vállalja, akár a maga
írói ambícióinak az ideiglenes lehalkításával is az irodalomszervezés töredelmes
munkáját. Elodázhatatlan feladat volt a csehszlovákiai magyar irodalom intézményes
kereteinek — folyóiratnak, könyvkiadónak — a megteremtése; hisz e nélkül nem
létezhet tartósan irodalom.
Többen részt vettek ebben a munkában, de senki jobban, mint Dobos László.
Életéből legalább tíz esztendőt adott az irodalomszervezésre, a soron következő feladatok elméleti megfogalmazására és gyakorlati megvalósítására. Olyanféle alapozó
munkát végzett a felszabadulás utáni csehszlovákiai magyar irodalomban, mint egy,
sőt két nemzedékkel korábban Kós Károly és Kuncz Aladár a romániai magyar
irodalomban, meg Csuka Zoltán és Szenteleky Kornél a vajdasági magyar irodalomban. Az elszánt irodalomalapítók között tarthatja m a j d számon a jövendő irodalomtörténete.
Azok között, akiknek különösen nehéz volt a vállalt feladata. Kuncz Aladár és
Kós Károly közel kétmilliós, nagy irodalmi hagyományú népcsoportban végezték
munkájukat; fölkészült, elismert írókra is építhettek; már maguk is érdemes művekre tekinthettek vissza. Dobos László, mikor munkáját elkezdte, még maga is alig
nőtt ki a diákkorból, s akármerre nézett, jóformán csak induló embereket látott,
akik éppen csak — mint maga is — készülődtek a betűvetésre. A magban, a csemetében kellett felismernie a jövendő fáit. Tanulás közben kellett tanítania; észrevenni
a szükséget és a lehetőséget; felismerni a soron következő feladatokat. S Dobos
Lászlónak volt szíve és szeme a vállalt feladathoz; felismerte az értékeket. Méltányolni tudott minden cölöpverőt, s irigység nélkül tudta „adogatni" a labdát. Az
akadozó énekhangok kiigazítása, összefogása — amit ő Fábry Zoltánnak tulajdonít
— nagymértékben a saját nevéhez is fűződik. Nélküle töredékesebb maradt volna a
csehszlovákiai magyar szellemi élet.
S szegényesebb volna a csehszlovákiai magyar próza is. Rácz Olivér regényével
egy időben (Megtudtam, hogy élsz, 1963) fordította Dobos László a szlovákiai magyar
prózát a könyörtelen igazmondás útjára; a „mindenütt és mindenkire kiterjesztett
emberség" és igazság megvalósulásáért küzdve. Azóta is mindent el akar mondani,
amit az életről s magáról tud, „elhallgatások, átlépések, taktikázások nélkül", vallván: „a dolgok kimondhatósága nem kivárás és irodalmi becsúszó szerelés kérdése";
a kimondhatóság ideje az íróban van, ha érzés, gondolat, ítélet és tapasztalat irodalommá érik, meg kell fogalmazni. Mégpedig a lehető legmagasabb szinten; szolgálva, segítve az emberi lét kiteljesedését.
Az emberi lét kiteljesedésének szolgálata — Dobos László minden m u n k á j á n a k
ez a mozgatója. Író, a legkisebb moccanásáig, de az irodalmat is az élet részének
tudja, s így nem a műfaj, nem a stílus a legfőbb gondja, hanem a mondanivaló.
A tennivaló. S népének nemcsak minél gazdagabb irodalmat akar teremteni, de otthont is, amelyben magát és a világot értő közösségként élhet.
Mit valósított meg eddig nagy szándékaiból? A kritika, sőt az irodalomtörténet
elkészítette már az első mérlegeket. A csehszlovákiai magyar irodalomban igazán
otthonos Görömbei András is úgy tudja: Dobos László a korszerű, modern próza
egyik változatát teremtette meg; műveiben a nemzetiségi önismeret enciklopédiáját,
28

a csehszlovákiai magyarság történeti élményeinek legmélyebb ábrázolását és értelmezését adja. Irodalomelméleti, formabeli elképzeléseit regényeiben megvalósította.
*

Amit eddig írtunk, bárki elmondhatná Dobos Lászlóról messze élő olvasóként is,
pusztán írásai ismeretében. Folytatnám személyes emlékeket érintve.
Az élet egyik legnagyobb ajándékának tudom, kedves Laci — köszönet érte
Huszti Rózsának, Valkó Józsefnénak —, hogy Véled még jó idejében, személyesen is
találkoztam. Mord voltál akkor és bizalmatlan, mosoly sem rezdült a szád körül —
tapasztalataid alapján elég okod lehetett a tartózkodásra, különösen egy nevetős, más
országival szemben —, de én már akkor — engedj meg az idétlen vallomásért —
igen megszerettelek. Mintha egy faluvégről indultunk volna, s együtt tanultuk volna
a zsoltárokat. S hadd mondjam azt is — még ha kellemetlen lenne is Néked —, én
m á r holtig való szeretettel maradok Irántad. S ahogy látom, mások is, akik ismernek, s akiknek szívében nincsen kicsinyes indulat.
Mióta is ismerhetlek? Tizennégy vagy tizenöt éve? Mintha csak tegnap találkoztunk volna először, a homályos, szűk folyosón, mennyezetig érő könyvhalmok között.
Akkor még nemigen volt meg a Madách Kiadó sem. Nemrég volt, igaz, de mennyi
minden történt mégis azóta; pontosan számba venni kötetnyi szöveg is kevés volna.
Azóta? A fejlett szocializmus korszakába értek országaink — Csehszlovákia már
szocialista köztársaság. Azóta ú j nemzedékek indultak, s azóta már sok közös barátunk sírjára haránt süt a nap. Mennyi fejfa, mennyi a l u v ó . . .
Azóta tőlünk is elszállt a nyár. Akkor nyárelő volt, június; most — bár még
alig szólt a kakukk —, már ősz van; október; ködöket, dereket ellő ősz. Te írtad
egyszer: ötven é v . . . Ügy hallatszik, mint a jég rianása. Legszívesebben visszafordítanám az időt, az első találkozásokra, az áténekelt, átvitázott, egybeolvadó nappalok
és éjszakák korára, mikor még lábat mostak a lányok a hajnali Dunában. Vissza a
tegnapba, mikor még virágvasárnapokat mutatott gyakrabban a naptár, mikor énekedben — a Tebenned bíztunkban, a Lovamat kötöttem ben — benne volt a föld, az
ég, a gyötrött valóság és a csapkodó remény.
Visszafordítanám, de hát nem lehet. Az erdőből most már — bár nehéz tudomásul venni — igencsak kifelé megyünk. Lányainkat férjhez adtuk, apáinkat eltemettük. Fog még szólni a fügemadár, talán egyszer mégiscsak elmegyünk együtt a
Bodgroközbe meg Szatmárba, érintheti még maradék üstökünket a zászló vászna is
— de ami mindennél bizonyosabb: dolgozni kell tovább. Tenni, cselekedni.
Amit eddig tettél, máris fontos fejezete a történelemnek. Mérték lettél, testvér,
akárcsak Fábry Zoltán volt tájainkon: az emberség mértéke. Példa: az emberi méltóság és erkölcsi sérthetetlenség példája. Fábry Zoltán és Dobos László neve már
egybekapcsolódott az értők tudatában.
Mit is kívánhatnék Néked, ötvenedik születésnapodon? Mint mindenkinek — a
„feledett debreceni dalnok" szavaival —, hogy „csak a szerelem el ne hagyjon minket"? Azt is. Meg könnyebben viselhető éjszakákat: akik Feléd tartanak, legalább
álmodban ne bántsanak. De még mást is, többet is szeretnék kívánni. Mostanában
Bethlen Gáborral töltöm napjaimat, a nagy fejedelemmel, aki felkelt a kisded Erdélyből, és sietett a Habsburgoktól gyötört cseh testvérek segedelmére. Milyen óriás
volt, emberségben, célban: négyszáz esztendő után is példa. Hadd írjam ide a szavait, ahogy Balogh Ferenc lejegyezte: „Midőn még elsőben, úgy mint Erdélyből kiindultam, akkor csináltattam volt egy szablyát, melynek a hüvelyét arannyal buríttattam és legelőször akkor kötöttem fel avégre, hogy igaz magyar lévén nemzetemnek szolgáljak, Istennek segítségébül vele mindaddig, valamig oldalamról le nem
ódozzák."
Míg le nem oldozzák. Míg inaink bírják. Te kedves Laci, Kedves Dobos László,
másként végleg nem tehetsz. Kívánok Néked régi, s fogyhatatlan szeretettel kedvet
az élethez és erőt a küzdéshez. Élj a sorsodba írt törvény szerint, a Husz Jánosok,
a Fábry Zoltánok szellemében: keresd az igazat, mondd az igazat mindhalálig.
Legyél népednek továbbra is — íróként, emberként — őriző pásztora.
29

FÉJA

GÉZA

Kálmány Lajos nyomában
Ügy vélem, kevesen tudják, hogy Üjvidéken Hungarológiai Intézet működik, és
a fenti című könyvet, Tóth Ferenc m u n k á j á t se forgathatták sokan. Jugoszláviában
a magyar folklór művelése most kezd föllendülni. Kisebb tudósítások jelentek meg
régebben is, de a korszerű feladatok felismerése elsősorban Penavin Olga érdeme.
Az elméleti megalapozás Bori Imrének az Idő, idő, tavaszidő című népmesegyűjtéshez írt előszavához fűződik. Talán azt is fölvethetném, v a j o n K á l m á n y jelentőségét
hányan ismerik, mert a megújult országban hagyatékával egyedül Ortutay Gyula
törődött, életrajzát pedig Péter László írta meg. A legszebb búcsúztatót Móra Ferenctől kapta (Az utolsó magyar sámán), ám a megható írás hitelében itt-ott kételkednünk kell.
Mi sem áll távolabb tőlem, mint Móra értékének csökkentése. Móra mindig
lefelé húzott, sohasem feledte el, hogy honnét jött. Azonban polgár lett, b á t o r s
haladó, együtt érzett Kálmánnyal, de neki is borsódzott a háta, ha meglátta. K á l mány „rossz" természetéből magyarázott sok mindent, amit egy ország és egy t á r sadalom rossz természetéből kellett volna magyaráznia. Móra szerint „szép, pirosképű, mosolygós szemű fiatal papként" távozott Szegedről, és „teljesen elvadult ősember gyanánt" tért vissza. Holott szegény Kálmány sohasem volt „mosolygós" p a pocska, nézzük csak meg az i f j ú pap mellképét. Mészáros Lőrincnek lehetett ilyen
elszánt, perzselő tekintete, szájvonala dacos, súlyos szavak ejtésére termett, m i n t h a
esküt mormolna, hogy többé sose alkuszik meg, s feszül, szinte ég r a j t a a r e v e r e n d a
Kálmány sohasem gyógyuló sebbel hagyta ott szülővárosát, s ment papnak, m i n t
Péter Lászlótól tudjuk, anyja kívánságára, de semminémű h a j l a m o t se táplált a
papság iránt. Igaz, három testvére volt, köztük kettő fiú, ő a legidősebb, á m az
anyját aligha a szükség kényszerítette arra, hogy elsőszülöttjét szemináriumba z á r j a .
A múlt század végén a meg teljes elnyomottságban élo asszonyok, ha hűségesek
maradtak férjükhöz, családjukhoz, egyetlen vigasztalóra és szövetségesre számíthattak, az Istenre. Ájtatos egyezséget kötöttek, a katolikus egyház lelki imperializmusának ők alkották leghívebb, legelszántabb amazonjait, s bár jóhiszeműen, nemegyszer csatolták gyermekeikre a vallásosság szöges övét. Ugyancsak Péter Lászlótól
értesülünk, hogy Kálmány, míg a temesvári szemináriumban kispaposkodott, a n y j á nak erőszakossága miatt négy esztendőre szakított családjával, szünidőre sem látogatott haza, anyja csomagjait felbontatlanul visszaküldte. A seb is termel, gyakorta
többet, különbet, mint a jólét. Kálmányban dacot nevelt. Ez a dac tette naggyá és
boldogtalanná. Erről a dacról állította Ady, hogy „élethipotéka". Űgy vélem, az a
diákkori seb, édesanyja erőszakossága, ha el is rontotta egyéni életét, de géniuszát
felszabadította. Csupán plébános korában fogadta el az a n y j a röszkei szőlőjéből
Nyolcvanéves lenne Féja Géza, kinek hagyatékából közöljük a Kálmány Lajosról szóló
tanulmányt. Emlékezünk ezzel az írással a tragikusan korán elhunyt Tóth Ferenc újvidéki
költőre és etnográfusra Is.
30

küldött évi 20—25 hektó bort. így vezekelt az anyja? Annyi narkotikumot küldött a
fiának, amennyinek az áfából egykor bízvást tanulhatott volná kedve szerint. Kálmány pedig akkor már elfogadta, akár a végzetet. Ivott és itatott, méregerős szűzdohányt pöfékelt naphosszat, „ette" a mérgeket — a nikotin eleven vad ízét, az
alkohol mámorát —, mert tudta, hogy úgyse fordíthat sorsán.
Ám, talán így is kellett történnie. Kálmány 19 évig volt káplán, és jóformán
esztendőről esztendőre más faluba helyezték. Egyházi fölötteseivel és főként a szolgabírókkal mindenütt össze kellett ütköznie, mert mind „fönt", mind a „középen" teljesen korrupt réteg terjeszkedett, erről Tolnai Lajos sorsa és művei tesznek félelmetes tanúságot. Már első állomáshelyén, Pécskán Szabados esperes 120 frt 32 krajcárral meg akarta rövidíteni, holott kápláni fizetése mindössze évi 200 forint volt.
Éppen olyan elkeseredett küzdelmet kellett folytatnia a darab kenyérért, mint a
szegényparasztoknak. Kálmány fölvette a harcot, és nem csupán ezúttal, de mindig
győzött. Péter László szerint kitűnően ismerte az egyházjogot, amelyet Temesvárott
Csiky Gergelytől, egyik legkedvesebb tanárjától sajátított el. Csikyn ugyancsak égett
a reverenda, és sok mindenről felvilágosította tanítványát. Később Pestre ment,
meghasonlott az egyházzal, ledobta a csuhát, nemsokára fölkapott író lett. Csiky
már mint világi ember írta meg önéletrajzát, de titkosírással, mert jól tudta, hogy
a papok kezei messze elérnek, bosszújuktól tartott. A titkosírást utóbb rokona,
Supka Géza fejtette meg
Kálmány, miközben ide-oda helyezték, valósággal űzték, és egyhamar meghasonlott az úri-polgári társadalommal, közösséget keresett, hogy egyáltalában élni tudjon.
Mi történt volna véle, ha megül egy kényelmes állásban? Nyilván elpolgáriasodik,
de a papságot sértődötten, sebesült lélekkel, harcra készen kezdte; űrt érzett bévül,
mert a teológiát egyhamar kifújta belőle a friss tavaszi szél, az űrt pedig be kell
töltenünk. Egy különb, emberibb lelkiséget kellett fölfedeznie, méltó matériát keresett, és ezt a közösséget a népben találta meg. Egyre inkább egy nagy család vigaszos melegségét érezte, midőn beszédüket, majd dalaikat, meséiket, hiedelmeiket
hallgatta. Mindezek őselemeket vertek fel benne. Mintha hallotta volna már valamikor, egészen mélyen szunnyadtak, most pedig egyszerre életre éledtek, és éreznie
kellett, hogy ez a felfedezés különb családot ád a sajátjánál, mely sohasem értette
meg, ha szerette is. Mennyire illik reá Ady sorsmagyarázata: „Menekülés úri viharból". A különb család a nép volt, s elindult, hogy fölfedezze. Sehol sem volt maradása, Szegedtől északra, keletre és délre sorra járta a falvakat, gyűjtött iskolákban,
kocsmákban, pásztortűz mellett. Tanult, olvasott, töprenkedett nyomorult falusi káplánszobákban gyertyavilág mellett. Garasaiból könyveket vásárolt, nyelveket tanult,
s közben szüntelen mérte az embereket, akik fenn voltak, könnyűnek találta, az
alul senyvedőket pedig családtagjának fogadta. Kiürítette azt a keserű poharat, amit
a nép ivott nap mind nap, s mivel nagy formátumú ember volt, született írástudó,
ebből a lelkiségből akart „templomot" emelni az egész nemzetnek.
A magyar népkultúra szent terheit hordozta, s midőn szél ütötte, megyés püspöke, Csernoch János személyesen jött Csanádpalotára, s oly irgalmatlanul beszélt
véle, mintha egy második szélütést szeretne előhívni. Az a Csérnoch, aki holtig nem
tanult meg rendesen magyarul, de annál bőkezűbben töltötte meg Tisza István pártjának üres kasszáját, hogy hercegprímás lehessen. Kálmány pedig teljesen soha meg
nem gyógyuló béna karral, kapadohány füsttől illatos hosszú papi kabátban holtig
egy nagy tervet szolgált: fel akarta húzni a nép templomát egészen a csillagokig.
Életének a „negatívja" is sokat mond. Csernoch János amikor nyugdíjazta, egyik fő
vádja volt, hogy a templomot nem takaríttatja. Csakugyan így lehetett, de az ő
temploma nem volt azonos az egyházéval. A halottakat beszentelte a templomban,
de nem kísérte ki a temetőbe. Elhanyagolta a hittantanítast, inkább daloltatta - a
gyerekeket? Ne feledjük, hogy nem hitt a vallástanban, de tanítania kellett. Mestere
volt a herélésnek, ingyen és jókedvűen gyakorolta? A népen segített ezzel. A hittanóráról elküldött egy gyereket kancáját fedeztetni? Elparasztosodott? Állatokat tartott, maga ült fel a trágyás székérre is? így lehetett? Plébános korában csakugyan
31

keveset dolgozott, Móra ezt is tévesen ítéli meg, azt hiszem, paraszttá akart lenni.
Valóban paraszthoz illő elszántsággal rakta forintra a forintot. Miként jutott ide?
Lázadó parasztok mellé állott, népnyúzó urakkal akasztott tengelyt. A nép templomának építőköveit megtalálta, de a templomot mégsem építhette fel, s látnia kellett,
hogy abban a társadalomban minden nagy terv, nagy kísérlet reménytelen.
Régi ez a terv, hányan gyötrődtek érette és fölötte. Zrínyi, a költő és hűséges
társa, Vitnyédi István óta szüntelen felbukkan: a kurucoké, Rákóczié, Bessenyeié,
aki legtágasabb íveléssel fogalmazta meg, a magyar jakobinusoké, a reformnemzedéké, Széchenyié, Kossuthé, Deáké, Grünwald Béláé, Mocsáryé, Áchimé, a századforduló realistáié, Adyé, Jászi Oszkáré, a korai szocialistáké, Károlyié, az első Tanácsköztársaságé, a népieké, a Szegedi Fiataloké..., minek folytassam. Kálmánynál
a „magyar templom" a népiség forradalmi diadalát indította a népballadától a földosztásig. A népiség nemcsak mese és költészet volt néki, de éppen olyan hévvel követte a szegedi nép kirajzásának, az ú j honfoglaló vonulásnak az útját, telepítést
követelt, és fölvette a harcot az ú j településeket eltipró nagybirtokosokkal, olykor
csaknem paraszti zendülés élére került. Móra részint Kálmányban keresi tragikumának a titkát, természetét teszi felelőssé sorsáért, s bár fölötte rokonszenves képet
fest róla, „összeférhetetlen, hörcsögös természetű paraszt papnak" ítéli, de miért volt
az? A nép egész lelkét, kultúráját néki ajándékozta, nem volt-é kutya kötelessége a
megtiport nép mellé állani a püspökök, esperesek, képviselők, főszolgabírók és a
nagybirtokosok ellenében? Ok nélkül senkivel sem akasztott tengelyt, de nem bírta
tűrni az igazságtalanságot, nem tudott beletörődni egy ország folyamatos züllésébe.
Utóbb, mikor plébános lett, beállott parasztnak? Más is így akart cselekedni,
midőn állandó vendégnek kopogtatott be a szegénység, így Beniczky Lajos, a nemzetiségi kérdés egyik legkülönb értője és megértője, de Kossuth éppen úgy a hóna
alá nyúlt, mint Széchenyi. Akkor még nem csupán a nagyvonalú, de a cselekvésre
is kész közéleti férfiak korát éltük, a századforduló végén már legfennebb gyarló
epigonok nyüzsögtek. A tudományos életnek csaknem minden komoly tényezője elismerte Kálmányt, tanulmányokat kértek tőle, buzdították, csak éppen a Kisfaludy
Társaság és az Akadémia kapuja csukódott be előtte. Csak éppen nyugodt állomást
nem biztosítottak néki. Még szerencséje volt a testét égető csuha is, különben bizonnyal börtönbe kerül, egy ízben a bíróság elrendelte a vizsgálati fogságot, de
azután visszarettent, mert neve sokkal ismertebb volt, semhogy az európai botrányt
elkerülhették volna.
Fölötte jellemző, ugyanakkor árulkodó sorokat ír Móra az öreg Kálmányról is:
„Oszlopokon járó óriás" volt, másfél mázsa, nagy koponya, arca violásba játszó,
szemében „fájdalom, gyűlölet, cinizmus és fanatizmus", egyik k a r j a szélütötten lógott, és áradt belőle a pipabűz. A mindig haladó gondolkodású, emberséges, de illatos szivarfüsthöz szokott Móra, azt hiszem, kerülte Kálmányt. Móra jóval szegényebb
sorsból emelkedett fel, de azután civilizált ember lett, s bár ő sem volt a vezérlő
rend kedvence, de a mélységbe se lökték vissza, otthona volt legalább. Kálmány
lakásán csak halála után járt, szellemi hagyatékát összeszedni. Sokadmagával lakta
a két, mélybe süppedt, nedves, sosem takarított szobát, patkányok és mindenféle
rovarok társaságában, áradt a dohszag. És most egy talányt kell megfejtenünk. Elképesztő nyomorban élt állítólag csekély papi nyugdíjából, holott nem volt szegény
ember. Azt is Péter Lászlótól tudjuk, hogy Csanádpalotán, plébánoskodása során
tanyát szerzett, ezt sohasem adta el, halála után unokaöccse örökölte, és odaköltözött
gazdálkodni, tehát aligha lehetett akármilyen odú. Az első világháború ínséges éveiben egy tanya komoly jövedelmet biztosíthatott, akinek földje volt, az gond nélkül
élt, egy magányos pap egyenest jómódban tölthette volna utolsó éveit, ha a papi
nyugdíj vékony is volt. Nem lehetett azonban, aki törődött volna véle, meg kellett
ízlelnie a teljes elhagyatottságot. Nem éltek körülötte mesélő szomszédok, a régi
Szegedet elvitte az árvíz. A meghasonlás, a teljes reménytelenség állapotában, midőn
a kétségbeesés vad fájdalmait legyőzi az ember, eljut oda, hogy nem törődik az
ellenséges világgal, de ugyanakkor önmagával sem. A lemondás akkor lemondás, ha
32

teljes érvényű, és magunkat se vonjuk ki. Nem törődött az emberekkel? Azok se
törődtek vele, és ugyan mi köze lehetett a hivatalbéli úrral, vagy a betelt polgárral,
midőn ezek csak izgága, züllött vad papot szemléltek Szegednek ama fiában, akiben
a „templomalapító" álma élt. Erről tudósít a Móra által. jellemzett „fanatizmusa".
Csak éjjel járt sétálni. A sötétség, az éjszaka látogató emlékek, az árnyak, úgy
lehet, irgalmasabbak az élő embernél. Azokra az emberi lelkekre emlékeztették, melyekben oly szívesen bányászott, és színaranyat hozott fel.
De mit tudhattak meg Kálmány lába nyomán Észak-Bánátban az újvidékiek?
Először is azt, hogy egyetlen jelzős főnévvel tökéletesen jellemezni tudták a rendkívüli embert a reá még emlékezők: „Olyan kilépős pap volt" — mondogatták. Micsoda szellemes szabatosság. Csakugyan szüntelen „kilépett" a papságból, melybe
valójában be se lépett, csak közéjük kényszerült, és ott is ragadt. Egész életében ezt
az egyetlen védelmi állást fogadta el. Azt se feledték el, hogy a gyűjtőknek munkájukért fizetett, a gyerekeknek négy krajcárt egy füzetnyi összegyűjtött nótáért, holott
nem volt sok a stalláriuma. A gyűjtőknek a nótákat „tökéletesen" le kellett írniok.
Még érdekesebb, amit Kálmány mesefájáról, Borbély Mihályról mondtak. Borbély
egész könyvre valót mesélt, mert ez az ember „nagyon sokat tudott. Igazán, nagyon
sokat tudott. Nagyon sokfelé járt, mert szögény embör vót, és szógát eré-ára, bérösködött, így is nevelködött". Ez a Borbély Mihály a mesélést „az ű születésitű" kezdte.
Egész életéről mindent lemesélt. A helyükből kimozdított parasztokból hírvivő mesefák lettek. A hosszú helyhez kötöttség után mesévé, kalanddá, rendkívülivé nőtt
bennük minden. A mese pedig nem szakadhat meg, nem érhet véget a világjáró
embereknél. A népköltészet fogantatását is a közvetlen személyes élményben kell
keresnünk, de az is megtörténhet, hogy az átélt eseményt egy régi balladába építik,
alkotás ez a hagyomány segítségül hívásával. A bánáti gyűjtők arra a végső következtetésre jutottak, hogy még századunkban is születnek balladák. A népköltészet
túléli önmagát? így lehet, mert magasrendű művészi és emberi izgalmakat őriz a
hagyomány, ezek alászállhatnak a lélek mélységeibe, de fel is törhetnek.
A gyűjtők bejárták Észak-Bánátot, ahol Kálmány megfordult, káplánkodott, de
nem csupán életének a nyomait keresték, hiszen 1906-ban agyvérzés érte, 1910-ben
pedig Szegedre költözött, akik a század elején már felnőttek voltak, alig-alig élnek,
annál inkább izgatta őket, hogy mi lett a Kálmány korában még virágzó népköltészetből, a Kálmány által följegyzett balladák „észak-bánáti továbbélésük kísérleti
vizsgálata". Némelyik már nem él a köztudatban, de őrizők mindenütt akadnak, bár
olykor csak töredékek szakadnak fel emlékeikből. Mások műfajt váltanak, dalba
csapnak át. A balladáknak, így A három árvának is, megvan az európai családja,
mégis, miben rejlik eredetiségük? Nos, a szerkezet tökéletességében, képeik kifejező
erejében és humánumuk hőfokában. A Kálmány-gyűjtés egyik változatában a halott
anya könnyében mosdatja gyermekeit, körmével fésüli őket, hajszála, a cérna, mellyel
ruhájukat varrja. A sírból fölkelő anyának nincs semmije, „testével ápolja" őket.
„Fő* két az ű édös anynyuk,
Mögmosta a fejejiket:
De nem vízbe', ha' könyvibe';
Kifűsülte
fejejiket:
Nem fűsűvé, tísz körmivé;
Mögmosta a ruhájukat:
De nem vízbe', ha' könyvibe';
Mögvarta a ruhájukat:
Nem czérnáva, hajszálává."
A friss gyűjtés pedig, ha csupán töredékre is talál, egyszerre csak új, legalábbis
nem közismert motívumra bukkan. Tóth Ferenc jegyezte fel 1972-ben Egyházaskéren:
3 Tiszatáj

33

„Megy a három árva,
De megyen hosszú (j)útra;
— Jó anyánk, Mária,
Mi van a számunkra
megírva?
Egy utcaszögleten
Megaáll a legkisebb
gyermek:
— Én tovább nem megyek,
Nem birok, nem mehetek.
Ugyan, hát, jó emberek.
Adjatok egy falat
kenyeret!"
A mai balladaénekes olykor megakad, és már csak tartalmat tud mondani, prózába csap. Az előbbi különösen megható sorok után így folytatja a 68 éves Benyócki
Istvánné: „Tudtam én hosszabban, de most nem jut az e s z ö m b e . . . Möghalt az
anyjuk, oszt akkó émöntek ezök ahhon a sírhon, és akkor ottan mondták: »Kelj föl,
anyám, mert má leszakadt a gyászruhám...«"
Midőn Tóth Ferenc a 10 éves Ugori Jóskát megkérdezte, hogy hol tanulta a
Rózsa Sándor-nótát, „Törökkanizsán a tévében" — hangzott a felelet. A népnek
vissza is lehet adni az elvesztett kultúráját. Ugyancsak 1972-ben a 65 éves Móra
Lajosné Patkó Bandiról dalolt — a nótát Tömörkénynél is megtalálhatjuk (Egyszerű
emberek). A szegedi tanyavilágban hallhatta. Bogár Imre Laska Antal által hallott
nótájának első versszaka másik nótából ragadhatott oda. Endrődön teljesen hasonló,
de tökéletesebb, lángolóbb szövegét jegyeztem fel (Viharsarok, 167. oldal).
Az újabb énekesek különösen hangsúlyozzák, hogy megtörtént esetről szól az
ének. „Hát megtörtént J á z o v á n . . . Ez tény, igaz volt, ez egy igaz t ö r t é n e t . . . Higgyék
mög, hogy valamikó, ez igaz történet vót. Valamikor ez igaz l ö h e t ö t t . . . Ahány nóta
van, ez mind megtörtént a kerek világon." A 65 éves Móra Lajosné Fehér Vera ezt
közli A hűtlen legény halálra táncoltatásáról: „Ez megtörtént Adán. Az adai lányoktú tanútam. Szerette vóna a legént, és az ugye űt nem szerette, vagy mi, és
nem járt hozzá. Ez mög nagyon érte vót, és utána belebetegödött és mög is halt.
Mikor mán möghalt, akkó émönt a fiú oda, és akkó ugye, a lány akkó mán fölébredt, és akkó mögtáncoltatta, hogy vele együtt haljon mög, mer nagyon szerette."
A második versszaknál jókora ugrás történik, legalább egy versszak lekopott. A ritmus döcög, a sorok hol rímelnek, hol nem, ez az ének bizonnyal nem ment még
„szájról szájra", nem csiszolgatták, tökéletesítették, mégis költői hevülete nem közönséges. Nem tudok szabadulni a megérzésemtől, aki szerezte, bizonnyal ismerte Arany
balladáit, azoknak kísértetiességét érezzük.
Ez is Kálmány világa volt egykor. Szembe kell néznünk végre azzal a téves
feltételezéssel is, hogy hatósugara kis területre korlátozódott, a déli Tisza-vidékre és
a Bánátra. Vaskos tévedés ez, Kálmány 1918-ban figyelmeztette Csernoch János bíboros hercegprímást, hogy a nagy orosz forradalom átcsap majd hazánkba is. Nem
tartotta érvényesnek, emberhez méltónak, időt állónak azt a rendet, amelyben élt.
A könyveiből szerettem meg. Mindent elolvastam, amit írtak róla és meglelhettem. Akkor éreztem át igazán tragikumát, midőn néhány évvel halála után fölkerestem a szegedi házat, ahol utolsó éveiben lakott és meghalt. Megdöbbentem.
Régi ház volt, földszinti ablakai a földhöz közeledtek, a vakolat hámlott, falai egészen átnedvesedtek, pincelakásnak hatott, pedig módosabb ember építhette, emeletet
is húzatott reá, mégis nyomortanyának tetszett. Maga főzött itt kis dobkályháján,
gyerekektől vásárolt félig használt krajcáros füzetet kéziratpapírnak. Szegénysége
vitte ide? A nyugdíjas pap nyomorúsága? Nem, sokkal irgalmatlanabb erő taszította
ebbe a dohos, nedves odúba: életének és az egykorú magyar életnek a tragikuma.
Ide kellett jutnia, és itt találta meg a helyét, egész lényével hitte, vallotta, hogy ez
dukál a kitagadottnak.
Szegedről hiányzik valami, Kálmány Lajos szobra. Úgy, miként Móra jellemzi,
34

másfél mázsás öreg Kálmányt oszloplábain, hatalmas koponyájával, nagy szemével,
egyik karja lógjon szélütötten, a másikat emelje magasba vádlón, hitvallón, áldva
és átkozva. Nójön ez a szobor túl Kálmányon, legyen az eltékozolt ország jajszava,
a közvetve megölt lángelmék gyászbeszéde, mindnyájunk büszkesége, szégyene és
mellverése. Legyen benne még valami: az ő igaza és a mi elégtételünk. Ó-Szegedet
megörökítette, Üj-Szeged nem fogadta be. Mégse tudta elhagyni. Meghasonlott, tragikus hűség. Talán minden hűségnél szebb.
1977.

ERDEI FERENC NYERS REZSŐVEL

3*

35

70 iát iküJ.ttett &nLei (J-juwul

VEKERDILÁSZLÓ

Kihordott történelem
ERDEI FERENC: A MAGYAR TÁRSADALOMRÓL
holott a részlet mindig rejtekút a mű
világába."
(Sík Csaba: Ben Nicholson. Bp. 1980)

Megjelent Rojas Menekülő falujáról annak idején egy értetlen és fölényes bírálat.
Erdei Ferencet szörnyen bánthatta, mert nyomban kiigazítással jelentkezett. Megírta,
miért remekmű A menekülő falu. Akkoriban, a hatvanas évek legelején, távoli jövőben rejlett még a dél-amerikai spanyol irodalmak divatja; egészen másként ítélendő
hát meg Erdei értékelése mint ma, mikor ájult csodálkozással illik emlegetni a Száz
év magányt. Erdei elismerése még egy ismeretlen irodalom ismeretlen írójának szólt,
magának a lecsepült regénynek. A menekülő falunak. „Gondoljuk el, egész falu
menekül, amely maga mögött mindent felégetett, s ahogy a hegyi ösvényen sorra
bukdácsolnak előre, egy már korábban hasonló ok miatt elmenekült falusi társuk
izgatottan lesi, hogy kik jönnek és miért jöhetnek. De maga a felsorolás elég annak
érzékeltetésére, hogy mekkora arányú és milyen remekbe szabottan összeállított
sereg szemléjéről van szó. Tényleg, kik jönnek? A falu legöregebb embere; két híres
lovas és lótenyésztő testvér; a falu legszebb leánya, a »Fügefa Szüze«; egy éles
nyelvű vipera asszony; az orvos és a patikus; az öreg bába; egy tűztől üldözött szerencsétlen figura; a helység előkelő hölgye; a falu művelt írástudója; a három leghíresebb muzsikus; a madárember, a varga; a veterán katona; az asztalos, akit kínainak neveznek; a futballista, aki a nők körül szerencsétlenkedik; az idegenből
szakadt mezőgazdász, akit magához vonzott a falu; az indiánvérű makacs perlekedő;
a hatalmas termetű és mégis férfiakat vonzó hajadon; a bronz- és vasöntő, aki a
Bika nevet viseli; »a világ legősibb foglalkozását űző« divathölgy; a falu fazekasa
és téglaégetője; a kőműves; a vályogvető; a falu helyi Micsurinja, aki minden
magot gyűjt és növényeket tenyészt ki; a kislánykorában megbecstelenített bélyeges
hajadon; a bőrcserző; a háromszoros özvegy, aki még ma is. kész férfiak elnyűvésére; a falu Don Jüanja; a földalatti kincsek kutatója; a középiskolát végzett művelt és csalódott istentagadó leány; a nagycsaládú csavargó; a falu mészárosa huszonnégygyermekével; a szíjgyártó szakmabeli fiaival; a vén többnejű indián kacika;
a mindentudó kovács; a feltaláló és szerszámkészítő; a nagyhírű kocsonyát készítő
vendéglős házaspár; a mesterség minden titkát ismerő cukorgyártó; a pálinkafőző;
a dohánykészítő; a világlátott kereskedő; az utolérhetetlenül hazug mesemondó; a
»szent asszony«, aki körül mindenki megjavul; a megkeseredett szájú trágár kocsmáros stb. — szóval egy egész falu, amilyen korunkban a dél-amerikai hegyek
között van." Az utolsó mondat nyomatéka itt a döntő: Erdei Ferenc nyilvánvalóan
tudja, hogy miféle faluk vannak a dél-amerikai hegyek közt. De honnét tudja és
miből fakad tudása nyilvánvaló megbízhatósága? Jó, mindenkinél jobban ismeri a
magyar falu történetét, közelmúltját és jelenét; de hát a magyar falu — a felsorolásból is láthatóan — alaposan különbözik, a; dél-amerikaitól. Csakhogy Erdei Ferenc
36

másként ismerte meg a magyar falut, ö áz ezerszer és ezernyi oldalról elemzett
jelenség megett felfedezte és feltárta a társadalmi szerkezetet. De ügyeljünk a szóval, mert Erdei nem keresett — mint a strukturalizmusok mai vájtszemű hívei hinnék — „modelleket"; Erdei nem volt holmi strukturalista a strukturalizmusok divatja előtt. Az a valami, amit ő ért társadalmi szerkezeten, változó — többnyire
lassan de olykor robbanásszerűen — átalakuló funkciók és szerepek egymásméllettisége vagy halmaza, amit kötődő-bomló kapcsolódások rendeznek viszonylag állandó
részhalmazokká: faluvá vagy várossá, vagy termelés és fogyasztás tanyás szétválasztásával strukturált magyar mezővárossá. Erdei különböző nagyságú és működésű
ökonómiai szabályozókörökben gondolkozik; és ezen a szinten már tényleg könnyen
összehasonlíthatók a jelenségek, illetve a jelenségek különbözőségeiben megnyilvánuló nagy társadalomtörténeti állandók. Ismeri tehát a dél-amerikai falut, belülről
ismeri, mert ismeri a magyar falut: tudja, miként hozhat létre a halmazok, halmazában, a társadalomban az a szabályozómechanizmus, amit összességében és elvontan
„falu"-nak nevezünk, mérőben különböző részletjelenségeket. És tudja, hogyan lehet
a részletek különbözőségében — sőt éppen csak ezekben — reáismerni az azonosságra. Vágy ahogyan tiszai Hajónaplójában később ő maga megfogalmazta: „nagyon
messze el lehet menni az absztíahálással, de mindig maradjon válamennyi jel vagy
nyom, ami az absztrakció vonatkozási körét félreérthetetlenül kifejezi". Erős absztrahálókészség és a részletek féltő szeretete egyesült Erdei Ferenc gondolkozásában oly
mértékben, ahogyan az napjainkban egyedül Braudel historiográfiájában tapasztalható. Ez a kiváltképpen történészész járás avatja ifjúkori szociológiai-szociográfiai
műveit történetírásunk megkerülhetetlen klasszikusaivá. Mert mit fedezett fel például a Magyar városban? Azt, hogy á városi lakás és tanyai munka szétválasztásával szabályozott gazdasági dinamizmus számos ember lényegében városi szintű életét
teszi lehetővé. Meg aztán azt is, hogy éz a dinamika a történelem sorsformáló véletlenei által lehetővé tett újraélesztése — és nem újraéledése! — egy régi, nem falusi
jellegű településtípusnak, a nomád állattenyésztők központi téli szállásra és szétszórt
nyári szállásokra differenciálódó településeinek. Azóta a folyton bővülő 'régészéti
kutatások azután nemcsak azt derítették ki — igazolva Erdei sejtését —, hogy ezen
az alapon csakugyan keletkeztek nomád pszeudovárosok, de azt is, hogy az állattenyésztésre vagy mezőgazdaságra alapuló város a települések nagyon régi s régen
elterjedt formája, sok helyütt akár elébb jelent meg, mint a falu. Erdei persze még
nem ismerte az ősi Jerikó vagy Catal Hüyük tanulságait; ő azt látta teljes bizonyossággal, hogy a falu és a falusi lét nem kizárólagos kerete a mezőgazdaságnak;
ő — m á r makói tapasztalatai alapján — arról győződött meg rendíthetetlenül, hogy
az ember, még ha földből él is, még ha paraszt is, nincsen szükségképpen és végleg
falusi és paraszti életre kárhoztatva. „Hiszen az ókori városoknak ha volt is vidékük, az nem falu volt, hanem egészen másfajta agrártelepülés. Hasonlóképpen a
magyar tanyás mezővárosok is úgy városok, hogy nincsen falusi vidékük, hanem a
várossal egybeszervezett tanyáikon folyik a földművelés, anélkül, hogy ez falusi kirekesztettséggel járna." És itt jutunk a kardinális ponthoz; ahhoz a ponthoz, ahonnét minden kiindul Erdei Ferenc történetszemléletében.
Szabadság és paraszti kirekesztettség áll tehát szemben egymással, s így Erdei
Ferenc falutipológiájában cseppet sem az (mint a modern regionalista falukutatás
hiszi) a lényeges, hogy beosztása mennyire „időtálló" vagy akár a maga korában is
„megfelelő". A lényeg az, hogy Erdei a faluk világát eme szembesítettséget kitermelő
történelmi folyamatként mutatja be. A lényeg az, hogy a falu nem szükségképpen
és időtlenül kapcsolódik össze mezőgazdasági termeléssel és paraszti életformával.
Csak a rendi társadalmi szerkezet kapcsolta össze a hármat s integrálta azzá a
valamivé, amit nagyjából a .„parasztfalu" fogalma fed. A Római Birodalomban például egyáltalában nem voltak sem faluk, sem parasztok: a római villák rabszolgamunkára alapított kihelyezett városi termelőtelepek voltak. És nincsen parasztfalu
a rendiség felbomlása után sem, mert nincsenek többé parasztok: á falusiak'ugyanúgy polgárok, mint á városiak, legföljebb másodrendű polgárok, ha a település gaz37

dasági, közlekedési vagy közigazgatási viszonyai a közeli városéhoz képest igen kedvezőtlenek. Magyarországon éppen azért maradhatott meg sokfelé s viszonylag változatlan formában egészen a legutóbbi időkig a falu, mert különlegesen és kórosan
konzerválódott nálunk a rendiség. Hiszen éppen az volt a tanyás városok óriási történelmi tette, hogy a török kiűzése után, a XVIII. század során ennek az ősi településformának korszerű adaptációjával megakadályozták a mindenható rendiség teljes és hatásos visszatérését. A Nagyalföld mezővárosaiban s mezővárosokká fejlődő
tanyás nagyfaluiban nem tettek szert ú j r a korlátlan hatalomra az urak. Egyebütt
azonban mindent elöntött a megerősödő Habsburg Birodalom restaurált rendisége.
Később, a XIX. század második felében a megkésett, de intenzív kapitalizáció a nagyobb városokat kiszabadította ebből a második rendiségből,' s mindenütt polgárosodást teremtett, még ha gyakran felemásat is, úri formákkal terhelten. De a falukat
csak hellyel-közzel, nagyobb ipari üzemek vagy városi agglomerációk közelében
ragadta magával s járta át a polgárosodás szele. Egyebütt a magyar falu megrögzült
réges-rég elavult szorító rendi kötöttségében. Mert a rendiség a maga idejében még
alapvető társadalmi kompromisszumot képviselt, s a falut a mezőgazdasági termelés
paraszti helyeként egy érzékeny gazdasági, társadalmi és ökológiai egyensúly emelte
a szűkös középkori lehetőségekhez képest kedvező helyzetbe. Rendi korlátok megszabta kényszerpályán mozgott a falu, de inkább csak egyéni kapcsolataiban; mindig
maradt annyi kollektív szabadsága, annyi önállósága, hogy — többnyire iszonyatos
munka árán — hatékonyan hasznosíthassa a maga javára is természeti és- gazdasági
környezetének erőforrásait. Nehéz, türelmes és beletörődő életformára kényszerült
az európai középkor parasztsága, de a rendi korlátok egyrészt védték is hadaktól s
végső elnyomorodástól, másrészt meg mindig kiszabadulhatott belőlük vagy az egyházi hierarchia lépcsőfokain át, vagy a mindenütt jelenlevő városok szabadabb levegőjét választva úgy akár, hogy egész faluk vásárolták meg maguknak a városi státuszt. Amikor azután a rendi kompromisszumot felváltotta a polgárosodás társadalmi szerződése, á parasztok több-kevesebb bajjal elhelyeződtek a győzedelmes polgárság kialakuló hierarchiájában, vagyonuk és képességeik szerint.
Éppen ezeket a kollektív és egyéni szabadságokat, éppen ezt a rendi kompromisszumban eleve bennefoglalt védelmet és lehetőségeket szüntette meg az Európa
keletibb részein elterpeszkedő elkésett második rendiség. S olyan hatékonyan, hogy
még a jobbágyfölszabadítás is inkább csak afféle jogi szenteltvízként csorgott le a
gazdasági és társadalmi kiszorítottság kemény realitásáról. És ezzel nemcsak a parasztot taszította reménytelen és kilátástalan helyzetbe, de majdnem áthághatatl'anságig növelte a polgárosodó város és a polgárosodni képtelen nem város ellentétét.
Sokféleképpen elmaradott, alávetett és' pusztuló „vidék"-ké degradálódott így az
egykor — á maga primitív paraszti életkörülményeiben is, sőt éppen így — életképes-falu. Ezért vált a két világháború közötti korszak magyar faluja menekülő
falúvá, s érről áz országnyivá nőtt menekülésről tudósít a falukutatás eredményeit
summázva Erdei Ferenc: „Kiderült mindenekelőtt, hogy a falvakban nem idilli megelégedettség és békesség honol, hanem különös elégedetlenség, »néma fórradalom«,
s még a jobban élők között is betegség, tudatlanság és egy falura süllyedt álkultúra
torz • művei uralkodnak. Kiderült, hogy a falu nem is annyira mezőgazdáknak, mint
inkább földteleneknek a hazája, s a faluba képzelt gazdag önellátás helyén a szegénység semmiből gazdálkodó nélkülözése, vagy • a módosabbak zsíros, de kietlen
jóléte tenyészik. Kiderült, hogy a faluban- nem- is ékes parasztok élnék,, hánem vádlóan keserű -indulatú emberek, akik sóvárgón néznek a városok felé, és inkább menekülnek el a faluból, mintsem továbbra is falusi parasztok maradjanak. Az is kiderült,- hogy a falu nem természeti világ, ahol erős és hősiesen kemény emberek
élnek a természettel való állandó, de győzelmes harcban, hanem a társadalom elleplezett küzdőtere, ahol alázatos és a harco.t már-már föladó emberek tűrik a természeti és társadalmi erők uralkodását."
A- Magyar falu ezeket a tűrőket és menekülőket sorolja fel; a jobbágyfalu zárt
és primitív örökségét őrző szabályos parasztfalut; a városi-polgári hatásoktól szinte
38

érintetlen ősfalut, a néprajz kedvenc kutatóterületét; a még ma is jobbágyfalunak
nevezhető változatot, ahol még a változás is — ha van — lojalitástól csöpög; a mozgalmasabb és versengőbb telepesfalut; a hajdani kiváltságok emlékét életkedvvé
formáló szabados falut; a szerényen polgárosodó falut; a „romlott" falut, ahol pénzért árulják magukat a nők, vagy csempészésből-tolvajlásból pénzelnek a férfiak; az
életről lemondást kollektív erkölcsi kényszerré merevítő öngyilkos egykés falut; az
egykori kuriális telepekből alakult s önmagában életképtelen aprófalut;, a történelem
zsákutcájába leginkább beszorított uradalmi falut; a rendi keretekből kitörő, de
aztán parasztságában megrekedő kertes falut; a polgárosodás vagy elnyomorodás
választójára került tanyás falut; a mindenféle polgári falvakat főváros körüli lakófaluktól távoli kis bányásztelepülésekig. De maga a felsorolás elég annak érzékeltetésére, hogy mekkora arányú és milyen remekbe szabottan összeállított sereg szemléjéről van szó. S ahogy sorra bukdácsolnak előre, egy már korábban hasonló ok
miatt elmenekült társuk izgatottan lesi, hogy kik jönnek és miért jöhetnek.
*

„Az olvasó — írta Erdei Ferenc módszeréről öccse, Sándor — a legtermészetesebb jelenségként veszi tudomásul, hogy a művészi és a tudományos megfogalmazás
szerencsésen kiegészíti egymást, s a kettő együtt sajátos hitelességet sugároz." Állítását frappáns példával igazolja a Parasztok bői: „Ha egyszer paraszt egy ország,
akkor ott éppolyan naptalan az ég, mintha fölötte volna egy másik, amelyik elveszi
tőle a fényt." „Nyilvánvaló — fűzi az idézethez —, hogy személyesen átélte, megszenvedte a paraszti állapot kilátástalanságát, aki így meg tudta érzékeltetni annak
lényegét." Ezt az átélt és személyes hitelességet mutatja mindennél szebben a méltán híres montreaux-i levél, a berni beszámolóval: „S a következő nap Berné volt.
Egy különös és izgató város, sokféle meglepetéssel, s számomra csudát termett. Sorjában: bejárván a várost a szép történelmi múzeumában ődöngtem, ahol szép sorjában lehet látni a fölszíni világ kultúrájának érdekfeszítő történetét, gót szoba és
házi kápolna, reneszánsz lakás, a felvilágosodás emberei és művei, a barokk, a különféle Lajosok francia szellemei, olasz és hollandus ábrázolatok, s a pincében parasztok dokumentumai és az egyik szárnyon egzotikus népeké. Eddig ez volt az
egyetlen múzeum, ahol ezek így egymás mellett voltak, s számomra rögtön kiderült,
hogy igen, a polgári szféra lakosának története van. Számontartott és bogozott előzménye, s nekünk parasztoknak csak múltunk van. Az, amit a néprajzi múzeumok
bemutatnak a csukcsokkal és az emberevőkkel együtt. Most vagyunk a néprajzból
való kiemelkedés grádicsán, s való felemelkedésünkhöz forradalom kell! Hozzáveendő, hogy nyugaton nincsenek parasztok. Így, ahogy mondom: ők földművelő
iparosok. Elgondolhatod, milyen rettenetes izzással loholtam az állomásra a »múzeumi szemle« után, s hogy csikorgattam a fogam. És ekkor csuda történt: így,
ahogy írom, csoda! Az egyik kirakat tele volt kisebb-nagyobb Brueghel-képekkel.
Mind ott volt: a Farsang, az Álomország, a Lakodalom, az Aratás, a Prédikáció, mind.
Elhűltem és kibillent lélekkel szíttam a képek otromba parasztszépségeit. S megenyhülten mentem az állomásra, s minden, amit a kegyetlen élmények szántottak
lelkemben, a mű által elboronáltatott és szép sorjában keltek ki az én igazi szülött
csemetéim: az igazságnak a látása és az üdvösségre vezető akarat eligazodása. Ez
volt a csuda öcsém, óh Brueghel én piktorom, s óh egyetlen öcsém én szoborfaragóm! Ti ketten mindentől megmentettetek engem és visszaadjátok a napot számomra!
Az igazság látása és az akarat eligazodása pedig rövidesen ekképpen áll: hogy a
paraszt nemcsak osztály, hanem egy külön ország, azt itt tudtam meg végérvényesen.
Azt is most tudtam meg, hogy egy nép és osztály, amíg határai közt nyugodtan él,
addig nem energia. Mikor bomlóban van, s mássá kíván lenni, akkor politikai energia, mely minden követ képes elgördíteni. Az is bizonyos, hogy amikor öntudatos
lesz egy alsó réteg, s hangoztatni kezdi, hogy mi proletárok, mi parasztok, akkor ez
már azt jelenti, hogy nem akar tovább proletár és paraszt maradni. Már fegyver a
szó, ha kimondja, mellyel polgári sorsért verekszik. Nyugaton ez egyik sem feszülő
39

energia. Itt'nincs úgy öntudatos paraszt és proletár. S amit itt közelesen átéltem,
abból pedig az a harci kiáltás sarjadt, hogy nem szabad parasztnak lenni! Harcolni
kell ellene, hangoztatni, hogy azok vagyunk, ha ellenkezőt akarnak elhitetni is. El
kell törölni a föld színéről ezt a minőséget! A másik oldal: ami érték és tartalom a
parasztsorsban van, azt igen: fölhasználni, alkalmazni, élni vele, de nem parasztul,
ámbár át kell menteni abból is, ami parasztul való élés, de más levegőt, más világot
teremteni! (...)"
Ehhez azonban tudni kellett, éspedig tudományos egzaktsággal, hogy mit jelent
parasztnak lenni? Erdei Ferenc minden 1945 előtti tanulmányában és könyvében ott
ez a kérdés ezentúl, s két külön könyvet is írt megválaszolására: a Parasztokat és
A magyar
paraszttársadalmat.
Ahogyan a magyar településszerkezet megértéséhez a honfoglalás előtti időkig,
úgy itt a rendiség kezdeteiig, a szentistváni államalapításig kell visszamenni: „A nagy
király a keresztény fejedelem meggyőződésével, de a lovasnomád vezér stílusával
igyekezett európai társadalomrendet építeni a magyarság számára. Fölülről és áttéve
épített egy hivatás-elvre alapított társadalmat, tehát éppen fordítva, mint nyugaton
történt." Így egyrészt nem fejlődhettek ki olyan gazdagon a hűbéri formák mint
nyugaton, másrészt pedig lappangva s átalakulva tovább éltek a nomád társadalom
elemei, s á királyi hatalom gyengülésével nyomban érvényesültek a nemzetségi hagyományok. „A parasztság fejlődése szempontjából avval a sajátságos eredménnyel
járt e különleges társadalomfejlődés, hogy a magyar társadalom nem a maga testében, hanem azon kívül, maga alatt, építette ki a parasztság rendjét. Ahogy a nomád
társadalomban a szolgák és hódítottak nem a társadalom tagjai, hanem az egész és
önmagában tagozódó társadalom alávetettjei, úgy a parasztság is a nemzetségi egységeket és hagyományokat őrző nemesi társadalom alatt, mint egy társadalomalatti
világ alakult ki. S ez a különleges viszony még a rendiség teljes kifejlődése és a
nemesi vármegye szervezetének a teljes kialakulása idejére is megmaradt. A magyar
nemesi rend nem olyan szűk vezetői csoport lett, mint nyugaton, hanem egy széles,
minden szabadot magábafoglaló teljes társadalom, amely, mint »nemzet« magát tartotta a társadalom és az állam egészének, mint a honfoglaló magyarság nemzetségekben élő szabadjainak a társadalmi örököse. Ezzel szemben a parasztság, mint a
honfoglalás kori és később szerzett foglyoknak, valamint az itt meghódítottaknak a
társadalmi utódja, akkor is, amikor a lesüllyedt szabadokkal együtt jobbágyrenddé
egységesült, sajátságos társadalom alattiságát továbbra is megtartotta." A nemesség
túlfejlődött és túlszerveződött, a parasztság pedig egyre mélyebbre süllyedve túlmerevedett. Végérvényesen elidegenedtek egymástól, két külön világban éltek, mely
csupán kívülről és kényszerekben érintkezett. És ezen a jogi fölszabadítás, sőt a
polgárosodás sem segített: a magyar társadalomban kialakult ugyan a polgári gazdaságszervezet, átalakult a társadalom technikai életkerete és megváltozott szellemi
atmoszférája, de a rendi formák érvénye nem semmisült meg. „Rendi társadalmi
formák között' él a parasztság és nagyon sokat megőrzött még e formákból a nemesség utóda, az úri középosztály és a birtokosság. Ez együttvéve azt jelenti, hogy a
magyar társadalom nem egyetlen társadalmi üzem, amelynek terében minden hatás
végigfuthatna, hanem olyan polgári szerkezet, amelynek üzemét rendi formák akadályozzák meg, elsősorban alsó részén a parasztságban, másodsorban magasabb
szintjén a vezetőrétegekben." Társadalom alatti társadalomként a parasztság a nemzetből kirekesztetten végképpen magára maradt, s önerejéből próbált — nem sok
sikerrel — beilleszkedni a jogi fölszabadítás, a század végére kialakult honi kapitalizmus s 'a feje fölött lezajlott technikai forradalom által gyökeresen megváltoztatott világba. Azonban reátapasztott rendi kötöttségei erősen akadályozták, „úgyannyira, hogy ma már mint paraszt, idegenül, bizonytalanul és elégedetlenül mozog
abban a világban, amely körülveszi". Ennek a rendi megkötöttségekbe kövült paraszti elmaradottságnak klasszikus színtere a magyar falu. „A magyar társadalomban tehát a jelenlegi fejlődési fokon nem a földtől menekülnek és nem a faluból,
mint vidéki telepről, hanem a paraszt mezőgazdasági • munkától és a rendi-paraszti
40

életkereteket nyújtó falutól." Megoldást eddig csak ott találtak, ahol fölbomlottak a
rendi-paraszti formák, mint a Kisalföld északi részének szövetkezeteiben vagy az
Alföld tanyás társadalmaiban. Ezek azonban kivételek; a szabály az így vagy úgy
mégiscsak polgárosodó magyar város és a rendiségbe rögzült falu idegensége és
szembenállása. Idegen szembenállásukban kölcsönösen föltételezik és magyarázzák
egymást: a magyar társadalom tragikusan torz szerkezete semmiből úgy meg nem
érthető, mint ebből a szembesítésből.
*

E szerint a fundamentális ellentét szerint- elemzi A magyar paraszttársadalom
a
paraszti helyzetből következő különféle típusok és szerepek változásait és válságát.
A „még parasztok"-tól a „romlott parasztok"-on át a „már nem parasztok'Mg paraszti magatartás- és társadalomformák széles skálája figyelhető meg, de az átalakulás mindenképpen és szükségszerűen valamiféle „polgárosodás" vagy inkább „parasztiatlanodás" felé tart. De soha nem zavartalanul és gyakran súlyos kiegyensúlyozatlanságok és különös torzulások árán. „A válságot, amelybe a történeti fejlődés zavara
vitte a magyar parasztságot, különböző parasztok különbözőképpen viselik el. Miután
a válság természete az, hogy egy korábbi fejlődési fokról hátramaradt társadálmi
forma került ellentétbe a megváltozott viszonyokkal, s a parasztság egyformán hatása alatt áll mind a két ellentétes tényezőnek, a válság tünetei ennek a két ellentétes erőnek egymáshoz való viszonya szerint jelentkeznek."
A kisgazda például elzárt s elmaradott faluban a helyi nagygazdákat utánzó
„még paraszt" kisgazda lesz, élénk alföldi mezővárosokban pedig vállalkozó „már nem
paraszt" kispolgár-kisgazda. De ezek az ellentétes — és még tiszta formájukban sem
különösebben vonzó — pólusok ritka kivételek, a többség átmenet e között a két
típus között. Ellentétes és kiegyenlítetlen társadalmi formák zavaros elegye így a
kisgazdaparasztság túlnyomó részének élete. „Egyetlenegy formája nincsen ennek az
életnek, amely testéhez lenne szabva, s ehhez képest teljes beleéléssel és zavartalanul
ki tudná tölteni. A paraszti életberendezéseket és társadalmi formákat szorítóknak
és kényelmetleneknek, ridegnek és elmaradottnak érzik, tehát csak kelletlenül és
szükségből élnek benne, viszont a polgári életet már mintául is torz formában kapják, még kevésbé tudják alkalmazni, tehát abban is félszegül és avatatlanul mozognak. Annyira kiegyenlítetlenül elegyednek ennek a két szerkezetiségnek a törvényei,
hogy tökéletesen barbár és formátlan küszködés ez az élet, nem pedig kultúrélet
akár paraszti, akár polgári értelemben. Nincsen egyetlen olyan lakás ebben a kisgazda világban, amelyben emberségesen és nyugalommal, vagy jó érzéssel lehetne
élni. A parasztháznak munkára alkalmas belsőségei voltak, volt egy sarka, ahol jóízzel le lehetett ülni az ünnepi vagy téli pihenés alkalmával, alkalmasan lehetett
étkezni; volt egy kemencéje, ahol a téli bennszorultságban melegedni lehetett, a padkáján kedvre elnyújtózni és jóízűen pihenni. A maga világában mindezeket az igényeket a polgári lakás is ki tudja elégíteni, sőt a kényelem oldalán sokkal raffináltabb alkalmai is vannak. Úgy azonban, ahogy a falusi kisgazdaházak félig-meddig
polgáriak, az égvilágon végeredményben semmire nem jók. Nincs egy asztala, amelyen zavartalanul lehetne étkezni, nincs egy sarka, ahol nyugodtan le lehetne ülni,
nincs fűtő alkalmatossága, ahol hibátlanul lehetne melegíteni, viszont van egy szörny
konyhája, ahol az asszonyok minden munkája látható eredmény nélkül fölemésztődik
és ahol az egész családnak az élete nagyon jellemző formátlanságban és idétlen átmenetiségben zajlik le." És sorolja tovább az élethű részleteket, s utána nyomban
elvonatkoztat: „Tehát a paraszti formák korszerűtlenek, a polgári élet pedig helyzetszerűtlen." S végigmenve a változó, illetve a változásban keletkezett paraszttípusok
sokféleségén, majdnem mindig ugyanerre az elvont eredményre jutunk. Erdei elemzéseinek ereje éppen az ilyen valós részletek felsorakoztatásával hitelesített elvont
általánosításokban rejlik; ezekben foglalja össze majdhogynem matematikai formulák
tömörségével és határozottságával megfigyelései és tapasztalatai tömegét. A részle41

tek életes és bő áradását világosan követhető partok közé szorítják a fogalmi elemzés szilárd töltései. A felszabadulás után, sürgető és nehéz politikai és szervezési feladatok terhe alatt többnyire másként dolgozott, de utolsó könyvében, a Város és
vidéké ben újból teljes szépségében s erejében alkalmazta csodálatosan termékeny
ifjúságának forrongó módszerét. S méghozzá kivételes lehetőség birtokában. A p a rasztságból kiemelkedés és a városiasodás hajdani i f j ú apostola huszonöt év változatos és hatalmas ütemű szocialista építkezésének gazdag tapasztalatain mérhette le
egykori tudományos megállapításait és eszméit, s úgy, hogy ebben a m u n k á b a n
különféle posztokon és sokféle minőségben ő maga is oroszlánrészt vállalt. Elégedetten nézhetett volna körül, joggal. Hanem őt a kutató soha meg nem elégedés
vezette, s inkább azt firtatta, miben tévedett, mit lehetett volna másként s jobban
csinálni, mit elkerülni, mit kell kijavítani. Látta például és számos találó példával
részletezte, hogy régi tanyásváros koncepciója helyes volt ugyan — úgyannyira, hogy
a tervezőknél többnyire okosabban mozduló élet a poltikus-szervező Erdei későbbi
másféle elképzelései és rendeletei ellenében is ehhez a régi felfogáshoz ragaszkodott
— helyes volt ugyan a polgárosodás szűkebb kereteiben gondolkozva, ámde a gyorsuló iparosodás és urbanizáció, a mezőgazdaságba csakúgy mint az iparba betörő
technikai forradalom lényegében másféle kapcsolatot követel meg város és vidéke
között. Egyáltalában: ú j r a meg kell vizsgálni, hogy mit jelent mai megváltozott világunkban a város, miféle lehetőségeket és korlátokat képvisel, mik mennyiségi és
minőségi fejlődésének kritériumai és távlatai, hogyan tervezhető jövője úgy, hogy
ne sértse és rombolja jelenét, mely óhatatlanul, ha akarja ha nem, meghatározóan
hordozza magában múltját. Csongrád megye változatos múltú és különféle funkciókat megtestesítő-sűrítő városai, falui, tanyái az őket értő szemmel kutatónak csakugyan föl is tárták azt a különleges gazdasági, társadalmi és települési szerkezetet,
ami dinamizmusával, extenzív és intenzív változásainak sokszoros visszacsatolásokkal szabályozott egymásutánjával úgy teremt helyet egy-egy városegyüttesnek az
ország városainak csillagrendszerében, hogy a különféle nagyságú és mozgású bolygók meglelhessék és ütközések-katasztrófák nélkül futhassák saját pályájukat. Ezeken a pályákon halad a társadalom fejlődése történelem-gazdaság-technika-természet
hatalmas fázisterében, s kimondhatatlan felelősséget vesz a vállára, aki a pályák tervezésére és módosítására vállalkozik. A szabályozórendszert ugyanis véletlenek zavarják, akadályozzák és lökik előre; ú j lépések szükségképpen csak tévedések és
hibák árán tehetők, de haladás csak a hibák és tévedések gyors észrevételével s
határozott kiigazításával remélhető. A szocializmus hallatlan lehetősége s felelőssége,
hogy megértheti és optimalizálhatja a történelem hatalmas sztochasztikus szabályozómechanizmusait. Legragyogóbban tán Makó viszontagságainak s lehetőségeinek „történeti kibernetikai" elemzésével demonstrálja Erdei, hogy idejében végrehajtott okos
korrekciókkal miként hasznosíthatná táj- s gazdaságszervező erőit egy kisebb centrum is, s elmulasztásukkal miként sérthet önérdekén túl akár országosokat. Hiszen
a csillagrendszer nem hierarchikus elveken épül fel, itt a legkisebb egységnek csak
olyan fontos a mozgása és a szerepe, mint a legnagyobbnak; s pályáikról kilendült
mégoly piciny meteorok serege egész bolygókat vagy bolygórendszereket veszélyeztethet vagy csúfíthat el, mint a tanyakérdés makacsul visszatérő problematikája is
mutatja.
Erdei csillagmodelljét fényesen igazolta az eltelt évtized; negatíve is, ahol nem
hallgattak intéseire, mint például történelmi városközpontok lelketlen szétdúlása
esetében. A fiatalkori nagy művekhez hasonlóan jövőt látó s jövőt formáló könyv a
Város és vidéke, de túl ezen az a huszonöt év, amit Erdei a Város és
vidékében
részletezett, ma már történelem. Erdei Ferenc könyve Magyarország életbevágóan
fontos huszonöt esztendejének megkerülhetetlen forrása. Hitelességét tudós objektivitása és személyes szenvedélyessége garantálja, s végső fokon — ugyanúgy mint a
fiatalkori parasztváltoztató művekét a berni — egy elhatározó nagy élmény. Explicite ez az élmény ugyanúgy nem jelenik meg a könyvben, mint ahogyan a berni
sem jelent meg a régi művekben, de leírta ezt is Erdei Ferenc, amikor — élete
42

nehéz pillanatainak egyikében — a Maros—Tisza mentén emelt nagy töltésről végigtekintett a tiszai réten, ezen az éltető eszmévé finomult természet- s emberalkotta
tájon. „Mi hát a varázs e tájon, ami kapuin belépve mindenütt így megcsap? Szép
ez a t á j ? Szép, de legvonzóbb szépségeit rejtve tartja, s nagyon sokan észrevétlen
mennek el mellette, nem is sejtve, milyen szépségek kapujánál jártak. De értő óvatossággal közelítve, s legfőképp az odaadó vonzalom érzéseit követve egyre kápráztatóbb szépségeit fedi fel, s örökre rabul ejti azt, aki egyszer is felfogta lényegét.
Szépsége titka, hogy itt látni lehet a végtelent. A végtelen elvontan ott van
mindenütt, szívben, fejben, de mindig mint megfoghatatlan, mint ellenképe annak,
ami kötött, korlátozott, s fájóan jó érzés mindennel szemben, ami köt, lenyűgöz,
béklyóban tart. Az a csodája ennek a tájnak, hogy amit az ember megfoghatatlanul
a szívében hord a végtelenről, azt itt égben, színben, térben érzékletesen látja két
tulajdon szemével. Nemcsak felfogja, mint a matematikus az ő számsoraiban kifejezett végtelent, hanem foghatóan érzékelve, mintegy tükörben nézve szembe vele.
Ez az élő végtelen jelenik meg a Tisza reggeli vagy alkonyati tükrében, egy-egy
magányos pusztai fa görcsös ághajlataiban, az eget hasító madár röptében, s a zöldben, kékben, mélysötét szürkében, s e színek tobzódva váltakozó harmóniájában és
diszharmóniájában..."

MAROS-PARTI MAJÁLIS
43

HUSZÁR

TIBOR

Barátok
ERDEI FERENC LEVELESLÁDÁJÁBÓL

Több százra tehető azoknak a leveleknek a száma, amelyek — sokszor csodával határos módon — megőrződtek
Erdei Ferenc felszabadulás
előtti
levelezéséből. E levelek egy csoportja a Szegedi Fiatalok Művészeti
Kollégiumával,
illetve a szegedi egyetemen eltöltött évekkel kapcsolatos. Hozzáférhető
számos
Erdei Ferenchez írt Ortutay Gyula-, Tomori Viola-, Reitzer Béla-, Bibó Istvánlevél, egy-két Buday György, Gáspár Zoltán, illetve Hont Ferenc által írt levelezőlap. A tanárok közül Surányi-Unger Tivadarnak Erdeihez adresszált
levelei hozzáférhetők.
Ugyancsak megőrződtek
— ha nem is teljes számban
—
Erdei Ferencnek a kollégista társakhoz írt levelei.
Az egyetemi évek alatt érthetően elsődlegesen nem levél útján
érintkeztek.
De e korszakból is fennmaradtak
levelek: Erdei heteket töltött
szülővárosában,
Makón, Reitzer katona volt, Bibó huzamosabb időt töltött ösztöndíjasként
külföldön. A diploma megszerzését
követően Bibó, Ortutay, Reitzer
Budapestre
költöztek. Tomori Szegeden maradt, Erdei Makón tevékenykedett
s
valamenynyien megfordultak
Nyugat-Európában
s a külföldön való tartózkodás
mindig
alkalmul szolgált a levélírásra.
E széles körű — kiadványokkal,
a mozgalmi élettel,
folyóirat-alapítással
kapcsolatos — levelezés módszeres feldolgozása kiegészítheti s árnyalhatja azt a
képet, amelyet Ortutay Gyula, Baráti Dezső, Tolnai Gábor rajzoltak
visszaemlékezéseikben
a Szegedi Fiatalok Művészeti Kollégiumáról
és annak
utóéletéről. A kollégium történetét először Csaplár Ferenc dolgozta fel
módszeresen.
Úttörő munkájában gondosan hasznosította az ekkor rendelkezésre
álló kéziratokat, forrásmunkákat,
a levelezésük azonban könyve írásakor még nem vagy
csak részben volt
hozzáférhető.
Csaplár Ferenc a Művészeti Kollégium tizenöt tagjáról ad számot.
Ezek
között találjuk Erdei Ferencet, Ortutay Gyulát és Reitzer Bélát is. Bibó István
azonban nem volt tagja a kollégiumnak, őt Csaplár Bálint Sándorral, Joó Tiborral, Ádám Lászlóval és Schiffert Györggyel együtt rokonszenvező,
patronáló
tagként említi azok sorában, „akik valamely oknál fogva nem léptek be
vagy
akiket nem vettek be a Művészeti
Kollégiumba".
Nem lehet feladatunk, hogy e helyütt tisztázzuk Bibó István
távolmaradásának okát, itt és most csak, azt kívánjuk jelezni, hogy Bibót, Ortutayt és Reitzert, később Erdeit, Reitzert és Bibót szoros szálak fűzték egymáshoz, hogy e
kapcsolatok
jóval a Művészeti
Kollégium felbomlását
követően
a Márciusi
Front toborzódása idején s a negyvenes évek elején is megőrződtek.
Ortutay
Gyula, Bibó István és Reitzer Béla már a gimnáziumi évek alatt közel
kerülnek egymáshoz: a szegedi piarista gimnázium azonos osztályának
növendékei.
Az .érettségit követően, 1929-ben, Ortutay magyar—latin—néprajz
szakos hallgatóként a bölcsészettudományi
karra kerül, Reitzer és Bibó a
jogtudományi
kart választja. Erdei is ebben az évben kerül joghallgatóként
az
egyetemre.
Az első évben a Bethlen Gábor Kör agrársettlement
mozgalmában
ismerkedik
meg Erdei Ortutayval. Kapcsolatuk — mint említettem
— később is szoros, de
barátsággá e kapcsolat nem érik; Erdei Ferenc először Reitzer Bélával,
majd
Bibó Istvánnal kerül szoros barátságba. Amikor egymásra találtak, a szegedi
fiatalok között egy külön csoportosulást képeztek, a kor normáit, a
keresztény
44

úri Magyarország
magatartási
mintáit tekintve mindenképpen
rendhagyó
csoportosulást.
Bihó István édesapja az Egyetemi Könyvtár .igazgatója volt, Erdei
Ferenc apja makói hagymás, „sült paraszt", ahogy „jobb" úri körökben
akkor
nevezték,
Reitzer Béla pedig zsidó polgárcsalád
gyermeke,
a Turul
Bajtársi
Szövetség hangadó elemei szerint idegen elem. Bibó, Erdei, Reitzer e. normákat
magukra nézve nem tartották
elfogadhatónak;
a Művészeti Kollégisták
által
vallott demokratikus
elveket, a tehetség, a tudás tiszteletét a
mindennapokban,
a barátválasztásban
is érvényesíteni
kívánták. Levelezésük
ugyanakkor
arról
tanúskodik,
hogy a valóságos társadalmi
távolságok,
előítéletek
s az ezekkel
összefüggő
beidegződések
észrevétlenül
valamennyiükben
nyomokat
hagytak,
hogy kapcsolatuk
őszinteségéért
és egyenlőségéért
önmagukkal
is meg
kellett
küzdeniük. A gazdag levélanyagból
most csak Erdei, Bibó és Reitzer Béla leveleiből közlünk néhányat s azok közül is elsősorban azokat, amelyek
barátságuk
keletkezéséről,
belső feszültségeiről
s elvbarátsággá
alakulásáról
tudósítanak.
Az olvasó nem hagyhatja figyelmen kívül, hogy az utolsó közölt levél
dátuma
1936. augusztus 5., Erdei ekkor huszonhat, Bibó és Reitzer huszonöt éves volt.
A levelek egyébként
érdekesen tudósítanak
a műhelymunka
igényéről, és
szigorúságáról
is számot adnak. A közölt levelekben
ezt Erdei Ferenc Makó
város szociográfiája
című írásának szigorú és elvszerű bírálata példázza.
Erdei
e műve végül kiadatlan maradt, illetve — erről említés történik — egy fejezete
jelent meg a Magyarságtudomány
című
folyóiratban.
Az itt közzétett
levelek Erdei Ferencné Majlát Jolán és i f j . Bibó István
tulajdonában
vannak. Másolati példányaik
az ELTE BTK Szociológiai
Tanszékének könyvtárában
találhatók. (Erdei Ferenc levelezése. Nylv. sz. S—137/78.
Raktári szám: E 6.)
BIBÓ ISTVÁN — ERDEI FERENCHEZ
Bécs, 1934. jan. 16.
Kedves Ferencem!
Mostanában apró irataim között kezembe került egy 6X8 cm nagyságú noteszlapra írt elmefuttatásod a „saját föld bírása" nevű életcél-monstrumról; errőí
eszembe jutott az a nem túl szép mód, ahogyan búcsú nélkül elutaztam Szegedről.
Azóta csak Bélától hallok rólad egyetmást, de azok is főleg abban állanak, hogy .ő
sem igen hall rólad semmit. Nem annyira az elbúcsúzás aktusának elmaradását bánom, hanem azt, hogy tulajdonképpen a hadsereg kötelékéből való eltávozásod óta
nem tudom, hogy mit csinálsz, min dolgozol és főleg, hogy mit gondolsz. Bevallom,
hogy még egy évvel ezelőtt is, mikor Bécsbe kerültem, szívesen letagadtalak magámnak téged, illetve az általad képviselt gondolat- és ténykomplexumot és bizonyos
megnyugvással süllyedtem belé a velem hasonló előfeltevésű emberek közé. Most
azonban amúgy is súlyos krízisben van a képességem, hogy az emberekkel könnyen
és felületileg kontaktusba lépjek és az előfeltevések terén is, ha nem is adom fel
őket, de feltétlenül egy-két lépéssel beljebb vonultam velük; így azután a hasonló
előfeltevésűekkel való közösségem épp úgy megszakadt, mint az ellenkezőkével való.
Magamról nincs sok írnivaló: járok az egyetemre: szerepelek Vedress szemináriumában, amelyik nem jobb, sőt valamivel gyengébb Prof. Horváthénál. Ezek az itteni
németek igen mozgalmasak, de alig gondolkodnak a saját fejükkel s amit nem
értenek, azt legalább is rendszerezik. Emellett az Isten sem tudná őket lebeszélni a
tudományos munkáról. A zsidó hitfelekezetűek pont ilyenek azzal a különbséggel,
hogy azok ezenfelül esküsznek valamely tanra — rendesen egy okos zsidóéira —
és azt alkalmazzák.
Nagyon szeretnék Rólad hallani valamit: ha van kedved és időd, írjál!
Sok szeretettel üdvözöl
barátod
Pista
45

ERDEI FERENC — BIBÓ ISTVÁNHOZ
Makó, 1934. jan. 25.
Kedves Istvánom, leveled úgy ért, mint dicső pályánk intő és szemrehányó szózata tengernyi hitványságaim közepette. A dolog úgy értendő, hogy én egy szikrával
se vagyok jobb deák, mint amilyennek te ismertél és a vegyes szigorlat óriás kígyóként
csinál belőlem holmi pór
Közben pedig erősen szorongat
egyrészt Bélánk, olykor barátságának megvonásával fenyegetvén, másrészt vitézünk
1
S., hol a te állapotodra célzó kecsegtetéssel, hol pedig mord nem értéssel korholván
magatartásomat. Hiba azért nincsen, ha csak az nem, hogy én is olyanféle válságban
vagyok, mint Te csakhogy ellenkező előjellel az a képességem, hagyogat u.i. el, hogy
dolgok velejének merjek neki menni és bátorsággal álljam a küzdelmet. Suttyomban
érzem, hogy ez csak átmenet és az öregkedéssel együttjáró szükségszerű tünet, amely
kellően vissza fog higgadni és ú j r a leszek keményebbinú ifjú. Ami a társadalmi betagolódást illeti az a kilátás, hogy csakugyan olyan hagyma aljamester leszek, legalább egyelőre, amilyennek te megprognoszkáltál. S. atyánk is erősen biztat ez
irányban és mindenható segítségét ígéri. Véreim természetesen méginkább biztatnak.
Azt sem hallgathatom el azonban, hogy bizakodásaim mellett olykor setét kétségek vesznek elő és kívántatják velem a meg nem bolygatott parasztállapotot, amely
azonban nyilvánvalóan komiszabb minden másfajta állapotnál. Kedves Istvánom, én
valószínűleg sok görcsöt képeztem számodra és ezen túl is háborgatlak olykor bizonyosan, de ha teheted, tekints el ilyesmitől, ez m á r velemjáró udvartartás, az is,
hogy egy hét múlva válaszolok mint jelen esetben is, ni.
A császárok városába nagyon atyafiúi üdvözletet küld nehézéletű barátod
Ferenc
ERDEI FERENC — BIBÖ ISTVÁNHOZ
Makó, 934. jan. 25.
íme Istvánom mire a levél elmegy 3 hét is eltelt fölöttem és én csak egy vegyes
szigorlattal vagyok könnyebb, mint leveled vételekor. Persze ugyanúgy ment ez is,
mint többi vizsgáim a Közjog kirántotta alólam a gyékényt azaz kitüntetést. Mindamellett a tavasz közeledtével kedélyállapotom is gyarapszik és némelyes munkálkodásba vagyok belekezdve.
Tárgyaltam édesapáddal bizonyos szociográfia ügyében, 2 jövő számban hozza
különlenyomattal egyetemben. Egyébiránt az alföld-kutatás irányában is szólott és
olyasmit pedzett, hogyha te hazajössz tavaszon, szűkebb kerettel „újra" munkába
állítjuk az ifjú erőket, 3 de sőt előbb is tán. Valószínűleg ez Téged igen messziről
érdekel, dehát most ez nekem kellene valamelyest és emiatt teszem szóvá.
Tudósíthatlak afelől, hogy 1—3 gyakornok kreáltatik egyetemünkön diplomás
állástalanok elhelyezése jeligével. Béla sok akadállyal küszködik ugyan, de valószínűleg befut. Egyébként S.-nak nagy kanala van Pesten, állandóan o d a j á r és a
szemináriumát is országossá, sőt országpolitikussá fútta fel: rengeteg öreg hivatalnokot hoz és olykor pestieket is levarázsol miközben Szeged városfejlesztése taglaltatik gazdasági és szociálpolitikai szempontból olyan éktelen zajjal, hogy mi Bélával
mukkanni sem tudunk, nem értjük egymást egyszerűen.
Most folynak bizonyos ösztöndíj folyamodások előkészítései, én is kirukkolok
majd valami település-gazd.-tani programmal 4 és várom utána a jószerencsét azon
az alapon, hogy bolondnak bolond a szerencséje.
Űjra üdvözöllek Istvánom és rögtön postára is adom a levelet
Feri

46

BIBÓ ISTVÁN — ERDEI FERENCHEZ.
Genf, 1935. febr. 7.
Kedves Ferencem!

Genf. 1935. febr. 7.

Immár több hónapja akarok és készülök Neked írni, de abbéli igyekeztemben
és halogatásomban, hogy Neked egy igaz és megörvendeztető levelet juttassak minden levélbeli és egyéb munkát — időben — Eléd helyeztem, nem is beszélve arról
a harminc levelezőlapról, amelyeket karácsonykor szétküldtem az emberek előtti
kedvességem növelése céljából és jó Édesanyám szigorú — kérésére. Bélánknak most
ment egy levél két hónap előtti levelére feleletül — ebből nyilván kitetszik utolsóságom.
Itt vagyok negyedik hónapja Genfben, előadásokra járok, ismerkedem, olvasok
és írok: mindent összevéve mégis nehéz megmondani, mit csinálok. Tudományomnak mindjobban nyelvemen járó tolvajnyelvével azt mondhatnám: figyelem a nemzetközi jogközösség integrálódásának folyamatát. Nagyképű pesszimizmussal azt:
hallgatom azt a sok beszédet, ami ennek a nemzetközi közösségnek az egymáshozközetlenségét hivatott eltakarni. Mondhatnám azt is, hogy nem csinálok semmit:
mindenesetre azonban a semmittevésem sok mozgással járó semmittevés. Be vagyok
iratkozva egy Institut Universitaire des Hautes Studes Iifternationales nevű egyetemutáni jellegű főiskolára, melyet Rockefellernek valamelyik — petróleumtól szagtalanított
— alapítványa tart fenn. Az intézet központi gondolata a béke és a nemzetközi közeledés. Van azonban benne egy pár okos ember, aki a meglevők igaz és csúnya
ábrázolását tartja a leendők megszebbitésének előfeltételéül; viszont az igazi és vérbeli „népszövetségi" szellem inkább a jelenlevőben való hit főleg betűkben és szóban való zengedezésében éli ki magát. Igaz, hogy az ilyen szó-mágiának is van
valami effektív hatása; ha tízezer ajak ezer évig mondja szavalókórusban, hogy:
„a Kellogg-paktum eltörölte a háborút", akkor ez maga is eltöröl a háborúból egykét hüvelyknyit, de ennél két nap alatt többet cselekedhetnék egy okos Világhódító. Csak ha akadna ilyen, ki biztosít, hogy okos lenne?
Volt az Institut-n egy nagy békevita is Malinowski (meghívott előadó) előadása
után, aki az etnológia teréről átkalandozott a háború szörnyűségére, amit is találóan
éles nyelvvel és nyugateurópai értelemmel taglalt. Én azonban, mint bár — burzsuj
tagja egy mégis proletár nációnak, igen rosszallottam, hogy tíz-húsz férfiú, kik jövedelmüket, autójukat és jólszabott ruháikat a nemzetközi együttműködés intézményeinek virágzására alapozzák, a legőszintébb hivőséggel bizonyítják, hogy a háború
nem „érdemes" és nem „fizetődik ki" senki számára sem. Az egyik emlegette — a
jugoszláv ügy idején voltunk —, hogy Magyarország számára sem. Erre engem megindított a lélek s ahelyett, hogy kormányunk nevében tiltakoztam volna a háború
szellem vádja ellen inkább a Horváth Barna 5 példáját terjesztettem elébük megkérdezvén, hogy vájjon ugyanaz-e a háború egy gazdag ifjú házas (?) és egy özvegy
munkanélküli vagy egy bantunéger számára? Érdekes módon nem értették a példa
élét, mely nem a béke-gondolat ellen, hanem az érdekelten hipokrita békevágy ellen
szólt. Ehelyett belekapaszkodtak a bantu négerbe s a gyarmati népek állapotának
mellékvágányára terelték a kérdést.
Kedves Ferencem, nagyon régen hallottam felőled. Igaz, tudom, hogy a makói
szövetkezetnél valóban elkezdtél valamit — hogy mit, előttem csak nagy vonalakban
ismeretes. De mégkevésbé ismeretesek számomra a Te befelé való cselekedeteid,
mert igazság szerint a katonaságtól való kijöveteled óta nem beszéltem Veled igazán.
Ami magamat illeti, azt hiszem, agyajárásom alapjában egyféle maradt, csak éppen
realistaságom (és inkább nem-forradalmiságom) szigorú megtartásával az abszolút
Értékek nagy igénylésére jutottam, ami nem is éppen ellentétes, sőt nagyon természetes. Most is az jó Bocskay fejedelem szavával élvén „az dialektikához és retorikához nem tudunk (sajnos, mi tudunk), az dolgot ő magát nézzük", de az nézésből
nem következik az dolgoknak megtartása és megmaradása. Igazában inkább a gon47

dolkodás módjára nézve békétlenkedem, mintsem a cselekvésére. Kissé meghasonultam azzal a zsidósos agyajárással, amely az igazság útját a módszerben, az ellentmondástalanul egységes rendszerben és a logikus formulákban, továbbmenve az
állítások relativitásában s a tudományos értékindifferencia lepedőjében takart erkölcsi értékelésekben kereste. Zsidósosnak nem azért nevezem, mint a zsidók ennek
szerzői volnának vagy érte felelősek, hanem mert ők visszhangoztak rá a legőszintébb és a leglángolóbb hittel. Európai betegség ez nagyon. Szép és értékes példája
itt ennek Kelsen, akinek itt buzgó szemináriumi hallgatója vagyok. Nagyon közvetlen és zseniálisan okos ember, de nekem Horváth valahogyan igazabb. A Kelsen
tiszta jogtanaival valahogyan úgy van az ember, mint a vékony sárgarépa pucolásával: addig kaparjuk róla a földnek piszkát, míg minden húsa is lemegy s csak a
rostja marad meg. Kelsen esetében ez a rost méltó a megszemlélésre, de nem elegendő az élet táplálására.
Bélától — megérdemelten — rég nem kapok hírt. Most erős az elhatározásom,
hogy — ha vénen és szégyenkezve is — végigcsinálom a katonaságot. Lehet, hogy
meg fogom bánni, de eddig már annyi általam ismert igaz emberben keltett rossz
emlékekkel vegyes respektusok és annyi erős emberen változtatott valamit, hogy
úgy érzem, veszítenék vele, ha kihagynám az életemből. Te mit gondolsz?
Kedves Ferencem, nem tudom, megérte-e ez a levél, hogy ily sokára született
meg: Te mindenesetre ne nézd gyarlóságomat, hanem í r j minél előbb, mert nagyon
szeretnék hallani Rólad, a munkádról s a bennedlevőkről, nemkülönben amit tudsz,
a szegediekről főleg Béláról, Müvkollbeliekről s Alma Materünkről.
A minél előbbi viszontírásig sok-sok szeretettel ölel
Bibó Pista
S. Bibo. Geneve. 36. av. Champel.
REITZER BÉLA — ERDEI FERENCHEZ
Kistelek, 1935. aug. 19.

Kistelek, 6 935. augusztus 19.
Drága jó Ferencem,
életjelet kívánsz tőlem: íme, még élek, mert meg nem haltam. Sőt nemcsak élek,
hanem néha — ünnepi, ritka percek — még gondolok is Rád, ha egyáltalán van
időm gondolni valamire, ami kívül esik a mozgalmas ürességen, ami körülvesz.
Ilyenkor pedig türelmetlenül és keserű szájízzel vágyakozom utánad, kedves barátom és jó reménnyel arra az időre, mikor maradéktalanabbul lehetünk hívek és
társak. Ne is haragudjál, hogy így kell kipréselni belőlem ezeket a sorokat: nem
előztél meg engem csak a puszta írásban, napok, sőt hetek óta készülődöm és írom
a levelet, csak épen a tollat kézbevennem nincs időm.
Az egész gyakorlat nem volna ilyen terhes, h a . . . Hiszen Neked többször említém, milyen érdekes ágazata a tömegmozgatás és tömegrombolás modern tudományának a tüzér-mesterség. És mindez itt derül ki legjobban a gyakorlatban. De az
élmények, melyek ezzel a gyakorlati tanulással kapcsolatban, annak ürügye alatt
érik az embert, teljesen lerontják az ízét: a „tüzérség" teljesen lehomályosul a „katonáskodás" strapái, verítékes fáradságai, öncélú megerőltetései és a kisteleki por
és piszok, nyomorúság súlya alatt. Ezért nem jutok az íráshoz vagy fizikailag, vagy
lelkileg. (Ma pl. Szent István királynak ünnepe előtt való délután, mikor m á r muszáj
megírnom a levelet, reggeli fél három óta talpon vagyok és pokoli hőségben délutáni háromkor értem vissza, ebédeletlenül, szurtosan, elepedve.)
Űgy nem mondhatom egyébként, hogy tanulság nélkül való az itt töltött idő.
Megéltem, úgy futólag a nagybirtok élményét. A faluban nyomorult, küzködő parasztok élnek, homokra van építve nemcsak a falujok, hanem az egész életük, egy
forgószél mindakettőt odébbviszi. A határban pedig itt a Pallavicini-birtok, m a j d nem 100 majorjával, kastéllyal, vadaskerttel, román-stílű templommal és rosszul jövedelmező térséges dűlőivel. A széleken kis parasztok küzdenek a bérelt szikkel, a
kövérjén a főintézők gyarapodnak. Látnád, hogyan élnek a cselédek a majorokban,
48

milyen törtgerinccel és tuberkolótikus testtel járnak körül és szinte valahogy beszélni se tudnak, az embernek mindig az az érzése, hogy ezek a nyelvünket sem
tudják, sunyi alázatosak. A birtok, ahogy én meg tudom ítélni, nincs jól kezelve.
Rendszertelenül kisebb-nagyobb bérletek vannak kihasigatva belőle és anarchikusan
elszórva a különböző szemes termények táblái. De a majorokban sárgálló szalmahegyek mutatják, mik vannak itt lehetőségek. Az egész vidék az igazi magyar puszta
képét nyújtja. Tanya alig, hisz az egész határ egy zsebet szolgál. Majorok között
végtelen, fátlan laposok és hullámok. Nagyon kegyetlenül árva rajta az ember, s
messze van minden. Különös élmény, pláne, hogy az ember így egy kissé előkelő
(és nem szívesen látott) idegen.
Innen nemsokára odébbállunk és megkezdődik vándorlásunk, mely meg sem áll
szeptember derekáig. Akkor leszek megint a magam gazdája és lehetek ismét, ha
minden segít, a munkám rabja véglegesen és feltarthatatlanul. Az ügyeim állásáról
nincsen semmi tudomásom. Hazulról semmi hírt nem kapok, minden stagnál. De
valahogy nem izgat most egy csöppet sem ez a kilátás nélkül való várás és közeledése a felelős munka idejének. A léleknek ebben a szélcsendjében megérlelődött
bennem valami nyugodt bizalom aziránt, hogy az igazság, amelyet magunkban hordunk néhányan, nem juthat ebek harmincadjára és hogy minden kis élelmesek és
ügyeskedő körmönfontak között is meg kell találnunk azt a helyet, melyre a mi
küldetésünk — egyre erősebb és most már kétségektől tiszta érzésem — kijelölt
bennünket. És a hivatásban való megerősödéssel együtt érzem, a megnyugvás biztosságát és azokban a küzdelmekben és munkás napokban, melyekben meg kell
merülnünk mind a kettőnknek, míg elérkezhetünk az alkotásig. Nagyon várom már
azt az időt, mikor együtt dolgozhatunk, drága Ferencem és remélem, hogy az én
veszteglésem alatt Te szorgalmasan gyűjtőd számomra a penzumokat. Érdekelne,
hol állasz most a gondolatmenetedben és a tények begyűjtésében. Jó volna, ha legalább nagy vonásokban ismertetnéd és problémáidat kicsit felmutatnád, hadd törjem
hozzá egy kicsit a fejem. Amellett érdekel, hogyan megy sorod, mit csinálasz, hallom gyakran jársz Szegedében. Mi van otthon nálatok, Apád megnősült-e már,
Öcséddel mi lesz. Ne hagyd öregem, veszendőbe menni azt a szép, erős kapcsolatot,
ami benneteket Apátokkal egybefűzött. 7 Ki kell kapcsolni a tisztán egyéni kérdéseket, de maradjon meg emellett a generációs folytonosság. Ezt te tudod a legjobban,
Ferencem, mit csinálsz, de én annyit mégis meg merek mondani, mint hű feled:
félek, hogy itt valami nagyon szép forog veszedelemben, amiért nagy kár volna.
Ha írsz, 25-ig még itt vagyok. (Kistelek, 5. tüzérosztály, Aknavető üteg.) Utána
Szegedről kapom a postát (Huszárlaktanya, Aknavető üteg.) A viszontlátásig is ölellek a régi szeretettel hű társad
Reitzer Béla
ERDEI FERENC — BIBÓ ISTVÁNHOZ
München, 1935. november 29.
Kedves Istvánom, nagyon kell uralkodnom magamon, hogy ne legyen csupa líra
ez a levél és, amint látni fogod, a németes rend egyes kritériumait segítségül hívom
— kezdve azon, hogy a két oldalnál nem lehet nagyobb a levél — hogy a buzgó
érzemény mely pótolni kívánja azt az ölelést, amivel nem is tudom miért adós maradtam búcsúzásunkkor; kellő rendben járuljon eléd.
A) 1. Egyelőre ott tartok még, hogy az épületeken, szobrokon és masírozó katonákon kívül nem az érdekel, ami itt van, hanem, amit otthagytam és amihez visszamék, szóval ami otthon van. Oly világosan látom a hazai állapotokat, hogy innen
nézem, hogy csupa ezért is érdemes lett volna kijönnöm.
2. Az összes otthonhagyottak közül, azonban a budai hegyekben való nevezetes
sétáink foglalkoztatnak legnagyobb mértékben. A dolog történeti és ideológiai része
most nem fontos, hanem a barátságunk, hogy ne mondjam politikai barátságunk
meggyökeresedése az ugyancsak tüzel. Te István, én nem vagyok hálálkozó fajta
ember azt tudod, és azt is tudod, hogy Bélával voltam és vagyok valamiféle furcsa
4 Tiszatáj

49

barátságban, de az, ahogy én most szüntelenül gondolok Rád, az egészen m á s f a j t a
és többet jelentő barátságnak néz ki. Mert, azonban állandóan az foglalkoztat, hogy
nincsen-e valamelyikőnkben valami eddig ismeretlen tényező, mely elfordíthatja
utainkat. Eszem azt mondja, ilyen nincs és esztelenség volna nekünk nem együtt
dolgoznunk és együtt alakítani magunk és társadalmunk sorsát.
3. A már-már szerelemhez hasonlítható hevület rögtön mozgásba is hozta a f a n táziám. Az eredmény íme: az még semmi, hogy májustól júliusig, amíg Makón tart
sürgős és szorgos munkám, sűrűn felmék Pestre, hanem a nyárvégre csinálunk Makón egy városi — igazában paraszt-demonstrációt, amelyre eljössz Te, Béla, Gyula,
esetleg Gyurka és még az, akit közben jónak látunk és részint nyaralás, részint a
makói ünnepségek örve alatt (esetleg külföldit is csábítunk oda) egy rettenetes
ankétozást csinálunk. Ezt Istvánom, mint nyári programot okvetlenül iktasd be.
4. De tér és időbeli alkalmakon kívül és fölül is úgy látom a sorsunk ugyancsak
megpecsételtetett. Én úgy vagyok veled Istvánom, mint öcsémmel — a hasonlításért
egyikőtök sem haragudhat meg — véghetetlenül örülök neki, hogy van és hogy
olyan, mint amilyen. Mindaketten egy nagycsomó olyan gondtól szabadítotok meg,
amely holtomig fojtogatna és talán meg is bénítana, ha ti le nem veszitek rólam. —
Nemhogy a féltékenységnek legutolsó parányát nem tudom táplálni bármily arányú
fejlődésiek láttán, hanem egyenesen isteni gondviselésnek tetszik, hogy ö c s é m magára vette a műbeli kifejezés gondját Te pedig kettőt is egyszerre: az uraknak a
kérdését és a külső vonatkozásait országunknak.
Sommázva Istvánom: nagy lelkesedéssel tölt el erősbödő barátságunk és ritka
szerencsének érzem a kifejlését és egyéni sorsunkon fölül kívánom a teljesedését.
B) 1. Bizony szép város ez a München. — Aggályaimat most nem mondom, de
azt megsúgom, hogy a Königs-platzon járva mindig az jár az eszemben, hogy az az
alföldi város, amit majd mink építünk, az nem ilyen lesz, hanem őszintébb.
2. A programom folyik rendben; dec. 20-ig maradok. Járok a
.......... a nagyvásártelepre- és beiratkoztam egy kereskedelmi magániskolába, ahol a
német kereskedelmi levelezésen kívül ismerkedek különféle német kereskedők fiával-lányával.
3. És végül bocsánatodat kérem Istvánom, amért elméreteztem magam: V2 2-kor
végződő ebédem- után leültem írni és a tied hagytam utoljára gondolván, hogy na
majd ott készítem magam és bizony megírván két újságcikket, egy jelentést egy
könnyed levelet és egy. finom politikus levelet egy makói főparasztnak V2 hétre kissé
megfáradtam.
Most már a strófákon kívül Istvánom, tartózkodó magaviseletemhez nem illően
borulok kebledre és képletesen ugyan, de szívbeli örömmel és lelkesedéssel ölellek.
Üdvözletem és kézcsókom Jóanyádnak és Inkének. Keményen e parasztkarokkal
Ferenc
BIBÖ ISTVÁN — ERDEI FERENCHEZ
Budapest, 1935. dec. 15.
'
- Budapest, 1935. XII. 15.
Kedves Ferencem!
Remélem, még Münchenben ér ez a levél, melynek már legalább két hete el
kellett volna mennie az igaz baráti szeretet regulái szerint. Csak az volt a b a j —
tán nem is baj, mert jót jelent — hogy ahányszor elolvastam a leveledet, hogy most
már „válaszoljak", türelmetlenségemben rögtön a legközvetlenebbül válaszoltam,
azaz felugrottam és félórákig sétálva beszélgettem Veled, vagy visszaültem egy nagy
térképhez és megyeszékhelyekkel játszadoztam. Bizony, Ferenc, nagyon hiányzol itt
nekem: olyankor látom ezt legjobban, ha néha-néha a fiúkkal összejövök. Nem is
fog bennünket eltávolítani egymástól semmi, sem most a kis padon, sem később
magasabb székeken. Egyetlen bennem rejtőző hiba hívhatja ki most vagy később
szerető rosszallásodat: hogy hajlandó vagyok elvi síkon többre, becsülni a kontemplativ, szellemi aktivitást, mint a politikait — ami gyakorlati fokon lustaságnak is
50

nevezhető — ez azonban nem hiszem, hogy bajok forrása lehetne, mert 1. születéstőli ellenkezés van bennem a politikum teljes elhagyásával szemben. 2. kontemplatív, szellemi aktivitáshoz atmoszféra is kell, mely országunkban ma annyira hiányzik, hogy itt a tisztességes ember vagy politikus lesz, vagy kivándorol.
Mindamellett a Népünk és Nyelvünk körüli dolgokban a kontempláció győzött,
igaz, hogy nem csupán belőlem fakadólag, hanem a kívülvalókból következőleg is,
melyek a lap sorsát más vizek felé irányították, nekem hagyván az erkölcsi sikert.
Emellett azonban még bőven hátravan az ügy körül néhány, ha nem is politikus,
de legalább is taktikus teendő.
Egyébként teendőim terén nagy lustaságban fetrengek (egy grafológusom szerint
írásomból „dédelgetett lustaság" látszik!) de ez is csak azért van, mert örökké más
dolgokon jár a fejem; hol az európai egyensúlyt állítom helyre, hol pedig földalatti
vonatokat tervezek Pestre. Nagyon szeretnék hamarosan hírt hallani Rólad megint
és megtudni Tőled: 1. hogy érezted magat Münchenben az érzés és nézés síkjain?
2. mi benyomásod van a németekről általában és különösen a mai dolgokkal kapcsolatban? 3. Mik a terveid és hogy megy a munkád?
öcséd itt járt és tőlem tudakolta a címedet: bizony, nem érdemeltem meg a
megtiszteltetést, hogy először írtál nekem. Nagyon tetszett nekem a Sándor és ném
csodálom, hogy annyi bizalmat helyezel benne.
Ferencem, nagy örömmel látom, hogy eszünk változatlanul hasonló vagy azonos
vágányokon jár. Ennek pillanatnyilag két bizonyságát látom a leveledben. Az egyik
az, hogy számomra is a Te létezésed nemcsak magában öröm, hanem egyben gondokat is vesz le a vállamról: a gazdaságét, a parasztokét és sok más egyébét, melyekre
nézve eddigi programmom csupán abból állott, hogy azokat is jól kell megcsinálni
és okosan; melynél jobb és tökéletesebb programmot csak ilyen nagyon bölcs ember
tud adni s ilyennek tekintelek Téged.
A másik bizonyság az, hogy a búcsúzásunkkor elmaradt ölelés nekem is épp
oly érthetetlenül hiányzott s eme súlyos hiány szívből jövő pótlásával
igaz szeretettel ölel
Pista
BIBÓ ISTVÁN — ERDEI FERENCHEZ
Budapest, 1936. jan. 12.
Budapest, 1936. jan. 12.
Kedves Ferencem!
Jó, ha nekem szigorú terminusokat írsz külömb-külömb városokban való mulatósod szépnapjairól, mert így a kitűzött idő (most jan. 15.) előtt 3 nappal felrémlik
előttem a levélírás továbbhalasztásának minden törvényes, törvénytelen és törvényentúli következménye s erre felöltöm a Veled való találkozás díszruháját, jobb és
balzsebemet teletöltöm nagyértékű levélbélyeggel s „Jézus, Jézus" kiáltással kitörök
semmittevésem ostromlott „sziget" várából. Silányabb és soványabb levél fog e kitörésből születni, mert ebben a percben még változatlanul teknősbéka tempóban
élek. örültem — levelednek nagyon és várok tőled további ilyen leveleket, egyrészt
mert értékesek és mozgatók, másrészt és inkább, mert oly egészben benne tudsz
lenni leveleidben, ahogyan én ritkán tudok, s így igen sokat kapok belőled és élményeidből. Ferencem, jól szemléld meg a svábokat, mert ezek fogják legjobban „érinteni a mi magatartásunk feltételeit", mertha nem jól váltogatjuk a hozzájuk való
kötődést és a tőlük való eloldódást „bizony gallérunk alá pök az német".
December havi egyetlen érdemes cselekedetem egy cikk, 8 melyet Gyulának írtam
a mai külföld magyarság szemléletéről. Majd elküldöm Neked is. 5 hétig duráltam
neki magam, 3 nap alatt csináltam meg: érdekelni érdekelt, de azért ezzel szemben
is csak azt kérdeztem magamtól, mint az utóbbi időben mindennel szemben, amit
csinálok vagy amit követelnek csinálnom: hogy jövök én hozzá, hogy mindezekkel
viaskodjam: „mi közöm van veletek, Sérujának fiai" (II. Sárii. 16,10) mikor én az
élet szépségéről és. a cselekvés jóságáról akarok beszélni ez világnak. Ez persze mind
4»

51

igen szép, de ezután igen üdvös volna saját életem mikéntjét némileg megigazítani,
azután beszélni. De mindegy, mindennek megjön a maga ideje.
Igen sokat gondolkodom jövendő országos dolgainkon, többek között a „kegyetlen kezdet — sima továbbmenetel" és a „sima kezdet — göröngyös továbbmenetei"
ős (revolutió-evolutió) alternatíváján, melyet valaha harciasan szegeztünk egymással
szembe, most pedig közös gondunkká vált. De erről s másokról nem is lehet jól
levélben írni, meg azután idehaza ú j a b b a n : „verba manent, scripta volánt" a jelszó
s fontoskodóbb emberek, így Bélánk szerint is Straff úr mestersége ismét erősen
alkalmazásban van nálunk: azért légy Te is bölcs s ne ismételd meg ifjúkori ballépéseidet. De a vigyázást nehogy túlságba vidd, mert inkább kerüljek „máglyára és
vérpadra" semminthogy kiherélt és körülmetélt leveleket kapjad Tőled.
Béla a szociográfiáról tartott rádióelőadást. Kelleténél többet beszélt Max Weberről, a nagy módszertani vitáról s a délnyugatnémet bölcseleti iskoláról s sajnálatosan keveset némely tisztázandó és a mai helyzetben is tisztázható dologról.
Pedig erre eléggé szükség van, mert immáron Zala megye közgyűlésén is felszólaltak némely öreg csáklyások 9 a falvakon „szociográfia, hungarológia s egyéb zavaros
neveken lézengő ifjak megrendszabályozása" ügyében s bár a felszólalás szimpátiámat nem igen tudta megnyerni s orvosságai rosszabbak a betegségnél, attól félek,
hogy kórleírása igen találó, már ami a lézengő ifjakat illeti s jelszavaik világosságát.
Ferencem, sajnálom, hogy Párizs nem esik az utadba: ha e téren valami változás történik programodban, jóelőre írd meg, mert akkor elküldelek Masonkyhoz.
Nem mintha elintéznivalótok volna egymással, hanem mert egyformán nyílt emberségűek vagytok ahhoz, hogy üzenetek, kommissiók és kérések nélkül is érdekesnek
és megszemlélendőnek találhatjátok egymást.
Ferencem, vigyázz, hogy el ne add testedet avagy lelkedet annak a mecénásnak:
egyébként pedig „örvendezz ifjú a Te ifjúságodnak és vidámítson meg Téged a Te
szíved a te ifjúságodnak idejében és j á r j a Te szívednek utaiban és a szemeidnek
látásiban" (Préd. 12. 1.) és megtudd, hogyha élsz a modern technika és chemie vívmányaival, sem kegyetlen bírák, sem gonosz betegségek Téged ítéletre nem vonszanak, még kevésbé pedig a jóságos Atya Úristen, aki ezért támasztott vesszőt a Te
törzsöködből, hogy az kívánságában felgerjedjen, erejében megduzzadjon és gyönyörűségében megcsorduljon! De az esztelenség és fejetlenség ő utaitól a Te lábadat
megtartóztassad, mert szegény országunk az elkövetkezendő időkben a vérbajos
nagy emberek lukszusát nem engedheti meg magának.
Ha Genfben megfordulsz, 37 avenue Champel alatt találod a Reitzer Lacit, aki
ott bölcs útmutatásokkal szolgálhat Neked: egyébként rövid időre fájdalom nélkül
élvezhető a vele való együttlét s derék, készséges és hasznos ember.
Ferenc, kényszerítlek letett hétszeres hitedre, hogy nem tekintesz ez idézetekkel
megspékelt levélre, hanem ismét komoly levéllel és pontos címeddel örvendezteted
meg szerető
Istvánodat
REITZER BÉLA — ERDEI FERENCHEZ
Szeged, (?) 1936 (?)
Ferencem, rendkívül sajnálom, hogy levelemet, melyet a mondott dátumra (jan. 15.)
Baselba írtam vala, nem kaptad meg. Sok olyan dolgot érintettem benne, amiről
most Te vallomást tettél, nem ilyen kifejezett formában, de a problémák — úgy
érzem — világosan ott voltak a sorok mögött. Nagyon jelentősnek érzem, hogy Te
az én soraim ismeretének hijján mégis válaszoltál rájuk. Az a föntartás, melyről
vallomást teszel, nem ú j előttem, éreztem ezt mindig kapcsolatunk első napjai óta,
kinzott is erősen mai napiglan. Nem tudom, észrevetted-e azt, hogy időnkint megmegkíséreltem elzárkózottságodba hatolni és megteremteni kettőnk barátságának egy
52

valóban teljes, emberségünket magában foglaló alapját. Kísérletem nem sikerült és
e miatt érzett elégedetlenségemnek elkallódott levelemben adtam kifejezést. Bevallom, ebből a szempontból jó is, hogy nem kerültek kezedbe e sorok. Olyan kép
nyílott volna előtted állapotomról, mely visszariasztott volna attól, hogy tényleg
megnyílj, vagy jobban mondva, hogy bejelentsd szándékodat kilépni sáncaid mögül.
Ügy éreztem, hogy kevés vagyok számodra, nem elég termékeny és hajlékony szellemű, hogy keresésed gondjait és kínjait megoszd velem és segítségedre lehessek
bennük. És amúgy is elanyátlankodott állapotomban ez végleg elvette a hitemet
abban, hogy valaha is oldaladon küzdhessek azért, amiért küzdesz és amiért küzdeni
én is életem egyetlen hivatását és értelmét látom. Mert nem éreztem jogosultnak
azt a szemérmet az én polgári mivoltom előtt, amire hivatkozol. Tudtam, hogy ilyen
van a dologban, de szerettem volna, ha megérzed „más világom" nem börtön, hanem egyszerű levedlett bőr és az bántott, hogy nem érzed bennem a megértés képességét. Valami ilyesmi miatt nagy rezignáció sújtott le rám és levelemben egy
kicsit „felajánlottam a lemondásomat" is. Erre az állapotra jött olyan jóleső bátorításul leveled, melyből látom a szubjektív helyzetedet. De az objektív helyzet azt
hiszem nem az amit mondasz, nem a paraszt szemérme, hanem az ember szemérme
tartott vissza tőlem, hiszen semmilyen vonatkozásban nem vagyok „polgár" annyira,
hogy nem tudtam volna megérteni dolgaidat, melyekkel magadba vonultál. De
hiszen ez már nem fontos, a lényeg a fordulat beállta. Szeretném, hogy ne is csalatkozzál bennem.
Körleveleid sorsa nem lepett meg, csodálom, hogy Téged váratlanul ért. Csak
nem estél vissza a „közvetlen eszközök" hitének állapotába? És ajánlom, hogy élményeid megrögzítése és szervezése közben állandóan visszagondold magadat az itten
való tények közé. Ezzel kapcsolatban is tettem említést valamiről múlt levelemben,
nem ilyen gerális magatartás — intelem formájában, hanem inkább „technikai"
értelemben. Ne haragudjál, hogy megismétlem ezúttal is. Olvasván makói leírásodat, mely gyönyörű, mutatván és magyarázván gondolataidat ittenieknek leküzdhetetlenül érzem, hogy magadban beszélsz, kevés embereidnek. Szavaid annyira csak
vékony bőre élményeidnek, hogy azok lüktetése kelletik megérteni őket. Ez pedig
súlyos hiba, Ferencem, súlyos kötelességszegés épen abban a szolgálatban, melyet
említesz legutóbb. Érthetőségre kell törekedned, meg kell találnod az utakat a közbeszéd terminológiája felé, mert így örök magányra kárhoztatod súlyos mondanivalóidat és protestálásodat. Ezért múlt levelemben is kértelek, ne siess az írással,
várni kell, míg beletanulunk mindaketten azokba a szavakba, melyek megérthetővé
teszik mit is akarunk tulajdonképpen. Hidd el nekem, most nem tudja és nem érzi
senki se még. Valami furcsa ütődöttséggel és idegenül állnak az emberek dolgaid
előtt. Múlt levelemben azt mondtam, ne siessél el előlem, v á r j be engem, mert nyomorult és meddő vagyok és nehezen szülő és óriásiak a feladatok ahogy nőnek a
megoldás munkája alatt. Vonatkozott ez a szociográfiára, melyen dolgozom (sajnos
nem olyan erővel és teljesítő képességgel, mint kellene és szeretném: megvan a „jó"
oka, Ferencem, ne vessél meg érette) nekünk együtt kell kiállanunk. Most azt mondom, illetve azon van a hangsúly, mert említeni a múltkor is említém: lassan kell
haladnod, Ferencem, beszélni kell tanulnunk, neked a szavakat kell egyeztetned
mondanivalóddal, nekem a mondanivalómat tisztán elhatárolni és betagolni a tudomány állapotába, mely végtelenül kusza és zavaros. Tisztában kell lenned, Ferencem
azzal, hogy csak közérthetően szabad elmondanod ezután mindent, minél súlyosabbra
nőnek a mondanivalók, mint — látom — napról-napra nőnek most. Ez nem megalkuvás és nem kompromisszum; a hatás elemi taktikai követelménye egy olyan
környezetben, mely teljesen elfonnyasztotta szavainak belső értelmét és következetesen mellébeszél a tényeknek, melyek körülveszik. Ezeket én mind élményalapon
mondom, azok alapján a rettenetes megértetési nehézségek alapján, melyeket naponta kell ¡eküzdenem „Szakemberek"-kel szemben. Tehát így mondanám: ne akarj
még most konzekvenciákig jutni, csak a tényékig és próbáld élményeidet elhelyezni
a kiszáradt terminusokba. így nem jutsz tovább és soha nem találsz füleket meg53

hallgattatásodra. Talán te értettél félre: nem akarok magamnak könyörögni türelmet
és várakozást, nem is merném az én taligám lassú döcögését a Te iramodásodhoz
akasztani, rólad beszélek és közlöm tapasztalataimat, melyek félreismerhetetlenek.
És ezzel kapcsolatban, Ferencem; valamit a mi együttműködésünkre is! Azt
hiszem, az én egyik feladatom épen az leend, hogy Téged közvetítselek azok felé,
kik siketek és megszokták üres szavaikat. Ez tehetségemhez is jobban pászítható.
Most jöttem rá erre, hogy egy cikk foglalkoztat erősen. A parasztkérdés immár
menthetetlenül ebek harmincadjára látszik vettetni és demagógiává válni. Matolcsyék és Kerékék 10 dühöngenek és azt hiszem, nem lehet már várni azzal, hogy a
tallózás megejtessék és a világos, parasztszemlélet leszögeztessék. Ezt szeretném most
megtenni és mire hazajössz, talán már be is számolhatok vele. Sok ú j a t nem tudok
mondani olyant, amit Te meg nem mondtál volna itt, vagy ott, amik azonban meghallatlanul hangzottak el. Ezeket akarom megközelíthetővé tenni ebben az írásban
és megmutatni jelentésüket egy olyan fogalomrendszerben, melyet Te nem tudsz
úgy kezelni, hogy ők is értsenek belőle. Nem tudom, hozzájárulsz-e ehhez és kedvedre van-e ez . a „népszerűsítés"? Az írás nagyon izgat és ha nem jelenhetik is
meg, magamnak föltétlenül megírom. „Parasztpártot" akarnak ezek az urak és feudalizmus ellen dörögnek, mintha csak megint a Jászi—Dániel-féle Huszadik századideológiát 11 hallanók újra, azok belső becsülete és doktrinér vetülete nélkül. A telepítés és hitbizomány frázisai ismét elborítani fenyegetik a tények becsületét és a
problémák hitelét.
Ezért örülök annak, hogy írod: diagnózis kell, kegyetlen, és hű ismerése a tényeknek. Erre gondoltam én is akkor, midőn fentebb írtam a „türelmet" és fegyelmet. Napról-napra érzem, milyen keveset „tanultunk" mi eddig és mennyire csak
magunkkal voltunk elfoglalva mindezideiglen. S én most tanulok, kegyetlen önfegyelemmel, lemondva minden öndokumentálásról egyelőre, míg nem tudok saját fegyverekkel verekedni az ellenféllel szemben. Ezt kell tenned Neked is, Ferencem, és
ebben van a mi együttműködésünk elsődleges feladata. Lemérni minden eddigi fogalmat afelől, mit mondhatunk el benne a magunkéból és a mi belső evidenciáinkat
hogyan öltöztessük velük úgy fel, hogy újra értelmet nyerjenek a kopott szavak,
melyeket, kerepel mindenki anélkül, hogy tudná, mit is takar eredetileg.
Jelenleg két előadásra készülök: Navratilnál és Hellernél. 12
( - )
Most valami ilyes revízión fáradozom és „tanulok", bújom az irodalmat és érzek
valami megváltó gomolygást, amiből kinőhet egy egészen „forradalmi" — ténylátás.
Együttmunkálkodásunkat itten végzetszerűen megállapítottnak érzem. És nem hiszem, hogy szándékainknak nemcsak megvalósítása, hanem mégcsak kimondása is
ezen az úton kívül mehetne. Ezt a tényszemlélet-kialakítást értem tartalmilag azon
„a türelmen", melyet figyelmedbe ajánlok; mint látod nem csupán önösségből.
Sajnos nem tudok zavartalanul dolgozni. Elhelyezkedésem sehogyan sem áll
még, talán most. kerül a döntő fordulatra sor. Átmeneti életet élek, nemcsak tényekben, hanem életérzésben is. Lődörgök és a robot hiányzik, mert nincs ami megorganizálja az energiámat. Kissé szárny szegett vagyok emiatt, és nagyon nehéz percek érnek egyre gyorsabban ismétlődő hullámokban. Sokszor teljesen hitemet vesztem. Ezért is kértelek elkallódott soraimban: ne adj. fel, ne veszd el belém vetett
bizalmadat, melyet bizony eddig egyáltalán nem szolgáltam meg; ha teheted, „várjál" rám, míg nem veszted' el végleg türelmedet. Most arra van kilátás, sőt időpont
meghatározása nélkül ígéretem is, hogy a Kereskedelmi és Iparkamarához jutok be,
talán már egy hét múlva, talán csak hónapok múlva. Értheted ebből az állapotom
teljes bizonytalanságát a szubjektív régiókban. Ez a megoldás viszont nagyon jó
lenne, mert ott aztán sok mindent „együttláthatnék", ahogy él és funkcionál. Egyéb
szempontból is a legjobb megoldás volna.
Nagyon érdekes volt számomra az, amit parasztvoltod mostani állapotára nézve
írtál. Látod, én soha egy percig nem kételkedtem abban, hogy neked ez az egyetlen
utad. Ha azokról a dolgokról melyeket eddig takartál előttem, említést tettél volna
54.

nekem, megmondhattam volna Neked már régen; azokkal szorosan kapcsolatos
dolog ez és ha nem is írod a konkrét élményt, mely rávilágított szemedben erre a.
szükségszerűségre, úgy érzem, ez az élmény is azok közül való, mik eddig előtted
titkolva voltak, de nem rejtve. Sokszor küzdöttem magammal, hogy szakítok diszkréciómmal (nyugodtan írhatnám: „szemérmemmel") és figyelmessé teszlek ilyen dolgok veszedelmére. Nem tehettem meg, mert féltem, hogy félreértesz és „kitanításnak" veszed, a jól betagolt ember fölényének és biztonságának érzed, ami nem más
mint „résztvevés" egy olyan élményben, mely lényegében teljesen azonos, csak más
a miliő, melyen konkretizálódik. De nincs okod, hogy ebből a felismerésből és megbizonyosodásból immár mostan való magatartásod változtatását hajtsd végre. Te
paraszt vagy, de Erdei Ferenc is vagy! És nem szabad, ismét oda visszatérned, ahonnan kiindultál, mégha immár másképen is lennél otthon abban a státusban. A te
kenyered az írás és a tett, parasztságod tehát szolgálat, semmi más, a parasztság itt
csak a szolgálat tartalmát jelölheti, de nem az életformádat. Amit pedig „magadról"
és „mirólunk" írsz, ez így indokolatlan és egyoldalú. Minden féle „világnézeti" partikularizmus ellen tiltakozom és romantikus visszaesésnek tartom. Magyarországon
a parasztot kell szolgálni, de ez nem jelent elkülönülést annak aki a paraszti oldalról akar szolgálni azokkal szemben, akik más oldalról jönnek szolgálni.
Drága Ferencem, nagyon igénylem soraidat, mert Hozzád tartozónak érzem magam és szeretnék minél erősebben résztvenni életedben, hogy megtaláljam a magam
életét is. í r j és mondj véleményt arról, miket most itt írtam. Kuszán és zavarosan
tudtam elmondani, amit mondandó voltam, állapotom hű tükre ez. Annyi emberi
komplikáció ér itt napról-napra (nőügy és az én „más világom", a polgárság!), annyi
megaláztatás, kétség és gond, annyi mindenhez spontán képet kell mutatnom (az én
„más világom" magamnak a- legidegenebb, mégha ismerem az útjait és fortélyait is,
úgy vagyok vele, mint a régen ismerős, mégis. idegen várossal, nem tévedek el
benne, de nincs otthonom ott) amit gyűlölök — mennyire félreismertél Te engemet
e tekintetben!
És még egyszer: minden pillanatod számon kéretik, de ne felejtsd nem pillanatonkint! És megölöd a szolgálatodat, ha pillanatonkint számotadásra készen akarsz
állni. „Türelem", Ferenc, „türelem"!
Leveledet várva és elnézésedet kérve ezek iránt a kusza sorok iránt (úgy jöttek
ki belőlem, forrnátlanul, az áhitozás forróságában!) ölel kemény szeretettel
Reitzer Béla
Minthogy van egy kis időm, felhasználom az alkalmat arra, hogy egy kicsit
még társalkodjam Veled. Megemlítem, hogy Sándor öcséd végül is jelentkezett és
együtt voltunk Aba-Nováknál, 13 akit a fiú még nem ismert. Azután figyelmeztetni
akarlak, hogy ha teheted, ne mulaszd el Marburgba (Marburg an. der Lahn, Hessen)'
elmenni. A Berlin—Frankfurt vonalon van. egy tündéri kis város és ott él egy remek
öregasszony, akivel én ma is intenzív levelezésben állok. Feltétlen megéri, hogy egy
kis időt eltöltsél nála, h a : nem másképen, két vonat között. Nagyon kellemes idő
lesz. Nyugodtan hivatkozzál rám, nagyon intelligens és okos nő, olyan, amilyen kevés
akad a németek között (francia vér folyik az ereiben) Címe: Frau Louise Kares,
Marburg an der Lahn, Teichwiesenweg 5. part. A város maga is remek, Szenei Molnár is járt falai között.
Amiket fent írtam, ma reggel ismét elolvastam és megvallom, kissé restelkedem
hangjuk emberi gyöngesége miatt, amely neked most annyira idegen lehet. Nem- is
mutatom magam is senkinek rajtad kívül, köt a „szemérem", épen azokkal szemben,
akiknek nem „más" a világuk. Előtted azonban nem tudok titkot csinálni abból,
hogy a szénám bizony nem áll rendben és nem állok úgy a világban, ahogyan feladatomnál fogva állanom kellenék. A . munkám is inkább- narkózisnak jó, mint teremtésnek, de remélem és hiszem, hogy csak a szabadító lekötöttségre van szükség,
hogy elérjem a szabadságot és hitet. Most valahogy úgy vagyok, mint a kutya aki
még nem tudott beleharapni zsákmányába, de nem is ereszti el és görcsösen kapasz55

kodik bele, keresvén azt a pontot, amelyen tényleg ki is lehetne kezdeni. Minden
pillanat meghozhatja ezt a pontlelést és akkor nagyon beleharapok.
Gyula megkapta a Baumgarten-díjat, 14 nem tudom, tudsz-e már róla. Nagyon
boldog a fiú, berendezkedett és élvezi azt a kis független nyugalmat, amelyet kikapart magának. Meg vagyok róla győződve, hogy neked is el kell érned ide és nem
szabad visszautasítanod azt azon a címen, hogy folytonosan szolgálnod kell és nem
szabad „pihenned". Félreismernéd a szolgálat technikáját, ha így tennél. Ez nem
polgárság és nem felelőtlenség.
Pistával sokat vagyok együtt és ő az, aki leginkább megnyugtat magamban,
mert üdítően okos és tanulságos, ö most egy kicsit „szünetel", pedig m á r ő is tudja,
hogy mi a dolga. De épen az ő példája mutatja legjobban, mennyire nem szabad
ezeket a dolgokat neked sem mereven értelmezned és alkalmaznod magadra. Írod,
hogy cikket írsz a parasztszociológia feltételeiről. Érdekel, mire lyukadsz ki, mert az
a tanulmány, melyet fentebb érintettem, mint közeli tervemet, szintén hasonló feladattal akar megbirkózni, ha nem is egy ilyen „szaktudomány" problematikáját, hanem épen „feltételeit", vagyis szemléleti bázisát a k a r j a megpiszkálni.
ERDEI FERENC — BIBÓ ISTVÁNHOZ
Calbe, 1936. febr. 15.
Kedves Istvánom, több rendbeli illetlenségnek a következménye, hogy én most
beléfogtam egy Neked szóló levélbe, illetlenség pedig azért, mert Bélának kéne most
a tiednél régebbi levelére válaszolni s megvárni a tiedet is, mely nyilván útban
vagyon. Mindegy, szükség konvenciót ront, hogy stílszerűen mondjam s én most
pont Neked kívánkozom írni. Ez a szükség.
Kívánkozok pedig azért, mert Te írtad azt nekem, hogy „úgy benne vagyok" a
leveleimben s azonkívül Teveled szoktunk úgy társalkodni, hogy beszédeink fontosabbik felit macskakörmök közt mondjuk vagy írjuk, össze pedig úgy tartozik a két
dolog, hogy ha benne vagyok a leveleimben úgy okvetlenül kiléptem magamból s
mi lesz itt többféle kilépésekkel, mikor mink a szavakat is „szituációjukhoz kötötten" szoktuk egymás közt értelmezni s mikor olyan nagy ez a világ s oly sok szituáció van benne s legfőképpen én is hálaistennek oly sok szituációba keveredek.
Mondd Istvánom, mi lesz itt a sok Erdei Ferencekkel, kik szituációjukhoz képest
léptek ki, mit cselekednek egymással a szavak és beszédek? Nyilván összegabalyodnak, mert sem ketrecbe sem macskakörmökbe nem zárhatók. Bizony összegabalyodnak.
Itt csak a Te bölcsességed segít Istvánom, melyszerint mégiscsak „szituációkhoz
kötötten" értelmezel s e macskakörmös világ határain túl meg tudod különböztetni
a szituációt s enmagamat. Mivel pedig mind bölcsességed, mind pedig értelmességed
felől megbizonyosodtam a segítség jelen van. Ezért írok most Neked s nem Bélának, akivel most kezdjük fölrakni a macskakörmöket.
Ennyi bölcsesség pedig azáltal jöve ki belőlem, mert a „szituációk" változván, a
főtételemmel keveredtem bonyodalomba. Nevezetesen a paraszt mivolttal. S az igen
nagy dolog, mikor az embernek „önmagát kell revideálni", oly nagy, hogy gyakorta
el is feledkeznek róla az emberek. Én a „szituációimról" nyugodtan elfelejtkezhetnék a revízióról azonban jelen levél erdeiferenci minőségemben is mégiscsak megcselekszem.
Ha nem újság Tenéked s az a gyanúm, hogy a revízióra való képességemet nem
a börtöni látogatásodban vetted észre, hanem jóval előtte. Hogy most jöttem rá
mind a képességemre, mind az „újrafelvételre", az csak attól van, hogy nekem csak
a szituációim, s máskép vagyok bennük, mint Te a tieidben. Ez ér legtöbbet az
egészben.
Most szeretném, ha nem lennél biztos benne, hogy milyen irányú leend a revízió „bal-e vagy jobb", szelídebb-é vagy bozontosabb. Szeretném pedig ezt olyanformán, mint ahogy szerelemben tagadják meg az emberek egymást avval a bizonyos
tudattal, hogy úgyis az enyim vagy s meghalnál ha „komolyan" venném e tagadást.
56

Hogy pedig e dolgot tudományosabban mondjam, tudom, hogy irántam való ismereteid oly fokúk s terjedelműk, hogy úgyis jobban tudod azt az egész tényállást,
mint én, levék még egészen kezdő az előfeltevések ilyszerű tudományában. Tehát
játék az egész, hogy én most a Te kétségedről vélekszem s semmiesetre sem fog
ebből az egész dologból az kisülni, hogy én
leveleket írok
Neked vagy éppen „igyekszem következetesebbnek mutatkozni előtted". Ha azt
mindenkivel meg is cselekszem — Bélával szemben meg is kell cselekednem —
veled s öcsémmel ezt nem teszem, mivel mindaketten jobban ismeritek az én ismerhető mivoltomat, mint én magam.
Nade elég a módszeri magyarázatból s szólék az érdemről. Itten azonban előre
kell bocsátani, hogyha még nem olvastad volna Lenint, úgy azt rám való tekintettel
cselekedd meg s ha hozzá nem férhetsz Gömbös Gyula miatt, úgy majd én viszem
Neked hagymás véreim verejtékes munka árán teremtett
Londonnak városában. A másik előrebocsátandó pedig nem más minthogy szüntelenül tudjad azt, hogy éngem a hagymások küldtek s köteles igyekezettel szüntelen
a hagymát firtatom.
Ezeket tudva ismerheted ki magadat a következőkben.
Kiderült itten való forgolódásom alatt, hogy az egész középnémet zöldségkultúrát, mely valóban szép, nem bauerok, hanem ipari munkások teremtették s ma ezek
földművelnek itt egész más szellemben s igyekezettel, mint az eshofei (?) gazdák. 15
Viszont szocialista Schweinhundok. Könnyű ehhez hasonlítani azt is, hogy a Rajnamenti gyümölcs-zöldség kultúrát beleszámítva a hollandokat is törpévé öröklődött
parasztok csinálták, s ezek hasonlóan pogányok más parasztokhoz képest, legvégül
pedig a makói hagymások sem valami ősparasztok, hanem nyomorult zsellérek valának s különös fantázia folytán kezdtek hagymát termelni s ma is úgy különböznek
a gazdaparasztoktól, mint kék a sárgától (itt b a j van a hasonlítással, mert ez a kettő
együtt zöld), s ezen felül bitang Kossuthpártiak és szocialisták.
Hozzáveendő még ehhez, hogy amit ezek most itt Bauerntumneuschaffung 1 6
néven cselekszenek az csupa gazdásítás s éppolyan dumákkal fűszerezik, mint a mi
agrárdicsérőink.
Itt baj van Istvánom, mert ez a kétfajta paraszt az ősi, televényes, birtokos és
istenhez támasztott hitű paraszt, mely hol kuláknak, hol bouernek, hol Baueriek (?)
s hol gazdának neveztetik s bizonyos különbségeket leszámítva testvéröccse az úrnak és a „gyökértelen" pogány s cselédtelen vagy magacseléd paraszt a gányó, kertész stb. oly lényegesen különböznek egymástól, hogy akármekkora paraszt kalap
alá nem lehet fogni a kettőt. Annál súlyosabb a dolog, mert én „kultúregységnek"
is szeretem hinni a parasztot s. e „kultúrának" javarésze a kulákok birtoka. S még
ezen felül én a kulákfajzatot igennagyon kipusztítandó népnek ismerem.
Szóval, ha szigorú akarok lenni, azt mondhatnám, hogy a paraszt, mint társadalmi s kultúregység fantázia s én amikor azt mondom, hogy paraszt vagyok, nem
tudom mit beszélek, öcsém Környén van, mert ő művész s neki nem kell harci
hegyesre élezni a dolgot.
De én mit cselekedjek amikor marokba fogható egyszerűre kell fogalmazni s
írhatom én máshova ezt, hogy paraszt; s foghatom én a nyelit?!
Szóval: addig nincs b a j e paraszthistóriával, amíg úgy nézegetjük, írogatunk
róla, de ha a hátunkat akarjuk vele támasztani, akkor már pötyögősebb! S még egy:
lehet-e paraszt zászlóval ellátott az. a had, mely parasztpusztítva indul.
S itt jön Lenin az embernek végső és ihletett keménységével és bizonyosságával
mondván „Bitté, habén sie die Gute!..." 1 7 s az a különböztetés, okos ember kezibe
minden ellen jó harci fegyver (viszont proletárok közt sincs több okos ember, mint
egyebütt).
Ezt a bizonyosságot és végső keménységet nem érzem én, ha kimondom, hogy
„mi parasztok pedig", noha elég kemény ez a beszéd is.
Te tudod legjobban Istvánom, hogy okos ember kezibe igen mindegy, hogy
57

milyen kezdő keretet vesz föl, úgyis helyre kerekíti később, de viszont éppen a
kerettel is nem fejelágyára esett ember hajlódik legtöbbet.
Itt vigasztaló csak annyi van, hogy időnkben amikor csöndesen pusztítja magát
parasztságunk: az egységesülés igénye mérhetetlen, van ereje e szónak s biztosan
több parasztok közt, mint annak, pl. hogy polgár-proletár.
Végrövidséggel: sok a fantázia az én paraszt elméletemben. S ha nem is tanácsos ezt mind kipusztítani, több helyen masszívabb alkatrésszel kell pótolni.
Mindebből szubjektíve és e pillanatban az a fontos, hogy énnekem napi szemlélődésem tényezője e paraszt história, s ha ebben súlyos zökkenőt veszek észre az
nem hagy nyugodni még a föltételekhez képest el nem igazítom. S szó van itt legegyénibb létem minőségéről is.
Máskor ilyenforma kétségek „tragikus komorságba szoktak taszítani, most ellenben a jobb igazság és magatartás lehetőségének örömével tölt el az effajta kétségek
fölmerülése. Nem tudom mitől van ez. Lenin szavain biztosan sok fölszabadult a
bennem rejlő ridegségből és könyörtelen biztonságból v. legalábbis konkrét vágyából s ezen kívül pontosan érzem eddigi kifejezett részemtől való függetlenségemet és
a velük és így magamnak egyes darabjaival szemben való könyörtelenségemet. S
mind e sok „könyörtelenség" mögött ott áll az én esetleges, múlandó egyéniségem
akit Te jobban ismersz, mint én. Én csak azt tudom róla, hogy nemzőapja a lázadónak s az egyszerű igazságoknak ritka bajnoka, szülőanyja pedig az ösztönök és
érzések gazdag szövevényének magatudatlan hordozója volt.
S az előbbiek vonalán apám zsellér és hagymás, az anyám megsűrűsödött vérű
gazdák földhöz rögzített származéka volt.
S én csak a fiuk vagyok nem ők maguk. Viszont egyéni életemben végigcselekedtem, nem a játék kedviért, minden paraszt stációk köteles programját.
Viszont most hagymás pogányok közt nyílnak legközelebbi feladataim.
Istvánom jól érzem, itt hiba nincs, de Neked szükségesnek ítéltem a vallást legfőképpen azért, mert amire nekem más emberektől szükségem van, annak az elevenek közt javarészit Te birtoklod.
Látod ilyen önző vagyok. Idézőjelek nélkül megjelentetem, magam előtted csak
azért, hogy magam erősödjek. Legyél Te is ilyen önző velem szemben. S ki t u d j a
„paraszt hűségem" is nem az önzésnek nagyfokú teljessége-e? Te mondhatsz valamit erről.
S ha eddig paraszt keménységgel öleltelek igaz és kiszámíthatatlan barátságunk
kifejezéseképpen, úgy most ezt puszta egyéni mivoltomnak egész melegségével cselekszem :
Ferenc
Műsoron kívül: egy teljesen hasonló
....."
, mint a makóiak, mikor
kezdtem volna az organízálásról faggatni sugárzó szuverénitással azt mondja: Ich
bin . . .
ERDEI FERENC — BIBÓ ISTVÁNHOZ
É. n. febr. 18.
Kedves Istvánom,
Tenéked rontván különféle magán és csoport belügyi dolgok hűhós boncolgatásával, Te nyilván észrevetted már jó előre, hogy itt nemcsak én kívánóm a kereteimet
biztonságossá tágítani, hanem maga a keret is kíván velem együtt némiképpen
izmosodni mivelhogy legényes szavaim ellenére is egymáshoz tartozunk, azért nem
hagyjuk egymást nyugodni. Én viszont a „magam revízióján" túl akkor vettem
észre a velejáró „paraszt revíziót", amikor olvastam á baráti hűséged folyományakép hozzám érkezett Válasz revideálatlan paraszt beszédeit. 18
A kutya ott van elásva, hogy ugyan jelesen törekszenek a nevezett írók a saját
paraszt hipotézisük izmosítására, azonban én hogy itt ugyancsak benne vagyok az
üres beszéd és köpönyeg pusztításában, könnyen az nevezettek orra alá dörgölhet58

ném, hogy ha nekem kétszer kell vala megfürödnöm a Jordán vizibe, nekiek hetvenhétszer.
Azt a kérdést fel sem teszem komolyan, hogy egyáltalán ebből
ők cselekedhetnek-'e gyümölcsöző kertet. Nem beszélek sokat ez alkalommal Istvánom s főképp nem lírát. Egyszerűen és páthosz nélkül megjegyzem.
Az egész magyar földön szereplő paraszt hánytorgatásnak rettenetesen komoly
revízióra van szüksége, hogy prédikációs halott legyen belőle és a válaszféle revízió
csak tisztes szándéknak a bizonysága, ami pedig magában csak beszéd.
S rettenetesen téved, aki azt hiszi, hogy vegetáló és rosszul vegetáló paraszt
ezreinkből embert lehet csinálni mentéssel és istápolással. Hallottál Te ilyet a históriában? Fáradni kell itt bizony Istvánom,, s beszélni csak arról érdemes, hogy
okosan fáradjunk s ne cselekedjünk haszontalan puffogtatást.
Ezért kell nekem és Veres Péternek 19 és öcsémnek emberré revideálnunk magunkat. Ezért kellesz nekem társul és mindennapi bírómul és ihletőmül, hogy ez az
emberség minél hiba nélkül valóbb legyen. S ezért fordulok el a parasztot mentő hő
keblektől, akik emberré
ugyancsak nem segíthetik viszont
parasztságomat hogyan segíthetnék. S ezért Gyula cikke a legtöbb: 20 bevallja, hogy
itt csak töredelemnek van helye.
Nem én taníthatlak Téged komoly történelmi folyamatok törvényeire, de azt én
vallom, ha Neked minél jobban beszélnek itt ezek parasztról s sorsukról én annál
kegyetlenebben mentem meg az emberségemet s annál fantáziátlanabbul éhezem a
paraszt fogalmazást.
S mindezeket lássad Te s jó emberséggel gondolkozzál továbbra is lázadásoknak
és forradalmaknak a befolyásáról s legyél csak ezután is emberségemnek támasza
és társa, ami a parasztot illeti az lesz majd valamiképpen.
Délben megy velem a hajó Angliába, 21 s mint jó szárazföldi ember istenhez
szálló fohászkodással búcsúzkodok Tőled s két hétre szóló további idegenországi bolyongásra erősítvén magam igaz barátsággal ölellek
Ferenc
27—28-án Calbéban leszek!
BIBÖ ISTVÁN — ERDEI FERENCHEZ
Budapest, 1936. febr. 24.

Budapest, 1936. febr. 24.
Kedves Ferencem!
Nem hiszem, hogy ezt a levelet ajánlatos lenne Calbe-i címedre elküldeni s
félek előbb találkozunk mi ketten, mint ez a levél veled. Mégis le kell írnom, mert
sorjában érkező leveleid nem kevés megírni valót mozdítottak fel bennem, de mindig mielőtt ezek a megírni valók lerögzítődtek volna, jött a sorjában következő
levél s olyart ú j mozgásokat idézett elő, amelyek az előző mozgások feltételeit is
érintették.
Egy előző, időben nem is oly régi, de sorszámban nagyon is régi leveledben
szigorúan pálcát törtél pontozatos levelezésem felett: most azért nem lesznek sem
kérdő sem válaszoló pontok. De baráti szíved elnézését kérem, ha a számozatlan
sorok és bekezdések mögött ott látod és megtalálod az átkos pontozatok körvonalait.
Belőlem fakadnak ezek a pontozatok, akár kiírom őket akár nem, s sok keservet
okoztak már nekem. Fiúi leveleimben éppúgy átütnek, mint szerelmi korrespondenciámban: pedig a levelek két fajtája, — melyhez immár a Neked írtak is szerzett,
de elévülhetetlen jogon tartoznak, — a pontozatok megvilágosító látására bizony
nem szorul!
Beszéljünk, Ferencem, először a mi kettőnk dolgáról. Nincs már kétség abban,
hogy többek vagyunk egymásnak, mint szándékok, célok és értékrendszerek társai.
Együtt kapaszkodunk az abszolút értékekbe, s azok arról nevezetesek, hogy bennük
nem lehet elválasztani embert és dolgokat, érzést és szándékokat. Talán kinevetsz,
de az is különös örömömre szolgál, hogy arra az időre, amíg. az e téren való csekély
különbözőségünket átugrod, megtettél a könnyedség és felszabadultság képévé. Nem
59

azért, mintha túl méltón viselném ezt a képet, hanem mert tudom, hogy becsülettel
és szépséggel fejlődő emberek, akik előző magukat nem szégyenlik és nem tagadják,
el nem múló szeretettel gondolnak mindarra és mindazokra, akik és amik egy percre
is értékek képei és közvetítői voltak számukra. Tudod jól, hogy ettől a kép-szereptől
Te sem menekülsz: amaz emlékezetes s immár magad által is idézett gondolatritmusodban mindennél jobban kifejezted egymáshoz kötöttségünk kölcsönösségét.
S azt is tudod, hogy végeredményben többet fundálok Rád, mint Te énrám.
Még se csodálkozom, ha mindezek tetejibe többet kérek Tőled, vagy ha úgy
vesszük kevesebbet. Azt kérem, hogy a Te hozzám való hűséged legyen független
nemcsak attól, amit együtt művelni akarunk, hanem attól is, amit egymásnak adunk
és egymástól kapunk és különösen legyen független az egymásról való jóvéleményünktől. Ne vedd ezt annak, ahogyan skrupulusos szerelmesek szoktak arra vigyázni,
nehogy a „hozomány"-ért szeressék egymást. Világos, hogy senki meg nem mondhatja, hogy hol kezdődik a „hozomány" és hol végződik az énmagam. Nem elvi skrupulusok, hanem gyakorlati megfontolások indítanak arra, hogy jóvéleménytől független barátságodat kérjem. Idők során nagyon sokágú tökéletlenségek fészkébe fogsz
nálam bevezetődni és nem bízom a „jóvéleményben", hogy az általunk építendő
ház alól homokként el nem szóródik-e?! Külső dolgokban örvendező, dicséretet kedvelő s a magam visszfényét mások ábrázatán szüntelenül látni szerető hiú kutya
vagyok én, akinek ilyenmódon egy megtévesztő jótulaj donság koncentráló és jóvéleménykeltő technika van a birtokában, főleg ha meg akar hódítani valakit. S Téged
minden bizonnyal meg akartalak, annál is inkább, mert Te már rég meghódítottál
engem. Most azonban erősebbre akarom fundálni barátságunkat saját önző érdekemben, mert súlyos és végzetes elgyarlulási és meggyatrulási lehetőségek székelnek
bennem s ezeken túl is és ezek ellenére is számítani akarok Tereád. Ami nem zárja
ki, sőt magában foglalja, hogy Te nagyon szigorú és nagyon elítélő legyél ezekkel
a nemkívánatos lehetőségekkel szemben.
A Te belső viharzásaid, Ferencem, engem csak a külső világ szerint való dolgok
terén aggasztanak, s belső ember szerint valókban azonban inkább hogy megnyugtattak, megörvendeztettek és felvillanyoztak. Ami a külső dolgokat illeti, a „paraszt"
alappal való baj az én bajom éppúgy mint a Tiéd. Országunk állapotja arról nevezetes, hogy itt mindennémű forradalmak lehető hordozói lejárták magukat, a lejárt
forradalmi bázisnak pedig az a baja, hogy ismétlés esetén még a közönyösökből is
ellenállást gerjeszt. Logikus volt tehát, hogy a „paraszt" maradt az egyetlen mozgaiomhordozó lehetőség. S ha ezzel szemben külömb-külömb bölcs ellenvetések zavartak magam vagy más részéről, volt egy menekvésem: „ezt m a j d a Feri megcsinálja!"
Ha alattad most süppednék a paraszt-alap, akkor ezt az inogást a fizika ismeretes
szabályai szerint érzem én is. Azt hiszem azonban s Te is ezt mondod, hogy nagy
baj azért nincsen, csak azt kell jól tudnunk, hogy a megmozdulás bázisa emberfők
száma szerint kevesebbet, sőt talán mást is fog jelenteni, mint amit és amennyit a
„paraszt" nevezet kifelé mutat. Ami, ha úgy vesszük, nincs taktikai előny nélkül s
a nevezet más ereit is megtartandó. Ha paraszt tájakon semmiféle bázis nem volria
található, úgy az végső katasztrófát jelentene, mert akkor a maradékok módszere
alapján a hitleritrus-hitlerandus kis polgárság és kisintelligancia ( = kis intelligencia!) lenne az egyetlen forradalmi bázis, melyhez hasonló jókat senkinek sem kívánok, legkevésbé magunknak!
Immár beszéljünk az általad elkövetett csalás bűncselekményéről. Nem tenném
helyesen, ha a cselekmény súlyát enyhébb elnevezéssel csökkenteni akarnám. Az
egyetlen enyhítés, ami még lehetséges, hogy vétségnek és nem bűntettnek nyilvánítom, aminek az a következménye, hogy a büntető eljárás bíróság hatáskörébe tartozik, ahol én január 29-e óta Degré kegyelmes jóvoltából működöm. Ez a tény
megállapítja az én hatáskörömet, az pedig, hogy az önfeljelentést nálam nyújtottad
be, az illetékességemet.
Ferencem, nagyon fontos esemény az, mikor Te megállapítod, hogy eddig az
urakat parasztságoddal, a parasztokat uraságoddal csaltad. Hogy milyen jól csaltál.
60

arra bizonyság, hogy engem is megcsaltál pedig szerénytelenül legyen mondva
önnonmagam mesegetése során, ha nem is rémmé, de eléggé rókává lettem ön- és
közcsalások leleplezésében. Hogy csalattam, azt abból veszem észre, hogy akárhányszor kellett gyengébbek számára illusztrálnom a Te benned helyhezett értékeket,
akkor mindig azt vettem elő, hogy Te vagy az az ember, aki kitűnő tudományos
készségek csillogtatásával tevé le az ő doktorátusát s ugyanakkor minden nyáron
apái földjét aratja. Ez most is igaz, másrészt erről akkor is tudtam, hogy távolról
sem meríti ki azt, ami Benned egyszeri és egyetlen. Mégis, most különösen határozottan elkerülni való a Bennedvalók ilyen értékelése, mert társadalmi és külső helyzetekhez kötötten állítja be és vezeti zsákutcába a Te személyes sokoldalúságodat.
Eddig a helyzetek függvénye volt a Te oldalaid sokfélesége s Te rossz érzésekkel
hányódhattál közöttük. Azt hiszem, hogy most ki fogsz törni az átélt külső helyzetek
során rád keményedett csigaházból s a magad számára is végleg mértékegységgé és
pedig élő mértékegységgé fogod azt tenni, ami eddig csupán elvi mértékegységed
volt: az Embert. Ami nem azt jelenti, mintha kiszakadnál a helyzeteidből; csupán
egyszerűen föléjük kerülsz s ami eddig öntudathasadásos sokoldalúság volt, az most
egy egységes és széles emberi skála végtelen variációkészsége lesz, amelyben a külörnböző helyzetek ábrázatainak felvétele a fölöttük álló s nem közöttük hányódó
Emberből a dedukció egyszerűségével következik.
Bár azt hiszem, hogy utóbb írt leveleid némileg hatályon kívül helyezik azt az
elsőt, melyben először közlöd „paraszt" kötöttségeddel való tusakodásodat s a latin
szellemmel való percnyi érintkezésedet, mégis nekem különös örömömre szolgál az,
hogy „Párizsba" akarsz menni s hogy tudod, miért. Mindig búsulásomra volt, hogy
jó embereim, Veled az élükön, a német és angol világnyelvek ismeretét tartották
elsősorban „praktikus"-nak persze ez, nem feltétlenül ilyen „szándék"-ból adódott,
h a Makón franciát tanítottak volna, most azt tudnád — de engem mindig bosszantott valahogyan, hogy franciákról szóló beszámolóim nem vétettek másként, mint
frankofiliám közérthető tünetének, mely amellett azonban anglofilia, ruszofilia, italofilia, vagy akár germanofilia éppúgy megengedhetők, sőt az elemi objektivitás követelményei alapján szükségszerűen egyenrangúak. Pedig az, ahogyan a franciák eljutottak a „helyzet"-ekkel szemben való fölényhez s ahogyan értékmérővé tudták
tenni az „Embert", az nem egy olyan egyszerű nemzeti erény, mint a német szorgalom, az angol szívósság, (folytatva: a magyar vitézség, a cseh árulás, az oláh gyávaság és a szerb vadság!) stb. stb. Attól pedig nem félek, hogy mediterrán szépségek
temploma nem fog megnyílni előtted, mint költözködési jogaitól megfosztott paraszt
előtt: lesz még neked oda több és külömb bevezetőd, mint a genfi babafestő kislány.
Ugyan őróla nem szabad megnemértően nyilatkozni, mert neki is kijár az a tisztelet
és kegyelet, amit fentebb magamnak is követeltem, mint értékek közvetítőjének.
Ferencem, egy tárgy van, amire sem okosat, sem oktalant nem tudok mondani
s ez Lenin: őt eztán fogom sorravenni, ha beváltod ígéretedet és hozol belőle egyet.
Egyről azonban már előre biztosíthatlak: nem igen tudom elképzelni oly változásaidat, — s itt mindegy hogy Lenin-t citálod-e avagy a római pápát, — amely számomra a „jobb" vagy „bal" kategóriái alá legyen vonható. Hogy mit fogtam meg és
mit nem a Te változásaidból, azt Te láthatod meg legjobban ebből a levélből: de
ilyen csúnya skatulyákba mégsem foglak belegyömöszölni.
Immár vége a levélnek. Postára nem fog kerülni s megszületése nem a levelezés
praktikus szükségességéből, hanem beszéd és írás örök műfaji külömbözőségéből következik. Ami hiányzik belőle, arról majd szóval; ami hiányzik a szóból, arról
„macskakörmök" között; ami macskakörmök közül is hiányzik, arról öleléssel fogunk
értekezni.
Turáni őserő és úri „elpuhultság" együttes melegével ölel
Pista

i

61

BIBÓ ISTVÁN ÉS ÉDESANYJA — ERDEI FERENCHEZ
Budapest, 1936. ápr. 5.
Ferencem, a levél folytatása
Budapest, 1936. ápr. 5.
elvivődött és külön adódott fel!
Itt az eleje!
Kedves Ferencem!
A dolgozatot 22 tegnap és ma olvastam el s most sürgősen szeretnék felelni a
főkérdésedre. Az alternatíva nem olyan egyszerű mint ahogyan azt Te felállítottad:
publikálandó, vagy nem publikálandó-e a dolgozat. A helyzet a következő: a dolgozat feltétlenül publikálandó és ha lehet őszig publikálandó, mert nem t u d h a t j u k
mikor lesz vége ennek a szociográfiai szalmalángnak s szükséges, hogy addig megjelenjék „a" szociográfia, amit ne lehessen egy ú j a b b tespedési periódusban sem kézlegyintéssel elintézni. Viszont a dolgozat, ahogy van, nem publikálható külső f o r m á j a
miatt. A sok „struktúra", „funkció", „monotétikus", „immanencia" között elvész a
gyerek és appercipiálhatatlan lesz mindazok számára, akik nem agyvelővel, de füllel
és szemmel olvasnak, s ezek nem mindig a legbutább emberek. Ezenfelül sok az
ismétlés és sem a tényleírás, sem a konzekvenciák vezérvonalai nincsenek eléggé
aláhúzva. Ennek a könyvnek pedig olyannak kell lennie, hogy egykép legyen félelmetes az ijesztendőknek, örvendetes a jövendő magvainak, és mindkét irányban
fellebbezhetetlen, a kákán csomót keresőknek. Ennélfogva szó sem lehet arról, hogy
ezt akár a jövő héten, akár a közeljövőben nyomdába érett állapotban küldjük le
Neked, hanem fel kell jönnöd és tüzetesen meg kell hánynunk a dolgokat abban az
irányban, hogy mi a legreményteljesebb formába hozási lehetősége és munkamegosztása az ügynek. Édesanyám holnap vagy holnapután küld Neked egy mintadarabot
az ő javításából, amelyre a dolgozat nagyon rászorul, azonban én azt mondtam,
hogy a további javítást függessze fel, mert nem érdemes alapos fOrmai átdolgozást
végezni addig, amíg bizonytalan, hogy minden bennemarad-e, sorrend megmarad-e
stb. Számomra ebben a percben egy együttes alapos megbeszélés látszik a legfontosabbnak.
Ferencem, bánattal, de határozottan döntöttem, hogy húsvétkor nem megyek
Makóra, hanem utána várom a Te minél előbbi feljöveteledet. Én pedig lemennék
pünkösdkor.
Végül jelentem, hogy Sándor nem jelentkezett, sem telek — sem egyéb ügyben.
Az egyebek alatt értett pengőkre pedig annál több joga lett volna, mert még a Szent
Johanna előadással is adósaid vagyunk!
Ferencem, tudod, hogy a dolgozatod nagyon fellelkesített és izgalomba hozott s
ezért mondok Neked róla csúnyákat, ami a megbeszélés vágyának a legfőbb tünete.
Ennek mielőbbi reményében
ölel
Pista
Kedves Ferencem, amint István írásából remélhetem, a Te gyerekedre nem érvényes, hogy „sok bába közt elvész a gyerek". — Ezek után én egyelőre visszavonulok,
illetve nem küldök „mintát", teljesen elegendő, ha m a j d ittlétedkor mutatom be. István tegnap még azt hitte, hogy számára csak néhány órát jelent az átolvasás és a
megjegyzések megtétele, de kiderült, hogy többre van szükség s ő időnkénti apathiája mellett is annyira szívén viseli az ügyet, hogy most már a súlypont jóformán
őrá hárul, ami engem nagyon megnyugtat s szívesen gépelek neki undok ítéleteket,
hogy egy kis fizikai időhöz jusson. — Ma följöttek a fiúk, sok beszéd, sok nevetés,
oly kedves voltam, amilyen csak lehettem: korlátlan őszinteséggel megtámadtam
Gyulát, aki a Magyarságtudomány veszendő sorsát egykedvűen és szinte cinikusan
jelentette be: „ha nem lesz pénz, ezt a számot még megjelentetem és slusz, passz".
Nincs elég előfizető, de kiderült, hogy Kozmáné leveleit leszámítva Gyula a propaganda terén — valószínűleg elbizakodottságból — nem fejtett ki elég hathatós működést, viszont kicsinyesen maga javította a második korrektúrákat (Meg is látszik,
mert a Te cikked is hemzseg a hibáktól), azt pedig igazán elhiszem, hogy „neki erre
62

nincs ideje". Bélával ketten — Pisti sajnos nem volt épen itt — igen szigorúan
elbántunk Gyulával s most már újra buzog ő is'. Én 20 előfizetőt ígértem neki s
Béla is szerez. Talán Te is? Mondd Ferenc, nem találod aggasztónak, ha egy Baumgarten díjas az ú j kalapját a tükör előtt teszi föl és hosszasan gyönyörködik magában? Látod, milyen rossz vagyok? Nem jöhetnél már hétfőn? D. U. 6 kor itt lesznek
a fiúk és Virgilék.
De ha Te nem jösz, nem lesz ünnep.
ölel I.
RÉITZÉR BÉLA — ERDEI FERENCHEZ
Budapest, 1936. április 15.
Ferencem, nahát igazán nem így képzeltem el, hogy húsvét nem fogja találkozásunkat hozni. Nagyon sajnálom, mert sok beszélni valónk lett volna egymással. Legelsőbb is itt a könyved, melyet alaposan és teljes részletekbe menő gonddal vettem
át és meg is tettem rá az észrevételeimet, lapszéli jegyzetekben és néhol bő megjegyzésekben. Viszont ezeket is meg kellene beszélni, mert így sok minden jönne
elő a beszédben, ami írásban nem tud kijönni. Azután volna egy pár generális megjegyzés, ezekről megkezdtem egy hosszú levelet még elutazásom előtt, de nem tudtam befejezni, mert közben meg kellett szöknöm innen és egy kicsit hazamenni. Ezt
is nehéz is, nem igen célszerű, így levélben elintézni, mert sok mindent nem tud
úgy az ember megírni, mint elbeszélni és megvitatni. Nem tudom, hogy írjam-e
ezeket meg mégis, vagyis fejezzem be a levelet vagy várjam-e meg érkezésedet,
mely biztosan közel esik mostanában. Látod, látod, már Szegedre nem is jössz szívesen. Nagyobb hiba volt azonban az, hogy nem írtál legalább, hogy nem tudsz
jönni, hiszen én igazán idejében értesítettelek szándékaimról. így szégyenszemre
Gyurkától kellett megtudnom, hogy nem jöhetsz be amit nekem is megírhattál
volna. Én akkor mégis kimentem volna hozzád, mert ugyan szűkében voltam nagyon
az eszközöknek és bíztam a te szabadjegyedben, mégis nagyon szerettem volna találkozni veled. Ez az értesítés nélkül való állapot más oknál fogva is nagyon kellemetlen volt, épen Gyurkával szemben, aki rád hivatkozva tett nékem egy pár nagyon kellemetlen szemrehányást, amiatt az összeesküvés miatt, melyet — a te híradásaid szerint — itt ellene szőttünk volna és nem nagyon enyhén ironizált azok
felett az állapotok felett, amelyek itt uralkodnak köztünk 23 épencsak a te beszámolásaid szerint. Nekem tehát fokozottan szükségem lett volna Veled való nagyon
benső kapcsolatom dokumentumaira, mert váltig hangoztattam, hogy ilyesmiről veled nem tárgyalhattunk és nem értettem, honnan vesz Terád való hivatkozással
ilyen dolgokat. Meg is vagyok győződve, hogy ezeket nem mondtad neki, mert ő
egészen tisztességtelenül élezte ki ezeket ellenünk nemcsak együttesen, hanem személy szerint is. Nagyon kíváncsi lettem volna, mégis mit mondtál neki és hogyan
mondtad és mit, mert így nem mondhattad, ö viszont triumfált velem szemben,
mikor én álltam, mint majom a hegyen és ő meg mutatta a lapodat, amelyet én is
vártam. Egyáltalán Ferencem, nagyon vigyázz arra, miket beszélsz vele kollégiumi
vonatkozásban, mert azok a kifogások, melyeket te már itt is joggal emeltél itteni
társaink némelyike ellen, azok egyáltalában nem valók György számára. Ezek a
hibák sokkal nagyobb mértékben az ő hibái is és hogy ezeken a Te „naiv" felháborodásaidon és kifogásaidon örül, az nem annak a következménye, hogy ezek tőle
távol állanának, hanem tisztán az, hogy neki ez igen alkalmas eszköz, melyet ki
lehet taktikailag élezni emberek ellen, nemcsak hipokrita, hanem egyenesen harci
éllel. Amellett ő most tábort gyűjt maga köré, kizárólag ezeknek a sérelmeinek a
kiküzdésére és ilyen értelemben semmi keresni valód nincs mellette, mert most
egyszerre jó lennél neki, mikor azelőtt erről szó sem volt. Tehát ezeket a dolgokat
hallgasd el a vele való beszédben és ne foglalj állást, mert ezzel engem is olyan
kellemetlen helyzetbe hozol, mint mostan is hoztál, akaratodon kívül. Egyébként
könyvedhez gratulálok, mert bár sokat kell rajta még változtatni, remek és úttörő
munka, melynek feltétel nélkül meg kell jelennie. Remélem ezek a dolgok is jól
63

állanak és örömmel olvastam lapodból, hogy a vármegye jobban viselkedik, mint
vártad volna tőle. Sietni kell és nagyon hamar meg kell jelennie, most ne hagyd el
semmiféle szempont miatt, mert ez nemcsak a magyar társadalomtudománynak is,
hanem neked is nagyon komoly ékességed és díszed leend. Tehát üsd a vasat, mert
nem szabad most is ebek harmincadjára jutnia. Írd meg postafordulattal, elküldjem
a kéziratot és megjegyzéseimet, hogy azonnal nekiláss a tatarozásnak, vagy pedig
várjuk-e meg a személyes találkozás alkalmát. Ez utóbbi tárgyi szempontból sokkal
jobb volna. Sok és nagyon érdekes dolgokat lehetne ezekről szóban mondani, amit
írásban nem lehet.
ölel duzzogva de nagyon meleg szeretettel:
Reitzer Béla (s. k.)
REITZER BÉLA — ERDEI FERENCHEZ
Budapest, 1936. május 28.
Ferencem,
soraiddal, melyekből jólesően éreztem azt, mire nekem most olyan nagy a szükségem, mégis rettenetes zavarba hoztál. Én magam is gyönge vagyok ahhoz, hogy
a szálakat bogozzam és annyira legyöngült, hogy h a a legkisebb érintéssel nyúlnék
is magamhoz, iszonyú lenne a sajgás utána.
Azt hiszem félreértetted azt a néhány szerencsétlenül sikerült megjegyzést, mely
megindította ezt a vihart, amely eddig is bujkált mélyen, de úgy, hogy semmi kilátás nem volt arra, fel is fog egyhamar fakadni ez a kelevény. Most íme nyíltan
előttünk áll és nem tudom mit is szóljak hozzá. Nem tehetek mást, minthogy azon
kócosan és kuszáitan kioperáljam magamból ezt az egész daganatot, ahogy bennem
van és elébed tárjam, tégy vele amit jónak látsz és ha nem érted, kérdezz, mert így
fogom én is megérteni.
Soha nem voltam életemben szűkkeblű és kicsinyes, nagyon is nem voltam az,
kelleténél kevésbé. De most igazán az a látszata a dolgoknak, afféle „féltékenység",
vagy ki tudja, mi az ördög. Mikor ti úgy megbarátkoztatok Bibó Pistával, első reagálásom az volt: nagyon kell ennek örülnöm, hiszen az következett be, amin magam
is olyan rég dolgoztam. Tehát öröm volt és bizonyos fokig elégtétel, mert íme, most
visszafelé sokat mindent igazolt bennem az a szenvedélyes ragaszkodás, melyet éreztem irántad és amelyet kifelé hivalkodva, sokaktól (Bibóéktól és Gyulától sem) nem
értve és egy kicsit rosszalva is mutattam, szinte exhibiciósan. Idáig tehát nem lett
volna semmi hiba — velem, hiszen Veled azt hiszem most sincsen. De ez összeesett
azzal, ami nekem nagy keserűség. Lehet is, sőt valószínű, hogy amiket most mondok
Neked, ez megint lázas fejemnek és megroppantságomnak a fantazmagóriája csupán.
Ez pedig az, hogy egyre jobban éreztem, Pista mennyire távolodik tőlem, mennyire
kevésbé vagyok fontos és jelentős neki. A sorsunk ezen m á r régen következetesen
dolgozott és messze tartott épen azokban az években, mikor talán a legtöbb mondanivalónk lett volna egymáshoz, legalább is nekem hozzá és lett volna szükségem
a tanácsára, ami utóbb azt hiszem reciprociter nem áll. Ezzel a gondolattal régen
küzködöm és rettenetesen kínoz, kínoz azért is, mert érzem mennyire jogosult a
Pista részéről az, hogy egy veszett ügyet hagy el és mennyire képtelen vagyok magam részéről, hogy valamit is tegyek ellene, ami nem lenne gyerekes és nevetséges,
hanem olyan, ami tényleg méltó is ahhoz, aki érdeménél fogva a k a r j a Pistát magához kapcsolni. Évek óta nem beszélgettünk egymással legalapvetőbb dolgainkról és
nem kerültünk közelebb egymáshoz, mint régi „kollégák". Ezen aligha lehet m á r
segíteni, valami tettre volna szükség, de ez most olyan messze van tőlem, hogy rossz
még gondolni is rá. Erről nem tudok többet beszélni, mert rettenetesen kusza bennem az egész és rettenetes fájdalommal jár nekem. Csak neked mondom ezeket!
Ebbe az állapotba jött a Te dolgod. Nem kellett előttem mondanod, hogy a hév az
újsággal jár, mert ezt tudom és minden nagy hév csak nekem okozott örömet azon
az alapon, melyet fentebb említettem. De ambivalensnek bizonyult ez az egész öröm.
Bekövetkezett az, amit régebbi érted való kiállásaimnál is titkon féltem: ez olyan
64

utolsó szempont, hogy kérlek ne haragudjál érte, őszintén kell megmondanom. Amint
közel kerültetek egymáshoz én voltam elveszve. Olyan forrásra leltél, melyhez én
közel sem jöhetek, ezt kár volna letagadnom és ezekhez az inspirációkhoz képest én
igazán nem tudok nyújtani neked valamit is. És a hévnek ez volt a főoka, nemcsak
az újság ingere, talán ezt magad is tudod, ha ezt nem is mondtad. Bibó Pista olyan
ragyogó ember és olyan szenzációs koponya, hogy régi szeretetem mellett is mindig
nyomott és lenyomott magamban. Itt aztán nem lehetett előle kitérni, mert magambízásom mellett olyan valamibe is vágott, ami talán még kedvesebb volt a számomra,
ez a hozzád való tartozásom, vagy mondjam még aljasabb módon: a Te hozzám
való tartozásod, melyben volt valami titkos monopólium-érzet is. így éreztem egyre
többször, hogy „megcsalál" és a hátam mögött elhagytál. Kellett ezt éreznem, mert
láttam azt a lelkesedettséget, mellyel egy-egy Bibó Pistával való találkozásról jöttél
és amelyről éreztem az élménynek azt a forróságát és elevenségét, amire magamról
emlékszem egy-egy együttlétünk után. Ez engem olyan állapotban ért, mikor nem
csak magam voltam teljesen letört, hanem amellett fokozott szeretetre szoruló. Ez a
lelkesedés pedig mégjobban letört, mert nem lehetett ellene egy szót sem szólnom,
hiszen magam is ezt akartam szerezni neked minden együttlétünkkor, hanem éreztem és érzem magam is, hogy én ezzel el is vesztem. Ebből fakadt az a nagyon
megbánt dörmögő szomorúságom, amin Te is azt hiszem megütődtél és ami miatt
nem ment semmi, a beszélgetéseink döcögőssé és furcsán kényszeredettekké váltak
stb. Nem tudom ezt tovább leírni, mert rettenetesen felizgat.
Im ez a helyzet. Én nem vagyok féltékeny és ismétlem örülök, hogy ez így van,
mert engem is igazol magam előtt. De kiestem a körből, ami miatt ismét nem
emelhetek senki ellen szemrehányást, hiszem magam találtattam könnyűnek. Amit
a barátságunk szervezéséről írsz, nem változtat ezen. Nem tudok veletek lépést tartani és nem fogok soha oda jutni, hogy komolyan számba vegyetek és vehessetek.
Olyan vagyok, mint a szárazra vetett hal, egy ideig kapkodok még és aztán kimúlok
dicstelenül. Itt is van egy momentum, és ha eddig így meztelenre vetkőztem, mért
hallgassam el épen ezt? „Irigyellek" benneteket, mert helyetekre kerültetek és oda
kerülhettek, mert vannak élményeitek és vannak erőitek. Nekem nincsenek és egyre
kegyetlenebb a valóság, hogy nem is voltak soha. Visszhang voltam és árnyék, húr,
amely csak akkor szól, ha van, aki pengeti. Magamtól nem fogok szólni sohasem.
Felfújt valami szörnyű és fatális véletlen és most már nem tudok belenyugodni a
szürkeségbe, de nem tudom elérni az abból való kijutást sem. Ez a sorsom és ez
ellen nem tehetek semmit sem. Hogy ezt hogyan viselem, azt képzelheted, de minden fájdalom egyszer eltompul és nem sajog olyan élesen. Ez a legmélyebb oka
annak, hogy „van valami köztünk". Minden lépés, melyet előre tesztek, engem taszít
le eggyel. Ne érts félre, nagyon, legtisztább szívből és szeretetből örvendezek veletek.
De mégis ez a másik hatása. Érzem Ferencem, hogy immár végem van, mielőtt még
kezdetem lehetett volna. Lassú, nehézkes és kisszerű vagyok, nem tudok küzdeni és
nem tudok vágyaktól sem szabadulni. Abból a rétegből jövök, melynek csak úgy
van helye ezen a földön, ha pénze sok van, vagy nagy a mozgékonysága és kevés
az etikai kényessége. Egyik feltételnek sem tudok eleget tenni, elvesztem. Most tisztán attól függ minden, hogy még mikor telik be az utálkozás pohara. Reménytelen
és reményevesztett ember vagyok és nem látok semmi módot sem arra, hogy valaha
is társatok és sorsosotok lehessek, nemcsupán kegyeletből, hanem érdemből. Bibó
Pistánál már ez a helyzet Te is előbb utóbb sorra kerülsz.
Im, az a helyzet Ferencem, ha azt mondanám, hogy mindent elmondtam, hazudnék, de ezeket nem lehet jobban mondani. Tehát nem kell félned: „barátságunk"
körül semmi hiba. Én meg vagyok mélyen győződve, hogy őszintén írod és mondod
azt, amit mondtál és írtál. Meg lehetsz győződve, hogy szenvedélyes szeretetem
irántad nem csökkent és nem is csökkenhetik. Azt kétlem, hogy „barátságunk úgy
buzoghat, mint annakelőtte". Mert miben lehetek én mellettetek? A forrás fogy és
apad és nem buggyannak ú j erek bennem, nem is tehetnél mást, mint szomjan otthagyni. Ezért ne is változtass semmit azon, amit teszel most Pistával szemben.
5 Tiszatáj

65

Szükségetek van egymásra és nagyon sokat jelentetek egymásnak. Valamikor is erre
törekedtem, azt hivén, hogy ez hármasban leszen így, most be kell látnom, hogy
nem vagyok erre szabva. Ezért én épen olyan hűséges és baráti maradok és minden
gyümölcsének barátságotoknak örülök mélyen és őszintén. De mi akadályozhat abban, hogy az öneszmélet rettenetes perceiben ne érezzem, messzebb vagyok tőletek,
mint valaha és nincs mód az in integrum restitucióra.
Ferencem, teljesen őszinte voltam. Nem igyekeztem még arra sem, hogy a látszatomat óvjam előttetek. Tudom, hogy fonák és silány a kép mit nyújtok és igazolna minden fenntartást, mégha volna is ilyen. Vagy ami még valószínűbb: szülni
fog egy csomó eddig nem létezett fenntartást. De mit tegyek? Hazudni nem akarok,
fogadkozni sem. A baj gyökere ott van, hogy magasabbra szabtam a mértéket, mint
kellett volna és most már nagyon belehecceltem magam ahhoz, hogy visszakozzam.
(aláírás nélkül)
ERDEI FERENC — BIBÓ ISTVÁNHOZ
1936. június 12.
Kedves Istvánom
Utolsó pillanatig reméltem, hogy 15-ig följutok s most bizonyos már, hogy nem,
viszont hétfőn lehet hogy már ott lehetek. Ilyen az én szerencsém.
Istvánom, gyakorlati dolgokban nem veheted más hasznom, minthogy írok Polláknak a követségre, ő ügyes „technikus" ember, megtakaríthatsz r a j t a egy csomó
próbálkozást (különben jelentéktelen figura). (Oranje etv. 8.) A térkép mellé egy
papírra fölírtam azt a „manhnis"-t (?!) Különben a Zwarte meg.-en a Hotel Kaiserban laktam. Napi penzió 4 Gldn volt. Viszont igen jó volt minden s a hely jó. —
A szobalány is jó.
Emberséges cselekedetre alkalmatlan vagyok Istvánom. Rohanvást írom a „Makó"-t. Gondolom jól megy. A szöv. körül rengeteg a baj: 2 4 A forradalom nem lesz
meg, a baseli statio annál inkább. Nyargalva dolgozom s istenes töprengésekre és
jámbor eszmélkedésekre képtelen vagyok. Kicsit süket is vagyok, ahogy az harci ill.
mozgalmi állapotban szokás (Vulkán!)
Istvánom, ha csak érkezel írjál bölcsen, én itt olyan izgalmas jól vagyok emlékeiddel. Ha viaskodok az emberekkel, kívánom, hogy látnál, s ha már lenyelnem
kell valamit kívánom, hogy szólnál bele s ha a Makó kész szövegét olvasom a te
„jé"-dre vagyok kíváncsi. (— s ha —) Irénkével megengedek magamnak egyet-mást
veled igazolom. Szóval komiszul kihasznállak.
Ezekből is láthatod, hogy Benkő Gyulával kell valamit kezdenem, valamit hagyj
hátra etekintetben.
Fölmenvén a jövő hét elején viszek szöveget stiláris dajkálás végett Jóanyádnak,
s a nyári program tekintetében is határozunk. Ezekre is bölcs tanácsod kérem. Kézcsókom mindkettejüknek s tőled így in effigie kemény öleléssel búcsúzik
Ferenced
BIBÖ ISTVÁN — ERDEI FERENCHEZ
Hága, 1936. aug. 3.
Hága, 1936. aug. 3.
Kedves Ferencem!
Az egyhónapi hosszú hallgatás és az előzetes beígérgetés után attól félek, hogy
igencsak „akármicsodás" lesz ez a levél. Ez az esztendő a pipogyaság és a nehezenmozdulás jegyében telt el nálam s a nyár méltó az esztendőhöz. Jól érezni jól
érzem magam, szépet utaztam, voltam Párizsban, fürödtem az Északi tengerben,
körülautóztam Hollandiában stb. Mindez azonban nem változtat azon a tényen, hogy
(Édesanyám szokta használni ezt az alliteráció-sort): lógok, lityegek, lézengek, lebzselek, lazukálok, lazsálok és akármi is az, amit kifelé mutatok, sőt produkálok is,
lényegszerinti aktív és produktív energiáim arra fordítódnak, hogy fenntartsák azt a
„fölényes csapongás"-t „állandó jókedélyt", „derűs non chalance"-ot, amelyről engem
szerető lelkek előtt nevezetes vagyok. Ezért Ferencem, ne respektáld Te sem ama
66

kitűnő tulajdonságomat, hogy bármely munkámat sutbadobom a Veled létei öröme
kedvéért, mert a munkaundor ily fokán nincsen ebben semmi szépség; sőt félős,
hogy nemcsak hivatalbeli hanem hivatásbeli munka mellől is épp ily szívesen ugranék fel a Te kedvedért, otthagyván csapot, papot és országépítést. Üdvösebb tehát,
ha a „pipogyaság" birodalmát vizsgálod nálam, nem pedig a „szabad csapongás"-ét,
amelynek méltóbb képviselőjét kell majd találnod. Mindez azonban nem akar nyavalygás és siránkozás lenni, csak éppen részemről való „csalás"-ok viszont leleplezése. A dolgok rendbehozatala pedig meg fog történni, mert meg kell történnie.
Remédiumon azonban ne is töprenkedjél, mert ezt magamnak kell illő rendben elintézni. Párizsi barátaim, akik igen örvendeztették szívemet, külömb-külömb remédiumokat ajánlottak, ki ki természete és belátása szerint. Marsovszky az egészből
csak annyit látott, hogy pályám, kiugrásaim és külső lehetőségeim erősen be vannak
állítva a „Magyar Állam" s a „Tudományos Apparátus" nevű istenségek fejésére,
ennélfogva igen figyelmembe ajánlotta a saját cselekvőségű pénzszerzés fontosságát.
Schapin itt volt Hágában, így többször és többet látott s elképedve nézte, amint az
Akadémia társalgójában órákig olvasok, lapozok s végül már csak turkálok újságokat, s zérusra csökkentek minden személyes iniciativát, amint akad más, aki programmot szolgáltasson, ö a „munká"-t ajánlotta becses figyelmembe. Te, ahogy ismerlek a „mozgalomba" szeretnél belevinni, azonban most nem ez a lényeges. Köztudomású, hogy a macska úszik, ha vízbedobják, s én is ezt tenném, ez azonban nem
változtat azon, hogy nem vízbeugrós természetű állatja a teremtésnek, nekem pedig
olyannak kell lennem.
Marsovszkyval beszéltünk politikáról is: nemcsak aktuálisról, hanem a funkcióról magáról s úgy látom, közelebb áll hozzá a dolog, mint gondoltam volna. Beszéltem rólad és vár Párizsba. Ezenfelül mondta, — anélkül hogy közelebbiekbe belementünk volna — hogy egészen a részletekig menő társadalomnevelési koncepciói és
programmjai vannak, amire visszautazásomkor (megint Párizson keresztül megyek)
igyekezni fogok visszatérni.
Ferencem, felelj nekem örvendeztető hírekkel, főleg pedig levélbeli Magaddal.
Sokáig ne halogasd, mert egyrészt engem búsítasz, másrészt nem ér el a válaszod
Hágába, ahol aug. 21-ig maradok.
Édesapádnak add át tisztelő üdvözletemet, Sándornak szerető kézszorítást.
Barátsággal ölel
Pista
ERDEI FERENC — BIBÖ ISTVÁNHOZ
1936. aug. 5.
Kedves Istvánom
születésed huszonötödik napjának vettem hírét s mint ilyeneken átesett tapasztalt férfiú, sietek üdvözlésedre.
Éppen hét hónapja, hogy velem történt ez a nevezetes dolog s akkor én is idegenországban mulaték: München városában. — Nem volt szomorú az eset, sem különösen víg: fából faragott szentek álldogáltak összevissza a hajlékban, mely akkor
festő és szobrász népek vendégeként befogadott. Idegen népek fürkésző szeme előtt
summáztam egy kicsit addig eltelt életem s egy csomó feladat, egy csomó reménység
maradt a markomban és elfelejthető kicsiny történet a hátam mögött.
Istvánom, mostanában gyarlóbb vagyok, mint ahogy akkor gondoltam másik
huszonöt esztendőm indulását s töredelemmel kéne magambafordulni: ahhoz a mértékhez mérni magam, mely akkor örvendeztetett, de lusta a szándék mozdulni. Kívánom Tenéked, hogy jobb mértékek ajánlkozzanak szíved előtt s szorgosabb szándék
biztasson, mint engem. — Kicsit ünnepélyes minden keretezés, de én kívánom e
rámát s ha a tiéd is belefogadnám: Istvánom közelebb harcoknak az ideje jön s
szívünk nem lehet többé gyermeki.
Múlhatatlan baráti indulattal ölel
Ferenc
Makó, 1936. aug. 5.
5*

67

JEGYZETEK
1. Erdei Ferencet a katonai szolgálat időtartama alatt koholt vádak alapján letartóztatták, s így vizsgáit csak késve tette le. „Bélánk" Reitzer Béla és „S" Surányi Unger
Tivadar közgazda, a szegedi egyetem statisztikai tanszékének professzora az elmaradt
vizsgák letételét szorgalmazza.
2. Id. Bibó István ezekben az években az Alföldkutató Bizottság egyik irányítója, és
szerkesztője a Népünk és Nyelvünk című nyelvészeti és néprajzi folyóiratnak.
3. A Művészeti Kollégium az ún. elnöki tanácsáról van szó. Gyurka: Buday György,
Gyula: Ortutay Gyula.
4. A tanulmány, amelyről a levélben szó esik, A makói parasztság társadalomrajza,
végül a Csanádvármegyei Könyvtár sorozatában jelent meg.
5. Horváth Barna a szegedi egyetem jogfilozófiai tanszékének professzora. Bibó István
rövid ideig az ő tanszékén gyakornok, majd magántanár.
6. Reitzer Béla 1935 augusztusában Kisteleken katonai szolgálatot teljesített.
7. Erdei Ferenc édesanyja 1935 tavaszán halt meg. E szomorú esemény a családi gazdálkodást folytató Erdei családban komoly megrázkódtatást okozott. Az Erdei fiúk kapcsolata apjukkal később is harmonikus maradt. 1938-tól 1943-ig Szigetszentmiklóson
földet vettek és közösen gazdálkodtak.
8. A cikk pontos címe: Ifj. Bibó István: A mai külföld szemlélete a magyarságról. Magyarságtudomány, 1936. február II. 1. sz. 126—132. old. Szerkesztő: Ortutay Gyula.
9. A csáklyások a Nemzeti Egység Párton — a kormánypárton — belüli konzervatív
frakció, a nagyburzsoázia és a nagybirtokos osztályok politikai képviselete.
10. Matolcsy Mátyás és Kerék Mihály 1936-ban a szerveződő Válaszkör jobbszárnyán helyezkednek el. Fontos szerepet vállaltak az ún. telepítési program kidolgozásában,
amely a földreformot volt hivatott ellensúlyozni. Matolcsy később a szélsőjobboldali
mozgalmakban is szerepet vállalt, háborús bűnözőként ítélték el a felszabadulás után.
11. Reitzer — vitathatóan — programjukat Jászi Oszkár és Dániel Arnold agrárprogramjával rokonítja. A Huszadik Század körének az agrárkérdésben nem volt egységes
platformja. A legrészletesebben a kérdéssel valóban Dániel foglalkozott. Lásd Dániel
Arnold Föld és társadalom. Szociológiai Könyvtár. Budapest. 1911.
12. Navratil Ákos és Heller Farkas a közgazdasági kar vezető tudósegyéniségei.
13. Erdei Sándor, Ferenc öccse képzőművészeti főiskolát végzett. Politikai, közéleti tevékenységében is hű társa volt és maradt bátyjának.
14. Ortutay Gyula 1936-ban Baumgarten-díjat kapott.
15. Der Bauer — német szó a paraszt, földműves, gazda jelölésére. Az Eshofei (?) és a
Bouer (?) szó nem fejthetők meg. Schweinhund jelentése „disznókutya".
16. Bauerntumneuschaffung — parasztság újratermelődése.
17. Bitté, habén sie die Gute — Kérem, itt a jó alkalom.
18. A Válasz cimű folyóirat egyik első példányát Bibó István küldte el Erdei Ferencnek.
Később az új szerkesztő bizottságnak Erdei Ferenc is tagja lett; maradt is a folyóirat megszűnéséig.
Lásd. K.' Nagy Magda. Válasz. Budapest. 1962.
19. Veres Péter és Erdei Ferenc kapcsolatáról lásd Bata Imre: Veres Péter. Budapest.
1978.
20. Feltételezhetően Ortutay Gyula cikkére történik utalás.
21. Végül Erdei Ferenc angliai utazása nem valósulhatott meg.
22. Az emiitett kézirat: Makó város társadalomrajza. A kézirat másolati példánya hozzáférhető: ELTE BTK Szociológiai Tanszék Könyvtára.
23. Ortutay Gyula és Erdei Ferenc, illetve Bibó István vitájáról ír Reitzer Béla. E vita
indítékairól, Ortutay Gyula álláspontjáról más alkalommal szólunk.
24. Erdei Ferenc ezekben a hónapokban a makói hagymások szövetkezetét vezeti. Lásd:
Erdei Ferenc: Szövetkezeti írások. A makói hagymakertészek szövetkezeti kísérletei.
Budapest, 1979.
A leveleket korabeli helyesírással közöljük.

Erdei Ferenc ismeretlen verse
SZÜLETÉSNAPI KÖSZÖNTŐ

Mint a vízi óra, épp olyan az ember.
Az idő azonkép, szinte mint a tenger.
Mert a vízi óra úgy méri a vizet,
Egyre ugrik kettőt, kilencre meg tízet,
Kilencvenkilencről
ráfordul a százra,
Így növekszik számja szüntelen cikázva.
Hasonlatosképen számolják a népek
minden darabját az idő tengerének.
Egyik nap után már másikat
mondanak,
Hónapot számolnak, hogyha harminc a nap.
Tizenkét hónapnál esztendőt
emelnek,
Mondják a sokévűt megvénült
embernek.
Sámuel atyát is illetné ily rovás,
Hogyha igaz volna az ilyen számolás.
Csakhogy mindenkire nem pászol e mérték;
Jó ember ideje nem ily múló érték.
Sámuel atya is lévén ilyen ember,
Ideje sem ilyen számolható tenger.
Rajta meg nem látszik az évek múlása,
Van gallérján mindig virágok nyílása.
Nem is való mostan ezen alkalommal
Mérlegelni őtet az időmalommal,
ötven-e vagy hatvan éveinek száma?
Nem illendő kérdés föltenni ép máma.
Az sem bölcs kívánság, hogy az Isten adja:
Mentől számosb legyen kalendárjom lapja.
Az az illő óhaj, hogy úgy következzen,
Bármi időmúlást hogy meg ne érezzen.
Legyen mindig ifjú, akárhány is éve,
Ne legyen vénségnek soha is kitéve.
A virágja soha meg se is hervadjon,
Az Úristen neki ily jövendőt adjon,
Legényes erőben így Sámuel atya
Éljen végezetig, ameddig bírhatja.
Kívánom ezt szívből én az i f j ú lélek,
Aki az időben, sajna, máskép élek.
1940. márc. 27.

ERDEI FERENC

Rendezgetve néhai dr. Diósszilágyi Sámuel levelezési hagyatékát, sok érdekes régi Írás
került napvilágra. A gazdag anyagból egy ember széles szakmai, közéleti és társadalmi kapcsolata tükröződik.
Benne van a régi makói társadalmi élet, a maga tiszteletre méltó aktivitásával, sajátos
arculatával. Az írások egy része alkalmas a kor reális megismerésére. Az irodalmi jellegűek
alkotójuk széles körű törekvéseiről tanúskodnak. A politikai emlékek a haladó Makó sokszínű
arcáról adnak ízelítőt.
69

Az emlékek jó része a makói József Attila Múzeum tulajdona lesz, dokumentumul szolgálhat az érdeklődók számára.
Ez alkalommal egy érdekes emlék bemutatását tartom Indokoltnak, Erdei Ferenc versben
fogalmazott köszöntőjét. Erdei gazdag életművében nem sok a verses fogalmazás, éppen ezért
fokozott érdeklődésre tarthat számot.

NAGY ISTVÁN

MAKOl BARÁTOK KÖZÖTT
70

GOMBÁR

CSABA

Az államférfi Erdei Ferenc
KÉRDÉSEK, SZEMPONTOK

Erdei Ferenc 1972-ben a „Város és vidéke" című könyve utószavában írja: „Parasztpolitikusként kezdtem és végzem, de eközben sokféle fronton harcoltam...".
Az, hogy Erdei Ferenc ifjúkorában és élete utolsó szakaszában parasztpolitikusként
tevékenykedett, szerintünk kétségbe nem vonható. Közben azonban, egy bő évtizeden át szinte megszakítás nélkül miniszteri pozíciókat töltött be, államférfi is volt a
szó formális jelentésében is.
Egy politikusi pályának mindig jellemző és különösen fontos szakasza az államélet valamely irányító pozíciójának betöltése. Erdei Ferenc 1944-ben, 34 évesen az
ideiglenes nemzeti kormány belügyminisztere lesz, aztán államminiszter a Dinnyéskormányban, először államminiszter, majd földművelésügyi miniszter a Dobi-kormányban, a Rákosi-kormányban ismét földművelésügyi miniszter, Nagy Imre első
kormányában először igazságügy-miniszter, majd földművelésügyi miniszter, Hegedűs
András kormányában földművelésügyi miniszter és egyúttal miniszterelnök-helyettes, Nagy Imre második kormányában pedig 1956. október 31-ig miniszterelnökhelyettes. Ettől kezdve nem dolgozik hivatalos államirányító beosztásban.
Amikor Erdei Ferenc halálának ötödik évfordulóján Kecskeméten tanácskozást
rendeztek életművéről, akkor az azon részt nem vevők, s csak a „Forrás" folyóirat
finoman kivonatolt közleményét olvasók is értesülhettek arról, hogy számos tisztázatlan kérdés van Erdei politikai pályafutásával kapcsolatban, s hogy ezek szinte
mindegyike az 1944—56-os időszakra esik. Aminthogy azt is világosan megfogalmazták, hogy a kérdések, kételyek nem pusztán Erdei politikai pályájának államférfiúi szakaszát illetően merülnek fel, hanem magára a korszakra vonatkozóan is.
Most, mintegy öt évvel később, ugyanott tartunk. A ma már szaporodó számban
olvasható visszaemlékezések és történelmi monográfiák a legtöbb esetben csak
1948-ig tartanak — s aztán mintha elvágták volna. Attól kezdve szinte nincs értelmezett magyar történelem, csak egy egyre több évtizedessé súlyosbodó homályos
szakasz, amelynek tisztázása várat magára.
Mindezen persze történetfilozófiai bölcselmek mit sem változtatnak, még ha
kényszeres közhelyekként ismételgetjük is őket. Nézzük inkább azt, ami homályos
és tisztázatlan az államférfi Erdei Ferenc életében. Kíséreljük meg legalább a kérdéseket föltenni.
Először is: milyen volt az államférfi Erdei Ferenc pártvezetői tevékenysége,
vagyis miként reprezentálta saját pártját miniszteri pozícióban? Ha a fölszabadulást
követő koalíciós pártrendszer történeti földolgozásait tanulmányozzuk, meglehetősen
egyöntetű kép alakul ki: minden olyan kérdésben, amely jelentős vita tárgyát képezte a Nemzeti Parasztpárton belül, azaz a Belügyminisztérium és a rendőrség kérdése, a választások, a Parasztszövetség, az agrárolló ügye és így tovább, Erdei Ferenc, mint a parasztpárt vezető politikusa mindig a kommunista párt álláspontját
képviselte. Mint parasztpárti belügyminiszter kijelenti, hogy a demokrácia zálogát
látja abban, hogy a rendőrség a kommunista párt kezében legyen. Vagy amikor a
forint bevezetésekor a kommunista Varga Jenő kifejti, hogy az agrárolló nyitása
nemcsak kényszerűség, hanem ez a parasztságnak is érdeke, akkor emellett Erdei
Ferenc egyedül áll ki a parasztpolitikusok közül. Az ilyen példákat Erdei Ferenc
érdeméül szokta betudni történetírásunk. S ezzel máris egy megoldatlan problémánál vagyunk. Mert valójában mit is értékelünk ilyenkor? Azt-e, hogy Erdei Ferenc
71

politikailag elősegítette a szocialista viszonyok kibontakozását? Azt-e, hogy szakadatlanul segítette a Rákosi Mátyás nevével fémjelzett uralom kialakulását? Esetleg
azt, hogy jól képviselte a parasztságot? Az-e az érdem, hogy gyöngítette saját pártját, s tevőlegesen elősegítette annak szétmállását? Végül is el kellene dönteni, hogy
mit akarnak a publicisták és történészek értékelni.
Minderre ugyanis korántsem elegendő azt az ideológiai, gumifogalmat ráhúzni,
hogy a történelem dialektikusan szemlélendő, azaz, hogy a dolgok és események sokágúan összefüggnek. Persze, hogy összefüggnek,' de az összefüggések megvilágításához csak tagolt kérdésfölvetésekkel és értékelésekkel juthatunk el. S természetesen
mindezek során a jószándék keveset nyom a latban, hiszen a politikusi tevékenységnek mindig az eredménye a döntő. Márpedig a demokratikus és antifasiszta koalíció
szétbomlasztása és a szocialista társadalom kialakítása abban a formában, ahogyan
az az 1940-es évek második felében történik Magyarországon, és amelyben Erdei
Ferenc miniszteriális szinten vesz részt, gazdasági, társadalmi feszültségek elmélyüléséhez és végül politikai katasztrófához vezetett. Azt kellene tehát jobban tudni,
történetileg föltárni, hogy egy olyan poltikai talentumnak, mint Erdei Ferenc, ebben
mi volt a szerepe? Mert, hogy ebben részt vett, az önmagában még egyáltalán nem
politikai érdem, hanem minősítésre váró megválaszolatlan kérdés. S éppen mert ez
elemzés nélkül megválaszolatlan és megválaszolhatatlan, csak a kételyek burjánzása
várható.
Annak a sajátos hatalmi és ma már félreismerhetetlen jegyekkel rendelkező
uralmi mozgásnak, amely Rákosi-korszak néven a saját ábrázatára igyekezett formálni még a szocialista eszméket is, a politikai eszközhasználata is olyan volt,
amelyre nem nagyon volt példa az addigi magyar politika történetében — s szerencsénkre azóta sem. Ez a politikai eszközhasználat megnyilvánult az utca birtokbavételében éppúgy, mint a bravúros parlamenti vitákban, folyt a kabinetben és társadalmi szervezetekben, fölhasznált nemtelen eszközöket, de joggal apellált morális
támogatásra az illegalitás idején szerzett erkölcsi tőkére hagyatkozva, ármánykodott,
népítéleteket indukált és harcba kezdett a sajtótól a történetfilozófiáig minden szinten. Nem volt politikai erő akkor Magyarországon, amely ilyen széles skálán tudott
volna harcba lépni. A Rákosi-féle politikai vezetés minden húron játszott, és — úgy
tűnik — csak az maradhatott a politika színpadán, aki mindig azonosulni tudott.
Nemrégiben olvashattuk a polgári radikális, októberista Csécsy Imre naplójegyzetének részleteit 1945 tavaszáról. Szemléltetésül érdemes idézni, hogy a tömegtámogatását viharosan növelő kommunista párt vezetője, Rákosi arra kéri Csécsyt, hogy
lépjen be a kisgazdákhoz és politikailag járassa le egyik személyes barátját. S mire
az vonakodik, Rákosi így szól: „Politizálni akartok, és nem szeretitek a fúrást. Pedig
a sapeur igen fontos fegyvernem a háborúban." Nem egyszerűen arról van azonban
szó, hogy ez a politikai vezetés nem volt válogatós a módszerekben — egyébként
nem volt az, és ez nemcsak a konstrukciós perek ismeretének történeti visszavetítése — hanem, hogy egy olyan totális politikai eszközhasználatot valósított meg,
amely pártpolitikailag rövid távon sikeres volt, végkifejletében azonban katasztrofális..
1948-ban Erdei Ferenc már mint a parasztpárt főtitkára, főként szeptemberi
beszámolójában — s itt a hónapok igen fontosak — a „hibás paraszti önérzetet" és
az „agrárdemagógiát" ostorozza. A parasztpárt napjai ekkor már meg vannak számlálva, s elkezdődik a magyar mezőgazdaság rohamos tönkretétele. Ez az az időpont,
amikor a parasztpárt „demokratikus öntisztulása", magyarul Rákosi szalámipolitikája következtében a párt fővárosi 18 000 tagot számláló szervezete 10 000 tagot zár
ki soraiból. Ugyan miféle demokratikus eljárás során történhetett a „többségi akarat" ilyetén érvényesülése a mindig demokráciát hirdető és akaró Nemzeti Parasztpártban, amelynek ekkor már egyértelműen Erdei a vezetője? Vagy talán, ahogyan
az agrárolló szélesítése, ugyanúgy a parasztpártot szalámiként szeletelő és megsemmisítő politika is a magyar paraszti népesség érdekeit szolgálta?
Elismerem, a kérdés gúnyos és keserű. De ahogy telnek áz évek, úgy lesz kese72

rűbb, mert többnyire föl sem tétetik, a tudomány és a politika nyilvánosságában.
Anélkül pedig a korszak kérdéseire, s benne az államférfi Erdei Ferenc szerepére
érdemleges válasz nem is születhet.
Nem az a kérdés, hogy Erdei Ferenc áruló volt-e, vagy gyáva karrierista, mint
ezt a pártvezérségben vetélytársa, Kovács Imre állítja, s az a párttörténészekre tartozó ügy sem érdekel bennünket, hogy Erdei kriptokommunista volt-e vagy sem,
azaz tagja volt-e titokban a kommunista pártnak vagy nem? A kérdés az, hogy
volt-e értelme és létjogosultsága a Nemzeti Parasztpártnak, mint a paraszti érdekek
politikai kifejezőjének a szocialista átalakulásban. S ha volt — márpedig föltevésünk
szerint volt — akkor e párt léte, politikai öntudata, cselekvőképessége, szervezeti
stabilitása, mint a szövetségi politika elengedhetetlen szerkezeti föltétele az, amelynek függvényében vezetőinek tevékenysége megítélendő — és így ez az államférfi
Erdei Ferenc politikai minősítésének is egyik összetevője.
Veres Péter, aki a parasztpárt elnöke és centrumának vezetője volt, életrajzi
töredékeiben azt mondja — ami egyébként a tárgyalt korban is köztudott volt —
hogy Erdei balra, Kovács Imre pedig jobbra húzta a pártot. Erdei Ferencet egyetlen
szóval sem minősíti. Annál inkább Kovács Imrét. Mind őt, mind a pártkoalíció
jobbszárnyát, a kisgazdapártot súlyosan elmarasztalja, mivel — mint Veres Péter
mondja — nem értették, vagy csak szűken értették az „Arany János-i, Deák Ferenc-i
megtartó politikát". És itt most ismét tegyünk föl egy kérdést: Kivel, kikkel szemben kellett volna a megtartó politikát képviselnie a parasztpártnak? Nem fenyeget
a tévedés túlzott veszélye, ha úgy véljük, hogy Veres Péter az ország ügyeit már
lényegében kézbentartó Rákosi Mátyás és csoportja politikai törekvésére gondol.
Hiszen még a tragikus sorsú Rajk Lászlóra vonatkozóan is azt írja 1965-ben megjelent írásában, hogy: „Nekem az a szólamvilág, amivel Rajk és a többiek is éltek,
eléggé közönséges, mindennapi politikai célszerűség volt, minden sajátosan a magyar
helyzetből következő gondolati tartalom és perspektíva nélkül."
És ez az a pont, vagy legalábbis az egyik, ahol akár dokumentálhatóan is tettenérhető Erdei Ferenc tévedése és politikai hibája. Erdei egyik legtöbbet emlegetett
tudósi és politikusi erénye a realizmus. És ez valóban így is van. Ami azonban nem
jelenti azt, hogy ezt mindenkor képes lett volna érvényesíteni. Miközben ugyanis
legfontosabb érvényesítendő érdeknek a társadalmi haladást látta, szoros összefüggésben nagy jelentőségű parasztkoncepciójával, azaz azzal, hogy parasztnak lenni
immár nem lehet, következésül a társadalmat úgy kell átalakítani, hogy a paraszti
lét megszűnve, fölszabadult emberi létté változhasson, eközben ezoterikussá vált
mind eszmei, mind politikai célkitűzése, mert a magyar parasztságért küzdve elvonatkoztatott, megfeledkezett e kategória jelzőjéről, vagyis arról, hogy nem általában a parasztságról, hanem a magyar parasztságról van szó. Alighanem itt történt
tévedés, persze a korra gondolva korántsem csak Erdeinél és nem csupán ebben.
Fontos itt idézni azokat a sorokat, amelyeket Erdei ezzel kapcsolatban Veres
Péter 70. születésnapjakor írt: „Én magam Veres Péter nemzeti gondjait értettem
meg a legnehezebben, s ma ezt tisztelem különösképpen." Ezt 1967-ben írta. Megújulásra képes realista volt.
Erdei Ferenc politikai pályájának államférfiúi szakaszára azonban ez nem
mondható, hacsak a politikai realitás fogalmát nem szűkítjük „reálpolitikává", azaz
a hatalomban maradás minden áron való taktikai érvényére. A reálpolitikának
egyetlen mércéje van: a nyeregben maradás. A politikai realitás hosszú távra szól,
stratégiai súlyú, s politikusi szolgálatán a bukás, vereség ténye mit sem változtat.
Erdei Ferenc a parasztpárt megsemmisítése után is az országos politika élvonalában marad. A párt vezető személyiségei az 1940-es évek végén visszavonulnak, s
ezt emberi értelemben viszonylag könnyen tehetik, lévén szinte kivétel nélkül egyébként is közéleti rangú személyiségek, nemcsak politikusok. Mint tudjuk, többnyire
írók voltak. Erdei marad. De világosnak tetszik előttünk, hogy a fentebb érzékeltetni
kívánt ok miatt, s korántsem valami puszta akarnokságból. Hiszen az államférfivá
lett 34 éves politikus mögött 1944-re már legalább hat olyan tudományos mű áll,
73

amelyekről a tudományos kutatók többsége ma is legfeljebb csak álmodozik. A közéleti személyiség státuszával, a lehetséges visszavonulási tereppel ő is rendelkezett.
De a politikai hibákat szülő elméleti vétés, egy ezoterikus célkitűzés értelmének
hite, őt rokoni, baráti és politikai körével is szembefordító politikai álláspont elfoglalása miniszterré tette szocialista történelmünk egy tragédiákat bőven fiadzó, nem
pusztán ellentmondásos, hanem egy hibás konstrukciójú és hibásan folytatott, bűnökkel terhelt szakaszában.
Ez az a bizonyos Rákosi-korszak. Ez az, amit finom eufémizmussal személyi
kultusznak jelölünk. Ez az, ami a történettudomány által föltáratlan. Ez az, amitől
elszakadni, mint társadalomnak fölébe nőni csak történelmi és politikai elemzésekkel lehetséges, amelyek során a szocializmus értékei elválasztandók az önkényuralom
sajátosságaitól. Ez egyébként az a korszak, amely tisztázatlan homályával leginkább
árnyékot vet Erdei Ferencre, mint politikusra.
A kételyek korántsem újak. Hogy csak Erdei halála óta nyomtatásban megjelentekből idézzünk ízelítőül: a gyapot, kokszagiz és citromtermelés korában „Erdei
Ferenc megkísérelte az elvi harcot fölvenni a súlyos hibák ellen, de nem mindig
következetesen, és ezért kevés s i k e r r e l . . . valami — számomra ma sem világos —
oknál fogva engedett", írja nekrológjában Lázár Vilmos, az atyai barát. Avagy —
Berend T. Iván és Szuhay Miklós szavai szerint — mennyi tragédiát elkerülhettünk
volna, ha saját tapasztalata és elmélete érvényesül, s „nem más elgondolás végrehajtójának szerepét vállalja". Hiszen Erdei Ferenc több egymásutáni kormányban a
földművelésügyi tárca birtokosa akkor, amikor az első elhamarkodott és kikényszerített szövetkezetesítés történik, amikor a parasztság egészének rovására, de korántsem a munkásság hasznára az elveiben és gyakorlatában is hibás szocialista fölhalmozás és túlfeszített iparosítás történik. Milyen és hogyan értékelendő ennek során
az államférfi Erdei Ferenc, mint parasztpolitikus? S egyáltalán, politikusi pályájának e szakaszában parasztpolitikus-e?
Valójában már a címben leírt fogalom, az államérfi fogalma is tisztázandóvá
válik az ú j politikai berendezkedésben. Mert igaz, hogy egy miniszter a szó szótári
értelmében államférfi, de mi is valójában egy államférfi a Rákosi-időkre sajátosan
is jellemző pártcentrikus politikai szerkezetben, ha egy miniszter nem is tagja az
egyetlen lehetséges pártnak, és ha az államszervezet egésze másodhegedűssé válik
az országos politikában?
Azt, hogy Erdei Ferencnek, mint miniszternek milyen politikai manőverezési lehetőségei voltak, és hogy ezzel hogyan élt, arról a kor történeti föltáratlansága miatt
a leghalványabb ismereteink sincsenek. Érvényes pártpolitikai határozatok és főként
politikaelméleti spekuláció segédletével azt azonban tudjuk, hogy ez a korszak a
kommunista hegemónia elvének és az abban mozgó szövetségi politikának a súlyos
megsértése és gyakorlati figyelmen kívül hagyása volt, a kizárólagos, azaz monopolisztikus hatalombirtoklás hajszolása, amely kitermelte a maga sajátos uralmi formáját — ami egyaránt szembenállt mind a hivatali és termeltetői szakszerűséggel,
mind a demokráciával — és aminek röviden autokrácia a neve.
A kérdés és a roppant feladat mármost az, hogy képesek vagyunk-e mindezt
elemző módon elkülöníteni attól, amit a szocialista forradalom, a földreform, a történelmi fölszabadulás tényében és fogalmaiban a magyar társadalom nyert. Mindez
egyszerre, egyidőben zajlott, de egy dolog az egyidejűségek és összefüggések föltárása, és más dolog valamit az értékelésben netán összemosni, történelmi szükségszerűségnek állítani. Ezek ugyanis a tisztázandó ügyek, mert Erdei Ferenc politikai
pályájának homályos szakasza a magyar történelmi öntudat egy tág évtizedet átfogó
homályával azonos.
Ám ne kerüljük ki a választ a saját magunk föltette kérdésre: Erdei Ferenc a
tárgyalt korban, ha akart volna, sem lehetett volna parasztpolitikus. Államférfiként
el kellett temetnie saját pártját, a szocialista átalakulás során és annak fejlődésében
a paraszti érdekek politikai képviseletére hivatott parasztpártot. Miniszterként m a gába kellett temetnie a szövetkezeti eszmék tudós ismeretét, a Tanyai Tanács elnö74

keként meg kellett feledkeznie s a j á t településkoncepciójáról, Bibó István, Veres
Péter és a népi írók b a r á t j á n a k el kellett fordulnia demokratikus és nemzeteszméiktől, be kellett fagyasztania szociográfiai képességét, vagyis sok olyasmit, amelyek
mint magyar parasztpolitikusban, Erdei Ferencben egyedülállóan testesültek meg.
Hogyan történt ez, milyen körülmények között, milyen tettek során, hogyan keveredtek a hibák érdemekkel, s mi végül a tanulság a későbbi nemzedékek szám á r a ? Ezekre v á r j á k Erdei Ferenc tisztelői a választ. Ezek száma gyarapodik, de
hogy nagyívű életéhez méltóan gyarapodhassék, ahhoz pályájának államférfiúi periódusából kényelmetlen kérdések á r á n is el kell űzni a homályt, azon az esetleg
előre tudható áron is, hogy a XX. századi magyar történelemben nem az államférfi
Erdei Ferenc lesz a követésre serkentő példa, hanem a pártalapító i f j ú politikus és
az az idős Erdei Ferenc, aki a kedvezőbbé tett szocialista politika körülményei között a 60-as évtizedben megújulva, mindenféle miniszteri tárca nélkül, párt nélkül
és párton kívül valódi parasztpolitikusként államférfivá magasodott.
AZ ÍRÁSHOZ KÖZVETLENÜL FÖLHASZNÁLT IRODALOM
„A háború vége", Illyés Gyula válaszol Kabdebó Lórántnak, Kortárs, 1980/5; — Balogh S.:
politikai és pártharcok Magyarországon 1945—1947, Kossuth K., 1975; — Berend T. I.: Gazdaságpolitika az első ötéves terv megindításakor, 1948—1950, KJK 1964; — Bibó I.: Tanya és urbanizáció, Valóság, 1973/13; — Csécsy I.: A Radikális Párt delegációja Rákosi Mátyásnál, közzétette Varga F. János, História, 1980/2; — Erdei Ferenc: Város és vidéke, Szépir. Könyvk., 1972,
az idézet a 437. lapról; — Emberül élni, Gondolat, 1974. Berend T. I. és Szuhay M. kommentárjaival, idézetek ebből a 125. és a 643. oldalról — A magyar társadalom szerkezete a két
háború között, Valóság, 1976/4; — A „Forrás" 1977. februári tematikus száma Erdei Ferencről;
— Huszár T.: Tudós és politikus Erdei Ferenc műhelyében, a szerző „Történelem és szociológia" c. kötetéből, Magvető, 1979; — Lázár V.: Egy emlékirat lapjaiból, Kossuth, 1976. idézet a
196. old.-ról. — Tóth I.: A Nemzeti Parasztpárt története 1944—1948, Kossuth, 1972., adatok a
282. lapról; — Veres P.: Az ország útján, önéletrajz, 1944—1945, Szépir. K. 1965, idézet a
202. old.-ról; — „Öszi változatok" c. könyvéből az „önéletrajzi történetek" c. fejezet, Szépir. K
1969; — Vida I.: A Független Kisgazdapárt politikája 1944—1947. Akadémia K., 1976.

TAMASI

MIHÁLY

Emlékeim Erdei Ferencről
A felszabadulás előtti elemi iskola hat osztályának elvégzése után, az úgynevezett „falusi tehetségmentő akció" keretében kerültem gimnáziumba. Szüleimnek
eszébe sem juthatott, hogy gimnáziumba írassanak, hiszen anyagi helyzetük, nincstelen, napszámos létük ezt nem tette lehetővé. Az 1940-es évek elején — némileg a
népi írók munkásságának, szellemi befolyásának hatására is — a Horthy-rendszer
elismerte a „paraszti tehetségek" felkarolásának szükségességét. A rendszer propagandája is a parasztság nemzetfenntartó szerepét hangoztatta. Természetesen a saját
népszerűségét akarta a „falusi tehetségmentő akcióval" növelni, a saját hatalmának
erősítése volt ezzel is a célja. Jellemző, hogy nem munkástehetségek, vagy általában
a dolgozók gyerekei közötti tehetségek felkarolásáról volt szó, hanem kifejezetten
falusi tehetségmentő akcióról.
J ó háromnapos, nagy szorongattatásokkal és izgalmakkal járó felvételi szűrővizsga után jutottam be a szegedi gimnáziumba. Jó néhányan, Csongrád és Csanád
75

megyei falusi gyerekek, akik átestünk a szigorú szűrővizsgán, megkezdtük gimnáziumi tanulmányainkat. Ösztöndíjat kaptunk, kollégiumban laktunk.
Idegen világ volt számunkra a nagyváros, a gimnázium úri világa, amelyben mi,
faluról, tanyáról jött parasztgyerekek valamiféle csodabogaraknak tűnhettünk föl.
Az idegen, az ellenségesnek érzett környezet összekovácsolt bennünket, amolyan csak
azért is elszántság, paraszt mivoltunk tudatos vállalása alakult ki bennünk.
Ez vezetett el bennünket a népi írók könyveinek olvasásához. Szenvedéllyel, le
nem írható felszabadultság érzettel vetettük magunkat ezekre a könyvekre. Csak a
felszabadulás után döbbentem rá arra, hogy a népi íróknak nem az igazi, a mondanivalójuk lényegét nyújtó művei, hanem csak a parasztromantikát sugalló könyvek juthattak kezünkbe. Még Illyés Gyula, Szabó Pál, Veres Péter is háttérbe szorultak, s ajánlóink számára Darvas József és Erdei Ferenc szinte nem is létezett.
Ezért a felszabadulás előtt Erdei Ferencről, a szülőfalummal határos Makó szülöttéről csak elvétve hallottam s nem emlékszem, hogy művei közül valamelyiket is
olvastam volna. Mindez személyes emlék, de — úgy érzem — egy kicsit tükröződik
benne, hogy mit jelentett Erdei Ferenc a Horthy-rendszer számára. Kénytelenek
voltak valamelyest elismerni tudományos munkássága értékét, de műveit nem merték a parasztságból kiemelt fiatalok kezébe adni, akiket a rendszer szolgálatára
akartak nevelni.
*

A felszabadulás után már jóval többet hallottam róla. Könyvei is a kezembe
kerültek, de a politikai események nyomán is egyre többször szóba került a neve.
Diákvitáinkon is gyakran szó esett róla, de számomra mégis egy falumbeli parasztember elbeszélése volt a legérdekesebb.
S. A. tőlünk nem messze lakott a faluban. Legénykorában nyaranként — még a
harmincas évek elején — sokszor járt napszámba a falu határától nem messze eső
Erdei tanyába. A fiatal Erdei Ferenc, aki ekkor m á r egyetemi hallgató volt, nyaranként a falubeli napszámoslegénnyel és öccsével együtt végezte tanyájukon a nyári
mezőgazdasági munkát. A falubeli legény nem merte tegezni az egyetemi hallgató
Erdei Ferencet, aki azonban teljesen egyenrangúnak tekintette őt, és a közös munka
során barátság alakult ki közöttük, ami természetesen kölcsönös tegezéssel járt.
A barátság a felszabadulás után, Erdei minisztersége idején is megmaradt. S. A.
ügyes-bajos dolgaiban többször felkereste a minisztert, aki ugyanolyan barátsággal
fogadta minden esetben, mint amikor még együtt kapáltak a makói tanyán.
Ezt mesélte el nekem a felszabadulás után S. A., s mindez érdekessé, vonzóvá
tette számomra Erdei Ferenc alakját, egyéniségét. Tudtam, hogy hagymakertész családból származott, s a hagymakertészek vezetője volt Makón a harmincas években.
Azért támadt fel érdeklődésem múltja, küzdelme, törekvései iránt, mert a felszabadulás előtti években mi is próbálkoztunk hagymatermeléssel, szüleim is ilyen módon
igyekeztek kitörni a szegénységből, ez azonban a felszabadulás előtt nem sikerült.
Ügy éreztem és ma is úgy érzem, hogy azok a kínzó vágyak, hallatlan indulatok és
paraszti keservek, felemelkedési törekvések, amelyek apám, szüleim életét is meghatározták, Erdei Ferenc írásaiban, műveiben kaptak megfogalmazást.
Egyik, halála előtti írásában úgy jellemezte önmagát, mint az utolsó makói
hagymás nemzedék képviselőjét, aki még őrzi és képviseli a hdgymás hagyományokat. Tulajdonképpen e hagyományok jelentik azt a forrást, ahonnan politikai, írói,
tudósi pályája ered. A makói hagymásparasztság társadalmi nyugtalansága, feltörekvő energiája, szellemi mozgékonysága, a város demokratikus hagyományai voltak döntő hatással szellemi érlelődésére.

A felszabadulás utáni években, népi kollégista koromban az eddig elmondottak
ismeretében hallatlan izgalommal olvastam Erdei műveit, s szellemi izgalmamat
még csak fokozta, hogy az ő írásaival együtt került kezembe Révai Marxizmus és
76

népiesség, valamint Lukács György írástudók felelőssége című könyve. Lenyűgöztek
Erdei szabatosan fogalmazott, szűkszavú, a parasztság életét, törekvéseit gazdagon
tükröző mondatai, amelyeken csak néha ütött át a szenvedély heve, de örömmel
engedtem át magam Révai és Lukács György logikus okfejtése hatásának is.
Már sok Erdei-művet áttanulmányoztam, mikor megtudtam, hogy legelső, fiatalkori szociográfiai tanulmányát szülőfalumról, Királyhegyesről írta. Érthető izgalom
fogott el, mikor ezt megtudtam, s minél" hamarább szerettem volna elolvasni. A Századunk című folyóirat korabeli számát kellett megkeresnem, mert csak abban olvasható ez a legelső, de már jórészt érett, az Erdei-művek minden fontosabb jellegzetességét magán hordozó kis tanulmány.
Újságíró koromban, az ötvenes évek végén a megyei lapban megjelent, szülőfalumról szóló egyik cikkemben idéztem a tanulmányból, mert a fiatal Erdei Ferencnek a régi nyomort és elesettséget idéző szavai nagyon felkavartak, ú j r a megdöbbentettek", pedig gyermekkoromban én is ismertem azt az életet.
A cikk megjelenése után néhány nappal hazakészülődtem. Megmagyarázhatatlan
az az érzés, az a kis szorongással vegyes öröm, amely akkor tölti el az embert, ha a
kedves, a legszebb gyermekkori élményeket idéző falujába tér haza. Nagy boldogság
az, ha az ember hosszú távollét után találkozik testvéreivel, rokonaival, ismerőseivel és jó pajtásaival, akikkel annyi közös élményben volt része, akikhez annyi szívdobogtató emléke fűzi. Az örömbe azonban egy kis szorongás is vegyül: vajon mit
mondanak munkájáról, hogyan fogadják?
Mindig egy kis büszkeséget éreztem, ha a falumbeli dolgos kezű, munkában
meghajszolt parasztember ismerőseim megemlítették, hogy az újságban olvasták ezt
vagy azt a cikkemet. Ez az említett hazalátogatásom azonban majdnem szégyenletes
megfutamodásba torkollott. Alig léptem át a küszöböt, az izgalomtól és örömtől még
szólni sem tudtam, mikor csak úgy záporoztak rám a dühös kifakadások:
— Megsértettél bennünket! Megszégyenítetted a falut! Hálátlan ember vagy. Ezt
igazán nem vártuk tőled.
A közeli rokonok ostorozása azonban még ennél is lesújtóbb volt.
— Hogy mit kellett nekünk miattad kiállani! — pirongattak. — Hogy még azok
is az öklüket rázták, akik nem szoktak újságot olvasni. Mit csináltál, te hálátlan?!
Csak később értettem meg a nagy felháborodás okát. A cikkemben szereplő
Erdei-idézet megdicsérte a falu lakóit, mert „tisztaság található mindenütt, kívül
mindent mosnak, súrolnak, meszelnek. De a lakás belül piszkos, és mindenütt sok a
légy". Ez okozta a nagy felháborodást. Valóban, emlékeztem én, hogy mi, gyerekek
is, milyen nagy ügybuzgalommal irtottuk a legyeket azokkal az ügyes, bőrnyelves
légycsapókkal. Az igyekezet akkor is megvolt. Hogy a napi fárasztó munka, az aratás és a cséplés pokla után nem mindig tudtak tetőtől talpig megmosakodni, arról
nem ők tehettek.
Vonakodtam is a kérdéses sorok idézésétől. Mégis úgy döntöttem, ha f á j is a
múlt, ha szégyelljük is akkori szegénységünket, elesettségünket, vállalnunk kell a
múlttal való keserves szembenézést. S ki is éreztem az otthoniak felizgatott szavaiból, hogy a felháborodás elsősorban nem is nekem, sőt nem is csak az idézetnek,
hanem főleg a szégyenletes múltnak szól!
Tanulságos élményem számot ad Erdei szemléletének, írásainak egyik jellegzetes
vonásáról. Arról, hogy művein, kezdve a legelsőtől, a Királyhegyesről írotton és
minden szaván átsüt a parasztság szeretete, a parasztokért érzett szenvedélyes hevülete, ez azonban soha sem gátolta meg mindenek fölébe állított igazságkeresését, nem
fékezte abban, hogy még a fájó igazságokat is kimondja.
*

Erdei Ferenccel személyesen csak a hatvanas évek elején találkoztam — akkor
is futólag. Egy megyei ünnepségen, megemlékezésen beszéltem vele a Csongrád megyei Hírlap szerkesztőségének megbízásából. Szerettem volna felkérni, hogy a lap
77

számára írja meg a felszabadulásról visszaemlékezéseit. A maga szokásos tömör
válaszában csak ennyit mondott: „Annak nincs még itt az ideje." További beszélgetésre nem volt indokom, s vele mások kezdtek társalgást. Érdeklődők fogták körül.
Számára én csak egy újságíró voltam a sok közül.
A hatvanas évek közepén, amikor szó esett arról, hogy Makón országgyűlési
képviselőnek jelölik, már többször találkoztunk. Ekkoriban a város két világháború
közötti történetének, a munkásmozgalmi küzdelmeknek a kutatásával foglalkoztam.
Erről tanulmányt írtam, amit a város vezetőinek is eljuttattam s így született az az
elgondolás, hogy Makó legújabb kori történetét fel kellene dolgozni. A város vezetőinek biztatására egy választási gyűlés utáni beszélgetés alkalmával felvetettem Erdei
Ferencnek a gondolatot. Erre megint az volt a rövid, határozott válasza: „Nem ez a
legfontosabb teendő."
Felkeltette azonban az érdeklődését, hogy van egy ember, aki Makó történetét
kutatja. Beszélgetni kezdett velem. Barátságos, kutató tekintetét r á m szegezve kérdéseket tett fel. Kíváncsi volt arra, hogy ki vagyok, mivel foglalkozom. Láthatólag
megörült annak, hogy földiek vagyunk, s szüleim is félig-meddig hagymakertészek
voltak.
Ekkor a megyei pártbizottságon dolgoztam. Érezhető udvariassággal, figyelmességgel tárgyalt velem, a pártapparátus munkatársával, de kérdéseiből éreztem, hogy
mindenekfelett az emberre kíváncsi, bennem az ember érdekli. Természetes közvetlenséggel tért át a tegezésre, mint ahogy környezetében mindenkivel ebben a
közvetlen hangnemben beszélt, akár városi vagy tsz-vezetőről, akár „egyszerű" m u n kás- vagy parasztemberről volt szó. Éreztem érdeklődő kérdésein: becsüli bennem
azt, hogy a mindennapi politikai munka mellett történeti kutatással is foglalkozom
s arra törekszem, hogy a történeti tanulságokat és ismereteimet érvényesítsem napi
munkámban. Később közös ismerőseinktől hallottam, hogy elismerően szólt a történész képzettségű és érdeklődésű pártmunkásról.
Makói országgyűlési képviselősége idején — úgy látszik — gyorsan sikerült a
fontosabb feladatok ügyét elindítani, mert nemsokára napirendre került a várostörténet megírásának dolga is. örömmel és szenvedéllyel vetette magát ebbe a m u n kába. Ekkortól kezdve kis történész csoportunk többször felkereste Budapesten a
népfrontközpontban.
Főtitkári szobájában a legendás hírű kerek asztal mellett tárgyaltunk, vitatkoztunk. Azért tartott kerek asztalt és azért ültette vendégeit ehhez az asztalhoz, hogy
mindenki egyenrangúnak érezhesse magát. Ez a mélységesen emberi demokratizmus
életeleme volt. Ebből a természetes demokratizmusából táplálkozott munkamódszerének másik vonása: olyan íróasztalt tartott, amelyben nem voltak fiókok. Nem volt
hova tennie az elintézetlen iratokat. Ezzel is arra kényszerítette önmagát, hogy a
hozzá érkezett iratok, kérések ügyében, emberek ügyes-bajos dolgaiban azonnal intézkedjen, a levelekre késedelem nélkül válaszoljon. Makó történetének kutatása, a
tanulmánykötet megjelentetése ügyében többször levelet váltottunk. Először csodálkoztam, később már természetesnek vettem, hogy levelem elküldése után néhány
nappal pontosan megérkezett tömör, csak a lényegre szorítkozó, néhány mondatos
válasza.
Ezekben az években elég sűrűn találkoztunk. Nem csak mi, helyi történész kutatók mentünk hozzá. Ha Szegedre, a megyébe jött, felkeresett munkahelyemen.
A lehető legtermészetesebb dolognak tartotta, hogy ő, a népfront főtitkára egy pártbizottsági munkatársat felkeressen baráti beszélgetés, vagy valami közös ügy megtárgyalása céljából.
Beszélgetéseink, eszmecseréink Makó történetének kutatásával voltak kapcsolatosak. A város közelmúltjával foglalkozó kötet bevezető tanulmányát ő írta. Meg
kell mondanom, hogy voltak olyan történeti kérdések, amelyekben nem értettünk
egyet. Ez azonban egyáltalán nem rontotta, hanem még inkább erősítette kapcsolatunkat, együttmunkálkodásunkat.
ö várta, szinte kiprovokálta a saját véleményére, álláspontjára az ellenvéleményt, az ellenérveket. Életeleme volt a vita. Láthatólag azt a vitapartnerét be78

csülte, aki nem fogadta el gondolkodás nélkül az ő véleményét, hanem ellenérveket
tudott felsorakoztatni. Ez őt is arra késztette, hogy körültekintőbben, pontosabban,
precízebben fogalmazza meg a saját gondolatát, s ugyanakkor ő sem fukarkodott a
megsemmisítő erejű érvekkel, ha vitapartnerének álláspontjában valami hibát, logikai, gondolati fogyatékosságot talált.
Mindig szellemi izgalmat jelentett számomra a vele való találkozás, a vele való
eszmecsere és vita.
Jellemének rokonszenves emberi vonásai, szerénysége, közvetlensége, természetes
embersége, barátságossága megnyerővé tették egyéniségét. Távol állt tőle mindenféle
fennhéjázás, szavaiból, mindenfajta megnyilvánulásából áradt a természetes demokratizmus, az emberek közötti egyenlőség tudata és az erre való határozott törekvés.
*

A vele való utolsó találkozásom maradt számomra a legemlékezetesebb, a legemberibb és legmegrázóbb találkozás. Az 1971-es országgyűlési választások előtt
nagygyűlést tartott Makón a gépgyár nagycsarnokában. Ekkor már nagybeteg volt.
Az elnökségi pódiumon magas széket készítettek számára, hogy ülve tarthassa meg
beszédét. A nézőknek úgy tűnt, mintha állva beszélne. Én a résztvevők első soraiban
ültem és láttam, hogy milyen hallatlan erőfeszítéssel küzd gyengeségével, rosszullétével.
Arca verítékben fürdött. A beszéd közepén úgy tűnt, nem bírja tovább, nem
képes beszédét továbbfolytatni. Az elnökség tagjainak arcán rémület tükröződött,
ö akaratának megfeszítésével, szellemi energiáinak hallatlan összpontosításával úrrá
tudott lenni testi gyengeségén és magabiztosságának látható helyreállításával olvasta
fel beszédének hátralevő részét.
A feltörő taps nemcsak a szónoknak, sokkal inkább az embernek szólt.

AZ UTOLSÖ MAKÓI BESZÉD
79

TÓTH

BÉLA

Tiszajárás
XII.
ZOLTÁNNAL A TISZA-KÖNYÖKBEN
A vásárosnaményi gátak előtt szeretném kilesni, hogy köszön a Szamos a Tiszának. Várnám zajos találkozásukat, de egy gyűrődést nem látok arcuk tükrén. Csak
a színek, finom összegomolyodása sejteti, hogy itt szőkül a Szamos a Tiszába, mint
ahogy tavaszi egeken futó fellegek hemperednek egymás ölébe.
Ájult május végi csönd ül a partokon, belegyönyörödöm a látottakba. Távolról
kiáltanak rám, álljak félre az útból. Kalappal is integetve egy műszerállvány mögül,
taszigálnak le a töltésről. Azt is tudtomra adva, hogy nem volt ám üveges tót az
apám, a műszerrel sem látnak át rajtam!
Beköltözöm a parthajlatba, tudomást sem veszek a méricskélésről. Egy idő
múlva mögöttem mennek el az emberek szerszámaikkal, tekintetüket a hátamban
érzem. Egy férfi visszafordul. Tétova kérdésbe kezdve dadog.
— Te, te nem te vagy az?
Értetlenül bámulok, kivel lehetek én itt zsandárpertuban, de azért fölveszem
a kesztyűt.
— Én vagyok — mondom, bár fogalmam sincs kinek.
Az ember életének során hányszor adódik, hogy valaki a megszólalásig hasonlít
egy rég látott kedves valakire, s a váratlan megjelenés hatása alatt megszólítjuk,
aminek gyakran csalódás a vége. Nem az, akinek hittük. De hát nincs baj, megyünk
tovább.
— Hát nem ismersz meg? — ismétli a kérdést a férfi.
— Ha főbe lőnek, akkor se!
— Ájnye, de kimehettem a vízimértékből, ha már az egyetlen gyerekkori cimborám sem vél föl!
Add a mancsod, vágom a szerszámot a földhöz, rohanjunk a legközelebbi kocsmába, olyan tikkadt vagyok egy kis kiáradásra, hogy majd belehalok. Mennyit gondoltam rád, cimbora! Alig van nap, különösen, hogy öregszem, mindig a gyerekkoromban járok.
— Magam is így vagyok vele. Huszonöt év óta csak a poros nyomodat lelem.
Ha közös ismerősöktől érdeklődöm, mondják, Zoltán megnősült, Zoltán a börtönben
ül, Zoltán Londonban dolgozik, Zoltán Bagdadban mérnökösködik. Már úgy vettem,
hogy repülőszőnyegre tettél szert. A mesék Bagdadjában talán még árulnak olyat!
— Sokszor jó lenne. Sokszor de elkelne! Elrepülni vele.
— Hát mi a bajod?
— Ami a tied. Az élet. Az a fő baj. A többi részletkérdés. Mi bajom volt, mikor
nem léteztem, a világnak nem hiányoztam, mi bajom lesz, amikor nem létezem, a
világnak nem hiányzom.
80

— Egyből a közepébe ugrunk?
— Kezdhetjük az elején is. Bár azt is nehéz megmondani, hol a közép, mert ott
a két vég is.
Örülök, hogy kitaláltalak. Valahogy megsejtettem, hogy csak te járhatsz itt.
Olvasom a Tiszáról körmölt pancsolásaidat. A Himnusz szülőföldjét, meg a krumpli
hazáját. Hát az almáról nem akarsz írni? A mai Magyarországon a faépítményeknek
is a Nyírség a hazája. Mi? Húsznál több műemléket tartunk számon.
Különben én is elmentem volna melletted, ha az olvasottak meg te nem találkoznak össze bennem. Meg nem ismertelek volna. De hát csak nézzünk a tükörbe.
Megvastagodtunk. Parton magas, hasban markos, fél trotlik vagyunk.
— A tények, tények. Különben szomorúan hallottam, hogy többször is megfordultál a szülőföldön, mindig elkerültél. Egy levelet nem firkantottál, egy kukkot
nem szóltál, amikor megfordultál mifelénk.
— Ismerhetsz, nem vagyok hazudós. Hidd el, volt olyan eset, hogy már a kilincseden tartottam a kezem, nem bírtam kinyitni az ajtót. Pedig belül voltál. Rájöttem, nem vagyok olyan áhítatban, hogy beszéljek veled. Kutyafuttában, mai módra:
sziasztok, hogy vagy, de mire válaszolnál, csak a por látszana utánam — ehhez nem
volt kedvem. De most minden együtt, cimbora! Öhaj, áhítat, lehetőség. Te is voltál
m á r így biztosan. Megáhítasz valamit, valakit, majd elepedsz utána, s egyszer, ha
sokára is, összejönnek a dolgok.
— Te nem így vagy?
— Hát nekem se terülj asztalkám az élet. Száz körömmel kapaszkodok a vágyaimba, az akaratomba.
— Vitted valamire?
— Hogy érted?
— Mid van?
— Hitem, abban amit csinálok. Házam, nyaralóm, autóm, repülőszőnyegem nincs,
ha azt kérdezed. Amúgy minden az enyém. Az egész Tisza. Becstől Röszkéig. És a
mellékfolyói, a körülötte tengerülő tájak, emberek. És a munkám.
— Szereted?
— Elszaladhatnék tőle. Öröm az is, és a Tiszázás. Hajt a kíváncsiság meg a
vonzalom. Leltározom a szépet, az ismeretlent. Felfedezés. Emlékszel, mennyi mindent fölfedeztünk gyerekkorunkban? Nekünk ú j r a fel kellett találnunk a puskaport.
— Igen. Gurecéknál. Faszén, kén, foszfor. Ami hiányzott, loptuk a patikából.
Kilőttük vele az ötvenkilós mázsasúlyt. Fütyült neki a csillagos égnek. Amikor
visszaesett, összetörte Tasztinger úr körtefáját.
— De nagy marhák voltunk, a fejünkre eshetett volna.
— Hát arra emlékszel-e, hogy eldőltöttük a Juhász Károly-féle nagy górét egy
Fordson traktorral?
— Lehet ezt elfelejteni?
— Hát amikor a kupai tavat boroshordóban búvároltuk?
— Ott voltam, majdnem beledöglöttünk. Lexikonból szedtük az ötleteket.
— Harctéri periszkópot csináltunk fából, rögvest belesekedtünk vele a plébános
ablakán.
— Széttörte rajtunk a görbebotját!
— Hát arra emlékszel, egyszer fütyülős bírója voltam a focicsapatnak. Az ellenfél úgy farcsumán rúgott, lenyeltem a sípot. Három napig dúrtam róla a habot. Se
le, se föl. Otthon meg se mertük mondani, mi a baj. Hogy az évek során hova lett,
magam se tudom.
— Nagy lacibetyárok voltunk!
— Akasztófavirágok.
— Húsz napig sorolhatnánk.
— Annyi időnk nincsen.
— Erre nincs. De jó az ilyen emléktüzek mellett kimelegíteni magunkat.
— Jó. Néha annyira szeretnék régi emlékekről beszélgetni, de nincs kivel. A csa6 Tiszatáj

81

Iádnak ha mondom, úgy néznek rám, mintha kínai nyelven habognék. Kit érdekelnék az én gyerekkori marhaságaim. Kinek meséljem? Nincsenek barátaim. Hová
lettek? Annyira rohanunk, útközben szétszóródnak. Nagy baj. De hát nem hazudhatom, hogy vannak. Jó munkatársaim, ivócimboráim akadnak számosan. De hát az
ember belvilága nem tartozik rájuk. Nem tudom nekik kinyitni a közös emlékek
kakukkos óráját. Berúgunk, bambán bámulunk egymásra. Nők körüli sikereinkkel
hencegünk, amiből ocsmány viccekbe csapunk, hazamegyünk kocsmazárás után,
tátott szájjal alszunk.
— Kicsit mintha keserű lennél?
— Kicsit? Néha úgy érzem, napokon, heteken át lapuszárat zabálok.
— A fene bajod lehet? Látom, a legszebb magyar tájban vizes mérnökként dolgozol. Jó emberek között. Száz víz, tó, folyó, patak és láp az ismerősöd. Amíg fölcentized őket, elrévedezhetsz körülöttük. Gondolom, kész szanatórium. Biztosan szép
családod, házad van, s boldogan éldegélsz.
— A család csalódás. Szegeden a házam, ők benne. Több mint tíz éve.
— Elváltál?
— Törvényesen nem. Arra gyáva voltam mindig.
— S ezen múlott?
— Nem is tudom. Ezek a lépéseim nem voltak a legszerencsésebbek. Bár szerencsétlennek sem mondhatom magam. Néha nagyot ficamodott az életem, de azért
valamiképpen mindig talpon maradtam.
— És máris az elején vagyunk. Enyém a szó, ugye? Mert rólad, b á r tényleg
negyedszázada találkoztunk, olvasva, ismerősöktől tudakozódva, majdnem mindent
tudok. Nem haragszol?
Szóval, a műegyetemről kikerülve Sztálinvárosba kerültem gödörgazdának az
egyik földkitermeléshez. Ácslegény koromból ismertem a mottót. Jól kerestünk. 56
tavaszán bajba keveredtem.
Rettenetes szedelék nép volt ott együtt. A vagyonukból kifordítottak, az osztályharc különböző frontjain megsérültek, mind összeseregéltek Sztálinvárosban. Ott nem
kérdezték ki, ki fia. Kubikostalicska, lapát jutott mindenkinek. Nyomjad, kenjed!
A börtönből szabadult hazarérius katonáktól kezdve, a községi volt főjegyzőkig, adóvégrehajtóig ott nyüzsögtünk együtt. Az egykori zsandárlegény, a rúgott finánc; a
zupás őrmester. Morál semmi. Hit az ú j iránt, semmi.
Nagy pénzek potyogtak.' Persze nekem is. ötvenhat tavaszán kiderült, hogy
folyamatos, bubanövelések, történtek. Azazhogy csalás. A kitermelt gödrökbén meghagyják a földbabákat a köbméterek kiszámítására. Ezeknek a babáknak a tetejét
ásóval lenyesték, méternyit ráfurkóztak, s a füves födelet visszatették. Dőlt a pénz,
csak a föld nem szaporodott amarról. Közel egymillió forintnyi különbség mutatkozott. Folyt a nyomozás, vekzálás, szakértők hadai jártak a nyakunkra. Csalás, csalás,
akármelyik oldaláról nézték, amiben az ifjú mérnök úr is bénne! Én is részesültem
a vastag borítékokban, de nem tudtam a bubanövelésről.
Jött 56 ősze. Már nős voltam. Hová legyek? Ha lecsitul a helyzet, úgyis lekaszniznák! A látszat szerint közönséges bűntényben voltam részes, bár remélem, te elhiszed, hogy nem avattak be. Azt hittem, hogy szorgalmunknak, hozzáértésünknek
köszönhetjük a jövedelmet! Szóval, szorult a hurok a nyakam körül, az asszonnyal
is sokat tusakodtunk.
Fess nő volt, látására minden férfinek udvarolhatnék ja támadt, ö m e g . . . De
hát melyik nő nem fogadja szívesen, ha szépen beszélnek vele? Az én asszonyom a
szép beszédért olykor hálás is tudott lenni. Féltékenység? Betegség ez.
56-ban úgy éreztem, mivel mint mondom, a munkahelyemen is égett a talpam
alatti talaj, s otthon is körülfogott a baj, gondoltam, inkább nélküle, mint örökké
rettegni a lépéseit figyelve. Bele lehet bolondulni. De ha kigyógyulok belőle, elhatároztam, olyan csúnya nővel állok össze, akinek a ló se enné ki kezéből az abrakot. Sok csúnya nőt ismertem. Dolgoztak velem. De milyen szépek tudnak belülről
lenni', s milyen hálásak. Éljenek a csúnya nők!
82

Átpattantam a határon, s a szép nő, a feleségem egy nap alatt utolért a gyűjtőtáborban. Nem haragudott, belémkarolt, s közölte, na Zolikám, nélkülem sehová!
Jól esett, hogy ott volt. Űjra összemelegedtünk, nagy, ködös jövő előtt álltunk. A táborban szakmák szerint sorozták a disszidenseket. A munkaadóknak vagy szervezőknek az. volt az első kérdésük, ki milyen foglalkozású? Köptek a mérnöki diplomámra. Aztán hetekig semmilyen kínálat. Egyszer ácsokat toboroztak. Sorba állok,
kiválasztanak, irányítanak egyenesen Londonba. A próbamunkám Belgrád környékén jól sikerült, mert csak pusztán a papírok alapján nem pénzeltek ott senkit. Hanem a londoni építkezéseken semmire sem jutottam. Mi, hagyományosan dolgozó,
zsaluzó ácsok fából teremtettük a magas és mély épületek tartóit, dúcolásokat, falait.
Itt meg rideg vasakból állt a zsaluzat. Kész blokkok. A zsaluzó emelgeti, összecsatolja, az én ácsi tanulságom annyit ért, mint pókháló a vérző seben. Elkínlódtam
egy ideig, de se pénzem, se örömem nem találtam benne. Bújtuk az újsághirdetéseket, ahol egyszer ráakadtunk, hogy utcaseprőket keresnek olyan bérezéssel, amilyet
az angol mérnökök kaptak. Beálltam sárgalajbisnak. Három és fél évig a söprű
mellett. Megtanultam az utca, az újság nyelvét, de hogy is lehettem volna ettől
angol? Az angol nem fogad be. Az angol utcaseprő sem. Az is meglátja messziről
rajtam, hogy idegen vagyok. Pénzünk, lakásunk megteremtődött, rengeteg kacat
körülöttünk, tv, autó. Az asszony, míg az első kislányunk meg nem született, patikát
takarított. Anyagilag egészen jól megvoltunk. Nekivágtunk világot látni. Mint az
angolok. Csak mi magyarok voltunk.
' 59 telén már az utcák latyakját lapátóljuk, előttem a járdán hat magyar vitatkozik, valamilyen címet keresnek. Máskor is kaptam én már el a nyírfasöprű mögül
magyar szót. A szívém is hármat facsarodott, de soha nem szóltam hozzájuk. Dacból, önérzetből? Nem, is akartam megfogalmazni. Hanem mondom, ezek az ötvenkilences téli magyarok hozzámfordultak kérdésükkel. Rossz angolsággal makogták,
milyen utcát keresnek. Magyarul válaszoltam. Kővé meredtek. Bár azokban az években Londonban sokfelé lehetett magyar emberrel találkozni. Kocsmákban,' éjszákai
mulatókban, munkaközvetítőkben, rendőrségen. Hanem ezek a hat magyarok úgy
megörültek nekem, a nyakamba ugrottak. Hogy de munka után találkozzunk! Magam is kíváncsi voltam, hogy élő szóban halljak otthonról híreket. Szó szót követett,
kérdezték, honnan csöppentem ide. Megmondtam áz igazat. Volt közöttük egy sztálinvárosi mérnök, aki látásból ismert. Csodálkozott. Hogy én itt söprök. Mondom
neki, otthon szemeteltem, itt söpröm össze. Kérdezi, hogy jó-e ez nekem? Mivel otthon a kutya se ugatna utánam. Ki törődik már azzal a pár lapát földdel? Nagyobb
lehetett az ijedelmem, mint a bűnöm!
Ott voltak hetekig. Háromnaponként találkoztunk. Fűzték az agyamat. Persze
könnyű a békát a tónak ugrasztani, ha neki is arra áll a feje. A honvágy, a magamkeresése, megtalálása, az eredeti szakma húzott haza.
1960 tavaszán már Dunaújvárosban rajzoltam, ahol nem úgy fogadtak, mint a
bibilai tékozló fiút. De lakással. Igaz, karonülő volt az első kislányom. Hanem egy
idő múltán éreztem, élhűl körülöttem a levegő. Vagy csak túlfűtött érzékenységemben ugrált a hőmérő? Sírhideg néha, pokolforró máskor. Spekuláltam, hogy meglelték a priuszomat? Előásták a bűnöm? Lopósnak tartanak? Sosem tudtam meg,
de amikor 1962-ben verbuválni kezdték a szellemi áruk kivitelét Irakba, az elsők
között jelentkeztem. Az asszony nem örült neki. ö már Dunaújvárosban is kialakította baráti körét, jól érezte magát. A végén csak eljöttek velem Bagdadba.
Európainak furcsa, kedves, színes, zajos város. Első látásra éreztem, hogy nem
innét megyek nyugdíjba. Pedig nemcsak a kenyerem, a kedvem is benne találtam.
Harun al Rasid lábanyomát pusziltam, építészetüket kutattam. Száznál több mecsetjük bök az égnek, amelyik mindegyike megannyi remekmű. Ahová beengedtek, azt
fölmértem, rajzoltam. Több mappát kitesznek a róluk készült tanulmányaim. De
majd erről később beszélek, ha érdekel.
Ott született a második gyerekünk. Amikor a hatodik évében járt, fölmerültek
az iskolagondok. Volt ugyan fogadott tanítócskánk a kezdetleges magyar kolóniában,
6'

83

de énnékem kezdett már mindenből elegem lenni. A honvágy is kopogtatott bennem,
és a kinti helyzetem taszigált. Az asszony ahogy megtanulta az ottani nyelvet, úgy
szeretett bele az egzotikumokba. Bújta a bazárokat. Eredeti tigrisbőröket vásárolt,
elefántcsont-faragványokat, ködökig érő drágagyöngykalárisokat. Rettentően összeveszekedtünk rajta. Azt tartottam, minek az nekem, amíg odahaza szolgálati lakásban, gyári variabútorok között élek?
Apámék meg a szegedi juhszélen.
Ács létére mindig másnak épített az öregem. Ha anyám nem ügyeskedi össze eltartási szerződés révén a városalji portát, rajta a félnyeregtetős házzal, akkor most
talán a szociális otthonban élnek.
Szerettem volna a nagycsalád feje fölé födelet emelni. Rajzoltam egy háromszintes házat, valóságos kacsalábon forgó kastélyt, amelyikbe elfértek volna az
apósék is. S abban lett volna mindenkinek egy nyugodt zuga.
Bagdadban kereshettem. Különböző foglalkozású pénzes effendik nyaralóit terveztették velem európai stílusban, de az építés művezetését is rám bízták.
Nem mondom, hogy szakajtóval mérték a pénzt, de hogy akkor kiszámítottam,
mire hazaérek, készen lehet a terveim szerinti saját házam. Nagy igény?
Irén meg szórta a pénzt. Haza is küldözgetett a szüleinek. Nem sajnáltam, de
nem a támogatás mozgatta ebben, hanem azt akarta mindenáron megmutatni, hogy
nem vagyunk mi akárkik idekint sem. A szülőfaluja tele volt a hírünkkel. Pukkasztotta a régi barátnőket, s az otthonmaradt egykori udvarlóit. Mondogatták is, hogy
nézd az Irént, jól le tudta tenni a pöndölyt!
Ha nem veled beszélnék, szégyelleném elmondani, hogy a féltés birokra kelt
bennem a gyűlölettel.
Irén rákapott a hasisra. Némelykor három napot is aludt tőle egyvégtében, de
ezt elnéztem neki. Hanem vendégségben is szívott, s ilyenkor állítólag ezért nem
jött haza napokig. Gondolhatod, hány golyó szaladt át r a j t a m ezekben az időkben.
Nem részletezem, mert az évek haladtával az idő pora rárakodik a keserűségre.
Hazajöttünk, Újszegeden beköltöztünk a gusztusom szerint épült ú j házba. Abban minden benne, ami szem s száj ingere. Amit világot járt építészmérnök belerakhatott. Abban benne volt. De nyugalmat nem tudtam beleépíteni. Kérdezhetnéd,
hát a gyerekeim? Szeretnek, bizonyosan. Apásak. De három nő? Sok. Mind egy
dudát fúj. A pénzt, pénzt, pénzt. Elrontottuk őket? Szépek. Így, hogy távol élek
tőlük, még szebbek. Mint minden. Messziről.
Persze apámék nem jöttek velem lakni, apósék is maradtak a saját fészkükben.
Igazuk lehet. Szerencsémre így az én távolélésemet is jobban megértik. Biztosan
bennem is sok a hiba, hogy a magam életét akarom még élni. Nem furcsa? Pedig
amikor elindultunk az asszonnyal az életnek, abban egyeztünk, hogy mindent együtt.
De az nem létezik.
Olvasom valahol, hogy az oroszlán apa is hosszú időket eltávolodik a családjától. Tudom, hogy nem vagyok oroszlán, csak valamiféle ember. De hát az mindegy.
Így csöppentem ide. Apám sugallatára magam választottam ezt a tájékot. Szegedtől
nagy a távolság, de nagy itt a szépség is. Amikor hazavetődöm, örülnek. Őszintén.
Ez eltart. egy napig. Másnap már föllángol a vita. A pénzen. Nem elég! Fogadkozom, hogy holnap reggelre betörök a legközelebbi bankba!

84

ROMÁNIA
AUGUSTIN

BUZURA

Szükségletek és eszközök
A derűlátó előrejelzések ellenére, amelyekkel annyi időn keresztül szívesen ámítottuk magunkat, most, az évezred végén, az embereket nemcsak határok és kisebbnagyobb jelentőségű ideológiák választják el egymástól, hanem az aggasztóan elszaporodott ú j hűbérurak szeszélyei is — több a hűbérúr, mint a feudalizmus idején,
és sokkal veszélyesebbek, h a a rendelkezésükre álló erőket és eszközöket vesszük
tekintetbe! —, és ugyanúgy hatnak a sötét, türelmetlen és primitív, a blöff öt és a
terrort előszeretettel alkalmazó szekták; az emberi gondolkodás kiváló teljesítményei ellenére, az emberiség számottevő része közelebb áll a barlanghoz, mint a
Holdhoz. A nyilvánvaló vonzódás az erőszakhoz, az irracionálishoz, az ösztönök
hangsúlyozása, a bizonytalanság és megtévesztés, amelyekhez ezek a bizarr és csökönyös szekták vezettek, aláássák a civilizációt, felborítják az arányokat, de közös
tudat kialakulását is eredményezik: a bőr színétől, hittől, vagy földrésztől, egy nagyhatalomhoz vagy fiatal, alig felszínre került nemzethez való tartozástól függetlenül,
az emberek kénytelenek voltak felismerni azt a tényt, hogy azonos a sorsuk, azonosak ellenségeik és reménységeik; egyaránt fenyegeti őket az atomhalál, a bakteriológiai vagy vegyi anyagok okozta halál, a pszichikai halál, melyet a barlangok küldöttei idéznek elő; a „pestis" ügynöke nem hal meg és nem tűnik el soha, és Camus
szavaival: „eljöhet az a nap, amikor az emberek szerencsétlenségére és tanúságként,
a pestis felébreszti a patkányait, s elküldi őket meghalni egy boldog várba".
Bár az igazi, az élő irodalom nincs jelen ott, száműzve van azokról a helyekről,
ahol a döntések születnek, mert nem hajlandó a különböző szekták függelékévé
Augustin Buzura a mai román irodalom egyik legjelentősebb egyénisége. 1938-ban született egy máramarosi faluban, Nagybányán végezte a középiskolát, Kolozsvárt szerzett
orvosi diplomát; ma is ott él, a Tribuna cimű hetilap szerkesztőségének tagja. 1963 óta
jelennek meg elbeszélései. Regényeivel hívta fel magára a figyelmet, amelyekben a
közelmúlt és a jelen romániai valóságával foglalkozik, illúziómentes, realista látásmóddal, de kitűnő pszichológiai érzékkel, az egyén és a tömeg lélekrajzát adva. Könyvei a
román nyelvterületen kívül is ismertek, otthon pedig napok alatt elfogynak a könyvesboltokból. Eddig három regényét jelentette meg az Európa Könyvkiadó (Kolozsvári Papp
László fordításában): A kintiek. 1974-ben, A hallgatás arcai 1976-ban, a Gőg pedig 1980-ban
látott napvilágot. Buzura a magyar kultúra barátja, többször írásos vallomásban is kinyilvánította (a Korunkban)
rokonszenvét a magyar irodalom iránt.
Izgalmas, nagy jelentőségű esszéje, a Szükségletek
és eszközök
a bukaresti világirodalmi folyóirat ankétja keretében jelent meg, a Secolul 20 1979. 11—12. számában, 1980
nyarán. (A Secolul 20 számai több hónapos késéssel kerülnek piacra, de a nemzetközileg ismert, európai látókörű kritikus és művészettörténész, Dan Haulica szerkesztésében
készülő folyóirat közleményeinek színvonalával kárpótolja az olvasót e késésekért.)
85

válni, nem akar nehezen megemészthető, túlhaladott, elmeszesedett eszmék tétiyezője
lenni, kiszolgálója olyan gyakorlatoknak, melyek az emberi fejlődés kezdeteinek
korából ihletődtek — mégis, ez az igazi, élő irodalom lázasan keresi az ú j utakat, a
reális hidakat az emberek közeledéséhez, módozatokat, amelyek révén az ember
hangot adhat saját lelkének, elkiálthatja magát, kifejezheti azt a szükségletét, hogy
ne legyen másoktól elzárva, és kifejezheti reménységét, mert a jövő nem lehet
néhány uralkodó üzleti ügye, s nem épülhet középszerű vagy beteges elmék különféle lázálmai szerint. Az irodalom alapvetően hozzájárul az emberek kölcsönös megismeréséhez, a bizalom, az egymás megbecsülésén alapuló viszony kialakulásához;
hatása a tudatokra sokkal tartósabb, mint hinnénk; Shakespeare kortársának, Erzsébetnek a hadai sohasem hódították volna meg azokat a területeket, amelyek a szelíd
és bölcs Hamlet végleges tulajdonává váltak, Dosztojevszkij és Tolsztoj mai napig
megmaradtak azokon a területeken, melyekről Szuvorov derék katonái visszavonultak.
Nagy érték bárhol születhet, megjelenése nem függ egy ország kiterjedésétől
vagy lakosságának számától; ismeretlen törvények alapján jelenik meg, de csak
megfelelő légkörben fejlődhet, virágozhat, melyet a szabadság, a türelem és a m u n k a
iránti tisztelet jellemez ott, ahol valóban az illető népek kultúrái — azoké a népeké,
melyeknek meg kellett küzdeniük az elnyomással, a rettegéssel, a megaláztatással,
oly fájdalmasan tanulva meg a szabadság ábécéjét — frisseséget és életerőt hozhatnak; része ez a keresés az emberiség által újonnan űzött és vágyott világnak, része
az általános ínség pillanataiban szükséges erkölcsi erőnek. Tulajdonképpen ez a
nagy esélyük e fiatal kultúráknak, a leggyorsabb és légtartósabb lehetőség arra,
hogy ismertté váljanak, hogy tiszteletet ébresszenek maguk iránt. És — nem árt
ismételnünk ezt az igazságot — ezt a lehetőséget nem gyümölcsöztethetik valóságos
alkotási szabadság nélkül, hiszen a féligazságok csak a középszernek, a kis tehetségeknek kedveznek, a ritka levegőben csak ők tudják megvalósítani magukat, ők
képesek kiteljesedni. „Nyugtalanító a viszony a középszer és a terror között" —
jegyezte meg Lucián Raicu kitűnő, Elmélkedések az alkotó szellemről című m u n k á jában. Az önkényuralmak szófogadó művészetet akarnak, úgynevezett egészséges
irodalmat. Számukra a képzelet felforgató jellegű; és valóban az! El kell ismernünk, hogy a gyanakvásnak megvan az alapja, s a gyűlölködő indulat a képzelőerő
ellen, minden ellen, ami egyéniséget, egyediséget, zseniális kivételt jelent, teljesen
megalapozott. Az ilyen kormányzásformák mindent ellenőrizni akarnak, de a képzelet és a zsenialitás kisiklik mindenfajta „helyesség" és eleve meghatározotthoz való
„alkalmazkodás" ellenőrző kritériuma alól, és a legkegyetlenebb bizalmatlanságot
sugallja.
A középszerű, banális művészet nem csak középszerű és banális, mélyében rejt
valamit, egy félelmetes „szándékot", pusztító, halált hozó gondolatot. Rettegve és
iszonyodva gondolok arra, hogy Hitler mennyire szerette az „illedelmes" képeket.
Alapjában véve az illedelmesség, a banalitás, a feltűnően kiabáló egészség, a „dekulturalizált" kultúra a szellem általános hanyatlásához" vezetett és vezet, hamis képzetek kialakításához az egész közösségről, ami aztán nehezen törülhető ki; kiszámíthatatlan ár ez, halállal kell fizetni érte, főleg pszichikai halállal.
Valéry szerint a könyv igazi ellensége a víz, a tűz és a könyv saját tartalma.
Nemegyszer említették a nagy irodalmak „imperializmusát", mint a fiatal kultúrák
megnyilvánulási lehetőségének fő akadályát. Valóban, a hatalommal rendelkező országok igen alapos propagandát fejtenek ki, nagy a vonzerejük, tekintélyük megalapozott stb., udvarolnak egymásnak, vetekednek egymással, mindent megtesznek,
hogy az emberi tudatokban meghódított pozíciókat el ne veszítsék: az is igaz, hogy
keveset fordítanak kisebb országok irodalmából, az ottani kulturális jelenségeket
csak felületesen vizsgálják, s nem minden esetben szakemberek, vagy nem kimondottan • irodalmi szempontból. De az a tény, hogy kisebb vagy a mienkhez hasonló
elterjedtségű nyelvek országainak — Svédországnak, Norvégiának, Jugoszláviának,
Csehszlovákiának, Magyarországnak, Dániának, Hollandiának, Görögországnak stb.
86

—. az egyetemes köztudatban régen elismert értékeik vannak, megkérdőjelezi ezt a
kijelentést; az a tény, hogy a legutóbbi Nobel-díjas egy görög író, fölöslegessé teszi
a kommentárokat, s arra kényszerít bennünket, hogy hosszabban időzzünk 1 Valéry
utolsóként említett „ellenségénél": a.tartalomnál; ez a tűzpróba, a próbakő, a bukás
vagy a siker kulcsa. Az az irodalom, mely egyetemes érdeklődést igényel, maximális
tárgyilagossággal kell megválaszolja annak a közösségnek a kérdéseit, nyugtalanságait, fájdalmait, amelyhez tartozik; felkavarónak, lázadónak, az igazságkeresés
kínzó, szenvedélyes, tisztánlátással megáldott kifejezőjének kell lennie. Shakespeare
nem láttatta Anglia történelmét rózsaszínben, nem emelte piedesztálra, mert a történelmet karddal, alabárddal, mérget tartalmazó üvegcsékkel írták; műve több
gyilkosságot tartalmaz, mint egy szakközlöny, és sok, nagyon sok királygyilkosságot;
de annak ellenére, hogy Anglia éles versengésben volt az elsőbbségért Spanyolországgal, Erzsébet, „a szűz királynő", nem kérte a nagy Willtől, hogy szelídebb,
vonzóbb fényben ábrázolja az országot vagy akár pillanatnyi urait; mi több, zsugorisága ellenére, nem vonta .meg tőle a szubvenciót sem, nem száműzte őt messze a
tróntól, Indiákra vagy másüvé; az igazság, bárhogyan is őriznék, úgyis kiderül egyszer; az udvari bolondok is tudták ezt. Gogol, Dosztojevszkij, Tolsztoj, Balzac, Faulkner, Steinbeck, Thomas Mann, Musil stb. sem volt kíméletesebb; embertársaikat
fájdalommal szerették, büntették őket gyengeségeik, káros szenvedélyeik, elesettségük, tehetetlenségük miatt, mindegyre felkavarva belső lényüket, lelkiismeretüket
ébresztve, így védve őket a kisszerű sorstól, a második vonalbeliség szomorú sötétségétől. Az egyetemesség felé vezető út feltétlenül átvezet ezen a szűrőn: a tartalom
szűrőjén, mely nyilván nem választható el egy pillanatra sem az igazságtól. Egyetlen
nagy irodalom, egyetlen igazi író sem a „sajátosságokkal" tört elő, nem bújt a szavak mögé, nem burkolta rózsaszínbe a valóságot, nem ábrázolta valóságként az álmokat, s nem zárkózott el a nagy gondolatok összecsapása elől, azzal az indoklással,
hogy ő „más" volna, hogy „minket" ez nem • érdekel, nekünk megvan a magunk
„specifikuma". Az embereknek, a lényeget tekintve, mindenhol körülbelül azonosak
a szenvedéseik és vágyaik; akik megkerülik a dialógust, elszigetelődnek vagy gyáván
letérnek a „sajátosságok" kényelmes útjára, akik a múltba menekülnek vagy a
jövőbe, vagy azzal ámítják magukat, hogy az emberiség közös sorsát tekintve ők
kivételek, azok lépést vesztenek, érdektelenné válnak. Természetesen az egyetemesség nem zárja ki az egyes népek specifikumát, de határozottan kizárja a kisszerű
tradicionalizmust, a provincializmust, regionalizmust, a pá^unizmust,* a kultúra kezdeti korszakába feledkezett „esztétikai" látásmódot. Önmagának -ellentmondani látszik, hogy bár irodalmunk felnőtté válásának teljében van, s vitathatatlan értékei
vannak, melyek akármelyik nagy kultúrában megállnák helyüket, nagy íróink könyvei nem ismertek érdemeik szerint. Talán kivételt képeznénk a szabály alól? Nem
hiszem. Inkább azt kérdezném, vajon ismerjük-e eléggé igazi értékeinket? S nem
utalok most földrajzi határainkon kívül eső, de az ország szellemi határain belül
álló értékeinkre — bár itt lenne az ideje erről is beszélni —, mint amilyen Mircea
Eliade, Emil Cioran vagy Eugen Ionescu stb., hanem a közvetlen közelünkben levőkre. El vannak-e különítve a konjunkturális „értékektől", azoktól, amelyek irodalmon kívüli kritériumok alapján törtek előre, a kisszerű tradicionalizmus, a lumpenkultúra képviselőitől, az újító státusban leledző epigonoktól? Az az érzésem,
hogy az igazi irodalom egy függöny mögött éli életét, olyan díszletek takarják,
melyek Potyemkin díszleteire emlékeztetnek. És mindez a kimondottan káros, kultúraellenes balkáni mentalitásnak tulajdonítható, amelyben összefog a komolytalanság, a szűklátókörűség, az elemi önzés, az allergikus reagálás az intelligenciára,
Caragiale szkeptikus mondását juttatva eszünkbe: „Olyanok vagyunk, amilyenek
voltunk, s nagyon félek, nehogy olyanok maradjunk." Persze, a kérdés nagyon bonyolult, s a kulturális pillanat szociológiai felmérése, mely sohasem volt annyira
* XX. sz.-i román irodalomtörténeti, szellemtörténeti irányzat, a kisszerű, bezárkózó, parlagi népiességet képviseli (Pasune = legelő).
87

szükséges, mint éppen ma, számtalan olyan adatot hozna felszínre, mely feltétlenül
hasznos volna azok számára, akik valóban a román kultúra javát akarják, a határókon kívüli érvényesülés tekintetében is. Addig is kötelezően fel kell tennünk a
kérdést, vajon kulturális közleményeink, abban a korlátozott térben, amellyel ma
rendelkeznek, azzal foglalkoznak-e, ami jellemző a művelődésünkre? A leggyorsabb
információt, a kultúra lüktetését a folyóiratok adják; nos, ha Románia egyik szerelmese meg szeretné tudni, mi foglalkoztat bennünket, hogyan gondolkodunk, kivel
akarunk hadakozni, mit akarunk elérni stb., olyan következtetésekre jutna, amelyekről fölösleges említést tennem. Az biztos, hogy a kiválóságok ezen valóságos
paradicsomából nem kevés oldal emlékeztetne Claude Lévi-Strauss La pensée sauvage-ára. Vitáknak, eszmecseréknek nyoma sincs, nyugalom uralkodik, mint egy
üvegburában: a legendás hírű történelmi alakok futurológiával foglalkoznak, a mai
futurológusoknak pedig nem sikerül megmondaniok, hány százalékban vagyunk
dákok és hány százalékban rómaiak. Az igazi irodalom, mely tanúságot fog tenni
korunkról a jövő szigorú és könyörtelen szeme előtt, ennek a No man' s land-nek a
közvetlen szomszédságában található, de nehéz elhinni, hogy a feltételezett kutatóknak van türelme és kellő detektívszelleme, hogy mindezt felfedezze. A legfontosabb
kiváló könyvek lefordítása nélkül — elsősorban nálunk —, a világ fővárosaiban
megnyitandó román könyvtárak és könyvesboltok nélkül, a külföldi nagyobb kiadókkal való társulás, román írók és a külföldi kiadók közötti kapcsolat nélkül, következetes és nemcsak fizikai jelenléttel számos kollokviumon és bármilyen irodalmi
találkozókon — nehéz elhinni, hogy enélkül sikerül elismerést kivívnunk. Mint ahogy
széles körű nyitottság nélkül más kultúrák felé, állandó, élénk eszmecserék nélkül
nem hihetjük, hogy tehetségeink, akiket népünk ú j r a és ú j r a szép számban termel
ki magából, a jövőben kifuthatják magukat. Minden könyv egy adott történelmi
összefüggés-rendszerben jelenik meg, s az örök kérdések mellett a pillanat kérdéseire is válaszol; ezért a könyvekre időben kell felhívni a figyelmet, megjelenésük
után azonnal, mint ahogyan — elnézést a hasonlatért — az anyagi értékek esetében
igyekszünk ezt tenni, amiben viszont — csak zárójelben jegyzem meg — nemigen
különbözünk más népektől; a gépek, a cement meg mit tudom én mik, nem igazi
hírnökei nemzeti sajátosságainknak. De nem elég elismerni hiányosságainkat, elérkezett az idő, amikor végre rá kell térnünk a tettekre. A jövő kedvéért, mely annyira
foglalkoztat bennünket. Az elszigetelődés, a szóbeli irodalomhoz való visszatérés
híveit — akik számára az írott papír kevésbé értékes, mint a megíratlan, s nem
kevesen vannak az ilyenek —, ezeket az embereket nem érheti a vád, hogy túlságosan gondolnak az eljövendő nemzedékre. Mircea Maliba egyik jelentős esszéjében
azt mondja, hogy „a leggyakorlatiasabb oknál fogva, az anyagi lét és a társadalmi
tevékenységet biztosító gazdasági teljesítmény érdekében, a kultúrának olyan mértékben kell a jövőben fejlődnie, amilyen mértékben az emberek közötti közlés szükségessége növekszik. Kultúra nélkül a társadalom nem alakulhatott volna ki, nagyon
sok kultúra nélkül nem maradhat fenn."
Roppant egyszerű, roppant természetes. Vajon ezen a drámai századvégen csak
a nagyon bonyolult dolgok megértésére vagyunk képesek?
KÁNTOR ERZSÉBET fordítása

88

Sadoveanuról
SZÜLETÉSÉNEK 100. ÉVFORDULÓJÁN

„Csalódik, aki azt hiszi — írja önéletrajzában Sadoveanu —, hogy egyazon látvány egyazon körülmények között mindig ugyanaz; hogy a napkelte, a dél és az
alkony ismétlődik; hogy egyhangúan folynak a percek. Kinek szeme van a látásra,
füle a hallásra, örökkön érzi a változást; az élet minden töredéke szakadatlanul
más — önmagában is, számunkra is. Mi magunk is mindegyre változunk, addig az
észrevétlen pillanatig, mikor túllépünk a földi téreken, és létezni fogunk akkor is,
mikor már nem érzékeljük a nekünk szánt további sorsot. Nem valamilyen logikai
megállapításról beszélek itt, hanem egy intuitív és tapasztalati megállapításról. Érdekelt engem mindenkor bármely táj, bármilyen körülmények között és az élet bármelyik pillanatában, soha nem fárasztott, soha nem untatott; érdekelt akaratomon
kívül, egyszerűen azért, mert — mint egy ozmózisban és szimbiózisban — magamat
is részének tudom. Eggyé válok a dolgokkal és az élettel, úgy érzem, hogy a maga
módján minden él: a barázda, a szikla, az erdei pajzsika, a málnabokor, a fa és
minden, ami mozdulatlannak tetszik; ez a tudat arra késztet, hogy részt vegyek a
szikla, a fa, a málna és az erdei pajzsika titokzatos életében." (Beke György fordítása.)
Mindig minden jelenség érdekelt — mondja magáról önéletrajzának idézett részletében Mihail Sadoveanu. Végtelen türelemmel és azzal a bizonyos legendás epikai
nyugalommal vette szemügyre környezetének minden elemét: életének meghatározó
színhelyét, a moldvai kisvárosokat és az országrész, az egykori fejedelemség központját, Jászvásárt; gyermekkorának dombvidékét és több napos vadászatainak, halászatainak színterét, a Duna menti nádasokat. Pákászokkal, gazdálkodókkal volt
barátságban, egyéniségéhez legközelebb állóknak őket érezte. Olyan sok és annyiféle
embert változtatott regényhőssé, hogy róluk nemrégiben egész lexikont állíthattak
össze az irodalomtörténészek, olyasfélét, mint amilyen Balzac regényalakjairól készült. Mégis joggal láthatta úgy Sadoveanu egyik méltatója, hogy életművére jellemző a „páratlan erejű egyhangúság és zsolozsmaszerűség". Az epikai nyugalomnak
a változatlanság volt a biztosítéka: a változatlan tónus, mely mindent egységes
egésszé varázsolt. A mesemondói hang úgy tévesztheti meg olvasóját, mint némelyik
romantikus poéma. Vörösmarty Délszigetének flóráját például egzotikus tenyészetnek
vélhetjük, míg szálanként vizsgálgatva rá nem ébredünk, hogy alig akad benne
olyasmi, ami nem a dunántúli növényvilágból került a versbe. Sadoveanu is csupa
közvetlen közelről ismert anyaggal dolgozott, csupa konkrétummal. Moldvai, dunai
tájakat és ezzel a tájjal szerves közösségben élő embereket írt meg, nyomasztó kisvárosi csöndet, isten háta mögötti provinciát. Történelmi regényeihez pedig régi krónikákból vette a tényeket. A vaskosan reális mozzanatokat hitelesítette és átalakította a zsolozsmaszerűen egyenletes hang, mely valamennyit a mese tartóoszlopaira
emelte.
Ennek a hangnak a kialakításához Sadoveanu kapott ösztönzést egy-két orosz
írótól, mindenekelőtt az Egy vadász följegyzéseit író Turgenyevtől, akit fordított is,
legfőbb forrása azonban a népköltészet volt. Gyermekként édesanyja észak-moldvai
szülőfalujában hallgatta, későbben pedig maga is gyűjtötte, lejegyezte és feldolgozta
a balladákat, meséket, mondákat. Mint több kortársa, ő is azonosnak tekintette a
régit és a népit. A régiség forrásai közt kiváltképp nagyra becsülte az úgynevezett
népkönyveket. Ezek elegyes művek voltak, gesztaszerű mondák éppúgy tartoztak
közéjük, mint széphistóriák, lovagregények tizenhét-tizennyolcadik századi román
változatai. Legnépszerűbb a Sándor-regény, az Árgirus-széphistória, meg a ciprusi
Kornarosztól eredő Erotokritosz volt, de ilyen jellégű variánáá,.készült románul az

Ezeregyéjszakának is. Némelyiküknek folklorizálódott egyik-másik részlete; két
világháború közötti kiadójuk, aki első ízben adott valóban teljes képet a román
művelődés történetének erről a rétegéről, megjegyzi, hogy maga is hallott ilyen
folklorizálódott népkönyv-epizódokat. A parnasszista indíttatású, Franciaországban
nevelkedett költő, Ion Pillát is adott ki népkönyvet. Sadoveanu pedig feldolgozta a
legrégebbit, a románul a tizenhetedik század óta ismert Sándor-regényt; ennek ú j a b b
kiadásai, zsebkönyvként, az ő átiratában jelentek meg.
Sadoveanu följegyzett több népköltészeti alkotást is, addig ismeretleneket," vagy
már ismertek további változatait, például a Bárányka című ballada két variánsát. A
„több-szebb juhiért, /' göndör kosaráért, / kezes lováért, / komondoráért" megölt
pásztor balladája alapján írta meg legtömörebb s magyarra háromszor is lefordított
regényét, A baltát.
A balladának egyébként több mint kilencszáz változata van. Nyomtatásban legnépszerűbbé az vált, amelyet első lejegyzője, Vasile Alecsandri tett közzé a múlt
század közepén. Ennek egyik motívumára épült a húszas-harmincas évek fordulóján,
tehát épp A balta megjelenésekor, nemzetjellemtani és létfilozófiai mítosz. Ugyanis
egyedül az Alecsandri-féle változatban lelhető föl a mitikus metaforá, mely a világ
menyasszonyaként jeleníti meg a halált:
Barikám szánd meg,
te őt sajnáld meg,
mondd neki fönnén,
esküdni mentem,
• világszép mátkám
tündérkirálylány,
de azt ne mondjad
már az anyának:
lehullt egy csillag,
hogy összeadtak,
fenyőfa szépen
volt a násznépem,
nagy hegyek — papjaim
s a muzsikásaim
ezer madárka
s csillag — a fáklya!

'

(Illyés Gyula fordítása)
„Két lehetőség képzelhető el", írta a neolatin vers- és stílustörténet neves kutatója, Gáldi László: „vagy Alecsandri — a románok Thaly Kálmánja — százharminc
évvel ezelőtt még ismert oly népi változatot, melyben ez a motívum is előfordult,
vagy pedig az egész mitikus metafora Alecsandri egyéni leleményéből pattant ki.
A problémát nem tudjuk eldönteni; csak annyit szeretnénk jelezni, hogy e metafora
szépsége és mélysége miatt mi inkább az első lehetőséget t a r t j u k valószínűnek",
hiszen Alecsandri romantikus szépítései „más természetűek, s inkább a népies színezet kiemelésére szolgálnak" — summázza fejtegetéseit Gáldi László.
Irodalomtörténeti útja épp ennek a motívumnak vezetett. legmesszebbre. Többféle szemléletmód hivatkozási alapja volt. A . költő-filozófus - Blaga a Báránykára,
eredeti címén a Miori(ara utal, mikor az úgynevezett . mioritikus . térre vonatkozó
nézeteit előadja. Szerinte ez a hegy-völgyes, hepe-hupás táj, ez az éreszkedő-emelkedő vonalú tér földrajzi tükörképe a néplélekriek, a szellemi hepéket és hupákat
egyensúlyban tartó látásmódnak.
A puszta folklórinspiráció tehát egyetlen író esetében sem: minősít, mert nem
választható el attól az írói világképtől, mely meghatározza jellegét. A balta írásakor,
a húszas-harmincas évek fordulóján, Sadoveanunak is állást kellett foglalnia, közvetett választ kellett adnia a kérdésre: honnan tekint a folklórra, milyennek látja,
90

mit olvas ki belőle. Hasonló állásfoglalásra kényszerült pályakezdése idején, a század első évtizedében. Az 1904-es esztendőt Sadoveanu évének nevezte a korabeli
kritika és az irodalomtörténetírás. Egyszerre négy könyvvel jelentkezett ebben az
évben Mihail Sadoveanu. A művek alapkérdését ő maga így fogalmazta meg: „Megértettem, hogy ennek a nemzetnek be kell kapcsolódnia az európaiasodás áramkörébe, de ugyanakkor féken tartott a féltés, hogy egy ilyen átalakulással elveszthetné minden népi eredetiségét". A népnemzetiek a múlt s a falu idillivé színezett
mítoszából olvasták ki a választ erre a kérdésre. Sadoveanu azonban „ugyanazt"
más módon és más céllal kérdezi. Útja nemcsak időben párhuzamos a Baksay-féle
modortól elszakadó Móricz Zsigmondéval, hanem orientációjának demokratikus jellegét tekintve is.
Regénye, A balta, Móricz Barbárok című elbeszélésével rokon történetet ad elő.
Móricz elbeszélése egyetlen alapellentétet feszít ki, s benne — mint Kosztolányi írta
— „ijedelmes közönnyel" övezi a természet a szereplőket. Sadoveanu regényében a
rokon történet vázára mese szövődik, s a parasztokon, fogadósokon kívül mindvégig
a természet jelei segítik az eltűnt férjét kereső Vitoria Lipan asszonyt és népmesei
bizalmát: „én mindig bízom abban, hogy kisüt a nap".
Sadoveanu ezzel a derűlátással teremtett betűvilágot, s akiknek megrajzolta,
úgy tisztelték érte, mint országépítő fejedelmet:
„A holdfényben márványként fehérlő arcával tovavonulva a lehajtott emberfejek két partja közt, Mihail Sadoveanu utolsó útját tette meg ezen az őszön, 1961
őszén.
Az Eminescu sírja fölött őrködő hárs látta, amint sárguló leveleinek halk permetegében az örökkévalóság küszöbére érkezett.
Néhány pillanat múlva az, aki annyi letűnt évszázadról seperte le a múlandóság porát, maga is a szellemek világába szállt alá. Ahogy eltűnni láttam, s arra
gondoltam, mit jelent e pillanat népünk életében, sokáig követtem tekintetemmel, s
magamban így búcsúztam tőle: — Jó utat, nagyságos Fejedelem... Mert az, akit
ezen az őszön örök nyughelyére kísértünk, a román irodalom (...) fejedelme volt."
(Geo Bogza: Sírfelirat.)
ZIRKULI PÉTER

91

Mocsár Gábor: A város és a fejedelem
A regény címe szerencsésen fejezi ki a mű eszmeiségét, sőt szerkezeti megoldására is utal. Az első rész, A nyugtalan város arról szól, hogy milyen korábbi
események (például Thököly kegyetlensége), és milyen újabb fejlemények (a városból megszökött vagy kiűzött haramiák kuruccá válása és fenyegetőzése) tették a
Várost a Rákóczi vezette, alighogy megindult mozgalom ellenségévé. A második rész,
A közelgő fejedelem ismét csak több évvel korábbi epizódokat iktatva közbe, II.
Rákóczi Ferenc lengyelországi bujdosását írja le, találkozását a magyar szegények,
elesettek küldötteivel, magyar földre lépését, vitáit Bercsényivel, és kétségeit, töprengéseit fegyvertelen és fegyelmezetlen, maroknyi serege láttán. A harmadik rész,
A sámsoni találkozás Dobozi főbíró és a fejedelem nagy vitáját jeleníti meg, melynek végén a főbíró belátja, hogy a nemzet dolgát elébe kell helyezni a Város érdekeinek. Ez a rész hordja a mondandó legsúlyosabb elemeit, nyilvánvaló, hogy a
könyv ennek a dialógusnak, az ebbe foglalt gondolati tartalomnak a kedvéért íródott
meg. Az első rész anekdotikus-életképszerű, és a második festői-romantikus hangneme itt váratlanul dinamikus drámaiságba vált át.
Az összecsapás hevességét az adja, hogy Dobozi méltó ellenfele a fejedelemnek,
és hogy a konfliktusnak nemcsak közösségi-nemzeti, hanem intellektuális ereje is
van. Rákóczi okkal hivatkozik az elnyomott nép és a megalázott magyar nemzet
sérelmeire, s kéri Debrecen segítségét. Dobozi bizalmatlansága is érthető, hiszen a
magát megvédeni képtelen „városállam"-ot szörnyű megpróbáltatások tanították óvatosságra. Ahogy Pósalaki mondja: „Ha ránk tör a förgeteg, mi összébb húzzuk magunkat, okosan fejet hajtunk, mások eszének járását is elképzelve járunk a magunk
útján, mikor mit követel a város érdeke." A magukat kurucoknak mondó útonállók
éppúgy rémületesek számukra, mint ahogy a fejedelem ellen hangolja őket Rákóczi
jezsuita neveltetése, katolikus volta, a Bécstől való rettegés, illetve a nemrég kapott
császári kegy, a szabad királyi várossá nyilvánítás féltése. Nincs tehát könnyű dolga
Rákóczinak, amikor szelídséggel és okos szóval szeretné megnyerni Debrecen támogatását. A főbírót (akinek elődeit karóba húzással, rablással, pusztítással fenyegették
németek és törökök, hajdúk és tatárok, ha az élelmet, a sarcot nem fizetné meg a
város) éppen a fejedelem okos szelídsége győzi meg. A történelem azon sajnálatosan
ritka pillanatainak egyike ez, mikor a jóság, az erkölcsi erő hódít. Rákóczinak a
népért mindent kockára tevő emberi nagysága, aggódó nemzetszeretete az, ami
Dobozi és Debrecen makacs ellenkezését megtöri.
Debrecen tehát ezúttal nem a nemzet jelképe, nem is a megmaradásé, hanem a
körülmények, a szenvedések előidézte nyugalomáhítást és anyagiasságot elsöprő
hazaszeretet példázata. A regény alapgondolata hiteles, igaz. A főleg az első két
részben köréje rakódó epizódok és életképek azonban szétesőek, nem mindig kiérleltek. Olvasmányos, élvezetes nyelven ír ugyan Mocsár, de néha igénytelen is kissé,
didaktikusságában az ifjúsági történelmi regények modorát veszi fel. (Persze, i f j ú 92

sági regényként nagyon is sikerült műnek kell minősítenünk.) A műfaji tisztázatlanság negatív következményei ezek, hiszen ifjúsági regény viszont aligha bír el olyan
hosszú és sok tekintetben gondolati jellegű dialógust, mint itt a harmadik rész. Az
alakteremtés is mintegy középen jár ebben a tekintetben. Dobozi, a fejedelem árnyaltan és többoldalúan jellemzett figurák, nincsenek leegyszerűsítve, idealizálva.
De náluk is hiányzik a lélektani mélység, az elemzés komolysága. A debreceni polgárok és a kurucok fel-felvillanó arcélei is homályban maradnak végül. Gyakori a
kész elemekkel dolgozó, elnagyolt jellemzés, kevés a pontos és hatásos karakterformálás. A szereplők rendeltetése, eszmei funkciója világos, de nem hatnak igazán az
olvasóra. Emberi arcuk tüstént elhalványul, mivel históriai szerepükön túl nincsenek elevenen és emlékezetesen egyénítve.
Meglehet, annak, hogy A város és a fejedelem olvasható ifjúsági regényként és
igényes történeti-gondolati műként is, azaz a műfaji vegyességnek vannak negatív
következményei. De kétségtelen előnyei is. Az ifjúsági regények olvasója művészileg
igényes és intellektuálisan elmélyített olvasmányhoz jut, aki pedig magasabb követelményeket támaszt iránta, színes, érdekes regényhez, amely nemcsak annyiban
értékes, hogy élettelien, elevenen rekonstruálja a XVIII. századi Debrecen külsőségeit és emberi világát, hanem annyiban is, hogy a „debreceniség" történelmi gyökereiről szólva eszméitető módon tárja fel egy különös sorsú város természetét. Pontosan és hitelesen szól Mocsár a Város szenvedéseiről és válaszútjairól, nagy beleélőkészséggel és megértéssel, szeretettel is. A debreceni kínokat és vívódásokat, megalkuvásokat és félelmeket, nyugtalanságokat és önfeladó azonosulásokat nem kívülállóként, hideg objektivitással ábrázolja, hanem melegséggel, némi humorral, elérzékenyülő lírával. (Magvető.)
IMRE LÁSZLÓ

Képtelenségek valósága
MOLDOVA GYÖRGY: MAGYAR ATOM

Moldova szatírái a legképtelenebb ötleteket — helyzeteket, figurákat és történeteket — sorjázzák, az általuk megelevenített világban, úgy tűnik, minden lehetséges: egy beszélni tudó disznó lebuktatja az Állami Gazdaság vezetőjét, és igazgatóvá
avanzsál; az egyik budapesti ház elkeseredett lakói (mivel az épületet, melyet „utoljára II. Endre idejében renováltak", az IKV semmiképp sem hajlandó felújíttatni)
önálló köztársaságot alapítanak; egy kihasználatlanul kallódó szuperteljesítményű
komputer — bánatában, mélységes kiábrándultságában — alkoholistává züllik; majmokból verbuválódott focicsapat nyeri a magyar bajnokságot; tankot, gőzmozdonyt,
sőt egész gyárat lopnak. E kibomló világ tehát teljességgel képtelen, messzemenően
irreális, de — bocsássuk már itt előre — korántsem önkényes: a mozgását irányító
belső törvényszerűségeknek — a mai társadalmi realitás abszurdakká végletesített,
szuverén módon értelmezett alapvető ellentmondásait fejezvén ki — „valóságszaguk
van" (Almási Miklós). Az ábrázolt — társadalmi objektivitású — antinómiákhoz való
szubjektív viszony alkatát pedig olyan eszmények jellemzik, melyek az író eddigi
munkásságának egyéb műfaji változataiban — regényeiben és szociográfiáiban — is
domináns érvényűek. S amelyek közelebbi minőségére — a szatirikus írásokból kifejlő aktuális üzenetek mind egyértelműbb értelmezése és értékelése végett — már
bevezetésképp célszerű utalni.
93

E szatirikum öntörvényű birodalmának analízisét látszólag messziről, egy korai
riportból vett — számunkra kulcsfontosságú tanulságot rejtő — idézettel indítjuk:
„Kevés olyan nagyszerű órája volt életemnek, mint á most következők. Benne lenni
egy nagyszerű, férfias tombolásban, mikor az ember nem azért hajt, hogy pénzt
keressen vagy különbnek mutassa magát a másiknál, hanem azért, mert megállíthatatlan mozdonynak érzi a saját testét." E riportban az író egy konzervgyári rakodás
eleven élményét örökíti meg: a ládahordás egyhangú, lélekölő robotja szinte észrevétlenül virtusba csap át; a brigád tagjai immár önként vállalják a szokásosnál
jóvaí megfeszítettebb munkatempót, lenyűgöző teljesítményre sarkallva egymást.
S e metamorfózishoz fűzött — méltó pátoszú — vallomás rendkívül plasztikusan
utal arra, hogy a valódi cselekvés, a nagy teljesítményre való törekvés és a kemény, „férfias" helytállás — az eddigi életmű legátfogóbb tanulságaival is egybehangzóan — Moldova értékrendjének, erkölcsi kódexének kiemelt eszménye és elemi
normatív követelménye. Regényeinek talán legemlékezetesebb hősei valamennyien
az akció rendületlen hívei, többségükben igaz ügyek elkötelezettjei. Szociográfiáiban
is folyvást a helytállás — leginkább „sarzsi nélküli" — fanatikusai, a „felelős
munkaerkölcs" közöttünk élő megtestesítői kerülnek a figyelem — s az írói rokonszenv — középpontjába. Szatíráinak legjavában pedig — legáltalánosabban fogalmazva — épp arra kérdez rá, hogy a pillanatnyi valóságban miért nem teljesedhetnek ki zavartalanul és maradéktalanul a merész, de reális törekvések. Miért kell
gyakran torzóban maradnia az alkotó szándékú tevékenységnek, s a mindennapok
világában miért válhat szinte példává a valódi — bár fáradságos — cselekvés megkerülése? Miért övezheti olykor a komoly teljesítményt illető elismerés a tulajdonszerzésre, a privát érdekek gátlástalan érvényesítésére orientált életszemlélet megmegszaporodó képviselőit? Harsány kacajra fakasztó .írások sorában — a szatirikus
ábrázolásmód különösségével — mutatja be: milyen közegellenállással, társadalmilag
meghatározott alkatú akadályokkal kell ma még megküzdeniük azoknak, akik következetesen vállalják az igazi tettek, a méltó teljesítményekhez vivő út végigjárásának felelősségét és kockázatát.
Moldova e művei híven utalnak arra, hogy funkcionálissá — valóban leleplező
erejűvé — csak ama szatírák, válhatnak, amelyek ideológiai fedezetében hiteles eszmények és objektív értékek rejlenek, az ábrázolt negatívumok határozott ellenpólusát alkotva. S amely eszmevilág így — persze, indirekt módon — a változtatás esélyét, a meghaladás követelményét sugalmazza, hiszen az ellenpólus köré rendeződő
pozitív írói eszmények — potenciaszerűen — bárki számára reálisan választhatóak,
noha épp e művek tanúsítják: valóra váltásuk küzdelmet igényel, s gyakran méltatlan kálváriára kényszerít. Moldova szatírái tehát — regényeinek és szociográfiáinak
végső imperatívuszaihoz hasonlóan — az értelmes cselekvés tágasabb lehetőségeiért,
egy magasabb öntudatú és erkölcsiségű közösségi létért perlekednek. De úgy, hogy
írásaiban a nevettetés és eszméltetés szerves egyseget alkot. A didaktikus célzások,
az óvatosságból letompított élű poénok merőben idegenek e szatirikum karakterétől.
S közvetett értékorientációja épp ezért érvényesülhet maximális hatásfokkal. A moldovai szatirikum görbe tükrében — az író valóságismeretének, realitásérzékének tanúbizonyságaként — napjaink leghangsúlyosabb és legtöbbet emlegetett
társadalmi ellentmondásai verődnek vissza. A Magyar atom írásainak egész vonulata láttatja ama jellemző — s föloldandó — antinómiat, mely a szocialista gazdaság
(mind több szükségletet kielégítő és termelő) fejlődése; egyre nyitottabbá .válása és
a privatizáló, polgári jellegű beidegződések emlékét idéző magatartásjegyek fölerősödése között feszül. Szatírák sorát ihleti a „felelős munkaerkölcs" objektív, az
előrelépés egyik feltételét alkotó követelményének és a kollektivitás iránti felelősségtudat gyengeségének vagy olykor hiányának konfliktusa. Köztudomású ugyan,
hogy a társadalmi tudat csak kisebb-nagyobb fáziskéséssel követi a társadalmi lét
változásait, miként azt sem feledhetjük, hogy a föntebbi ellentmondásokat részben
épp a fejlődés hívta létre. De e szükségszerűség-mozzanatot nem fetisizálhatjuk,
vagyis folyvást tudnunk kell, hogy a fejlődés előidézte antinómiák nem szűnnek
94

meg spontán módon, a tudatos cselekvést a meghatározottság tényére' való hivatkozással sem kerülhetjük ki. (A moldovai szatírák eszméltető-leleplező ereje, a változtatás szükségességét kifejező eszményrendszere ezért kap fokozottan aktuális tudatformáló szerepet.) E kötet fantasztikus történetei kiváltképp két — egymással összefüggő — magatartás- és szemlélettípust bírálnak, azaz nevettetnek ki: a társadalmi
változásokat figyelmen kívül hagyó dogmatikus-bürokratikus és a változásokkal, a
megnyílt lehetőségekkel visszaélő, végeredményben közösségellenes mentalitást.
A hivatal — olvashatjuk — „mindig túlélheti azt a feladatkört, melynek betöltéséré eredetileg létrehozták, és feleslegessé válásával egyenes arányban növekszik
hatásköre és testületi gőgje" (Gumikutya). A hivatal — a megmerevedő, vagyis a
társadalmi valóság változásainak autentikus követésére képtelen, így a továbblépés
béklyóivá nehezedő intézmények megtestesítőjeként — Moldova szatíráinak talán
leggyakrabban visszatérő motívuma, a kibontakozó eleven kritika folytonos és konkrét célpontja. A Magyar atom írásai a bürokratikus magatartás és szemlélet kiapadhatatlan bőségű mai változatait sorjázzák, megrajzolva szinte teljes tipológiájukat,
létrejöttük és újratermelődésük folyamatát. Híven ábrázolva azt az elemi összefüggést, hogy az áttekinthetetlenné bonyolódó ügyintézés és a látszatokra építő, a valóságot mintegy zárójelbe tevő, zavaró mozzanatként elutasító bürokratikus irányításellenőrzés állandóan megteremti a kis ügyeskedők és a nagystílű szélhámosok csaknem zavartalan érvényesülésének — többnyire valóra is váltott — lehetőségét.
A fölötte gyanús alakokból toborzott Vörös Hangya Kisipari Termelő Szövetkezet
például súlyos gazdasági bűncselekmények tucatját követi el, papíron viszont a lehető legszabályosabban működik, jelentéseik mintaszerűek. A csalások, manipulációk
tehát — némi ötlettel, az ügyintézés mechanizmusának ismeretében — még legalizálhatóak is, sőt: elkövetőik — meglehetősen sokáig — büntetés helyett dicséretet
kapnak (Egy boldogtalan számítógép). A Gumikutya című szatírában ellopnak egy
gyárat, de az illetékes hivatalnokok serege — magán- és csoportérdekből, pozícióféltésből — inkább leplezni, tagadni igyekszik a módfelett kínos ügyet, s hosszú
kálváriára éppen az kényszerül, aki az igazság kiderítésére, a vétkesek leleplezésére
törekszik. A szatíra ötletzuhatagát Moldova még egy csúcspoénnal tetézi: a lopás
voltaképp a magasabb vezetők hallgatólagos beleegyezésével történt, hiszen a magánkézbe került gyár, • mely korábban csak eladhatatlan termékeket állított elő,
exportképes árukat készít. Igaz, a magántulajdonná vált üzemben a munkásoknak
dolgozniuk kell, keményen és folyamatosan. S e képtelenekké növesztett gyarlóságok, hamis életelvek, torzulások realitása némi. keserűséggel is felhőzi a nevetés önfeled tségét.
A Magyar atom írásainak sajátos övezetét alkotják azok a szatírák, melyek —
legalábbis közvetlen témájuk szerint — a sport világába vezetnek (H. Kovács történeteiből). De egy pillanatra sem lehet kétséges, hogy e terrénum végletesített
erkölcsi-szemléletbeli torzulásai a társadalmi tudat egészét jellemző ellentmondásokra is utalnak. Mert a tisztességtelen, a valódi tehetséget elkedvetlenítő vagy
leépítő (a kontraszelekciónak veszedelmesen kedvező) versenyszellem, a megvesztegetés már-már szokványos győzelmi eszközzé válása, a más területeken szerzett
érdemek mechanikus átutalásának gyakorlata, a gátlástalan anyagiasság, az elvakult, szólamokba burkolózó szurkolói mentalitás — megannyi olyan negatívum,
mely fogantatásában és jelenlétében messze túlmutat a szakosztályok, a zöld-fehér
színek világán. De e szatírák némelyike — az elbeszélői tónus legendaszerűségével
— a nagy teljesítmény, a kimagasló tettek iránti csillapíthatatlan nosztalgiát is magába foglalja. E vágy — természetesen — itt csak sejtetett, föl-föltörése azonban
eme közegben sem válik modorossá, hiszen az ideál és a valóság eltérésének fölismerése nemcsak a komikus-szatirikus
jellegű, hanem a nosztalgiákat kiteljesítő
elégikus színezetű ábrázolásmód eszmei kritériumát is alkotja.
Az eddigiekben kiemelt erényeket, jellemzőeknek ítélt eszmei (s egyben: poétikai) sajátságokat azonban csak némi — elkerülhetetlen — absztrakcióval vonatkoztathattuk a kötet egészére, vagyis jobbára eltekintettünk az egyes művek konkrét
95

minőségeinek különbségeitől. Attól például, hogy a Maga az iparos című ciklus nemcsak műfaji szempontból különül el a gyűjtemény más írásaitól, hanem az itt sorjázó karcolatok többségének megszerkesztetlensége, poénjainak gyakori felszínessége,
gondolatainak szűkössége folytán is (Szoc. Reál Budapest, Az első novellám,
Miért
nincsenek íróbarátaim?, A népszerűség ügyében, Író, hazudj!). E szervetlenül összedobott anekdotákból, csapongó asszociációkból kikerekedő, eredendően publicisztikus
karakterű írások újraközlése — legalábbis ebben a kötetben — távolról sem ébreszti
a koncepciózus szerkesztés élményét. Elsősorban eszmei aspektusból vitatható a Hitler Magyarországon című hosszabb szatíra, de ezáltal merész poénjai is — számunkra — inkább modorosak, mint szellemesek. S a kompozícióteremtés általában
véve sem tartozik e szatírák konstans erényei közé: a bőséggel áradó ötletek csábításainak való engedelmesség miatt gyakori a széteső, önállósuló fragmentumokra
hulló szerkezet, a szeszélyesen kanyargó cselekmény. Ügy tűnik tehát, hogy a könynyebb, felszínesebb megoldások iránti fogékonyság Moldova ellentmondásos írói alkatának egyik — nem fátumszerű — negatív lehetősége. S e hajlam leküzdése
viszont kizárólag a belső alkotói fegyelem mértékének függvénye. Moldova tehetsége
— legjava regényei, szatirikus elbeszélései és nagyszabású szociografikus vállalkozásai híven mutatják — komoly eszmei-esztétikai értékek teremtésére hivatott. De
egyelőre — a létrehozott értékek egyértelmű kiemelése mellett — határozottan utalnunk kell e tehetség természetével és formátumával való visszaélés jeleire is. (Magvető.)
BALOGH ERNŐ

Fodor Sándor: Tíz üveg borvíz
Kedves-szép könyvet írt Fodor Sándor: Csíksomlyóról, a szűkebb pátriáról,
szülőföldje vonzásáról, a csíki t á j ölelő hangulatáról. A vállalás és a vallomás méltó
kényszere szülte ezt a beszámolót, a kötődés parancsa igényelte ezt az emlékezést
gyermekkora, bölcsőhelyre, benne sorsokra és emberekre. Életekből és jellemkarcolatokból szőtt közösségrajz kerekedik, tájképekből, faluleírásból, önéletrajzi visszapillantásokból épített esszénapló szélesedik. A sütői útijegyzet és a Beke György-i
riport műfaja közé illeszkedik Fodor Sándor non-fiction prózája, komplex műformája; keverve, egésszé ötvözve egyesül benne lírai-szubjektív önarcképfestés családi
háttérrel, emberarcú helytörténet pontos ismertetésekkel, s lélekmeleg, történelmet
lélegző sorsokat vigyázó-figyelő tudósítás eleven portrésorozattal. S mindez beágyazva az író rendkívüli közelségű jelenlétébe, magatartásába.
Mert az erdélyi memoárok, útinaplók, tűnődő leírások és esszéizált önvallomások megsokasodása idején Fodor Sándor is végzi a m u n k á j á t : a hely- és helyzettudat erősítését, a hovatartozást mutató értékmentést. Élő bizonyságát sugározza a
veszélyeztetett egzisztenciális, érzelmi, erkölcsi és szellemi evidenciák őrzésénekmegörökítésének. A szemérmes magyar mentalitás hivalkodás- vagy pózmentességével, a tartózkodó, visszafogott érzés- és gondolatvilág tempós nyugalmával. Nem
valami felvett szülőföld-rajongás íratja véle somlyói emlékezésfüzérét, nem valaminő
előzetes meggondolás szeretteti véle szülőfaluját. Olyannyira belülről, ösztöneivelcselekedeteivel olyan természetességgel és egyszerű biztonsággal éli az otthon világát, hogy olvasóját is szinte maga mellé vonzva kalauzolhatja végig a tájon. Fodor
Sándort valóban az érdekli, ami valóságosan, tapintható létezésében körülveszi, a
tényszerű tapasztalatok és igazságok a maguk egyszeri és megismételhetetlen létformájában. Az egyedi empíria iránti tisztelet igazolhatóan ' és érzékletesen pontos
96

láttatásra késztet, különös fogékonyságra az élet elemi és furcsa, mindennapi vagy
érdekesen színes megnyilvánulásai iránt. De ez a közvetlen, gondos számbavétel
olykor csaknem aggályos részletezéshez, aprólékossághoz is vezet. S ha nincs is érzelmi, morális vagy eszmei előfeltevésekhez, tendenciákhoz kötve a gondolkodás, a
szemlélet, a gazdag életanyag viszont később sem igazán duzzad távlatos történelmi,
lét- és sorshelyzeti összképpé. Az emberi létdrámák, feszültségek konfliktusokkal és
gondokkal terhelt realitása — szerep híján — kevéssé kavarja fel és teljesíti ki e
kiegyensúlyozottságot sugalló atmoszférát.
Azonban ez a szenvedélytelen, higgadt, reális emberség, amely az íróból, s az
általa kivetített szülőföldből árad, és amely ekként gyógyító megoldáslehetőségeket
is kínál, önmagában is megejtő érték. Miként az író őszinte, önfeledt belémerülése
élményeinek-emlékeinek eléfutó áramába, az a nagy belső tisztaság és tisztesség,
amely valódi részvéttel tölti el mások személyes létproblémái iránt. S nemcsak a
legkülönfélébb sorsok saját érdekű vállalása, hanem az élet kis eseményeinek, jellemző eseteinek a természetes, őszinte és önmagáért való élvezete is mély emberi
hitelűvé és életközelivé varázsolja a környezet s az élet kisebb-nagyobb dolgaihoz
való viszonyulást.
Elemi szépségű mesélő kedvvel, áttételmentes, közvetlen erejű elbeszélőmodorral
adja elő rövid hazalátogatásának történetét az író. Két idősík váltogatja egymást:
az otthonlét jelene, s az íróban feltoluló múltbeli képsorok, a belső monológ szubjektív, kitágított ideje. Amint a hazaérkező író a szüleivel való találkozás után
édesapjával végigsétál Somlyón borvízért a forráshoz, emlékezete külön-külön végigj á r j a a házakat, felidézi lakóit, hozzájuk fűződő gyermekkori eseményeit. Megannyi
jellemtípus, életképlet villan fel ezekben a karakteres pillanatfelvételekben, reális
arcélekben és apró jelenetekben. A messziről ideszármazott, de már ehhez a vidékhez ragaszkodó, élénk szellemű szülők, az egymástól el-eltávolodó régi játszótársak,
barátok és ismerősök, rokonok és szomszédok alakjai, a környék jellegzetes és ismert „
paraszti, polgári és értelmiségi figurái mind önmagukban is, de legfőképpen az íróhoz kapcsolódó viszonyukban, az ő szemén átszűrt részletében érdekes jelenségek.
Inkább a magánszférában kibontakozó vonások, individuális lélektani mozzanatok,
egyéni szituációs elemek hangsúlyozódnak tehát, kevésbé a különös és sajátos voltukban is tipikus társadalmi-történeti holdudvarú motívumok, hiszen nem is célja
az írónak a szociografikus kiteljesítés, a korfestő dimenzionálás — bár érzékeli és
véleményezi a kisebbségi lét egyes fájó pontjait is.
Erősebben érvényesül azonban az elemző és értelmező hajlam, s az általánosító
gondolatiság a gyermek- és ifjúkori önportré és jellemfejlődés lelki arculatának kidolgozásában. Plasztikusan domborodnak ki azok a fizikai, morális és szellemi élmények, amelyek az író lelkületét elsősorban formálták, nevelkedését segítették. Döntő
hatások pedig mindig az emberség fénylő példái, az erkölcs és a felelősség szabad
humánumának mintái. Azé a tanáré, aki megszégyenítő bizalmával vetett gátat a
visszaélő vétkezéseknek. Vagy azé a másiké, aki iskolájában a népek testvérkezésének gyakorlati útját egyengette, példázva a sajátjához forrasztó elkötelezettség szükségszerű összefonódását a mások különbözőségének elismerésével és tiszteletével.
Feltétlen becsületre és morális teljességre szoktattak hát ezek a tanítók és mesterek, s a lélekre bízott tartalmas-szép kötések megtagadhatatlan hordozására. Köztük
alakul az írói érzület, a megértő, mély együttérzésre kész, de sohasem érzelmes,
inkább józan realitásérzékű, szélsőségektől távoli egyensúlyt tartó életkedély. Valami
ellentétek és megélt fájdalmak fölé emelkedő bölcs vitalitás és derű sugárzik belőle,
játékos kedvvel, finom öniróniával és életmeleg, huncutkás mosollyal kísért humorral színezve. Ezért sem ugorhat át a tekintet a humoros emlékképeken: a walesi
herceget váró kisasszonyok megmosolyogtató naivitásán, vagy a háryjánoskodó katonatiszten. Nem feledvén a komorabb tónusokat, a groteszk vagy ijesztő árnyakat:
a falu bolondjait, vagy a történelem, a háború sújtotta-véreztette sorsokat. Tudva,
hogy a szenny kitörölhetetlen realitás, amiképpen az Olt vize is tisztíthatatlan,
hiszen a „mégoly kicsi piszkos víz is mindig beszennyezi a tisztát".
7 Tiszatáj

97

S a visszarévedés egészséges, de nem elömlőn nosztalgikus vágyakat is kelt: a
múltbeli érzetek feléledésére, a természetes, elidegenítő fontolgatások nélküli, szeretetteli emberi kapcsolatok visszatérésére. De ezek is konkrét valójukban, cselekményes helyzetükben jelennek meg, miként a táj, a természeti környezet és az épületek is a maguk éles kontúrjaival, szemléletes látványhűségükben tűnnek föl.
Impresszionista oldottság híján tárgyias szakszerűséggel, olykor tanulmányízűn dokumentatív-informatív közlésmóddal írja le Fodor a település történeti, kultúrhistóriai adatait. (Nagyrészt ez a művelődéstörténeti, helyrajzi kiszélesítés emeli Fodornak ezt a művét előző könyve, a hasonló jellegű Egy nap — egy élet fölé.) Rendkívül tanulságos ez a kulturális örökség, az iskolák, a templom és a kolostor hagyományteremtő tevékenysége. A folytonosságtudatot erősítheti Kájoni János műveltsége, áldozatos munkássága, a közeli Madéfalva, a székelyöldöklés színhelye pedig
arra figyelmeztet, hogy az „igazság kimondásának mindig ára volt ezeken a t á j a kon", s hogy „voltak idők, amikor gőgnek, dölyfnek mondták egyik-másik nép vagy
népcsoport elemi szabadságvágyát". A somlyói kolostor hangulatához kapcsolódik
egy betétnovella is, A feltámadás elmarad, amelynek főhőse a szeretet evangéliumának emberi lényegét fedi föl a valódi jelentést dogmává merevítő, meghamisító hatalommal szemben a filozofikus-parabolikus történetben.
S még néprajzi érdekességekre is kiterjed az író figyelme: a somlyói pünkösdi
búcsú nem hivatalos, pogány napszertartásra visszavezethető szokására. Olyan tényekre (a felkelő nap imádata), amelyek újabb adalékokkal igazolhatják az ősi és
a keresztény kultúra kultikus struktúrájának közös: kozmikus alapú és rendszerszerű kongruenciáját, egymásra épülését.
Hagyományőrző tehát ez a vidék, a székelység lakhelye. Biztonságérzetet ad, s
az állandóság megnyugtató, az értékek változatlan, végtelen — s ezért nehezen kifejezhető — törvényét mutatja. Talán ezért is olyan megnyugtató Fodor Sándor
• hangja; s ezért érezzük, ahogyan Szász János fogalmazza meg: „Van ennek az
embernek a hangjában egy olyan felhang, amitől az ember tüstént azt érzi, hogy
nincsen egyedül." (Kriterion.)
BERTHA ZOLTÁN

Gémes Eszter: Mindig magam
Idő kell az önéletrajzhoz, sok idő. Eszter néninek bőven jutott belőle, m á r csak
egy esztendő hiányzik a nyolcvanból. Idő kell a megíráshoz is. Egyedül él, ráér, gondolhatja akárki. Nem igaz, a parasztasszonynak soha nincsen ráérő ideje. A m u n k á tól nem lophatja el, mert fölszalad a gaz, leérik a gyümölcs. Lopja magától, elveszi
az éjszakából.
De honnan van bátorsága egy őszeszéki parasztasszonynak, hogy megírja az életét? Van egyáltalán megírni valója? Százból száz félrehúzódik, ha kérdezik, és az
urához küldi a látogatót. Az ember illetékes arra, hogy élete, hogy történelme
legyen. Az asszony sorsa, hogy kövesse, mint az árnyék, árnyékot írni pedig nem
érdemes. Az utóbbi években ez is változik. Egyre több üzenetet kapok, hogy ez is,
az is elmondaná az életét. Azelőtt is kaptam, de asszony nem volt köztük. Regina
néni Tápén azt ígérte, maga írja le, mert annyit elmondani úgyse lehet. Gémes
Eszter belevágott, igaz, mások biztatására, és be is fejezte. Törvényes sorsa az lett
volna az írásnak, hogy bekerüljön a múzeumba. Be is jutott, néprajzgyűjtők múzeumi pályázata révén. A múzeum megőrzi, és ha kíváncsi kutató ráakad, ember is
98

lesz, aki elolvassa. Ki nem mondható nagy örömöm, hogy ez a könyvnek való életírás a napi élet forgatagába is belekerült. Hogy könyv lett belőle.
Az életrajzok, visszaemlékezések korát éljük, nagy idők nagy emberei rakják
betűkből újra éveik lépcsőit. Legtöbbször a maguk igazolására. Hitelüket növeli,
hogy bőrükön érezték, vagy maguk csinálták a történelmet, de a kérdőjeleket is
maguk rakják föl írásukra: ki vetne követ magára, tulajdon kezével? Gémes Eszter
a minden idők történelmének legalsóbb rétegeit járta meg, szava nem, csak munkája épült be a történelembe sok tízezer társáéval együtt, most legalább beszélhet
róla. Marad azonban a kérdés: magát írja, vagy azt az asszonyt, amilyen szeretett
volna lenni? El lehet-e hinni, amit leír?
Az első olvasás első fél órájában turkálni kezdtem a könyveim között. Fázhatott
volna az ötesztendős kislány lába, ha apja-anyja kiengedi a vonathoz, amely a nagy
fejedelem hamvait hozta? Elszégyelltem maéam: októberben volt, fázhatott. A tizenkettedik oldalon rámpirít. Gyerekesen komoly átokkal megvereti Gyura bácsit, mert
csúfolta. Meg is hal, még abban az évben. És jön a bizonyíték, a csalhatatlan jel:
„Mielőtt a sorokat leírtam, kimentem a temetőbe, megnéztem a keresztjét, valóban
1906-ban halt meg." Ettől kezdve a kételkedés jogát átruházom másokra, én elhiszem, amit leír. És a beállítások? A maga felé hajlított kéz? Szerencsém van, tartását, konok-kemény igazságtudatát személyes találkozásokból ismerem, a gyanúnak
ezt a szárnyát könnyen elhessentem. Egyszer visszatér még a gondolat, a megírt
bizonyíték hozza elő, olvasás közben. A buzgón vallásos asszony elmondja kései
szerelmét, a Béninek nevezett férfival történt- „elbukását" is. Azt hiszem, ez az
asszony gyónás közben se lehet őszintébb, mint amikor papirossal-tollal marad
egyedül. Érdemes tehát elolvasni ezt a könyvet.
Elolvasni, ha olvasható. Megtanulta a paraszti munka minden ágát, azt is, amit
a férfiakra szokott róni az élet. Megtanult varrni, mint sok más asszony. Megtanult
barackot szemezni, piaci kofákkal dűlőzni, agitátorokkal vitatkozni, saját erőből
házat építeni, két kezével kemencét rakni — de hogyan tanult meg írni? Nem leírni, hanem megírni! Ügy hajlítani egymáshoz a szavakat, hogy kopogjanak, ha kell,
ritmusban hullámozzanak, kiáltsanak vagy örömet öntsenek a sok keserűség mellé
— ezt honnan tanulta? Anyja analfabéta volt, de apja szerette a könyvet. Hangosan
olvasták otthon, amit a könyvtárból hazavittek. Innen lenne az indítás? Azt hiszem,
a régi tételt igazolja ez a könyv: bizonyos szintig meg lehet tanulni írni, egy csomó
dolgot meg is kell tanulni, ha írni akar valaki, de az alkotás magja ha nincs elvetve
benne, nem is virágzik ki. Aki az önéletrajz megírására biztatta, „úgy szerette volna,
ha én követem valamelyik író útmutatását. Nem tudtam úgy írni, száraznak, lopottnak találtam. Írtam a magam módja szerint". Ez is hozzá tartozik Gémes Eszter
tartásához. Pedig sokat olvasott, választhatott volna valakit, akihez igazodhatott
volna. Talán időt is nyerhetett volna vele, a segítők hamarabb is kiadóhoz kormányozták volna.
Társsal, de társtalanul, egyedül bolyongott a nagyvilágban — írja magáról.
A toll és a papiros menedéket adott neki. „Ha élő társam nincs, aki hallgassa, van
holt, itt az irka, ennek meg kell hallgatni, mert rányomom a tollam, és nem szaladhat el előlem. Szaporodott a vers, vagy ezer darab. Mindegy, hogy kicsiből erednek-e, vagy nagyból." Első könyve jelent meg, de több kötetre valót írt eddig, és
irkákba rója sorait még mindig.
Az első biztatás? A szirmot bontó napsugár? Valami határtalan nagy mozdító
erő kellett — gondolja az ember —, hogy először írni kezdjen valaki, miután átlépte
élete felét. Példa lehetett volna Veres Péter is, Szabó Pál is. Gémes Eszter példája
Buknic Pista volt, aki lipicai két gebéjéről vég nélkül tudott beszélni. „Ha Buknic
Pista két lóról ennyit tud beszélni, miért ne tudnék én is!" Legyünk tehát hálásak
Buknic Pistának, hogy lovat vett a kisteleki vásárban. Ha meg nem teszi, biztosan
más bizseregtette volna tollforgatásra Eszter néni három ujja végét.
Amit róla mondani lehet, elmondja maga. Saját gyereke nem volt, mégis első
díjat nyert gyereknevelési pályamunkájával. Egy hete volt az írásra, de csak este,
7*

99

mert nappal eljárt kukoricát szedni. Itt enged csak, kicsike nyíláson, betekinteni
„írószobájába": „Csak az első nyomot megtaláljam. Aztán megy. Néha napokig nem
jön meg a rendes nyom, amin el lehet indulni. Most nagyon ügyesen rájöttem, ment,
mint a karikacsapás."
Pályadíjairól számadást csinál könyve végén. Fölsorolja azokat a helyeket is,
ahonnan nem kapott semmit. Hadd egészítsem ki ezt a listát egyetlen tétellel, mert
jellemző a parasztasszonyíróra. A Délmagyarország folytatásokban közölte az életrajzot, szokásosan csekélyke honoráriumot fizetett érte. Biztattuk, menjen el, lásson
legalább annyit a világból, ameddig ez a pénz elér. Motoros permetezőt vett rajta, a
szomszéd rokonnak, mert ő már öregszik. A gép fejében az ő gyümölcsfáit is megpermetezik. (Magvető.)
HORVÁTH DEZSŐ

„Kihűl majd e táj"?
ZALÁN TIBOR: FÖLDFOGYATKOZÁS

Elsőkötetes költőről írni mindig felelősség, Zalán Tibor könyvéről számomra még
a szokottnál is nagyobb, mert Zalán innen, Szegedről indult. Ilia Mihály indította
útjára, a Tiszatáj közölte először. S ha a szokottnál személyesebb hangon szólok a
kötetről, akkor annak az is oka, hogy magam is tanúja voltam Zalán „készülődésének", hogy magam is bemutattam már őt felolvasóesteken, hogy Baka, Petri Csathó,
Géczi, Téglásy és Belányi mellett ő is ott szerepelt a szerkesztésemben megjelent
Gazdátlan hajók című szegedi antológiában. Ezért is vártam már s örömmel vettem
kezembe a kissé „megkésett" kötetet, amely első változata óta át is alakult.
A jól szerkesztett, öt ciklusba rendezett kötet 54 verset tartalmaz. Bizonyára
nem véletlen ez, hiszen a versek száma egyúttal Zalán életkorára is magyarázatot
ad. 1954-ben született, Lipák Tibor névre keresztelték. A Zalán Tibor felvett név,
így ír róla a szerző: „Zalán Tibor: kitalált személy, egy idegen, így tökéletes viszony
mindenhez."
Mit vetít ki magából s élményeiből e kitalált személybe Lipák Tibor? Milyen
világ az, amelyben ez az „idegen", a lírai én, Zalán Tibor él, mozog, lélegzik? Milyen
az a teremtett „táj", amelyet verseiben bejár? A Földfogyatkozásbari olvasható versek komor líra darabjai. Ezt már a versek megjelenítette évszakok és napszakok is
jelzik. Ha ugyanis képzeletben magunk is megindulnánk Zalán útján, bizonyára
nehezen tévednénk el, mert mindenütt ugyanazon a hideg őszi és fagyos téli tájon
járnánk az este és az éjszaka sötétjében. Elég csak verscímeire figyelnünk, máris
minden versciklusában találkozunk az ősszel, a téllel, az éjszakával (Éjszaka, amikor
eljöttek, Lassú téli menet, Mária-ősz, Lovasok havon, Portyázó fagyok,
Karneváli
havazás, őszbe temetett város). Szükségszerűen követi az őszt s a telet az a hideg
kolorit is, amely e versvilág sajátja. A fehér s a kék a meghatározó szín. Egy verscímében Acélkék álomban járunk, a Lassú téli menetben „fehér kucsmájú a f a g y . . .
hímzés patyolat i n g e n . . . bárányok meleg hamvadása kékellik reá", másutt „Köd
harapja a holdat, ragyognak a sóhegyek" (A férfi indulása), „kék fenyők k ö z ö t t . . .
kék fagyban megpattant vasak pengenek" (A készülődés órái).
De vajon mi a magyarázata e télidőnek, e kék-fehér világnak, melyet jobbára
csak a vér pirosa „tarkít"? A Fohászkodás igéinek múltidejűsége már segít eligazodni bennünket: „Megrakodtunk téllel, fagyokkal" — vallja a költő, mintegy je100

lezve, hogy e komornak látszó világ, a költő e teremtett világa nem más, mint a
múltból örökölni vélt nehéz örökség. A kötetet nyitó cím nélküli, mottóként is olvasható vers sorai a személyes sors egy tragikus pillanatában mutatnak rá e komornak tűnő költői szemlélet gyökereire. A gyerekkorba visznek bennünket e sorok:
„A téglagyári tó! Anyám a parton / agyagtól maszatos gyermekarcom / Homályos a
kép Pirosas a széle / Ráfreccsent nagyapám torkavére." Ez a megtalált pillanat, az
indulás, a költői és emberi útkezdés gyerekkorban föllelt mozzanata, hirtelen felismerésekkel, sejtelmekkel terhes pillanata, amelyben együtt az emberi-egyéni tragédia s a történelem kíméletlensége is: „Készültem, a világot felképelem / de bokorban várt a történelem." így lesz érthető, hogy a tél a tragédia e korai átélésében
kap magyarázatot: „Egyszerre lett tél nem telelődött / S hazáig az út És hó így kezdődött." S e néhány sorban ott van az az önkéntelenül vállalt örökség, amely megszólalásra kötelezi az embert, ott van tehát az az élménysor, amely Lipák Tibort —
szerinte — költővé tette. Erre utal az „így kezdődött" súlya is. Az „És hó" pedig a
történelmi múltat is versbe idézi, hiszen mindannyiunkban ott él e sor kiegészíthetőségének a kényszere, Vörösmarty Előszója: „Most tél van és csend és hó és halál."
Talán épp ezért is szerencsésebb lett volna, ha a kötet megőrzi eredeti címét —
én még úgy olvastam a kéziratban —, a Portyázó fagyokat, mert az sokkal többet
mondott volna Zalán költői világáról, mint akár a később választott Heródes-idő
(amely inkább csak az utolsó ciklus néhány jellemző darabját példázza), vagy a
végső változat. De a Földfogyatkozás cím is felhívja azért a figyelmet Zalán költői
világának egy lényeges sajátosságára, arra, hogy e fiatal költő rendkívül fontosnak
tartja vallatni a múltat, a történelmet. A múltidézés, a szinte meztelenre, sőt csontig
vetkőztetett múlt gyakori eleme verseinek, mint ahogy a „gerinc", a „borda", a
múlt „nyomainak" motívuma maga is gyakori (Lassú téli menet, Ha
találkozunk,
Karneváli havazás, Portyázó fagyok). Ezt a múltidézést, múltébresztést tarthatta
fontosnak a kötetben Szeift Béla is, amikor a már megkövesedett, elmeszesedett, a
múltat kereső ember számára fontos jelnek számító, a földből éppen kibontott gerinc- és bordacsontokat ábrázoló ötletes, kitűnő fedéllapot készítette a kötethez.
Zalán Tibor verseit komornak mondtuk, de ez nem jelenti azt, hogy egyúttal
pesszimista költő is lenne. Tragikus szemléletű s ugyanakkor kemény is, s ezt verseinek élményvilága magyarázza, értelmezi. Szemléletét azzal is hitelesíti, ahogy a
XX. század egyik sajátos paradox költői kételyére — érdemes-e egyáltalán írni? —
válaszol. Kötetének fülszövegén a költő ezt írja önmagáról: „A szavak devalválódásának idején is — A költő értékeket keres és hozzájuk mértéket állít." S az értékek között számára a múltban és a jelenben is a haza és a szabadság adja a legtöbbet. A történelem újraélése, ú j r a és másként elsajátítása is nemzettudatának,
hazakeresésének és hazára találásának módját jelenti. Ilyen versek a Vadon, a Lőrinc s a költőbarátnak, Baka Istvánnak ajánlott Kihűlt tárogatók is. Egyik legszebb
versében, a Portyázó fagyokban megszólal a hirtelen megsejtett félelem: „Mi lesz,
ha kiűznek ez legutolsó tájból / hol lesz menedékem — elfogyok / mint a népdal
urasodó szájról." A Szembevert világban még csak annyi történik, hogy — bár keményen, de — csupán a szükségszerűt vállalja: „Hadakozik hát, míg reá nem
őszül, / mordan túléli sorsát is egészül / az ember s beáll kötésig a télbe"; a Fohászkodásban már megjelenik egy ú j fontos motívum, a „szél", amely Zalánnál a
szabadság szinonimája is lehetne: „Zarándok szél, lapozd át ezt a vad tájat!" —
mondja az első versszakban, hogy később a tél és tavasz ellentétében az utóbbit
követelhesse, ú j r a felvillantva egyúttal a kötet egészét meghatározó motívumokat, a
„tél", a „fagy", a „borda" motívumát is: „Járj, suhogtasd ránk tavasz-ízét ruhádnak! / Megrakodtunk téllel, fagyokkal / fűrészel, tör bennünk a kétség, / bordánkon
óriás ujjak citeráznak."
Zalán Tibornak épp a múltra ú j r a és ú j r a rákérdező, a hazakereső, igazságkereső versei a legjobbak, mert ezekben — a nemzedékére oly jellemző — önközéppontúságról, alanyiságról, az individuális létből-egyéni sorsból mítoszt faragni akarópróbáló magatartásformáról tud lemondani s vállalja helyette a nehezebben járható,
101

de — véleményem szerint — értékesebb: a nagyobb közösségről nagyobb közösségnek felelősséggel szólni akaró költő magatartásformáját. Természetes, hogy e versei
között kevés még az igazán eltalált, a személyiségével is harmonizáló, de máris van
néhány ilyen költeménye. A Lőrinc ben olvasható például e két sor: „Kihűl m a j d e
táj, dér vonja be / szívig gyökerező kardvágásainkat." A történelmi idő kegyetlenségére, kíméletlenségére hívja fel a figyelmet az 1514-re utaló vers, de ugyanakkor
ott a mégis vállalás követelménye is, mint a legfontosabb mozzanat. Költői elhivatottságtudatának mélyén szintén ez munkál. A cikluscímadó, már idézett pillérversben, a Portyázó fagyokban így ír: „Kéttornyú Abony, soktornyú bánat / küldött a
dallal érjem el hazámat." Múltidézés, hazaféltés, hiánytudat, félelem és szorongás
integrálódnak e versben, de úgy, hogy minden fölé nő a mégis vállalás,' a költői
küldetésbe vetett hit s Zalán e küldetését is megalkuvás nélkül a k a r j a teljesíteni:
„nem állok semleges zászlók szelébe / vállalom sorsod — ha vesztes is / magam
indulok mezítláb elébe".
A könyv természetesen nincs híján az elsőkötetesekre oly jellemző, a költészetbe
indulás mozzanatait megformáló verseknek sem, amelyek direkt módon fogalmazzák
meg Zalán önmagával szembeni igényeit (A fiú indulása, A férfi indulása, Az út
kirajzolódásai, A készülődés órái), s regisztrálják — néha túlzott öntudattal — az
önmegvalósítás költőként átélni vélt állapotát: „Költő vagyok, kiben / a világ kell
nyerjen távlatot" (Parázs zuhant szemembe). Ezek a költői státushoz való viszonyt
vizsgáló versek gyengébbek a kötet egészéhez mérve s nemcsak azért, mert túlzottán
direktek, haném azért is, mert hiányzik belőlük az elhivatottság jogossága-bizonyossága.
„Költőnek elégetett kéziratai adnak meleget" — í r j a kötete fülszövegén Zalán, s
ebből talán arra is következtethetnénk, hogy vonzódik a groteszkhez. A valóság
azonban más: nincs affinitása a groteszkhez, de még a játékosságnak, a humornak
is híján vannak versei. E szempontból a jól eltalált szerelmes versek képeznek csak
kivételt (Kert, Parázs zuhant szemembe, Utazás a fájdalom
gépein).
A Földfogyatkozás
— bár gyenge versek is kerültek bele (Létszám,
Bűvölő,
Rikoltozó) — első kötetként jó könyv, mert egy határozott körvonalú költői portrét
mutat. A kötet legjobb versei (Heródes-idő, Portyázó fagyok, Utazás a fájdalom gépein, A Kormos fekhelyei) már mutatják a továbblépés lehetőségét is. A szabadverstől, a képverstől és a nemzeti hagyományoktól egyaránt ösztönzött „hosszú vers"
felé viszik Zalánt. S bár e versek néha zsúfoltak, mégis azt kell mondanom, hogy
ezzel együtt képgazdagságuk, expresszivitásuk a legfőbb formai erényük. Ezt, s hogy
kitűnően bánik a szabadverssel, a nagyobb formátumú művel is —- már bizonyította
Zalán: a kötete összeállítása után megjelent (Mozgó Világ, 1979/4.) Ének a napon
félejtett hintalóért című versével.
Eddigi művei ismeretében s első kötete, a Földfogyatkozás
megjelenése után
bízom Zalán Tiborban s kívánok neki „derűsebb tájat", „színesebb világot"! (Kozmosz.)
SZIGETI LAJOS

102

„Kezemet hogy a tollnak adtam"...
ANDRÁSSY LAJOS: HOL VOLTÁL AKKOR, SZERELEM

Elégikus hangoltságú a szegedi költő újabb — immár negyedik — verseskötete.
Elégikus: legalábbis esélyeiben, vélhető elemi inspirációiban, hiszen az egykor és
most szembesítése, a vágyak és a szűkülő lehetőségeket nyújtó valóság összevetése
alkotja többnyire a futó ihlet forrását. Az egykor: az elmúlt fiatalságot, a tevékeny
élet hajdani lendületét, a szárnyaló remények évadját idézi — a most: a nyomasztó
betegség maradandó szorításának gyötrelmeiről, a mellőzöttségtudat türelmetlenségéről, a kísértő magánosságról, a kényszerűen viselt visszafogottság keserűségéről
tudósít. S e krízisekkel teli életszakasz a kikerülhetetlen számadás kezdete egyben
— önvizsgálatra, fegyelmezett ítélkezésre késztetően. Az illúziók fájdalmas könyörtelenségű elutasítására sarkallva.
A visszatekintés — sikerek elkönyvelése mellett — kudarcok és kételyek sorát
vonultatja föl, a kibontakozó kép, a nehéz múlt és a jelenbeli sorshelyzet egymást
idéző tanulságai kétségkívül megrendítőek. A művészi összegzés is ilyen — lehetne,
ha a költő meg is küzdene föl-föltoluló szkepszisével, ha valóban szembenézne krízisének természetével, okokkal és következményekkel. Ha vívódásának fedezetében
egy autonóm világkép kikristályosodott értékrendszere állna, ha a vágyak, eszmények és a pillanatnyi valóság konfrontációjának érvényessége túlmutatna a panaszok, sérelmek körzetén, a magánérdekűség övezetén. Ha az egyéni sorsot olykor
distanciáltabban — egyetemesebb összefüggések erőterében — szemlélné és értelmezné. Ha ennek megfelelően gazdagodna e líra formateremtő elveinek szűkösre
szabott köre. A megtett út tanulságai, a jelen válságos mozzanatai ekkor válhattak
volna igazán katartikus erejűekké: valóban megrendítőekké. A primer élmények
ekkor alakulhattak volna át elevenebb esztétikai minőségekké.
Andrássy Lajos azonban — egyelőre úgy tűnik — túlontúl könnyen oldja föl
sorjázó konfliktusait, így gyakran csak töredékes művészi eredménnyel restaurálhatja — mélyen talán meg sem rendített — öntudatát. Pedig a „csúcsokra törtem
mindig" és a „fegyverzetem szerény" fölvillanó ellentéte az eddigi pálya egészét
érintő valóságos antinómiát sejtet, amelyet — autentikus módon — semmiképp sem
szüntethet meg „az erőmből ennyi tellett" önkorrigáló, különbékére hajló elégedettsége. Vagy: a tűnő ifjúság miatti fájdalmat — a benne rejlő tragikum megélése,
emelkedett vállalása helyett — egyszerűen félresöpri az „így sem vagyok akárki"
hetyke és kissé profán magabiztossága. A valódi, mély vívódás súlyos tétje vész így
el, a szemlélet ugyanis a könnyebb ellenállás irányát választja, de ezáltal — persze
— a művészi értékességet, jelentékenységet kockáztatja,
A szándék és valóság fölismert, de tisztázatlanul hagyott ellentmondása a
lírikusi magatartás ambivalens megnyilvánulásait szüli, ezzel bosszulja meg magát.
Mert az egyik oldalon szaporodnak a kérdőjelek, a bénító kételyek, a belső bizonytalanság figyelmeztető impulzusai, a másikon pedig a fedezetlenül maradó értékállítások és egy hallatlanul felstilizált önarckép vonásai. Vagyis az el nem fojtható
kételyeket csak a végletesen megnövelt küldetéstudat próbálja ellensúlyozni: „gyermekként ért a tűzkeresztség / s hitem se kaptam ingyen ott: / törvénysértések
földrevertek / s rámtaposták a Csillagot! / felálltam mégis: égrelöktem / szívemet:
lenne jel s r e m é n y ! . . . / S úgy osztanám hitem: ne vesszen / szikrája sem — de
mint a fény / t e r j e d j e n . . . " (Örökhagyó).
A kísértő belső bizonytalanság — szükségképp kiszolgáltatottsághoz vezet. A sérelmek — például az Asszonyomhoz című vers tanúsága szerint — ezért is vernek
a lélekben sokszorosára erősített visszhangot: „Tiszta szívemből szűz igéket / álmodtam versbe — s lám mivé lett! / gúnyolhat érte semmi-ember / ki hadba sem járt
103

vívni sem mer / csak vélt hatalmát pajzsul öltve / bőszít — rohannék én a tőrbe!"
A szenvedélyesség itt — egy szempontból — téves logikába f u t : az életfedezet
ugyanis önmagában még nem esztétikai menlevél. A küzdelmes, igaz eszmék vezérelte pálya, az erkölcsi tisztaság nem biztosítja — nem biztosíthatja — szinte automatikusan a művészi jelentékenységet. A sejthetően konkrét sérelmeket megtorló
indulat a műalkotás strukturált közegébe emelve, szükségképp általánosabb érvényű
jelentésrétegeket vesz föl, olyasfélét is sugalmaz tehát, hogy a bíráló csak „semmiember" lehet, s annak, aki e költeményeket megítélni próbálja, militáns tulajdonságokkal és tapasztalatokkal kell rendelkeznie, pontosabban: a szerzőéhez hasonló
mentalitásúnak kellene lennie.
A hit és a harc e lírikusi világ kiemelt fontosságú — egymást feltételező —
motívumkettőse. A kombattáns elkötelezettségen alapuló, leginkább ebben megnyilvánuló hit leglényegesebb övezete a jövő iránti rendíthetetlen optimizmus, a haladás
folytonosságának — önmagában feltétlenül vonzó — megingathatatlan bizonyossága.
De épp ez teszi feltűnővé a jelennel, a múlttal való igényes számvetés hiányát. Gazdagabban árnyalt társadalomkép, komplexebb történelmi tudat haladhatta volna
meg a „rendet rendbetettük" zavaróan egysíkú — a valóság törvényszerű ellentmondásait nagyvonalúan zárójelbe tevő — szemléletét, a hit mélyebb fedezeteként.
Mert enélkül viszont a hit csaknem a priori értékké válik, m á r - m á r irracionális
színezetet ölt. Hangsúlyozzuk: korántsem e hit lehetséges tartalmát, alapirányát, netalán puszta jogosultságát kérdőjelezzük itt meg, hanem a meggyőzőbb, átfogóbb és
korszerűbb gondolati-világnézeti hátteret hiányoljuk, a remények és a változó t á r sadalmi valóság tudatos szembesítésének élményeit igényelnénk. S általában: e költeményekben a kollektív érdekű cselekvés és a harc, a bajvívás szinte identikus tartalmú fogalmak. A harc viszont — szükségszerű szemantikai vonzatként — megsemmisítendő ellenséget feltételez, a cselekvés iránti vágyak ennyiben kissé anakronisztikusak.
Az egyszerűség Andrássy Lajos eddigi költészetének karakteradó sajátossága.
Amaz értelemben is, hogy az elvontabb meditációk, a bölcseleti érvényességű — a
természeti és társadalmi létezés törvényeire irányított — reflexiók, a kísérletező,
poéta doctusi hajlamok, a formaújító törekvések jobbára idegenek e líra tartományaitól, a költői magatartás, nézetrendszer és ízlésvilág jellegétől. A közvetlen vallomásszerűség, a direkt alanyiság, a tételes — ismeretlen terrénumok meghódítására
nem vállalkozó — gondolatiság uralja e versek birodalmát. Maradandóbb élményt
nyújtó alkotásainak sora e kör lehetőségein belül maradva kerekedik műegésszé
(például Ködeső, Tiszavirág, Verseimhez stb.). Az egyszerűség változatai azonban —
olykor — veszedelmesen a klisék szintje felé közelítenek. A „szomorú ha nincs egy
jó barátod" vagy az „Éljünk egymással most már emberibben" típusú általánosságok
már a művészi erőt csökkentik — komoly mértékben.
„ . . . későn jött e versre-szomjazás" — olvashatjuk a Mentő körülmény című
költeményben. Nem véletlen tehát, hogy a tevékenyebb élet iránti vágyak többnyire
a lírán kívüli területeken keresik, remélik beteljesülésüket. Sejthetően a mostani
sorshelyzet kényszerei növelték meg a versírás tétjét, személyes jelentőségét. A kedvtelés ekként vált lehetséges cselekvési formává. De az eszmei-művészi értékek nem
növekedtek e feltételezhető metamorfózis arányában. „Mentő körülmények" — persze — mindig akadnak. De a privát természetű emberi motívumok már kívül esnek
a kritika egyezményes illetékességi körén. (Szépirodalmi.)
BALOGH ERNŐ

104

Csukás István: Petőfi a szlovákoknál
A szlovák—magyar irodalmi kapcsolatok kutatásában Csukás István jelentős
érdemeket szerzett. Monografikus munkában derítette föl Ady Endre szlovák fogadtatását, értékes adalékokat közölt a szlovák József Attila-képről, értekezésekben mutatta be, hogyan fordították szlovákra Babits, Kosztolányi, Juhász Gyula és Tóth
Árpád verseit, s az utóbbi időkben az irodalom és a nemzetiségi politika összefüggéseiről közölt megvitatni érdemes dolgozatokat (Svetozar Húrban Vajansky, Jókai,
Ady, Vajda János kapcsán).
Petőfi a szlovákoknál című könyve lényegében 1965-ben már készen állt, részletei a szegedi Tanárképző Főiskola Tudományos Közleményeiben megjelentek. A kedvező fogadtatás (Szalatnai Rezső elismerő sorai, szlovák részről R. Chmel méltatása)
mégsem siettette a nemcsak irodalom-, hanem kapcsolattörténetileg is fontos mű
megjelenését. Erre csak 1979-ben kerülhetett sor. Mindez hozzátartozik — nemcsak
a könyv sorsához, hiszen a könyveknek megvan a maguk sorsa, hanem a szlovák—
magyar kapcsolattörténeti kutatások sorsához is. S ezt kell szem előtt tartanunk
ismertetésünk fogalmazásakor. Mert az 1965 utáni kutatásokat így nem kérhetjük
számon Csukástól; nem róhatjuk föl neki, hogy nem ismerte Anton Popovic elemzését Smrek „Hírős v á r o s . . ."-fordításáról, tudniillik a jeles szlovák költő szlovák
irodalmi nyelven és sárosi szlovák tájszólásban megkísérelte a tájnyelvi Petőfi-költemény fordítását. Nem hiányolhatjuk, hogy az Irodalmi Szemlében 1973-ban cikk
próbálta tisztázni a „szlovák Petőfi", Jankó Král' viszonyát a márciusi fiatalokhoz,
Jókaihoz és Petőfihöz; feltehetőleg Csukás dolgozatának kéziratát már befejezte,
mikor a kitűnő szlovák irodalomtörténész, Milán Pisút megkísérelte Petőfi Sándor
és Jankó Král' költészetének egybevetését. S az 1973-as év Petőfi-irodalma (történészek és irodalomtörténészek újabb nézőpontú elemzései Petőfi és a nacionalizmus
tárgykörében) lényegesen módosította, gazdagította Petőfi világnézeti fejlődéséről
eddig vallott álláspontunkat. S Emil Boleslav Lukác hatalmas fordításkötete,
„A Duna vallomása" „Petőfi-blokk"-jának vizsgálata is — éppen az említett ok
miatt — kényszerűen el kellett hogy maradjon.
Az 1965-ben lezárt kézirat 1979-es feltámadása mégsem haszon nélkül való. Sőt,
feltárt anyagával, fordításelemzéseivel bizonyítja, hogy a kiadás még mindig időszerű volt, a könyv anyaga a továbbiakban szervesen épül bele a Petőfi-kutatásba
és a kapcsolattörténetbe.
Csukás a rövidre fogott előszón kívül négy fejezetre osztja könyvét. Az elsőben
Petőfi és a szlovákok viszonyáról értekezik. Azt indokolja: miért nem visszhangoztak Petőfi szlovák kortársaiban a „világszabadság" költőjének költői és forradalmi
vívmányai, és általában: mi akadályozta Petőfi és szlovák kortársai megértését?
Amit a magyar nacionalizmusról Csukás állít, azt jórészt elfogadhatjuk; de a költői
vívmányok megértésének volt egy nagy akadálya a szlovákok részéről. Tudniillik a
Stúr-iskola önkorlátozó természete. Az irodalmi iskolát teremtő, az irodalmi nyelvet
kialakító publicista, költőpróféta Stúr ugyanis a költészet bizonyos szektorait elhanyagolhatónak vélte (például a szerelmi költészetet), mert ez — szerinte — akadályozza a költőt a nemzet, a nép ébresztésében, a népért folytatott harcban. Még a
nem teológiai végzettségű Jankó Král' sem mert bizonyos műfajokat meghódítani,
részben ragaszkodván az akkori szlovák irodalmi úzushoz. A második fejezet címe:
Két nacionalizmus ütközőpontjában. A XIX. század második felének szlovák Petőfirecepciója a vizsgálat tárgya. S ezt Csukás műfordítás-elemzésekkel, a szlovák irodalmi fejlődés beható ismeretében végzi el, és ezt társítja a magyar uralkodóosztályok nemzetiségi politikájára adott szlovák válaszok tárgyszerű, higgadt mérlegelésével. Igen tanulságos például, ahogy bemutatja a költőként egyébként jelentéktelen
Bansell útját a Petőfi-rajongástól a magyar forradalmi költészet teljes és igazságtalan elítéléséig. Itt talán azt is meg lehetett volna említeni, hogy a Csukás által
105

elemzett Bansell-dolgozat (A magyar forradalmi költészet szelleme) nemcsak Petőfit
ítéli el forradalmi verseiért, hanem Vörösmarty Mihályt is a pellengérre állítja Honszeretet, Jóslat, Bajza Józsefet Sóhajtás című költeményeikért. Ebből a korszakból
magasan emelkedik a legnagyobb szlovák költő: Hviezdoslav, akinek Petőfi ifjúkori
ideálja volt, és akinek nemes magatartása élénk visszhangot váltott ki a szlovák és
részben a magyar közvéleményben.
A harmadik részben „Kínzó örökség"-ként tárgyalja a szerző a két világháború
között hírlapokban és másutt napvilágot látott Petőfivel kapcsolatos szlovák reagálásokat, és ezt összekapcsolja a Sarló Petőfi-kultuszával. Ebben a fejezetben Csukás
eltér a címtől. A Sarló ugyan a dunai népek testvériségének eszméjét vallva, koszorúzta meg a budapesti Petőfi-szobrot, illetve a Pozsonyban akkor ládában őrzött
Petőfi-szobrot (erről az akcióról nem esik szó a könyvben); de ez a Sarló magyar
fiataljainak bátor és tiszteletre méltó lépése volt, és csak kihatásaiban illeszthető
bele a Csukás tárgyalta folyamatba.
A negyedik részben „Petőfi a forradalomé" cím alatt tekinti át az 1945. utáni
fejleményeket, nem hallgatva el a kezdeti nehézségeket, de — helyesen — J á n
Smrek kitűnő fordításait a középpontba állítva. Csak sajnálhatjuk, hogy az E. B.
Lukác által készített 1951-es Az Apostol-fordítás alaposabb elemzése elmaradt. Pedig
Csukásnak erőssége a fordításelemzés, Ján Smrek kötetét például egészen kiválóan
mutatja be. Az egyes fordítások zökkenőit szembesíti Smrek poézisével, és így tud
helyes magyarázatot adni. Viszont kissé logikátlan és az adott helyzetet nem ismerők számára megoldhatatlan rejtvény a könyv 209. lapjának utolsó bekezdése. Smrek
kötetének elemzése után egy hirtelenül „fellobbant vitá"-ról szól, amely Bansell
életművének kiadása körük robbant ki a sajtó alá rendező szlovák kutató és a bíráló
magyar nemzetiségű kutató között. A vita — mint azt Csukás megállapítja — „egyik
oldalon sem volt teljesen mentes az elfogultságtól". Abban is igaza van, hogy nem a
szlovák Petőfi-kép szempontjából tanulságos; de ha már említette, akkor részletesebben kellett volna szólnia róla, mert így az olvasó csak sejt, méghozzá feltehetőleg
többet sejt, mint ami valójában történt. Bansell életművének helytelen interpretációjára azzal válaszolt ugyanis a magyar kutató, hogy tagadta Petőfi nacionalizmusát. Csukás az első fejezetben részletesen szólt Petőfi úgynevezett nacionalizmusa
jellegéről, talán az Élet vagy halál című versből még jobban kiemelhette volna
Petőfi felismerését: „Reánk uszít a hűtelen király!" S az azóta közreadott kutatások
mind a reformkori nacionalizmus, mind pedig Petőfi vonatkozásában jóval túlhaladták az akkori álláspontokat. így ez a bekezdés akár el is maradhatott volna.
A könyvet záró Visszatekintés összefoglalja a szlovák Petőfi-kép kialakulásának
állomásait, a dolgozat főbb eredményeit, és rámutat arra, hogy ennek a sokáig
kényes témaként számon tartott kapcsolattörténeti folyamatnak kutatása felfedte: a
mélyreható, a társadalmi összefüggésekre is figyelő elemzés nemcsak irodalomtörténetileg fontos mindkét nép, mindkét irodalom számára.
Csukás István „Petőfi a szlovákoknál" című könyve jól és színvonalasan teljesítette feladatát, számos ú j adatot tárt föl, érdekesen elemezte a szlovák Petőfifordításokat, és tárgyilagosan reagált a nemzetiségtörténet még mindig kellően fel
nem dolgozott mozzanataira. 1965-tel zárja bőséges irodalomjegyzékét. Az azóta
kiadott tanulmányok, adatközlések módosították ugyan részleteiben Csukás megállapításait, alapjában azonban alátámasztották mondanivalóját. (Madách.)
FRIED ISTVÁN

106

Jókai Mór: Emléksorok. Napló 1848—49-ből
A közvetlenül Világos után, 1850-ben papírra vetett Emléksorok a szabadságharc
történetének 1848. december 31-től 1849. április 14-ig terjedő időszakára vonatkozóan tartalmaz fontos utalásokat. A későbbi Jókai-művekhez alapanyagul szolgáló
munkát Nemeskéry Enikő rendezte sajtó alá, látta el pontos-aprólékos jegyzetekkel,
illetve a kézirat útjáról beszámoló, a szerző szándékait felvillantó utószóval.
Az 1848-ban a forradalmi ifjakkal induló, 49-ben békepárti álláspontra helyezkedő, végül a dualista rendszer hívévé szegődő politikus-naplóíró a visszaemlékezésekre általában jellemző szubjektív hangnemet végletekig fokozva, az objektivitásnak még a látszatát is gondosan kerülte. Rosszindulatú elfogultsága zavaró ellentmondásokhoz vezetett, olyan alapvető összefüggések megértésének vált akadályává,
melyeknek ismerete 1848—49-ben is a józan politikusi gondolkodás minimális követelményéhez tartozott.
A kötetben előforduló tartalmi tévedések teljes ismertetése messze túlfeszítené
a recenzió kereteit. Jelen írás ezért csak a legfontosabb, a forradalmi folyamat
szempontjából jelentős mozzanatokat ragadja ki, s próbálja azokat reálisabb összefüggésekbe állítani.
Kétségtelen, hogy a Napló pozitív főhőse Nyáry Pál, a Békepárt egyik vezetője,
Jókai ábrázolásában a higgadt, felelős, lényegrelátó politika megtestesítője, aki személyes ambícióit háttérbe szorítva, az olcsó népszerűsködést megvetve vívja harcát
a nemzet sorsát kockáztató törekvésekkel szemben. Negatív ellenpéldája Kossuth, az
állítólag hiú, rossz emberismerő, asszonyi befolyás alatt álló, minisztertársaira féltékeny, szónoki képességeivel visszaélve „szellemi terrorizmust" alkalmazó, a képviselőket félrevezető államférfi.
Az OHB elnökével szembeni bíráló hang leplezetlen gyűlöletbe csap át, amikor
a belügyek irányítójára, Madarász Lászlóra terelődik a szó. A „flamingók vezére"
nem több — de nem is kevesebb — „Robespierre terrorizmusának fertelmes másolójá"-nál, aki a magyarság érdekeit a nemzetiségi követeléseknek, s a köztársaság
eszméjének egyaránt kész alárendelni; tehetség, jellem, tekintély nélküli ember, aki
közhivatalok osztogatásával próbál magának híveket toborozni.
A három középpontba állított politikushoz fűződő kapcsolat befolyásolja Jókait
a konkrét események megítélésében is. Megállapítja, hogy az 1848. márciusi mozgalmak jellegét a jobbágyság rendszerének felszámolása határozta meg, a jobbágyfelszabadítást szabályozó törvényt azonban hevenyészett, semmit nem tisztázó, zavaros
intézkedésnek nevezi. Említést sem tesz a rendezés pozitívumairól, arról, hogy az
általános, kötelező, állami kártalanítással egybekötött örökváltság Közép- és KeletEurópában messze a leghaladóbb elveket fogalmazta meg, s a parasztság számára a
legkedvezőbb megoldást kínálta.
Nem kevésbé elfogult az OHB-vel szemben sem, amelyet egy, a „dinasztikus
udvar minden balgaságait" öröklő, annak erejét azonban nélkülöző, „felelőtlen kollegiális diktatúrá"-nak nevez, s egyetlen pozitívumát — mintha az önvédelmi háború szervezéséhez, irányításához köze sem lenne — abban jelöli meg, hogy semmit
nem tett, s így semmit nem ronthatott. A poénkodó stílusban megfogalmazott elmarasztalás szándékosan figyelmen kívül hagyja, hogy a kormányzás teendőit ellátó
testület felelősséggel tartozott a népszuverenitást megtestesítő parlamentnek, s működését minden szempontból a liberális követelményeknek megfelelően szabályozták.
A Napló szerzője nyilvánvalóan nincs tisztában a vezető magyar politikusok parlamentáris törekvéseinek lényegével, egyébként nem bonyolódna olyan elképesztő fejtegetésekbe, melyek szerint Kossuth csak azért nem oszlatta fel 1849 tavaszán az
országgyűlést, mert a hadvezérekkel szemben az jelentette „hatalmának" egyetlen
garanciáját.
Mondanivalójának lényegét Jókai a Békepárt programja köré csoportosítja. Tár107

sai véleményét ismételve Kossuthék legfőbb hibájának az Ausztriával szemben folytatott politikát tekinti. A felesleges véráldozatról, a békés megegyezés lehetőségét
eljátszó, szenvedélytől elvakult intranzigenciáról szóló, a későbbiekben sztereotípiákká merevedő megannyi felületes vád követi egymást, azt a minden megalapozottságot nélkülöző látszatot keltve, mintha létezett volna a békés kiegyenlítődés
alternatívája, s mintha a magyar fél magatartása hiúsította volna meg az ellentétek
elsimítását. A felelősen gondolkozó magyar politikusok többsége 1848 őszén és a
későbbiekben valójában tisztában volt azzal, hogy csak az áprilisi vívmányokról
való teljes lemondás és az önvédelmi háború vállalása között választhat, a véráldozatok elkerülését azonban az első megoldás sem biztosítja. Hiszen Bécs éppen azért
akart a magyar pénz- és hadügyek felett ú j r a korlátozás nélkül rendelkezni, hogy a
visszaszerzett erőforrásokat az itáliai forradalom leverésére, elvesztett németországi
befolyásának helyreállítására használja fel. S bár Kossuth látta, hogy az áprilisi
kompromisszum a törvénysértő bécsi udvar eljárása következtében tarthatatlan,
éppen a békepárti szólamok leleplezése érdekében az utolsó pillanatig nyitva t a r totta a párbeszéd lehetőségét.
Az elmondottakból egyenesen következik, hogy Jókai elutasítja a Függetlenségi
Nyilatkozatot. Elfogadását a nemzet jövőjét fenyegető, minden külpolitikai előrelátást nélkülöző, a cári Ororszország beavatkozását okozó, a külföldi segítség esélyét
eljátszó szerencsétlenségként értékeli, s önmaga igazolásaként az angol követet,
Brown-t idézi. A londoni diplomata képmutató érvelése az angol külpolitika ismeretében különösebb meglepetést nem okoz, annál érthetetlenebb viszont, hogy azzal
Jókai fenntartás nélkül azonosul. Holott, mint ismeretes, a cári intervencióról m á r
a nyilatkozat proklamálása előtt döntöttek, s éppen a beavatkozás fenyegető lehetősége, valamint az áprilisi törvényeket semmisnek tekintő, Magyarország 1848 előtti
különállását is megszüntető március 4-i oktrojált alkotmány tette indokolttá, hogy
Magyarország egész Európa előtt feltárja a Habsburg—magyar ellentétek lényegét
és történetét, s az abból adódó következtetéseket levonva magát önálló államnak
definiálja.
A további, a kiemelt kérdésekhez kiegészítő jelleggel kapcsolódó mozzanatok
vizsgálatától — bármily tanulságos lenne is — sajnos el kell tekintenünk. Talán az
elmondottak is meggyőzően bizonyítják azonban, hogy Jókai megállapításai csak
erős forráskritikával hasznosíthatók. A kötetet olvasva joggal csodálkozhatunk: ha
Magyarország ügyeit 1848—49-ben valóban ennyire dilettáns politikusok irányították,
hogyan bontakozhatott ki az az egész Európában egyedülálló küzdelem, melynek
megtörésére Bécs — vállalva az abból következő presztízsveszteségeket — a világ
akkori legerősebb hadseregének segítségét volt kénytelen igénybe venni.
Az elmondottak alapján csak üdvözölhetjük a Tények és tanúk szerkesztőit,
amiért közrebocsátották az Emléksorokat, lehetővé téve ezzel, hogy a kritikus olvasó
személyesen meggyőződhessen a Világost követő békepárti memoárirodalom gyengeségeiről.
A magyar história sajnos nem kényeztette el az utókort nagyszerű teljesítményekkel. 1848—49-ben viszont egész Európa csodálta a forradalmi esztendők legfelkészültebb gárdája által irányított ország heroikus küzdelmét. Ellentmondásoktól
sem mentes működésükkel rászolgáltak arra, hogy tevékenységüket — immár 131 év
távlatából — a békepárti írások által sugárzott előítéletektől mentesen, azokon felülemelkedve értékeljük. (Magvető.)
ERDÖDY GÁBOR

108

Tüskés Tibor: Mérték és mű
Ha elfogadjuk azt a megállapítást, amelyik szerint a literatúrában az irodalomtörténész munkája a legkevésbé rangos, akkor egyfajta értetlenséggel forgathatjuk
Tüskés Mérték és mű című gyűjteményét. A szerző ugyanis épp azt szeretné elérni,
munkáiban megvalósítani, hogy kritikái körvonalazzák mindazt, ami egy majdani
irodalomhistorikus számára lényeges lehet. Félreértés azonban ne essék, Tüskés nem
mossa össze a határokat, nem akar túllépni hatáskörén, sőt, nagyon is pontosan
felmérte, meddig terjedhet kritikusi illetékessége. Az anyag természete azonban
magával hozta, hogy célzásokkal, olykor konkrét összevetésekkel átlépjen az irodalomtörténet területére. Óhatatlan, hogy lírai kapcsolódási pontok, korrespondenciák
vagy prózai törekvések megvilágításához ne hivatkozzék Csokonai, Berzsenyi, Petőfi,
Arany, Ady, József Attila és mások művészetére. Ezek a fölemlitések a felületes
szemlélő számára olybá tűnhetnek, hogy Tüskés a választott könyv szerzőjének értékét így kívánja emelni, mintegy értékstruktúrába elhelyezni. Valójában mélyebb, a
kritikusi etikához és esztétikához tartozó dologról van itt szó. Arról, hogy bírálóként folyamatban gondolkodik és ír. Aki maga is kísérletezett már recenzeálással,
tudja, hogy az egyszerű megállapítás mögött mennyi nehézség rejlik. Hubay Miklós
— akinek tanulmányairól értő méltatást olvashatunk a Mérték és mű ben — mondta
egy alkalommal, hogy a kritikusok — néhány kivételtől eltekintve — általában úgy
beszélnek írókról, mintha az adott könyv előtt még soha semmit nem írtak volna.
Ez az egyetlen példa is arra világít, hogy az alkotók igénylik, hogy műveikkel ne
szeparáltan, ne egyediségében, hanem a fejlődési ív szem előtt tartásával foglalkozzanak. Tüskés szinte kritikusi pályakezdésétől ráérzett erre az igényre, s azóta következetesen ennek jegyében dolgozott. Legyen szó Áprily költészetéről, Hernádi
Gyula novelláiról, Kassák Lajos klasszicizmusáról vagy Végh Antal szociográfiájáról, mindenütt megkereste és feltárta a történeti kapcsolódási pontokat.
Természetesen a Mérték és műből előtűnő kritikusi arcélnek csak egyik vonása
az, amiről eddig szó volt. Bár ez is karakterisztikus, de önmagában keveset mutat.
Hozzá kell tennünk még, amit Tüskés maga ajánlott az olvasók figyelmébe, hogy
bírálóként szerencsés önállósággal rendelkezett, maga választhatta meg a műveket,
amelyekről írni kívánt. Hogy ide mennyire illik az előbb említett (szerencsés) jelző,
annak igazolására legyen elég a „megbízás" szót említeni. A szemle, a figyelő rovatokba kerülő írások alapos, átgondolt szervezés eredményei, s így valóban szinte
adománynak számit, hogy a szerző homályban levő vagy a közfigyelmen kívül eső
értékekre irányíthatott fénycsóvát, s elsőként szólhatott a kritika által később „fölfedezett" munkákról. Az önálló választás tényét dokumentálja a kötet ciklusbeosztása. A Mesterektől, irodalmunk immár klasszikus értékű alkotóitól Az út kezdetén
állókig, az induló fiatalokig ívelnek az írások, elemző esszék. A beosztásban, arányosításban a szerző kiindulópontja saját nemzedéke volt. Az egyes ciklusok terjedelme már önmagában allúzió arra, hogy Tüskés önmaga és nemzedéktársai idejéből tekintett vissza és előre. Az így befogható egész megrajzolásánál volt két nagy
akadálya. Az egyik a megjelenő művek mennyisége, a másik az idő. önállóan választhatott, de a döntéssel nyilvánvalóan könyvek és szerzők sora került szemhatárán kívülre. A pótlást, az ismételt válogatást pedig már az idő nem engedte. A Mérték és mű összeállításakor, a szerkesztésben sok szempont közrejátszhatott, de az
mindenképpen figyelmet érdemlő adat, hogy a könyvben helyet kapott írások fele a
hetvenes évek terméke. A választás tágabb lehetőségei mellett ez a tény utal arra,
hogy Tüskés a folyamatban gondolkodást a művek láncolatszerű kapcsolódásainak
felderítésére is érti. Ebből következően hangsúlyozza, hogy gyűjteményét a Pannóniai változatok (1977) „párjának" tekinti. Kitűnő példája ennek az az esszéfüzér,
amit Illyés színháza ürügyén írt, vagy amit Fekete Gyula gondja — Kevés a gyerek
— nyomán megfogalmazott. A hirtelenjében kiemelt két tény mellett megjegyzésre
109

érdemes, hogy Takáts Gyula, Weöres Sándor, Csorba Győző, Pilinszky János több
művét értékelte, méltatta. Azaz évek, olykor évtized távolából szembesítette önmagát az alkotásokkal, s korrigálhatta vagy megerősítette azt a „mérték"-et, amivel
először minősített. Különösen a Csorba Győző lírájának elmozdulásait észrevételező
két írás bizonyítja, hogy az önkéntes választás, a változás folyamatának felmérésére
való törekvés mennyire alapos, mélyrehatoló munkára serkentette
Tüskést. Megközelítéseinek szinte summázata ez a kérdés: „Mert mit mond egy líra lényegéről,
ha tudjuk, hogy eszközei egyszerűek, hogy a versekben gyakori az ismétlés, a fölsorolás, az alliteráció, hogy a költő kedveli a befejezetlen, tört versmondatokat, a
szokatlan szórendet, hogy szépek és eredetiek a képei, hogy ú j a b b verseiben megrövidülnek a sorok, s a korábbinál játékosabb a ritmusuk?" Ilyen és hasonló kérdések leírása után nyilvánvaló, hogy Tüskés saját nézőpontját
adekvát
idézetekkel
bizonyítja, érvelése pontos, a líra, a művek természetéhez
alkalmazkodó.
Könyvének bevezetőjében nem véletlenül emeli ki a szerző azt, hogy „soha nem
kellett egyetlen lap vagy szerkesztő ízlését követnem". Az előbbiek mellett értsük
ezt úgy, hogy a válogatásban, a választásban önnön kritikusi ízlése volt a döntő.
Ennek karakterisztikus jegyét az adja, hogy meghatározója a Mérték és mű ben a
Nyugat második és harmadik nemzedékének művészete (ne feledkezzünk meg arról,
hogy a Pannóniai változatokban és más műveiben a múzsák testvérisége kap erőteljes hangsúlyt), s még olyan kiemelkedő teljesítmények, mint Kassák, Németh
László, Féja, Tamási és mások oeuvre-je. így a magyar irodalom klasszikussá nemesedő értékei adják Tüskés számára a „mérték"-et? Igen. De mindjárt hozzá kell
tenni, hogy nem abszolút és kizárólagos értelemben. Mert igaz, hogy a Mai költők
pályakezdése című írásában József Attila és Weöres Sándor hatásának szemszögéből
vizsgál öt verseskönyvet, de a lényeg számára éppen az, ami a korrespondencián
túl van, ami belülről bontható ki. Ráhangoló érzékenysége példaszerű, verseknél és
prózánál egyaránt. Illyés színpadi alkotásainak elemzése a bizonyság arra, hogy a
drámai műnemről ugyancsak értő magyarázatok olvashatók Tüskéstől. Mindezek
afelé mutatnak, hogy elsődleges kritikusi erénynek a nyitottságot tartja. Nem gondolkodik zárt esztétikai rendszerben, nem utasít el „ex cathedra" dolgokat, nem
minősít negatívnak eleve semmilyen teljesítményt. Az asztalára került „mű" immanens jegyeit megismerve alakul ki a „mérték".
Ebben az átgondolt, két évtizedes gyakorlattal kialakított értékelési módban
egyetlen ponton lehet vita Tüskéssel. Abban, hogy a kiválasztott szerző és a könyv
minden esetben a művek által sugallt nagyságrendbe illik-e. Maga is leírta — épp
az öt első könyv ürügyén —, hogy a hagyománnyal lényegileg azonosuló líra megnyerőbb, „mint a József Attila-i örökséget többnyire csak külsőségeiben vállaló
poézis". Azaz, a pálya nagy állomásához — az első kötethez — eljutok esetében
óvatosabban kell bánni Petőfi, Nagy László, Sinka István vagy Pilinszky János neveivel. Tüskés maga céloz több helyütt arra, hogy a kapcsolat, a hatás bonyolult
folyamat s követése sokszor szinte lehetetlen. Ezért, ha a kiemelkedő életművek
„mérték"-ét belülről keressük, akkor ez az út járható kisebb léptékkel az indulóknál is.
A Mérték és mű a „nevelő" kritikus rokonszenves portréját láttatja. Tüskés
ugyan „szolgálat"-nak nevezi munkáját, de azt hiszem, a két kifejezésen érthetjük
ugyanazt. Könyvében annak a szándéknak markáns megvalósulását kell észrevennünk, amelyik a mű szépségeinek megmutatásával „hangol rá" az irodalomra.
A kötet alapvonásainak számbavétele után a recenzens nem tehet mást, minthogy
leírja: a „mérték és mű" jegyében várjuk — immár az ötödik X-en túljutott szerzőtől — a folytatást! (Szépirodalmi.)
LACZKÓ ANDRÁS

110

Molter Károly - X C
Évekkel ezelőtti pillanat: egy hóhullásos késő téli délután Marosvásárhelyen a
Bolyaiak szobra mellett a járdán ismerős tűnt fel; nagykabátban, feje bebugyolálva,
lábán a cipőre húzva kalocsni. Óvatosan, csuszmákolva haladt, az út síkosságát
egyensúlytartással tapogatandó. Közeledett, látásának örömére köszönteni készülődtem. Ám átsuhant bennem, hogy annyi évtizednyi diák hadak, irodalmárok rajzásában bizonyára, s okkal, nem ismerne fel. Noha Köteles utcai otthonában való vendégeskedésemet társasági jelenlétével többször is megtisztelte...
S hogy mégsem üdvözöltem Molter Károlyt, annak más oka volt.
Folyamatos haladásában egyszercsak hirtelen megállt s fölfelé nézett. Tekintete
a Bolyai középiskolára irányult. Arra az épületre, ahol életének nagyobbik felét
generációk nevelésével töltötte. Állt, állt perceken át, a hópelyhek rátelepedtek szemüvegére is; ő pedig gondolatában talán be-benyitott egy-egy osztályterembe, belehallgatott késői kollégáinak óráiba, meghallgatván egy-egy feleletet: vajon a magyar,
a román s a világirodalom valóságos értékeit elfogultságtól mentesen tanítják és
tartják számon? Ahogyan egykor ő is gyakorolta volt. Pedagógusként és irodalmárként egyként. Az időnek együteműségében Pirandello, Wedekind, Toller, Kaiser
munkásságát éppen úgy figyelmének körében tartotta, mint Kodolányi János és Erdélyi József ígéretes indulását. S micsoda szívodaadó lelkesültséggel méltatta pályatársait, Tamási Áron, Dsida Jenő, Olosz Lajos, Kuncz Aladár munkáit, Goga Madáchfordítását, Bartók Bélát várva 1922-ben írta:
jertek, álljunk sorfalat Neki!"
Nem a dagályos publicista szépelgő romantikus póza volt ez, hanem a szeretet és
becsülés Ady Endré-s gesztusa. Az érték becsülése, amelynek személyes szolgálatát
Molter Károly hirdette és vállalta. Belháborúkat vívott, az elfogultságtól mentes, a
teljesítmény, a tisztesség mértékében megtisztítandó irodalom, s tegyük hozzá: társadalom kialakításáért. Mert Molter Károlynál a kettő minden időkben egyet
jelentett.
Hol a hatalom? című írásában 1923-ból olvashatjuk: „Van-e itt kontaktus a
tömegek akarata és az intézők tennivalója közt? Gondoskodnak-e itt a népjólét intézményes fokozásáról, a város fejlesztésének lehetőségéről, az adófizetők zavartalan
boldogulásáról, és kíváncsiak-e a város értelmiségének hozzászólására, mikor döntő
fontosságú kérdésekre adnak máról holnapra feleletet?"
Molter Károly fölfelé törekvő tekintetét ebben a jelbén érzem példaképszerűnek.
Ezért vélem találónak Erdélyi Lajosnak léleklátó megfigyeléssel róla készült
portréit Marosi Ildikó szép és fontos interjúkötetében. Fák árnyékában, a fotel otthoni kényelmességében is: Molter Károly felfelé tekint.
Molter Károly intézmény volt Marosvásárhelyen. Tanár, irodalomszervező, kritikus, s mi minden még! Másnak ebből egy is életművet jelenthet. S nála mindenikre gazdag tényekkel érvelhetünk: kiváló színházi ember, orvos és hivatalnok, ők
is már sokadik évtizedben, jó érzéssel emlékeznek: Molter Károly nehéz időkben
tanította meg őket a nép- és nemzetiségszolgáló irodalomra. A Marosi Ildikó által
alapos, lenyűgözően nagy munkával összeállított helikoni könyvéből kitűnik; valamilyen okból Molter Károlynak mindig írni kellett Marosvásárhelyre. S hiába válaszolta, hogy „esz meg a sok iskoladolog...", előfizetéseket gyűjtött, irodalmi estet
szervezett, lektorált, méltatásokat írt a Helikonnak, társadalmi igazságtalanságok
ellen hadakozott a Brassói Lapokban. Aztán megírta kitűnő regényét, a Metánia
RT-t, s kéretlenül is színpadi műveket, melyek közül legelsőbben is a Tank, bizony
színpadot érdemelne. És szóltunk-e a házigazdáról? Mert aki Vásárhelyre, akármilyen kis időre is, érkezett, vendégszerető házát nem kerülte el. Móricz Zsigmond,
Németh László, Tamási Áron, s a többiek, a mindennapi irodalomteremtő küzdelemre vállalkozott bajtársak serege...
111

S hogyan tudta sokágú életművét kilencven esztendő alatt ilyen magas igénnyel
megalkotni? Egy 1922-ből való, Szabó Dezsővel hadakozó cikkében így írt Budapestre: „Csak annyit izenek neki Erdély kezdői nevében, hogy mégis tanulhatna
tőlünk már most is: fegyelmet." A fegyelem volt az, amely Molter Károly életét és
munkásságát vállalkozásának elvégzéséhez segítette. Emberi, írói életét, a kilencven
esztendőt, szigorú fegyelemben töltötte. Kevesek dicséreteként említhetjük. Noha a
feladat most se kevesebb, mint ami néki s generációjának adatott.
Történelmi hóviharokat megélt nemzedékével együtt. Egyik hadakozásával kapcsolatban Tamási Áron írta néki 1938 novemberében: „Jöhet idő, hogy nagyobb dolgokat is ki kell á l l n u n k . . . " Amiként történt is. Komor korunk, mondja Molter
Károly szigorú tekintettel. S a fegyelemben végzett munka a közösségi megtartás
gesztusa, s ehhez személyes létének életbenmaradó erejeként a derű szolgált.
Rajongással szeretett, s bolondnak tartott városában hatvanhét esztendőt töltött.
Överbászról Kecskeméten és Budapesten át Molter Károly Marosvásárhelyen teremtette meg lelkének székesfővárosát.
A maga munkáját joggal bevégzettnek véli. Most már derűt kívánunk az elkövetkezendő évekhez.
. . . aztán pirosra csípett fejét alább fordította, s elindult befelé a Bolyai utcán.
Majd hazafelé, az egykori Bolyai porta felé vitte útja. Hullott a hó, a Köteles Sámuel utca fáinak tar ágai nyársként mintha a leereszkedő párás sötétségbe szúrtak
volna. A visszatartás igyekezetével.
ABLONCZY LÁSZLÓ

Dombóvárott a városi művelődési
központban találkozott október 28-án
folyóiratunk olvasóival Vörös László
főszerkesztő, Annus József főszerkesztőhelyettes és Olasz Sándor szerkesztő.

A szovjet kultúra napjain hazánkban
járt Szergej Zaligin szovjet író; novem-

112

bcr 12-én Szegedre látogatott,
tőségünket is fölkereste.

szerkesz-

*

Fölhívjuk olvasóink figyelmét, hogy
az előfizetések megújítása közelesen
esedékessé válik. Amennyiben a postai
kézbesítő nem jelentkezne az ú j utalvánnyal, az előfizetés megújítható bármely postahivatalnál, vagy a Posta
Központi Hírlap Irodánál.

