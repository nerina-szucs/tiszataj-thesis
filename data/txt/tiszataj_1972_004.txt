tiszatáj

1972. ÁPR. * 26. ÉVF.

Veres
Péter
naplójából;
Sükösd Mihály regényrészlete;
Csorba Győző, Fehér Ferenc,
Ágh István versei;
összeállítás a lengyel irodalomból;
Lenin és
a tudományok

tiszatáj
IRODALMI CS KULTURÁLIS FOLYÓIRAT
A Magyar Írók Szövetsége
Dél-magyarországi Csoportjának
lapja
Megjelenik havonként

Főszerkesztő: HAVASI ZOLTÁN
Főszerkesztő-helyettes: ILIA MIHÁLY
Olvasószerkesztő: ANNUS JÓZSEF

K i a d j a a Csongrád megyei Lapkiadó Vállalat. Felelős kiadó: Kovács László
Szerkesztőség: Szeged. Magyar Tanácsköztársaság útja 10. T á v i r a t c í m : T i s z a t á j Szeged, Sajtóház. Telefon: 12-330. Postafiók: 153. Terjeszti a Magyar Posta Előfizethető
bármely postahivatalnál, a kézbesítőknél, a Posta hírlapüzleteiben és a Posta Központi Hírlap Irodánál (KHI Budapest V , József nádor tér 1. sz.) közvetlenül vagy
postautalványon, valamint átutalással a KHI 213-96162 pénzforgalmi jelzőszámra.
Egyes szám ára 6 forint. Előfizetési díj: negvedevre 18. fél évre 36. egy évre 72 forint.
Kéziratot nem őrzünk meg és nem adunk viasza. I n d e x s z á m : 25 916.
72-883 — Szegedi Nyomda

y^c-ol
/ O '
ff <Í!

Tartalom

P

V-t

XXVI. ÉVFOLYAM, 4. SZÁM

3

1972. ÁPRILIS
CSORBA GYÖZÖ versei: Szép m a r a d t , Köd a városon,
Eztán is, A n n a - M a i j a Raittila
FEHÉR FERENC versei: Egy n y a l á b szalmát vitt b e
a bátyám, W a n y e k Tivadar Topolyai tél című festm é n y e előtt, P á r h u z a m o k
SÜKÖSD M I H Á L Y : Egy á l l a m f é r f i nehézségei (regényrészlet)
SZEMLÉR FERENC versei: Intés, H a j n a l i ital, F ű z f a
a Küküllőnél, Hegyvidék
Á G H ISTVÁN versei: Kitekintő, A megtalált pillanat
R I T O Ó K JÁNOS versei: K ü l d j é t e k el hozzám, A n y á m
keze
VERES P É T E R : Napló (kiadatlan jegyzetek)

3
5
7
19
21
22
24

MOST — PUNTE — HlD
összeállítás

a lengyel

irodalomból

KRZYSZTOF KAMIL BACZYNSKI: Elégia (vers, Kovács
István fordítása)
TADEUSZ RÓZEWICZ versei: A fű, Ajkam, Jajszó
(Fábián László és Fodor A n d r á s fordításai)
W I S L A W A SZYMBORSKA: Autotomia (vers, Marsall
László fordítása)
La Pologne (karcolat, Kovács István fordítása)
ERNEST BRYLL versei: Miről gondolkodik a l e n g y e l . . . ,
H ű v a g y o k . . . , Mazóvia (Fodor András és Kovács
István fordításai)
TADEUSZ NOWAK versei: A gyöngédség kapui, A föltárulás zsoltára,
A hátbadöfött zsoltára
(Nagy
László fordításai)
A jövendőlátó (elbeszélés, Gimes Romána fordítása)
JERZY FICOWSKI versei: Rózsa-elv, Közlemény, Ismertetőjelek (Fábián László fordításai)
ZBIGNIEW HERBERT versei: Pihenőhely, Favágó, Óra
(Kovács István fordításai)
S T A N I S t A W GROCHOWIAK versei: Koléda, Á d á m
(Marsall László és Kovács István fordítása)

28
29
31
31
32
33
34
38
39
39
1

r J V
u

ó \
oy

£

MARÉK NOWAKOWSKI: Ügyis folytatom a mesterségem (elbeszélés, Gimes Romána fordítása)
ALEKSANDER NAWROCKI versei: Tanulmány, Napló
(Kovács István fordításai)
KONRÁD SUTARSKI versei: Buda üdvözlése, «*•, •**
(Marsall László, Csoóri Sándor és Tornai József
fordítása
KISS GY. CSABA: Lengyelek és magyarok (Adalékok
a két nép barátságához)

41
43
45
47

TANULMÁNY
MÉREI GYULA: Lenin és a tudományok

53

ÖRÖKSÉG
PÉTER LÁSZLÓ: Nyomozás a Szimák-ügyben

60

KRITIKA
ILIA MIHÁLY: Farkas Árpád: Jegenyekör
KUN ANDRÁS: Gulyás Pál válogatott versei
KÁNTOR LAJOS: Kísértet járja be a földet (Déry Tibor: Képzelt riport egy amerikai pop-fesztiválról)
VÖRÖS LÁSZLÓ: Molnár Zoltán: Búcsú a Jóistentől
FÖLDESI FERENC: Kristó Nagy István: Regények, drámák, remények
KÓSA LÁSZLÓ: Két gyűjtemény a jugoszláviai magyar
népköltészetből

73
75
76
79
80
82

Téka
SZIGETI LAJOS: Boldizsár Iván: A filozófus oroszlán;
Kolozsvári Grandpierre Emil: Dráma félvállról;
Keszi Imre: A halhatatlanság szamárfülei
84

Zene

MŰVÉSZET

Zeneszerző — vidéken (Interjú Vántus Istvánnal)

87

NIKOLÉNYI ISTVÁN: Két este a szegedi színházban

90

Hírek

94

MOCSÁR GÁEOR: Darvas József hatvanéves

95

ILLUSZTRÁCIÓ
Somogyi Julianna grafikái a 6., 18., 23., 27., 46., 72., 86.,
94. és a 96. oldalon
Hernádi Oszkár fotója a 87. oldalon
Somogyi Károlyné fotója a 93. oldalon
Lengyel plakátok: Műmelléklet I—II.

CSORBA

GYŐZŐ

Szép maradt
Árvíz után a töltés kopasz nagyobbra
rakták
Tavaly még a füvek ükunokái éltek
a füveké melyek kamaszkorom
csodáit
észlelték a libapásztorlányok
között
És ott is arra följebb a falu széle táján
a töltésen belül a vastag iszapot
ritkásan verte át az alászorult
növényzet
De az a csonka fal még az a ferdült faoszlop!
Hol a kedves tanya? hol az a két öreg?
A Népház karzatán míg lent a tánc kavargott
verset írtam a deszka-mellvédre
hős-szerelmes
Bemázolták
Sokat és sokfélét
töröltem
itteni javaimból minek a maradék is
Fölösleges a helyszín ihlete hogy idézzen
Ha kérdezősködöm mégis: — hivatalos
Csak véletlen hogy főleg az érdekel ki halt meg
mikor bontották le vágták ki költözött el
Egy gyűrött őszderes férfi köszönt minap rám
Megálltam néztem visszaköszöntem
néztem újra
a szeme szeme végül a szeme engedett be,
nehéz volt megszólalnom két Lázár állt a járdán
De minek is? Egy rész velem
kivágatik
vagy lezáratik végképp itt az ideje tudnom
Szép maradt minden így is: ég föld töltés Duna
és dugig tele most is a nappalok s az éjek.

3

Köd a városon
Az örömöket
beszorítja
az öröm több lesz hogyha
szétömölhet
a bánatokat
beszorítja
a bánat több lesz ha szét nem ömölhet
Felülről:
elvégeztetett
rendben vagy nem most már közömbös
alulról: fölforró csata
bizonytalan
kigázolással
s tálán formátlan fészek is
búvóhely mentség béke béke

Eztán is
A gyönge fűre gyönge fákra
a málnabokrok
kócosára
nehéz gépek rontottak a
régi kertvég kopár sima
Majd jönnek a házmammutok
falak verandák
ablakok
egybeállítok és megmerednek
megmerednek
és megmaradnak
Hanem
birsek körték fű

csak élnek hajtanak
tovább
tovább kell a
törvénytelen
gledícsiákkál
küzdenem
látom a lombrések
között
a sok távol falat tetőt
a hűvös mély
árnyékokat
dőlnek (lassított
áradat)
s eztán is ha úgy tartja
kedvem
a régi vastag fűbe
fekszem.

orgonák

Anna-Maija Raittila
KÖLTŐ, A MAGYAR LlRA NAGYSZERŰ FINN TOLMÁCSA
Középkori katedrálisok ünnepi
köznapisága
Assziszi Szent Ferenc és rokonai
forró Dél fügefák olajfák
mindig a tűz a nap a ragyogás
Tiszta homlokáról a hó
bőréről a fenyők
hangjából a félsötét
éjszakák
egész lényéből a
kristályvidék
Ez a parányi asszony csoda hogy elbírja magát
sorsok raja villódzik komorul leng benne
súlyosodik

ez a parányi asszony térben és időben ki tudja meddig
én láttam búcsúztatni vigasztalni halál előtt
és láttam egyszerű lelkek egyszerű örömében örülni

ér

Északról a hűs rendet a hűség
bizonyosságát a keretek szelíd
erejét hozza körbehordja segít vele tanít
Délről a szertelen tüzet a lélek
Szentlélék-álákját
a
termékenyülés
hevét az extázis fekete-vörös
viharát
Huzalok futnak erre-arra háló feszül
országok egein érintésre
megrezdülő:
erősebb szívdobogás elég máris jelez
Ez a parányi asszony egész földet
áttelepített
a fenyők közé akácok keveredtek a rétekre
gémeskutak
ez a parányi asszony hazai nyelven szól hozzájuk az idegenben.

FEHÉR

FERENC

Egy nyaláb szalmát vitt be a bátyám
Egy nyaláb szálmát vitt be a bátyám,
a kín egész kazlát — a hátán!
S ahogy most utólag
elképzelem,
toldozgatták az igét félszegen:
„Ne ilyen búval, bánattal,
több örvendetes
napokkal..."
Mintha színt kellene vallania —
állt az anyával szemben a fia:
hogyha azt az égi tarlókra
átlehelték,
fölfogja-e majd így szalmányi
testét?
(Ünnep volt? Vagy mankós maradiság?
De az, ami a csontvázgallyú télen visz át!
Ami a vérrel agyhártyánkban
köröz még:
a szalmaálj-melegű,
régtűnt közösség ...)
Egy nyaláb szálmát vitt be a bátyám,
a kín egész kazlát — a hátán ...
Városi jövevények — már csak a törekre
s hogy semmit meg ne értsünk:
mindent feldúlt az a
pálinkázó, éjjeli
kártyacsata.

értünk,

5

Wanyek Tivadar Topolyai tél című festménye előtt
Vertfalú viskók fejfái:
tűzfalak.
Hátamba szúrtad
őket...
Hurcolom ezt a rám tapadt,
hógombás
temetődet.

Temetőre néző telek.
Hályogos
deszkaablak.
Felém borzadó
kisgyerek,
majd eminnen kutatlak

Temetőm, vagy
palatáblám?
Léniás ákombákom . ..
Múlt pelyhe hulldogál rám,
s megül
koszorúvirágon.

Józsika is már apóka,
csak én még élő adósuk.
Krisztusfagyőkerek
kóca —
rám tekeredik bajuszuk . . .

Párhuzamok
Talán mégsem a parancsszó
tarkót loccsantó
fegyelme!
Talán nem is a harangszó
halántéktépő kegyelme
...

Talán csupán a tücsökszó,
a hantunkon
könyörgő!
Talán mégis az adott szó,
a rákos torkon is hörgő . . .

Talán nem is a gyerekszó,
vagy falhoz lapító hiánya;
talán csak lehelt, utolsó
szavunk
érckő-magánya!

6

SÜKÖSD

MIHÁLY

Egy államférfi nehézségei
(REGÉNYRÉSZLET)

1945. NOVEMBER 20.

•

Mi közöm, a zsidókhoz? Túl sokszor teszem fel, hagyom félbe kérdésemet, ideje
meggondolni, válaszkényszeremre figyelmeztet, hogy vádlóim még nem kérdezték
nyíltan, távolról, körözve kerülgetik. Mi közöm a katolikusokhoz, mi közöm a magyarokhoz, mi közöm embertársaimhoz, csupa fontos kérdés, igyekszem sort keríteni
rájuk, de mi közöm a zsidókhoz? Ráérős számadásom eseményláncában epizód, de
ügymenetem aránytalanul fontos eseményévé tolakszik elő, bíráim maguk mögött
tudják szenvedélyes közönségüket.
Elmúlt a mai nap is, megrágtam vacsorámat, letudtuk a kettős sétát készséges,
néma vigyázómmal könnyítkezésem színteréig és vissza, hideg van, látószögem rácsterepét beszövi a közönyös gázlámpafény, csapadék nem hull odakint, megállapításaim lehetősége véges, kimerült, a házassági hirdetéseket alkalmasint fejből tudom,
államig húzom a kincstári pokrócot, ráérek. A házassági hirdetések jobban nyomasztanak, mint az időjárás, vagy tárgyalásom menete, a tárgyilagos párkeresésnek soha
ennyi üzleti kínálata, kereslete, negyvenhárom éves, vonzónak mondott úriasszony,
honvéd százados özvegye, két gyermekkel, négy szoba személyzetis lakással szakmával rendelkező, szokásaiban osztozni tudó élettársat keres, keleti frontról hazatért,
százhatvankét centiméter magas, volt munkaszolgálatos, biztos jövedelmű kisiparos
azt a meleg otthont nyújtó, kimondottan molett, barna, izraelita vallású, huszonhat
évnél nem idősebb hölgyet keresi, aki megpróbáltatásait szerelmével enyhíteni tudja,
fővárosi terménynagykereskedő keres csinos leánya részére agilis, megbízható, 40—50
éves férfit, két volt katona, vidám fiúk, kocsma- és kifőzdetulajdonosok jó kedélyű,
készpénzzel rendelkező hölgyekre kíváncsiak, életkor, küllem szerény adatai mellett
csupa anyagi ajánlat, feltétel, igény, képzavarba foglalt panasz, sóvár oltalomkeresés, egyikük meghalt, a másik életben maradt, megsiratta, eltemette párját, folytatást kíván, szégyenkezve, hivalgóan, a magány adásvétele, az élet megy tovább, telefonszámot alig említenek, választ a hirdetőbe várnak, megfosztódtam a tapasztalati
látványtól, nem ismerhetem, magam elé képzelem a bombasérült kávéház bizalmas
sarokasztalát, ahol a félkarú, család nélkül maradt mérnök, volt katonatiszt a megbeszélt ismertetőjelről, a nyakba vetett kékrókáról felismeri, hellyel kínálja a gyermekeit őrző, lakását megtartani, megosztani akaró, foglalkozás és jövedelem nélküli,
elárvult szokásaira ú j élettársat kereső, negyvenhárom éves századosi özvegyet.
Mi köze a zsidókhoz, kérdezte a feleségem. A nyitott teraszon ül, tolószékét,
mint mindig, a mellvéd pereméig gurítják, tagjai szertartásunk szerint helyezkednek
el, jobb könyöke a kőkarzaton, bal keze az altestére csavart takaró skótkockáin, készen arra, hogy jobb kezem szelíden birtokba vegye, állandó ajándékom, a két szál,
piros és fehér szegfű, hátunk mögött, friss vízben a nekünk rendelt asztalon, én a
tolószéktől balra és hátrébb, jobb kezem mindjárt eléri bal kezét, ujjheggyel simogatom csuklóján a ránctalan bőrt a kemény zsírpárnák felett, várom, hogy becézésemből szemérmesen visszavonja, ölébe rejtse tenyerét, kötelességem szerint újból
birtokba veszem. Kezét simogatom, a mellvéd felett a fenyőfák egyenlőtlen sátrait
7

nézzük, a sátorcsúcsokon túl városom gyárkéményeit, fürdőkupoláit, templomtornyait
számoljuk, tudom, mikor fordítja felém arcát, mikor kell szememet kedvelt csúcsaimról, tetőimről szemére fordítani, párbeszédünket megkezdeni.
— Hogy érzi magát?
— Nagyon jól.
— Nem voltak fájdalmai?
— Miért lennének? — feleségem mosolyog. — Tudja, hogy mostanában n i n csenek.
— Tetszett a könyv?
— Nagyon — mondja feleségem. — Ki ez az író? Honnan ismeri így a női gondolkodást?
— Fiatalember, alig múlt harminc. Most válik másodszor.
— Legközelebb is ilyen könyvet hozzon — kéri béna feleségem. — Minden n a gyon jól van, ne beszéljünk rólam. Kisimrét mikor látta?
Beszámolok, tegnapelőtt volt nálam, tanultunk, játszottunk, holnap esedékes,
hogy meglátogassa édesanyját, feleségem fiunk barna szövetnadrágját említi, kivasaltattam, fiunk körmeit mostanában hetente kétszer vágom, jövő héten érdeklődöm
tanulmányi előmenetele iránt, feleségem hálás, most ő ragadja meg jobb kezemet,
nem felejtek el semmit, hogyan jut mindenre i d ő m
Mi köze magának a zsidókhoz, kérdezi feleségem, mivel tudtára adom1, a jövőben egyre több szabad időm lesz, már nem vagyok államhivatalnok, m a délelőtt
fogadták el lemondásomat, ne az én nevem fedezékében szállítsák a zsidókat a Birodalomba. Elengedem magam, kitárom kétségeimet, feleségem véleményét kérem, h a
ígéretet kap öfőméltóságától is, a követtől is, hogy biztonságban maradnak, h a
egyetlen felettese és egyenrangúnak mondott hatalmi szövetségese ígéretének megszegését tapasztalja, ha mindezt elviselni kényszerül, mit tett volna a helyemben? Nem
tudom, mondja feleségem, életem társa tizenhat év óta, fiam életadója, hetedik é v e
tolószékéhez kötött nyomorék, kétnaponként látogatom, a közbülső napokon jelenlétemre emlékezik, látásomra sóvárog, szegfűpárom mindig boldoggá teszi, házasságának haszna annyi, hogy nevemet viseli, nevem, rangom nyomán éjjeli, nappali nővér kíséri szemmel, s ha meglátogatom, egyedül ülünk a teraszon, csak velem nézheti a várost a fenyőfák egyenlőtlen sátra felett. Nem tudom, mondja feleségem,
mindig, mindenről beszámoltam neki, emlékezete hiánytalan, hivatalom forgalmáról,
látogatóim, vendéglátóim szavajárásáról, fiunk gyarapodásáról, leckéiről, r u h a t á r a
részleteiről látatlanul is mindent megőriz, emlékezete hét év alatt ugyanúgy befogadóvá merevedett, amiként teste nem léphet ki ágyából, gyógyszékéből, feleségi szerepe boldog és engedelmes, ha kérdez, csak híreim részletei felől érdeklődik, ha k é r dezem, válaszában eleve alám rendeli magát. Nem tudom, mondja feleségem, d e
maga biztosan jól tette, amit tett, alapos oka volt rá. Ingatag válasza kételyeimnek
kapóra jön, kihasználom esélyeimet.
— Nem olyan biztos. Lemondtam, mert nem tartották be az ígéretüket. N e m
túlzott érzékenység ez?
— Nem hiszem, hogy hiúságból tette. Megvolt rá az oka.
— Erkölcsileg bizonyára. Gyakorlatilag kétségesen. Vajon kit neveznek ki a
helyemre?
— Akinek majd nem lesznek aggályai.
— Mit fog elérni?
— Biztos, hogy sikertelenebb lesz, mint maga.
— Akkor talán maradnom kellett volna?
Feleségem utoljára simítja meg hüvelykujjával jobb csuklóm bőrét az erek f e lett, a fenyőfák csúcsáról felszálló pára homályba borítja városom kéményeit é s
kupoláit, feleségem óra nélkül is tudja távozásom idejét, nehéz éjszakám lesz, i m á d kozni fog é r t e m
Imádkozott, akkor, azelőtt, azután, h a él, bizonyára ma is imádkozik értem v a l a hol, nekem szentelt imáiba süllyesztette, istenére bízta soha ki nem mondott, f e l e 8

ségi közhelyekbe ágyazott kérdéseit, sosem érdeklődött, ha harmatos búcsúcsókjával,
homlokomon kilépek nyilvános házaséletünk teraszáról, ha az autó nyitott ablakán,
jobb karomat kibújtatva utolsó búcsút intek a mellvéd fölé magasló, az alkonynál
mindig sötétebb, felemelt karú árnyalaknak, sosem kérdezte, hová megyek, alakiházasságunk hiányait hol, kinél pótolom, pótolom-e, biztos volt kapcsolatunkban,,
bízott imájában, nem féltett, ha félt, nem árulta el, alteste hét éve sorvadt el, altestemet, feloldhatatlan kapcsolatunk kimondatlan bizonyossága szerint képletesen:
elsorvadtnak ítélte, ha netáni esküszegő hajlamom, testem kényszere eszébe jutott,
sietve hivatali ténykedésem helyeslésének és imájának védőburkába menekítette magát. Imája együtt szállt magasba a magaméval, dolgozószobám térdeplője, az Országház Anjou-termének magányra alkalmas szöglete, cellám nedves sarka tanúsíthatja,,
megkönnyebbülésemet nem a színtér minősége határozta meg, önfeloldásom mindenkori hajlama rendelte el.
Mi közöm a zsidókhoz? Feleségem önkéntelenül, nekem rendelt hallgatását váratlanul megtörve kérdezte, vádlóm nyíltan nem érdeklődött, újságcserével, dohányajándékkal tarkított magánbeszélgetéseinken, kérdései kitérőiben árulta el kíváncsiságát, bárki tisztelt meg kérdéseivel, nyíltan, burkoltan, értetlenül, gúnyosan, gorombán, mindig kitértem, talán, mert nem tartottam fontos válasznak, talán, mert
más, kimondásra váró válaszokra figyelmeztetett. Ma nincs látogatóm, megszemlélem városom töredék metszetét a gázlámpa fénykörében, továbbra sem hull az eső,,
a hó, hallgatnak a létezésemet beburkoló zörejek, nincs kedvem aludni.
Íróasztalomnál ülök, fiókjaimat ürítem, a padlón három oszlopot emelek az utódomnak átadandó, a megsemmisítendő, a személyes birtokomba tartozó, megőrzésreméltó, későbbi hasznomat szolgáló iratokból, Rudnó gróf gólyalábain óvatosan kikerüli papírtornyaimat, íróasztalommal szemben letelepszik, szürke pofabőre, feketeöltönye, mellénykivágása maradandóságát idézik, konyakomba kóstol, szivaromragyújt, hurcolkodásom felfüggesztésére, irataim helyretevésére buzdít, ajánlatát viszszautasítom, tréfálni méltóztatol, bátyám.
— Nem tréfálok — mondta Rudnó gróf. — Őfőméltósága közvetlen kérését tolmácsolom. Őfőméltósága arra kér, vállald el az ú j kormány megalakítását.
— Megbocsáss, ez képtelenség. Tegnap mondtam le.
— Csak te jöhetsz szóba. Egyedül te tudsz a mostani, kiélezett helyzetbenegyensúlyt teremteni.
— A követnek az volt a dolga, hogy becsapjon. Te miért nem tájékoztattál?'
— Kinek ártottunk? Azért nem szóltunk, hogy a neved folttalan maradjon.
Homlokbőre okos ráncokba gyűrődik, halántékának, tarkójának félkoszorúja nem.
ritkul, nem őszül, üzenetét nem most továbbítja először, székében ült az üzenet átadója, Rudnó gróf székemből hallgatta, átkerült az ellentétes székbe, az elszenvedett, átalakított, képviselt szöveget életével toldotta meg, tőle tanultam a legtöbbet,
valahányszor megjelenik, elődeink közlésmintává lett közös tanulságát tolmácsolja:
országunk mindig törékeny csónak a történelem soros hullámverésében, a mostani, a
jelen idejű helyzet mindig ellentmondásos, ellentmondásai mindig kiélezettek, élesfogai áldozatot követelnek. Szívesen csúfolnám Rudnó gróf fogalmazásmódját, érveit
megsemmisíteném, de gúnyolódásom érvénytelen, bizonyításom fölösleges, mert nem
hasznos, elfogadom Rudnó gróf álságos gondolatmenetét, nem látok helyette őszintébbet, elődeink hazugsága segített hozzá, hogy hazugságaink eredményén elmélkedhessem, hazugságtöbbletem látja el utódomat töprengenivalóval, lelkiismeretemet,
nem tudom szennyesnek tekinteni, hazugságommal mentettem, hazugságaink kárunkat mérsékelték. Mindenkinek megígértem, hogy a zsidókat nem szállítják a Birodalomba, nem a te nevedben történt, feleli azonnal Rudnó gróf, kimaradtál, tiszta,
lappal indulhatsz, mindent újra kezdhetsz. Nem akarom ú j r a kezdeni, mondom
őszintén, nem akarom folytatni, kész tények elé kerültél, feleli Rudnó gróf, elegem
van a kész tényekből, szeretnék végre önmagam hajlamai szerint élni.
— Véleményünk szerint még nem engedheted meg magadnak — mondja Rudnógróf. — E percben egyedül te jöhetsz szóba.
9'

Fáradtnak érzem magam, elértünk, ahová már annyiszor, egyedül, négyszemközt,
•sokadmagamban, hajlamaim és kötelességem keresztútjára, h a itt tartózkodom, t á r saim mindig fölöslegesnek, a választásom melletti, elleni érveket nálam jobban n e m
tudja senki, önmagam ösztönzője, támogatója, vitatársa, ostorozója vagyok, igazságot
osztok ellentétes vonzalmaim között, mérkőzésüket sokszor lejátszottam, a győztest
biztos eséllyel megjósolhatom. Félig kiürített, elhagyásra ítélt dolgozószobám sarkába megyek, a lemezt megszokott útjára indítom a gramofonon, meggyőzetésem
szertartásába kezdek, bizonyára tájékozódtál a követségen?
— A követ csak téged tart alkalmasnak — mondja Rudnó gróf. — Ö is tudja,
:hogy az ország egységét egyedül te biztosíthatod.
— És mi lesz a zsidókkal?
— Kiviszik őket a Birodalomba.
— Bűnt követünk el.
— Hogy a nagyobbat elkerüljük.
Érvek, ellenérvek, vonakodásom puhára főzött rákpáncélja, a kikerülhetetlen
•döntés álcája, múltunk megoldásai segítenek, gyakorlottan, restelkedve játszom szerepemet. Keresztény hitemre hivatkozom, Rudnó gróf biztosít a magáéról, tájékozódott Öeminenciájánál, az érsek is, az apostoli nuncius is érzékeli, látja nehézségeinket. Látják, kérdezem, belátják, nyugtat meg Rudnó gróf. Utat fognak építeni a
Birodalomban, egyedül nekem lesz lehetőségem állapotukat ellenőrizni.
— Használok vele?
— Ha nem vállalod, jönnek a nyilasok.
— Mit tehetek?
— Többet, mint bárki más. Téged mindenki elfogad.
Őfőméltósága, a Birodalom, a nyugati szövetségesek, az ország. Talán említette
a Szentszéket, Nobel-díjas vegyészprofesszorunkat, a vezérkari főnököt is, talán még
hosszabbra nyúlt névsorolvasása, Rudnó gróf, mesterem, elődöm, tanácsadóm, kísértőm sosem érvelt, érvrendszerének nyomatékos, gyakorlati kellékeit sorolta fel csupán, fiatal államhivatalnokként így örökölte lelépő elődétől, élményeivel gyarapítva
így adta tovább, dús tapasztalatokat kapott, gazdag tanulságokat nyertem, az érveink
helyetti, érveinket pótoló bizonyítékok évszázadok során halmozódtak fel, az adalékokat államiságunk minden korszaka gyarapította, a büszke, szégyenkező, tehetetlen,
önáltató megalkuvás eredete bizonytalan, vezetőink, kiknek egyedi, páros, csoportos
szobormásai, nemzeti hálánk emlékezéseként minden vidéki város templomterén fellelhetők, hallgatólagos megegyezésként hagyományozták utódról utódra örökségüket,
az alkalmas idő boldog találkozását a pillanatra érett államférfival, aki fejét válla
közé húzva igyekezett nemzetét észrevétlenül meneteltetni a történelem falai tövében. Lapulni, tűz és víz sumákoló egyeztetésére törekedni, rejtőzködve fennmaradni,
"ha eredményes elődeinkre emlékezünk, csak tevékenységük gyakorlati eseményeit
sorolhatjuk el, elveik rendszerét említeni nem lehet, érveik merő hazugságára épültek. Hazudunk, elhallgatunk, becsapásra, kijátszásra törekszünk, partnereink feltételezett hiszékenységében bízunk, gyakorlati célt keresünk az elvi céltalanságban,
alkalmazkodási felületet az engesztelhetetlen ellentétek között, búvóhelyet k a p a r u n k
a szükségszerűség vasfalában, akkorát csak, hogy elférjen a létében meghosszabbítani akart ország, minden hosszabbítás után a korábbi siker példájára, a kivitelezők
dicsőséges névsorára hivatkozunk. Szégyelljem magam, büszke legyek, eredményes,
dicstelen elődeim sora végén toporogva? Fontosabb a dolgom, fennmaradásunk folyamatát kell biztosítanom, utódom lehetőségeit megteremtenem, hogy választásának
biztosan elkövetkező percében majd engem is elődeink erőt adó, munkára buzdító
gyülekezetében találjon. Átéltem, kitanultam, meggondoltam szerepem követelményeit, ha Rudnó gróf célszerűen meggyőzni kíván, ellenállásom hitetlenebb, mint
rábeszélése, ha vonakodom, erkölcsi felelősségemnél riasztóbb körülményektől félek,
ha további működésem képtelenségét emlegetem, nem megbántott önérzetem ágaskodik: aggódom, hamiskártyázásunk a történelem bokájánál folytatható-e, sikerül-e
csatlakoznom engedményt adó, engedményhez jutó elődeimhez. Ismerem, u n o m
Rudnó gróf érveit, ú j n a k veszem, hitelesnek, hasznosnak gondolom Rudnó gróf ér10

veit, nem válthat meg döntésemtől, szegényes, cáfolhatatlan mondatai döntésemet
.'készítik elő.
— Meggyőzőbben nem tudsz érvelni?
— Ha akarnék, se tudnék, de nem is akarok. A Birodalom még megnyerheti a
háborút. De ha elveszti, nálad nélkül csak rosszabbul végezhetjük.
— Hadd gondolkodjam.
— Ne keress kibúvót. Mi közöd neked a zsidókhoz?
Nem elsőnek, nem utolsónak kérdezi, ideje tisztáznom, járjunk a nyomába. Nyomába járni igyekszem azóta, hogy a nélkülem kiadott, nevemhez tapadt döntés következményeit viselem el, katolikusnak neveltek, a cisztercita gimnáziumot, más
•egyházi középiskolákkal ellentétben, nem látogatták kikeresztelkedett izraelita tanulók, bankárral, szövet-nagykereskedővel, színésszel, újságíróval barátkozni sem helyzetem, sem hajlamom nem késztetett, zsidó ismerősöm nem volt, nincs.
Utolsó szolgálatára kérem titkáromat, a sofőr készüljön fel, hosszabb útra indulunk, ha keresnének, nem tudja, hová mentem, mikor jövök vissza, közben folytassa,
irányítsa a csomagolást. Titkárom lehajtja fejét, a kegyelmes úr döntése tehát véglegesnek tekinthető. Véglegesnek, de nem veszem zokon, ha elvállalja utódom szolgálatát, szívesen beajánlom. Nem áll szándékomban, mondja titkárom, tisztelettel
megkérdi, milyen hivatalt fogok ellátni, semmilyet, magánszemélyként kívánok élni,
kertemet igyekszem művelni, maga mást tanácsolna? Ha szabad véleményt nyilvánítanom, mondja lelépő gazdájának a volt titkár, teljes szívemből helyeslem kegyelmes uram döntését.
Ülök a hivatali autóban, tervem szerint utolsó utamon, időm tetemes, Seneca
soros vigasztalásának végére értem, kora nyári alkonyat, országom derűs, vidéki
arcát fordítja felém, ha ablakomon kitekintek, sárguló vetés, gyér facsoport, ökrös
szekér, kerékpáros parasztfiú, útszéli kóró, kalapját emelő öregember jelez vissza,
autóm törékeny keretei között létezem, haladok, szorongásomat a környezet nyugalma fokozza, titkárom szerény megjegyzését mérlegelem, tizenkét éve dolgozunk
együtt, homlokráncaimat, ujjam billentését ismeri, magánéletéről mitsem tudok, nem
kérdeztem, nem mondta, hol tartózkodik, mit csinál hivatali távozása és érkezése
között, nem kívánt maradásra bírni, árnyékul szegődött munkatársam szégyentelenül
elém tárta, meghallgatásomra méltónak becsülte véleményét.
Sofőröm lassít, a kisváros peremén, füstös, földszintes házsorok között kanyargunk, arra kérem, közelítse meg a vasútállomást, mellékutcában álljon meg, nem
kívánom, hogy felfedezzék autónkat. Megállunk, minden helyszínt ismerő sofőröm
szerényen eligazít, a tusátlan karabéllyal zakója alatt utánam indul, szokásaink
szerint távolról kísérne, visszaküldöm, elindulok, megállok, körülnézek, ú j r a elindulok, a páros hársfasorral szegélyezett utca torkolatánál megtalálom az állomásépületet, gumikerekes targoncákat, üres fiákereket kerülök ki, megszemlélem a lehajtott fejű, szemellenzőik közül a hulladékos talajra meredő lovakat, átmegyek a
kapun, a jegypénztár ablakán lehúzva a rács, kiérek a peronra, visszafordulok, felfedezem a várótermet, muzsikus cigányok alszanak, karjukba borulva az asztalon,
két öregasszony abroszból kenyeret, szalonnát, uborkát vacsorázik, megállok az üres
peronon, helyemet, célomat keresem a nyugat-magyarországi pályaudvar szerkezetelemei között, jobbra semmit sem találok, balra fordulok, a leszálló napfényben
fejmagas, bókoló kakastollak, elindulok a sínek mellett, a pályaudvar holtterében,
széntornyok, salakhegyek, mellékvágányra tolt, leszerelt mozdony, rozsdás huzalok
mellett haladok, megközelítem a csendőrfalat, észreveszem a kettős sorokat, a gyerekek hátán lepedőből varrt batyu, az öregeken fölösleges átmeneti kabát, lassan
haladnak előre, tartózkodási helyemről nem ítélhetem meg mozgásuk irányát, bizonyosságért közeledem, a csendőrlegények hézagtalan körének közepén, asztal mellett
csendőr őrnagy ül, listákra jegyez, az asztalt elhagyva a lassan menetelők kettős
sora egyetlen, hosszú oszlopban egyesül, közelebb megyek, látóterem szűkül, kibontja
belső részleteit, a vágányon egybekapcsolt marhavagonokból szerelvény várakozik, a
várakozók, az ügyintézők szélcsendes terében felhangzik a csendőrök egyszavas buzdítása, szaporább mozgásütemre nógatják az asztaltól távozók, a vagonokhoz közeli

ledők közönyös lábait, egyre közeledem, figyelem a felszállásukra várók, a felszállók:
engedelmes izommunkáját, arcuk megadását, csukott, hallgatag szájukat, az egybekapcsolt vagonok éléről még hiányzik a mozdony, keresett, megtalált látványomnak,
szentelem magam, akaratlanul elérem a csendőrfal legszélső tagját, egyenruhába^
öltözött embertársam fejjel magasabb, harminc évvel fiatalabb nálam, átéli kötelességét, hátrálásra, eltakarodásra szólít fel, halkan csendet kérek, szemem nem veszem,
le látnivalóimról, a nekem jutott csendőr káromkodni kezd, fojtottan, hogy ne h á borítsa a felügyeletére bízott ügymenetet, magam is halkan mondom be nevem,,
nem nézek rá, felkérem, csukná be száját, mellékes utasításaimat nem hiszi, i n d u latba jön, feszesen markolt szuronyos puskáját előrebúktatja, tusával mellbe taszít,,
zavaró, fölösleges jelenlétem eltüntetésére szólít fel, igazolványt kell felmutatnom,,
csendőröm azonnal elhallgat, egyenesre rántja vállán a szuronyos puskát. Zavara,
szerepemre ébreszt, ki kell lépnem a salakkal, várótermi utasokkal, sorsuk felé menetelő zsidókkal, sorsukat irányító csendőrtiszttel tele közegből, elhagyott r a n g o m
kényszerűen hatásos, hatása elkedvetlenít. Ne tisztelegjen, mondom a csendőrnek,
ne beszéljen hangosan, némán áll, kihasználom időmet, a salakhegy tövéből figyelem, ahogy a kettős sor egyre rövidül, elfogy az asztal előtt, a csendőrtiszt feláll,
leporolja kesztyűs kezét, int, a csendőrök egyetlen, összehangolt mozdulattal sarkig;
tárják a marhavagonok csukott ajtaját, a vulkánbőröndöt, hátizsákot, lepedőből v a r r t
bugyrot, nyakában üvegszemű ezüstrókát, fényképezőgépet, messzelátót, gázálarctok—
ban sajtot és kenyeret, könyökhajlatban alvó csecsemőt, vályogteknőt, facsart lábú.
mackót, vitorlavászon göngyöleget, kezében kosárkoffert, piaci szatyrot, kalapdobozt,
kakukkos órát, hangos madárkalitkát szállító menetoszlop némán elindul a várakozóajtónyílások felé.
Fegyelmi terhe mellett megtiltom, hogy bármit jelentsen, ne tisztelegjen, m o n dom a csendőrnek, merevségével tanúsítja, hogy megértett, hátrálva ellenőrzöm z a j mentes beköltözésüket, hátat fordítok, elhagyom az állomás alakzatait, megkeresem
autómat, erősen szürkül, amikor a következő városba érünk, mellékutcában állunk,
meg, utamra indulok, megtalálom az állomásépületet, peronjegyet váltok a félálmát
kedvemért megszakító pénztárosnál, egyedül állok a sínpár mellett, félkarú vasutasfigyelmeztet, hajnalig nem áll meg vonat ezen az állomáson, tudom, egyedül várok,
kabátom szárnyát megemeli az esti szél, lakkcipőmet előrecsúsztatom, a mozdony
fénye a szürkületben, a szerelvény lassítás nélkül, egyenletesen halad el az á l l o m á s épület előtt, a mozdony után, az első kocsi peronján csendőrök, lezárt m a r h a v a g o nok, az utolsó kocsin ismét csendőrök, elhagyom az állomást, autómba ülök, sofőrömet nagyobb sebességre biztatom, megint úton vagyok.
Utamnak csak kezdete és kényszere van, céljában nem vagyok biztos, e r e d m é nyében kételkedem, de már gyakorlottan közlekedem, a következő pályaudvart azonnal megtalálom, vidéki pályaudvaraink helye két példa birtokában kikövetkeztethető, az állomásépület kisvárosaink nyílegyenes vagy tétova kanyarulatokkal m e g toldott főutcájának torkolatában található, lakkcipőmben, csíkos szürke öltönyben,,
bal kezemben porkesztyűvel átmegyek az előcsarnokon, már a belső szerkezet a r á nyait is ismerem, a ruhában alvás szagával, hangjával tele váróterem, az olajjal k ö zömbösített illatú, mindkét nemnek közös illemhely, három pénztárablak közül kettőzárva, a harmadikban érkezésemet utáló hivatalnok, jobb kezénél aludttejes edény,
bal kezében füzetes regény, az állomásfőnöki iroda mindig belépésemtől balra, a.
pályaudvari belsőtér peremén található, félúton a pályatest és az utazóközönséget
szolgáló helyiségek között, az állomásfőnök sapkája az asztalon, zubbonya kigombolva, szolgálatban van, de leszámítja fölös, ellenőrizetlen kötelmeit, papírból c s á szárhúst vacsorázik, köszöntöm, bemutatkozom, kíván-e igazolványt? Megismerem a.
kegyelmes urat, mondja vacsoráját egybemarkolva, helyéről felemelkedve az állomásfőnök, ha a képét látom, mindig elolvasom az újságot, nemsokára szerelvény
halad át az állomáson, minket nem értesítettek, mondja az állomásfőnök. Értesítem,,
felvilágosítom, a szerelvényt meg kell állítani, az állomásfőnök begombolja z u b b o nyát, kegyelmes uram utasítására?
12

— Az én utasításomra.
— Parancsára, kegyelmes uram. Mikor érkezik a szerelvény?
— Körülbelül húsz perc múlva.
Egyedül állok az ismerős, megszokott peronon, arcomon, kabátom szárnyán ér:zem a szelet, ellenőrzöm a vágány feletti fényjeleket, a mozdony hirtelen fékez, a
:szerelvény csikorogva megáll az állomás gyér lámpafényében, a mozdony mögötti
"kocsiról csendőr őrnagy ugrik a kavicsra, ingerült, bizonytalan, szemét, tenyerével
:szoktatja a fényhez, de már hangosan, megszakíthatatlanul fenyeget, a késedelem
felelősét keresi, megtorlást ígér, elébe lépek, nevemet mondom, csendre intem, az
-őrnagy összevágja sarkát, szolgálatomra késznek jelenti magát.
— Nyittassa fel a vagonokat.
— A belügyminiszter úr rendeletére megállás nélkül kell a határra érnünk.
— Utasítom, hogy nyittassa fel a vagonokat.
Az őrnagy fejet hajt, a csendőrök hangos csikorgással húzzák el a marhavagonok zárjait, tessék világítani, kérem. Az őrnagy zseblámpájának fényében megszemlélem az egymásnak támaszkodó, ülő, álló testeket, a fényforrásnak forduló, a fény
mögött árnyamat nem látó, azonnal résre szűkülő szemeket, lelépek a lépcsőről, az
•összes vagonok felnyitására utasítottam, figyelmeztetem az őrnagyot, zavarban látszik lenni, elnézésemet kéri, szigorú parancsot kapott a Belügyminisztériumtól, hogy
;a szerelvény ne álljon meg, az ajtókat ne nyissák fel a határig.
— Módosítom a parancsot. Az utasok kiszállhatnak a vagonokból, ellenőrzés
:mellett sétát tehetnek. Értette?
— Értettem.
— Ellátásukról további intézkedésig a katonai parancsnokság gondoskodik.
— Megértettem — mondja gondterhelten az őrnagy, magamhoz rendelem, utasítom az állomásfőnököt, a szerelvény addig nem indulhat tovább, amíg személyemben, vagy hiteles nevemben további parancsot nem adok. Megértettem, mondja az
állomásfőnök, megértettem, mondta az imént az őrnagy, korlátlan feljebbvalójuknak ismernek el, számmal, nevemmel, aláírásommal hiteles utasításomra várnak,
utasításom tartalma bizonytalan, de sorsa nem kétséges, meggyőződés nélkül, legjobb képességük szerint teljesíteni fogják, parancsom, engedelmességük elődeinktől
-örökölt páros tevékenység, a feljebbvaló hatalmának hivatkozása és érvényesítése,
fogalmazásom kényszert jelez, alárendeltjeim nem személyükhöz szóló, kötelező utasítást kaptak, a végrehajtás időpontja bizonytalan, várjanak, őrlődjenek a hivatalnok kötelességtudata és a magánlény szorongása között, az eredmény felől nincs
! kétségem, várakozni fognak, ha lesz parancsom, helyükön találja őket, teljesítik.
Éjfélre jár a nyugat-magyarországi kisváros pályaudvarán, a lámpák fénykörének szélén állok, félhomályban, a megállított szerelvény lakói, az állomásfőnök, a
• csendőr őrnagy, a keretlegénység egymással közösséget nem vállaló, de velem szemben egységes, mert akaratomtól függő sorfala előtt, elmoccanok, hogy autóm felé
induljak, autómban hivatali helyemre térjek vissza, hogy további utasítást adjak,
I hatalmam következő intézkedését megtegyem, autóm felé indulok, nincs hová visszatérnem, hatalmamtól megfosztottam magam, nincs jogom várakozási parancsot adni
további utasításig, a zsidók miatt nem intézkedhetem a zsidók ügyében, mi közöm
• a zsidókhoz?
Ha most visszafordulok, az őrnagy elé állok, elporosodott lakkcipőm sarkát
összetéve visszavonom utasításomat, felhívom figyelmét, hogy parancsot adni többé
nincs jogom, elnézést kérek botrányos rögtönzésemért, távozom, ha hazatérek, kihallgatást kérek tegnapi feletteseimtől, külföldi tárgyalótársamtól, s bejelentve,
hogy ellenvéleményemnek minden lehetséges módon hangot kívánok adni, felszólítom őket, tekintsenek, kezeljenek ellenségüknek,
ha foltos erkölcsömet belátva, következetesen viselem magam, nyakamat belhúzva, hangtalanul elkotródom, majd visszasompolygok a fejénél elhagyott szerelvény utolsó kocsijához, nyílt ellenkezésem, önkéntes kérésem, falmelléki lapulásom
•eredményeként elérem, amit a leginkább kívánok, lakója lehetek a zseblámpa futó
13

fényében szemügyre vett vagonnak, követelésem, ellenszegülésem, sündörgésem s e b tében megfigyelt embertársaim mellé juttat, közéjük elegyedem, velük utazom,
ha elképzeléseim egyike sikerül, megnyugszom, több döntésre nem kényszerülök,,
boldog vagyok.
Nyikorogva behúzzák arcom előtt a vagon deszkaajtaját, vas érintkezik vassal,
a lakatban megfordul a kulcs, elzár külső szabadságomtól, lakkcipőm vékony t a l p a
közvetíti a testsúlyomat tartó deszkalemez remegését, szerelvényünk folytatja ú t j á t ,
megingok, helyemet keresem, lábamat magam alá húzva letelepszem, máris v a g o nom szellőzőrácsait fürkészem, a benti, egynemű homályt felderítő fényjeleket kívánom, rácsaim térköze alig világosabb, mint környezetem, arcok, testrészek, csomagok,
közé falazódom, senki sem szól hozzám, senkit se kérdezek, véletlen, kényszerű csoport ú j tagja vagyok, társaim hallgatnak, hangommal csendjüket megtörni, kezdőcsoporttársként nem kívánom. Hátam támasz híján meggörnyed, egyenletesen h a l a dunk célunk felé, átkarolom felhúzott térdemet, színes félálom szüneteiben a h a j n a l
fokozatait számolom a szellőzőrácsok hézagaiban, hosszú az út, kiszámítom e s é lyeimet.
Megvirrad, napfény deríti fel tartózkodásom területét, lakótársaim magukhoz,
térnek megszakításos, közeli múltjuk emlékeivel terhes álmukból, elemi szükségleteikre fordítják figyelmüket, eleségüket fogyasztják, vizet isznak a rendelkezésükre
bocsátott vödörből, szükségüket intézik a másik vödörben, arcismeretük m é r t é k e
szerint felfedezik, nem fedezik fel többletemet, reggelre külalakom m á r az övékével egyezik, kialvatlan szemem táskája, ruházatom piszka, savószín arcbőröm, m a gamba néző tekintetem testvérükké avat, csoportjuk tagja vagyok, lehajolva helyet,
kérek a vágómarháknak készült, állatfejmagasságban emelt szellőzőréseknél, t á j d o m borulatból, raktárházak elsuhanó, olvashatatlan számtábláiból igyekszem kitalálni,
utazásunk hol tart, mennyit tettünk meg, mennyi lehet hátra, helyismereti tapasztalataimat megosztom szomszédommal, ő szomszédjának adja tovább, kilátásomat,
szomszédom szomszédjának engedem át, zugomba húzódom vissza, borostás államat
gyűrött nadrágom térdére támasztom, szememet lehunyva, társaimnak szemérmesen
hátat fordítva először ürítkezem a közös vödörbe, társaimat szólítom, hívásukra várok, ismerkedem, környezetem zsidókból áll, tervszerűen kiszemelt, véletlenül közös,
vagonba terelt, egymást nem ismerő, bűnhődésük közös terhét törlesztő zsidókból.
Keresem a tegnap meglesett, sorsukra váró, tartózkodásuk vagonterét még nem.
ismerő arcokat, egyikre sem emlékszem, csoportegységük ismerős, azonos, öregek,
pokrócon, felöltőjükön hevernek a négy sarokban, szájuk szüntelenül morzsol, kenyérhéjat, babapiskótát, karalábét, a táplálkozás szüneteiben gépies imát, dühöspanaszt, könyörgést, fenyegetést, emlékek dünnyögő töredékét, az asszonyok tartózkodásuk tenyérnyi helyét, beszálláskor szerzett előjogaikat védik, gyermekeiket oltalmazzák, területi vitáik közben azonos mozdulattal karolják át, őrzik, mozdulni sem
eresztik az egyévest, a tízévest. Férfi — gyermekség és aggkor között — mindösszenégy került vagonunkba, a reggeli nap éles fényében ők fedezik fel jelenlétemet,,
azonosítanak, udvariasan, tartózkodva faggatnak, lelkiismeretemre hivatkozom, önakaratomat, azonosulási szándékomat említem, hiszik is, nem is, elhallgatnak, szerelvényünk halad, a szellőzőrácson ú j felhőfoszlányokat, tájegységeket figyelünk, k a r órámon mérem a biztos elindulás és a kiszámíthatatlan megérkezés közti időt, senkii
sem szól hozzám, mégis együtt iparkodunk, közegükbe illeszkedem.
Szerelvényünk fékez, megáll, nyikorogva feltárul a vagonajtó, lakótársaim felsorakoznak, mint utoljára érkezett, szerényen a sor végére állok, megkapom fél'
kenyeremet, köszönetet mondok, segítek férfitársaimnak a vödör vizet a vagonsarokba vinni, a másik vödröt óvatosan a sínek mögé szállítani, gyakorlatunk kevés, ai
peremig érő ürülék csíkos nadrágomra, lakkcipőmre löttyen, kútvízzel tisztítjuk, k e zünk fejével sietősen kisikáljuk, a vagon sarkába állítjuk edényünket, az ajtót ránk
lakatolják, a szerelvény útnak indul, újból tanulok. Beosztom kenyéradagomat, úgy
fogyasztom, hogy maradéka tartalékot biztosítson egy kiszámíthatatlan jövőre, m e g tanulok úgy ülni, hogy szememet ne kelljen levenni a vizesvödörről, részt vállalok
hallgatólagos megegyezésen alapuló, közös ellenőrzésünkben, elfordulok, ha útitár—
14

saim a másik vödör felé közelednek, s ruhadarabjaikat letolva vagy felemelve b i r tokba veszik, tevékenykedem, tűrök, figyelek, figyelem alá esem, közlekedésünk gyakorlati szabályait tanulom, ha kuporgásomból felemelkedve helyemet változtatni kívánom, ha kilátásom réséhez, az ivóvízhez, az ürülékes vödörhöz igyekszem eljutni,
helyváltoztatósom nyílásait kell megtalálnom a padlót beborító, alvó, emésztő, nyitott szemmel a vagontetőre meredő, emlékeikbe göngyölt, gondjaikat magukban őrlő,
társas suttogásba oldó útitársaim között. A törzstől messzire nyújtott, egymáson
heverő, egymást óvó, akadályozó lábszárak szabálytalan keresztútja, hosszú alsónadrág kibomlott szalagcsokra a bokacsont körül, a harisnyatartó szemérmetlen
csattja a kiszakadt selyemharisnya felett, kislányok illedelmes térdzoknija, szennyes
gumifásli a lábszárizmon, térden, térd felett, a festékfoltokkal színezett, fáradt bőr,
a hús hiánya vagy fölöslege, az eldurvult, őszülő szőrzet, a visszér hálózata a szellőzőrácsok fénysugarában, térdemet magasra emelem, megkeresem, megtalálom lábam helyét a szétszórt, egymásra dobált testtöredékek között, elintézem dolgomat,
visszafelé lépdelek, elfoglalom a nekem jutott területet, bizonytalan idejű utazásom
esetleges helye, biztos célja felé haladok.
Akaratomból, akaratom ellenére?
Zsidók között fekszem, lábszáraik között találom meg helyemet, arcukon olvasom arcom iránti figyelmüket, közönyüket, útitársuk vagyok, szerelvényüket lakóteremnek mondom, miért utazón együtt a zsidókkal? Szellőzőréseink fénynyalábjából ítélve délre jár, helyemen kuporgok, elhatározásomat mérlegelem, bűntudatomat
keresem, helyette kíváncsiságomat találom, vagonunkat, a tegnapi, a holnapi szerelvényeket én indítottam el, én töltöttem meg személytelen emberanyaggal, úgy illik,
hogy megismerjem döntésem áldozatait. Mit akar tőlünk, kérdezi nemsokára valamelyik útitársam, szennyvíz ürítésénél, ivóvíz vételezésénél, tenyerünk a közös vödör fülén, többes számban kérdez, egyes számban válaszolok, lehetőségeimet tapasztalom, úgy adódott, hogy én szabjam ki sorsukat, döntésem biztos próbája, ha önmagamra is kiterjesztem. Lábunk szabálytalan szögben alakít közös utcát vagonunk fenekén, bőrünk, hajunk egyformán koszosodik, ki állapíthatja meg, hogy más
vagyok, rabságunk közös, elveszett szabadságunk együttes kellékei fontosabbak, mint
különbözőségem tételes jegyei. Adott, nem általuk választott jegyek alapján küldtem
vagonba őket, arctalan tömegükről elvontan döntöttem, ideje mulasztásomat pótolni,
most megállapíthatom, mások-e, mint én, ülök közös szennyünkben, szagunkban, beosztom maradék kenyeremet, figyelem hemzsegésüket, álmukat, éhségüket, teli hólyaguk, riadalmuk, dühük, könyörületük, közönyük tüneteit, mozgékony, fásult arcvonásaikat, megszólalásuk hangválasztékát, reménykedő, lemondó, kitartó, önfeladö
végtagmozgásukat, keresem káros kisebbségüket,
országunkra, földrészünkre burjánzó érdekszövetségüket, a fajtánk, népünk képességeit kibontakozni nem engedő, vérszívó mohóságot, vagonunk csoportalakzata
megsokszorozza önmagát, szomszédaim feltárják, útitársi közelembe hozzák kártékony őseiket, a dédapa falusi utca sarában araszol, hátán libatoll, üveggyöngy, öntözőkanna, mézzel kevert dió, lepedővászon, ábécéskönyv, varrókészlet, galíciai anyanyelvét magyar és német szavakkal elegyíti, ügyetlen lábával harapós magyar kutyákat tart távol, csontos hátán magyar gyerekek büntetlen kavicszáporát tűri el, pajeszát cibálják, kaftánját leköpik, cukorkáját, mogyoróját dézsmálják, de estére mindig elfogy, haszonnal megtérül napi áruja, letelepedésre helyet keres, talál, kér, kap
a falu szélén, három fiút nevel fel, csak az első tér vissza rabbinak Galíciába, a
másik kettő levágatja pajeszát, leveti a kaftánt, kétszer három fiúval gyarapítja
országunkat, a nagyapa boltjában ül, jól fizetett segédeivel végezteti a testi munkát,
ügynökeit küldi házalni, az apa orvos vagy ügyvéd, cégtáblája a nyugat-európai
egyetemet hirdeti, ott nyerte el oklevelét, a fiú kortársam, nevének magyarosítását
én írom alá, vásárolt főnemesi rangját én biztosítom, hálából koronás névjegyet
küld, teadélutánra, irodalmi estre, házi hangversenyre, bizalmas vacsorára villájába
hív, társalgója nagyobb, mint hivatalom, uzsonnájából napi látogatóim fele jóllakna,
örökségén három fia osztozna, h a nem álljuk útjukat. Útjukat álltam, döntésemet
tanulmányozom, a közös vagonban kuporgok, a karéjos szemhéj alatt tekintetükben

a mohóság csillámait kutatom, szájukra görbedő, hasznukat szimatoló horgas orrukat, duzzadt a j k u k sarkán a fölény és a bujaság biggyesztését, hangtalan párbeszédeikben is összetartozásuk jelcseréjét, fölöslegük, káruk bizonyítékát országom, földrészem számára, általam helyeselt, mert eltűrt eltüntetésük bizonyítékait,
félek, mint ők, érvénytelenül reménykedem, mint ők, létezésem folytatását kétlem, nem ismerem, mint ők, szemem püffedt könnyzacskókban hunyorog, orrom
porral teli, szám lepedékes, nehezen nyílik szóra, örökösen inni kíván, mint az övék,
kezünk a közös vödör fülét markolja, közös résen k u t a t j u k a felkelő, lenyugvó n a pot, közös szerelvényünk nem áll meg, este lesz, éjszakéi, megvirrad, úton vagyunk,
majd megérkezünk,
egyszer, kétszer, talán háromszor még felváltjuk egymást a szellőzőrések előtt,
befogadjuk, értelmezzük a tájat, eszmét cserélünk a mögöttünk hagyott, r á n k váró
időről, lakatunk csikorog, ajtónk sarkig tárul, sietve magunk mögött h a g y j u k szagunkat, piszkunkat, parancsszóra oszlopba sorakozunk, a gondosan nyírt f á k sorfala
között, a közös menetelésünket segítő holdfényben útnak indulunk, üres hátamon
batyu, bal karomon kimerült útitársam fia, unokája, maradék kezemmel másik útitársam könyökét támasztom, könyököm alatt támaszt érzek, nem fordulok hátra,
együtt menetelünk, közeli, távoli célunk ismeretlen, lábunk kavicsos országutat tapos,
holdfény süti, kutyák szabályozott ugatása szegélyezi vonulásunkat, belélegzem az
útmenti akácfák szagát, dolgomat végzem, helyemen vagyok.
Helyemen kívánok lenni, autómat keresem a nyugat-magyarországi kisváros
pályaudvara előtt, a hársfák kettős sora alatt, hajtson lehetőleg gyorsan, mondom a
sofőrnek, autóm hajnalban kanyarodik fel a Várba, a követség minden ablaka világos. Felemelt karral fogadom az őrmester ismerős tisztelgését, felsietek a lépcsőn,
megtorpanok az emeleten, a kivilágított terem sarkában, rögtönzött emelvényen tengerészkék öltönyös dzsesszzenekar játszik, egyenruhák kitüntetéssora, hölgyek gyémánt nyakéke, karperece, urak nedves szmokinginge, lepusztított, romos tálak, konyaktól mélyült, pezsgőtől megemelt férfihangok, akadozó női mondattörmelékek,
pincért menesztek a követért, szmokingos hátát az ajtónak támasztva fontosabb
vendégeit részesíti társaságában. Isten hozta, üdvözöl hunyorogva a sötét folyosón,
váratlanul látogatott meg bennünket, leül asztalunkhoz? Kezet szeretnék mosni,
szakállam borostáit érzem, gyűrött zakómat tudatosítom, mutatná az utat?
— Parancsoljon.
Fürdőszobába vezet, kinyitja a melegvíz-csapot, törülközőt kínál, a tánczene
halkan szól a csempézett falak, a csukott ajtó mögül. Megköszönöm, visszaadom a
törülközőt, van tíz perce a számomra?
— Nem akar a vendégeink közé vegyülni? — kérdezi a követ. — Házigazda
vagyok.
Szemtől szemben állunk, a tükör alatti porcelánrekeszen egy magányos férfi testápolásának kellékei, azt mondom, hamar végzünk.
— Menjünk a dolgozószobába.
— Itt is jó lesz. — Borzszőr pamacs, szagosított borotvaszappan, Siegfried borotvapenge német tankacélhulladékból, zsákmányolt francia férfiparfüm üvegben,
parfümszóró kristálygolyó halványzöld zsinórral, a zsinór végén méregzöld bőrbojttal, fehér hintőpor lábizzadás ellen, testszínű hintőpor a frissen borotvált szakáll
kék torzsái közé, hónaljízesítő tubusban, ágyékszagtalanító tégelyben, üvegfal mögött
két csomag bontatlan óvszer, száraz helyen tartva kilencvenöt százalékos biztonsággal, a beépített fürdőkád peremére ülök.
— Megint becsapott.
— Amennyiben? — a követ is a fürdőkád szélére ül.
— Most jövök a Dunántúlról. Három városban nyittattam fel a szerelvényeket.
Emberi bánásmódot ígért, de nem vettem észre. Negyvenen vannak egyetlen m a r h a vagonban.
A követ felhúzza szmokingnadrágja szárát, fél lábát a kád vastag peremére
emeli, bokáját dörzsöli, bólogat, beszámolómra vár, folytassam, folytatom, nem tudom, a Birodalomban mi vár rájuk. Sokan vannak, a fürdőkád vastag pereméről
16

nem tudom megszámolni hosszú menetüket, múltjuk megmentett hordalékait hátukon viszik, gyermekeiket, szüleiket, nagyszüleiket karjukra kulcsolják, szélcsendben,
holdfényben, korán kizöldellt akácok között gyalogolnak, cipőikre gyűjtik a menetelés porát, még élnek, eleven mozgásuk haladékából merítenek reményt.
— Ivóvizük sincs. Félholtak, mire a Birodalomba érnek.
— Milyen jogon mondja ezt nekem? — kérdezi a követ.
— Megígérte. Ez volt az utolsó ígérete.
— Ügy tudom, beadta lemondását — közli fürdőkádjának széléről, vendégeitől
távol, a csempén átszűrődő tánczenénél hangosabban a követ. — Ha értesüléseim
¡megbízhatók, lemondását elfogadták. Magánszemélyként fordult hozzám?
Hallgatok, elviselem fölényét, magánszemélyi beszámolóját meglepetéssel hallgatom, mondja a követ. Amit tapasztalt, ellentmond elképzeléseinknek, csakis a magyar hatóságok túlbuzgalmának tudható be. Fáradtan feláll a fürdőkád széléről, erős
•szakálla kiserkedt az éjszaka, vállamra teszi csiszolt körmű kezét, máris láthatja,
mire vezetett az akadékoskodása, h a a helyén marad, ilyen túlkapás nem fordulhat elő.
Ne zsaroljon, kérem önműködően, vegye le a kezét a vállamról. Mosolyog, azonnal engedelmeskedik, ismeri erejét, fölénye megengedheti, hogy alakilag kedvemre
tegyen, alantas érvelése kivédhetetlen, esze ágában sincs lelkiismeretemre hivatkozni,
mindig a hasznosabban hiszek, hitem kételyeire épít, bizonyítása nyilvánvaló, ha én
nem teszem, másvalaki teszi, másvalaki bizonyára károsabban teszi, mint én tenném,
mi hasznosabb, ha önmagam szükségképpeni részvételével a kár fokozatait mérsékelni, az adott részletek lehető legjobb kivitelezését megvalósítani igyekszem, vagy
ha kivonom magam, kívülállóként, cselekvésem kényszere nélkül élem át a tőlem
függetlenül történteket, sorsukra bízom, beavatkozásom hasznossági arányától fosztom meg a lehetségesen rám várókat?
Gondolkodjék, mondja a követ, nem kérek semmit, csak felhívnám a figyelmét,
legyen következetes. Lemondott, talán elhamarkodva, megnehezítette a helyzetét, a
magáét, a mienkét, a zsidókét, mindenkiét. Nincs igazam?
Ritkán gyűlölök, a heves érzelem alkatomtól idegen, túlzásra késztet, mérlegelésemet akadályozza, a követet, országa képviselőjét, kényszerű munkatársamat kiváltképp nincs okom gyűlölni, most gyűlölöm, pusztulását, eltűnését, nemlétét hevesen
kívánom, udvarias kérdéseivel szegénységi bizonyítványomat állítja ki, benne, vele
magamat, önmagam hitványabb felét kívánom megsemmisíteni. Tárgyilagosan utal
kiszolgáltatott szerepemre, lecövekelt lehetőségeimre, indulatomat az engem illedelmesen megalázó idegenre vetítem, gyűlölöm jobb homlokcsontja felett elválasztott,
sűrű, szőke haját, reggel, este kézisúlyozóval edzett, keményített inget, szmokingot
domborító mellkasát, választani nem kényszerülő, szerepével azonosult, munkájában
magabiztos beszélgetőtársamat, a beépített fürdőkád, a kézizuhany, az altestöblítő, a
dögönyözőpad, a tégelyek, az üvegcsék megszerkesztett környezetében, hiúságomnak
udvarol, a mai vendégseregre, a holnapi ügyfelekre szánt figyelem felét rám összpontosítja, ha távozom, miattam nem alussza ki magát, szerepe biztos, szerepem
törékeny, igazságtalanul, őszintén gyűlölöm.
Óhajt intézkedni, kérdezem. A túlkapások kiigazítására szívesen adnék tanácsot,
feleli barátságosan a követ, de nem tudom, kihez forduljak. Amióta maga nincs
hivatalban, senkivel sem tudok értelmes szót váltani.
Nem válaszolok, újból, gépiesen kezet mosok, vizet iszom házigazdám üvegpoharából, az ajtó felé indulok. Nem marad velünk, kérdezi vendéglátóm, nem iszik
valamit? Lesietek a kivilágított lépcsőkön, kocsimba ülök, belélegzem a szélcsendes,
•elmúlni készülő éjszakát, feleségem gyógyszertől zsibbadtan, különszobájában alszik,
fejénél két szál szegfűm, könyöke fölött kék éjszakai lámpa, fiam most fordul másik
oldalára, vágott körmű, tisztára mosott kezével hajába túr, éles, szaggatott álomképeit majd elmeséli holnapután, álmában, úgy hiszem, látogatását kérő, látogatását váró, látogatását mindig megrövidítő apjával is találkozik, alszanak elhagyott,
lehetséges útitársaim a marhavagon padlóján, a munkatábor emeletes deszkaágyain,
megadó, tapintatos lábukat maguk alá húzzák, hogy vödrökhöz járuló társaik ú t j á t
2 Tiszatáj

17

á l m u k b a n is biztosítsák, a felhőtlen ég, az alig hunyorgó csillagok a l a t t sorsát k é s leltető á l m á t alussza városom, m i n d j á r t szobámba érek, megtisztálkodom, i m á d k o zom, aludni térek. Mi közöm a zsidókhoz? Mi közöm a katolikusokhoz, a m a g y a r o k hoz, feleségemhez, f i a m h o z ? H a imazsámolyomon t é r d r e esem, szememet szorosra
h u n y v a elfeledem feltételeimet, bevallom törpeségem mulasztásait, segélyt, feloldást
kérek, támogatást további erőfeszítéseimhez, h a szokásosan erőt merítek á h í t a t o m b ó l ,
és feltöltekezve t a l p r a állok, kétségem nem tágít, az istenalak, a k i t g y e r e k k é n t e l képzeltem, hitem u r a és szolgája, mit hallott meg kétségeimből, m e n n y i t teljesít,
milyen tanácsra képes? Feleségemet délután látogatom, n e m t u d j a , sejti, e l h á r í t j a ,
hogy délelőtt szükségletemet fedezem, r a n g r e j t v e közelítem meg a nyilvános f ü r d ő t ,
orromon sötét szemüveg, nyakig a meleg vízbe m e r ü l v e z s á k m á n y o m a t , v a d á s z o m a t
lesem, megérzem szemüvegemen a kiválasztott t e k i n t e t biztatását, megközelítem a
vízsugár alatt h á t á t áztató szalonnás öregasszonyt, k i m e n ő j é t töltő p a t t a n á s o s cselédlányt, csigás hajával, k i f e j t e t t szemével hívó medencei hivatásost, körülimbolygom,
bőréhez érek, visszautasításától remegek, vonakodását n e m tapasztalom, a vízcseppek
függönye alatt h a s á t simogatom, vágyódó testemet kezéhez tolom, tapasztalt, gyors
u j j a i nadrágom alá hatolnak, lehunyt szemmel megkönnyebbülök, m i n d j á r t e l t á v o lodom, bágyadtan a p a r t r a evezek, vízhatlan zsebemből előhúzom a kikészített p a pírpénzt, élvezetem elhagyott t á r s á r a pillantást sem vetek, f e j e fölé, a k ő p á r k á n y r a
csúsztatom, zuhanyozni indulok, h a hetente kétszer megkeresem, e l f e l e j t e m gyönyör ö m arctalan eszközét a gyógyfürdő medencéjében: n e m á r u l o m el feleségemet, n i n c s
vágyam, hiányom, emlékem. Az éjszaka utolsó óráit alussza városom, országom,
lakói töredékét ismerem, lakói m i n d ismernek, v e z e t ő j ü k n e k kell t a r t a n o m m a g a m ,
m e r t alkalmasabb h í j á n vezetőjüknek tartanak, m i r e szobámba érek, szűkös h a t á r a i n k között mindenfelé ébredni kezdenek, á l m u k b ó l bontakozva h í r f o r r á s a i k f e l é
tapogatóznák, h a lefekvésem előtt szobám ablakából kitekintek, országomban m i n denütt szól a rádió, kitárul a reggeli újság, m i t ö r t é n t az éjszaka, m i t ö r t é n i k a
következő éjszakáig, r e m é n y ü k dolgozószobám oltalmazó, nyitott a b l a k á t keresi.
M i n d j á r t hazaérek, összeseprem létezésem s z a b a d j á r a engedett, szétcsapongó b i z o nyítékait, alattvalóim á l m á n őrködtem, véletlen felettesük, kötelességem felé i n d u lok, dolgomat folytatom, ennyi a közöm hozzájuk.

18

SZEMLÉR

FERENC

Intés
Miért nem hallgatsz néha önmagad
intéseire, lélek? . . . Hisz hatalmat
soha nem nyersz méltatlan
riadalmak
fölött, ha nem vagy bátor és szabad
őrzője a vigyázó zabolát
álig tűrő zavaros
ösztönöknek,
melyek bensődben mintegy
összekötnek
az őrülettel és az alvilág
gonosz erőivel. Ne hagyd botor
elméd prédájokul. Adj bölcs parancsot
az egymásra tolongó nyugtalan sok
képzetzajlásnak.
Légy hát part, ahol
megtörik a talajt rontó vad ár
erőszaka, s szilárdan áll a szikla
gátja a vizek ellen. Ez a titka
létednek is. Hallgass magadra már!

Hajnali ital
Fölébredek a száraz
zsindelyen
sebten lepergő hajnali esőzaj
figyelmeztető
hangjára, a sóhaj
nyugtalanságát súgó jelre. Nem
tudok többé visszaaludni.
Gond
s előérzet emészt. Magam sem értem,
miért, hiszen máig mindent
elértem,
amit bárki kívánhat. Csak bolond

nem örvendeznék annak, amit én
félelmes búként hurcolok ilyenkor
lelkem mélyén, és amit bármilyen kor
dicsőségként mutatna föl. Serény
biztatássál önteném hát erők
szeszét magamba hajnali italnak —
hadd hallgassam örömmel most a falnak
s tetőnek csapó hajnali esőt.

Fűzfa a Küküllőnél
Emlékszel-e, milyen fiatal
voltál valaha ott az agyagos
víz suvadásos partján? A szél
a Hargita felől hiába
hajtogatta szíjas vesszeidet,
egyet
sem tudott letörni belőlük.
Pengét utánzó keskeny
leveleid a kék eget metélték
és villogtak a nap kemény
tüzében, és te nőttél
minden új évben újból. Most
bizony görnyedten állsz göcsörtös
ágbogaüldal a fenyegető

folyó fölé feszülve,
mintegy
döntő viharra várva,
kopottan.
Mindössze a csúcsodon
lengedezik
néhány árva hajtásod, talán
csak megszokásból. S éjszaka
hallod, amint kérgedből itt is, ott is
kireped egy darab. Mondd,
nem félsz-e te ott a magányban,
a ködben, az éjben? . . . Nem?
Mégsem riadozol? . .. Nos, állj csak
továbbra is a víz fölött, és
hajts ki, ha kedvez az idő!

Hegyvidék
A levegőt lehűti itt az Éjszak
felől fúvó szél. Furcsa egy vidék ez,
hol a nehéz, kopár bércekkel ékes
mezők fölött csak akkor száll a méz-szag,
ha süt a nap. Másképp minden komor,
valami bús haragos arc, amelynek
vonásain csak az ellenszenv
terjed,
ha rátekintesz. Néha könnyű por hint
békés fátylat kanyargó útra, s mégsem
lesz tőle szelídebb a táj. Talán csak
rejtélyesebb.
Önkéntelen is társat
keres az ember, mint a
szenvedésben
elfáradt lélek. Ámde oly magára
marad, mint soha ezen a világon
senki. S bármennyit mereng a talányon,
nyugalmának nincs se kulcsa, se ára.
20

mint

ÁGH

ISTVÁN

Kitekintő
Nem hozzájövök mennek el
Akit vár úgyse jön haza
Autósok elszálló feje
Varjú tekinget befelé
elröppen mikor rátekint
Várja ki sohasem jöhet
Rab akkor is ha kulcsa van
Kutyaugatás
Valaki?
Akár egy szobába rekedt
törpebolygó
kering
Azóta elmúlt január
Meghalt a kocsmatöltelék
Faházaspár húzott

faháza köré
drótkerítést
Ez-meg-az-ott-válamikor
megölve megválasztva
leleplezve Autó Valaki?
Csak a szomszéd bolyongó
Aki nem jön sosem jöhet
Koponyatetőből
iszik
reggel hideg tejet Ki az?
A kutya minden távoli
zörrenésbe
beleharap
Planétapályák az utak
Mire a kislány
visszatér
éjsötét lesz és hófehér

feje

A megtalált pillanat
Itt, ebben a percben, ahová
minden évszakom
belezuhant,
találkozva új hó a régivel,
s az elveszett
meglelhető,
s a születetten
megöregedett,
ámulok,
alakomon vasrácsok árnya fut
álltomban, hajszolnak
állva,
állva is
megmenekülök,
s a virágtépés
halálfélelem,
s az ingovány első
nőbemerülésem,
megtaláltam,
itt van az elhúzó madár, magevő
ragadozó sohase repül el fejemtől,
s az öntvénnyé hűtött füst a jövő télből,
s a házak, ahová nem engednek be engem,
s unalmas táplálékaim a disznók,
21

kisgyerek vagyok
katona vagyok
részeg vagyok
beteg vagyok
vőlegény vagyok
sebesült
vagyok
marhapásztor vagyok
nem vagyok
gyümölcsrabló vagyok
vizsgázó
vagyok
szerető vagyok
temető
vagyok
itt itt itt
helyet keresnem minek is kellett
ebben
a világban? helyet keresnem azért is
kellett ebben a világban hogy ezt a
pillanatot megtaláljam hívnám ha
tudnék második személyben
beszélni

RITOÓK

JÁNOS

Küldjétek el hozzám
Az utcasarki részeges cipész
s az égbe gondolt józan-álmú
isten
boldogságához nem lehet közöm.
A cipész
vasárnap
délelőtt
fekete ünneplő ruhában
kisfiát
kézenfogva
hűs józansággal
a városba elindul.
Az isten
vasárnap
délelőtt
fekete ünneplő ruhában
nagyfiát
kézenfogva
szent
részegséggel
a lelkekbe
elindul...
S a

hétköznapok!

Öklömnyi síró csecsemők,
álig-totyogó szőke lurkók,
óvodás, szende-képű
srácok,
lenyalt-frizurás
kakasok,
első-szerelmes
lány-bolondok,

géptől-igézett
komoly
férfiak,
s őszülő halántékkal is
apák őrző
tekintetét
magukon sejtő szép fiak . ..
Naponta látom őket:
utcán,
autóbuszon,
mozi előtt és iskolában —
állnak, rohannak,
bandukolnak,
tanulnak, isznak vagy
ölelnek,
kurjongatnak és
dudorásznak.
De sohasem

látom meg

öt.

Lehet, hogy
könyörögni
vagy ordítani
kellene:
„Fiúk, küldjétek Öt el hozzám,
ott kell hogy legyen köztetek ..
De néma csend.
A világ összes fiai
— kezük apjuk, kezében
haladnak tovább

—

útjukon.

Hát nincsen senki,
cipész vagy isten gyermeke,
hogy megsajnáljon

egy fiatlan apát,
ki férfi-léte
hajnalától
apátlan fiát keresi?

Anyám keze
Anyám keze:
a nagyvilágba
behajózó
bölcsőmnek tiszta fedele.

Anyám keze:
negyvenfokos
lázálmaimban
vadul kapaszkodtam
bele.

Anyám keze:
arra a régen-volt
papírra
első betűmet írta le.

Anyám keze:
aggódó reszketését
hozza
minden hozzám írt levele.

Anyám keze:
fiáért hittel
hadakozva
lett élet-varokkal
tele.

Anyám keze:
de jó lenne, hogyha lehetne
síromnak tiszta fedele .. .

23

VERES

PÉTER

Napló
(KIADATLAN JEGYZETEK)

Az emberszerű állatfaj nagy tragédiája, hogy a boldogságból nem elég
neki a puszta vegetatív ingerek kielégítése. Nem elég neki a szerelem se, a
jóllakás se, még a szerelemért, vagy jóllakásért való marakodás, verekedés se,
mint ahogy az állatoknak ez elég, mert hisz abból áll az állati lét. Nos, az
embernek is ez az alapja, de nem elég neki, ha megvan, se. Becsvágy, hiúság,
alkati akarat, normális akarat, heroikus dicsőségvágy s annyi más minden kell
még neki. De sajnos, ezzel sem lehet boldog. Egyébként is ezek nem olyan
vágyak, amelyeket úgy ki lehetne elégíteni, mint az egyszerű fiziológiai vágyakat. Nem, nem, ezeket egyszerűen nem is lehet kielégíteni. Ebből minél
több van, annál több kell. Valami egészen siralmas dolog például, hogy az
egészen művelt ember, ha valamilyen értelemben nem alkotó, csak boldogtalan
lehet. Mert mindent megérteni, mindent „olvasni", de semmit se teremteni,
valami elképzelhetetlen lelki nyomorúság. Az uralkodó osztályok ebbe pusztulnak bele. Nincs életcéljuk, semmi más, mint az unalom és az élvezet. Ez
önmagában mindegyik a pokolba vezet.
Éppen ezért minden bölcs kormányzatnak — népe érdekében — a r r a
kellene törekedni, hogy mindenkinek életcélja, munkaköre, felelőssége, valami
kicsi, ha akárha a legkisebb is, de valódi becsvágya legyen. Az embernek, ha
•már a vagyon nem életcélja, vagy a szocialista társadalomban nem is lehet,
akkor az legyen a becsvágya, ha már író, művész, zeneköltő, tudós, jó mérnök,
jó munkás stb. legyen. A „kenyeret és cirkuszt" politikája nagyon régi, de
alapjában rossz szisztéma, és csak jobb híján fanyalodnak erre a nemzetek
kormányzói. Az olyan néptömegekkel, amelyek örökké az államtól v á r j á k a
kenyeret és a cirkuszt is, sok b a j van mindig, és végül is ezek — különösen,
ha nincs mellettük elegendő földhözragadt és apró életcélokkal és reálisan elérhető boldogságvágyakkal megelégedő paraszt — pusztulásba viszik az államot és a társadalmi rendet.
De a legboldogtalanabb mindig a legműveltebb réteg, ha sem vagyona
nincs, sem az uralomban nem vesz részt. Ezek az entellektuelek vagy az élvezeteket hajszolják, divatosak és sznobok lesznek, vagy valamilyen bogarasság
rabjaivá válnak. Bélyegeket gyűjteni, képeket vagy bármilyen műtárgyat keresni, ha vásárláshoz nincs pénze, akkor a kiállításokra járni és beleélni m a g á t
abba a fikcióba, hogy ő igazi „műértő"; kutyákkal, madarakkal babrálni, egyHetvenöt éve született Veres Péter.

24

általán bármiféle pótlékboldogság rabjaivá válni, és a valódi alkotó történelem;
áramából kiesni, kimaradni, az útfélen az árokpartra kerülni, ez a művelt
értelmiség történelmi sorsa.
Egyetlen mentsége van: ha hite van valamilyen eszmében, vagy szenvedélyesen szereti nemcsak a művészetet, hanem a népet is. A saját népét, mert
hisz az emberiség túlságosan általános, nagyon messze van és csak misztifikációval — vallási vagy humánus intellektuális misztifikációval —, valamelyesöncsalással lehet a szívet ebben az ügyben megszólaltatni. A nép ázonban —
ha az embernek tiszta a szíve, és okos, becsületes a feje, és persze ha rendelkezik valamelyes lelki nemességgel, számtalan színben, formában, változatban
ad örömet, szépséget annak, aki megérdemli. Ha szép gyermekeket, szép lányokat, legényeket, rendes derék asszonyokat, komoly férfiakat, bátor nemes katonákat, ércszilárdságú munkásokat lát az ember, meg kell hogy mozduljon a
szívében az öröm: ezek a mieink! Hátha még a művészetünket is látjuk, halljuk, értjük és éljük! Ez mindennek a teteje: hiszen meg-megéljük a k a t h a r zist, nemcsak a szemünk gyönyörködik, hanem a szívünk is megindul és könynyünk is megered. Ennél többet az élet nem adhat, de ennyit el is lehet b e n n e
érni.
Hogy milyen fejletlen még a magyar történettudomány, arra jellemző,
hogy a mostani 400 éves Balassi-évforduló alkalmával nem olvastam írást —
nyilván nincs is —, amelyben megvilágították volna a Balassi körüli ellentmondások egész világát. Ez a korszak a magyarságnak a feudalizmus teljescsődje. A nemesurak nem gondolkoznak nemzetben és országban, csak birtokokban, várakban és famíliákban, a nép pedig még szintén nem gondolkodhatik sem nemzetben, sem osztályban. A nemzeti közösségi érzés. A nemzeti
közösségi érzés elhalványult, mert a mindennapi élet nem az országhoz, hanem
a földesúrhoz kötődött, az osztályközösségi érzés még nem juthatott túl az
egyes feudumokon, mert az ország szét volt szakadozva, és király sem volt,
akiben a jobbágy és az ügyefogyott szegény bízhatott volna, mint az erős
királyságokban. Az ilyen rendnek el kellett vesznie, és csak az a szerencse,
hogy a török is már rothadt volt, elvesztette nemzetiségi rugalmasságát, néphadsereg mivoltát, de szultáni egyakaratát is.
Szegény Balassi, hát hogy találta volna helyét ebben a világban. Ő komolyan vett mindent: hazát, nemzetet, költészetet, vitézi életet, testvéri köteléket, de a zűrzavarban, az árulás, a rablás, a jogtalanság világában lehetett-emás vezérlője, mint a saját éne és indulata. A selmeci városurakkal való vitájában az ember azt érzi, hogy Balassinak van igaza. S nyilván így van ez sok
más esetben is, rabló, mohó nagybátyjával szemben is.
*

Csak olyasmit érdemes megírni, amit még nem írtak meg. Igen, de ilyen
elvekkel lehet-e az ember regényíró. Na, én „regényíró" nem akarok lenni,
de mégis regényben, elbeszélésben, szépprózában író, költő akarok lenni. Már
az is vagyok? Ez igaz, de ez nem elég. Eddigi írói munkám jórészt a nagy
szegényparaszti életanyag megírása, itt-ott költői kifejezése. De ez engem nem.
elégít ki. Ez az életanyag csak tartalma, közege legyen a regényeimnek, elbeszéléseimnek, azonban ebben a közegben ki kell fejeznem az „általános emberi"-!, a mindennél többet. A paraszt is él, tanul, dolgozik, szeret, szaporodik,
gondolkodik, akar, véleményei és hangulatai vannak. Megvan benne az igaz25

ságra és a bölcsességre való hajlam és a hozzávaló képesség is. Csak éppen a
nyelve kezdetleges, és az asszociációi nem olyan komplikáltak, mint a sokat
olvasó modern emberé.
De annál inkább meg kell írni, mert senki se tudhatja jobban mint én,
aki még paraszt is vagyok, még mint író is, senki se tudhatja jobban, hogy
mi megy végbe benne. Ennek egy része közhely, szociológiai egyszeregy, de
azon túl van az érdekesebb. Az, amit Túri Dani nem tudhatott, az, amit a
paraszt maga nem is igen tudhat.
Íme a legújabb ars poétikám!
*

Semmi sem elégít ki. Nem így kell írni, ahogy eddig írtam. De nem is
úgy, ahogy mások írnak. A legtöbb mai írás, bárhonnan jöjjön is, nekem már
olvashatatlan. Nem érdekes, nem fontos, mert nem szép. Nem szép, még ha
úgy általában igaz is. Mert a nem fontos tények nem érdekesek, a közhelyes
vélemények, fecsegések és a szépnek a szándéka kicsi tárgyakra, kicsi ügyekre
irányítva csak szépelgés vagy olcsó lírizálás.
Mi van velem? Írói telhetetlenség, alkotó-feszengés, továbblépni tegnapi
önmagamtól, vagy csakugyan válság ez, írói válság? A paraszti élményanyag
közlésétől, elmondásától, még az akármilyen szép közlésétől is feljebb kell
emelkedni az igazi költészet magasságába. Az elbeszélő prózát egyenértékűvé
kell emelni a lírával és a drámával. Az igazi lírával — az Ady Endrék és József Attilák lírájával és az igazi drámával, a shakespeare-ivel. Az igény megvan hozzá, gondolataim és véleményeim is vannak hozzá, kritikusan tudom
nézni az egész világot, az egész életet, az elmúlt és a most folyó történetet,
nincsenek fellengzős és olcsó illúzióim a jövőt illetően, de van hitem a kollektivizmusban, a magyar nemzetben és önmagamban, van hitem abban, hogy
érdemes élni és érdemes írni, még öregedő fejjel is, egyénileg van utam és
reményem a halhatatlanság, legalább a saját nemzetemben való halhatatlanság
felé, van hitem, reményem, hogy a népünk megtalálja önmagát, saját szép,
nemes, igaz magyarságát az új világrendben — mi hát az akadály?
Csak a sok gond kívülről, az ország, a társadalom és a politika felől, és
a nagy-nagy igény, a szinte megfogalmazhatatlan igény belülről, a minden
eddiginél jobb és — nagyobb írás felé. Az az igény, ami Adyban és József
Attilában, Móricz Zsigmondban és Arany Jánosban, Berzsenyiben és Vörösmartyban munkált: többet, jobban, szebben és igazabban, és főleg minden
•eddiginél nagyobbat.
Nehéz ügy. Bele is lehetne ebbe rokkanni. „Ki magyar földön nagy sorsra
vágyik, Rokkanva ér el az éjszakáig" — mondotta Ady Endre. Nagy sors: ez
engem most már nem érdekel. Hiszen talán meg is van. Nagyon sokan többnek tekintenek, mint én önmagamat. De szebbet, jobbat, nagyobbat írni: ez
olyan cél, amelyért még tudnék — s talán tudok is szenvedni.
Már csak lélekbeli szenvedést értek. Hiszen abból születhetik a mű.
*

Elkeserítő az, hogy ez a mi Jókaink az egyik pillanatban felhőkig emelkedő óriás, a másik pillanatban asztaltársasági nagy hazug. Az És mégis mozog
a föld az ő próbatétele: egy nagy eszmét, egy nagy ügyet, az alvásból ébredező, szellemi életre ébredező, irodalommal, művészettel ébredező magyar nemzet történelmi ábrázolását mint írói célt belefullasztja egy valószínűtlenséggel,
26

hazugságokkal, túlzásokkal, fellengzős lírizálásokkal kompromittált regénybe.
A Jenőyje (mellesleg miért nem Jeney? Micsoda felületesség és könnyelműség
a nevek kitalálásában) nem ér fel sem Katonáig, sem Vörösmartyig, egyáltalán
senkiig, aki ebben az ügyben megjelent a magyarság előtt. Mellesleg úgy ír,
mintha senkink se lett volna ez időben, holott ha Balassiról, Zrínyiről keveset
is tudtak, de Berzsenyiről, Kölcseyről, Vörösmartyról már elég sokat tudtak,
sőt Kossuthról és Széchenyiről is.
Hiába, minden nagy regénykísérlete belefulladt a regénycsinálás, az „olvasmány"-csinálás olcsó hínárjába.
(Olcsó hínár? — jó ez a kifejezés? — vigyázzunk, ne essek a szidott
hibába.)
Persze ez a Jenőy elsősorban maga Jókai. Minden dicsvágya, fellengzősége
és opportunizmusa a Jókaié.
Bosszantó, nagyon bosszantó, hogy ez a Jókai hogy elpuskázza ezt a nagyszerű regénytémát. Ostobaságok, álproblémák, zsákutcák, amelyekből a háztetőkön át szabadul ki. De mégis, mert égbekiáltó marhaságok közt olyan jókat mond, hogy az embernek a szíve a torkába szalad, s a könnye hull vagy
a sírástól, vagy a kacagástól, mégis nagy kincsünk nekünk az, amit ő adott.
Szereti a magyart és szerettetni tudja önmagával önmagát. Ez pedig nekünk
méreg is, orvosság is, de mindegyik kell.
*

Ennek a Sven Hedinnek a világraszóló népszerűségét tulajdonképpen az
európai — imperialista — sajtó csinálta. Ez az ember nem tudós, nem író,
még csak nem is újságíró. Egy kíváncsi úriember, aki más kíváncsi úriemberek és kispolgárok szája íze szerint tudja elmesélni, hol mit látott és mi az az
érdekesség, ami az idegent, akinek nem tudományos ismeretekre, hanem csak
felületes ismeretekre van szüksége — érdekelheti.
De ha legalább tipikus utazó, útleíró volna, hérodotosi értelemben, Marco
Poló-i értelemben! Csakhogy amit ő meglát és megtud, az mindig lényegtelen.
Az öreg Cholnoky és általában a magyar utazók sokkal többet érnek nála.
Azok tudósok, vagy kalandos emberek (Benyovszky, Magyar László), és amit
felfedeznek és meglátnak, igazi ismeret.

27

MOST — PUNTE — HÍD
ÖSSZEÁLLÍTÁS A LENGYEL I R O D A L O M B Ó L
KRZYSZTOF

KAMIL

BACZYNSKI

Elégia
Röppenő jelhők, lelkesedések, ják barátai
az ég hajlatán.
Érdes kezekbe hajlik az arc, fájó a fej
és sóvár a váll.
Az a madár, mely lenn tovaúszik, a szívem, látod;
sötét akarat.
Hogy meneküljek arany erdőkbe a nyugtalanságtól
felhők, madarak?
Hogy térjek vissza telve keservvel,
derékbatörten,
szárnyaitokként ?
Tenyerem átszúrt, kereszt
mögöttem,
halál-kötelesség.
így tornyosul fel és kövesedik a durva agyag,
városok égnek.
A földön saját sírom vagyok, vagy
saját reményem?
Csendes fellegek, ismét elhagytok, úszó ragyogás,
távoli árnyak.
Hitnek nevezlek. Ti koporsónak, embernek
engem,
bánat porának.
1942. szeptember

(Kovács István fordítása)'

Bogurodzica — az első lengyel nyelvű költemény. J a n Dlugosz k r ó n i k á j á ból, a História Polonica-ból t u d j u k , hogy a g r ü n w a l d i csata előtt i m a k é n t énekelték a lengyel harcosok. A lengyel Felvilágosodás legnagyobb költője, J a k u b Jasinski Varsó sáncain halt hősi halált 1795-ben. Mickiewiczet a lovaslégió
katonái hantolták el a krími h á b o r ú idején. A powazkowski temető egyik
síremlékén k é t név olvasható: Krzysztof Kamii Baczynski és B a r b a r a z D r a p czynskich Baczynska. F é r j és feleség. Mindketten a varsói felkelés h a r c a i b a n
estek el. A XVIII. század költészetét Kniaznin és K a r p i n s k i mellett J a s i n s k i
neve fémjelzi. A XIX. század lengyel lírája Mickiewicz, Slowacki, K r a s i n s k i ésNorwid költészetében összegeződik. Baczynski századunk egyik emberi és költői jelképe.
Hazánkhoz hasonlóan Lengyelországban is szoros az irodalo-m és a n e m zet politikai története, társadalmi mozgása közötti kapcsolat. A „tetszhalott Po—
lónia" számára csaknem másfél évszázadon keresztül az irodalom, az anya—
28

:nyelv ápolása jelentette a megmaradás biztosítékát és reményét. 1863-ig ennek
fő súlyát a líra hordozta. A januári felkelés bukása lezárta a nagy szabadságküzdelmek korszakát. A romantikát a „higgadtabb" pozitivizmus váltja fel,
amelynek feladatait a próza jobban magára tudja vállalni, mint a líra. Ez az
a határ, ahol a Kochanowski és Balassi költészetétől hasonlóan ívelő lengyel
•és magyar líra útjai elválnak egymástól. Igaz, a Kiegyezés után a magyar líra
is elszürkült, s csak a századforduló forradalmi mozgalmai idején vette fel
ismét a fény vörös spektrumát Ady költészetén keresztül, de továbbra is irodalmunk legjelentősebb műfaja maradt. A XX. századi lengyel líra nem tudta
visszahódítani korábbi jelentőségét és vezető helyét a prózától. A két világháború közötti avantgard irányzatokon is végigzongorázva alkotott maradandó
műveket a lengyel költészet, de csak a háború hamleti kérdésfeltevése emelte
ismét magasba a lírát — hogy a béke beköszöntével átadja helyét a prózának
és a drámának.
KOVÁCS ISTVÁN
Krzysztof
Kamii Baczynski
1921-ben született, huszonhárom é v e s korában halt hősi
halált. Halála egybeesett Varsó pusztulásával (1944). Radnóti sorsa az ö v é és Petöíié.
A költőé, aki a háború való-prizmáján méri be nemzedékének pusztulását, és átkozódás nélkül támasztja f ö l az élet értelmét költészetével. A költőé, aki barátai f i g y e l meztetése és k ö n y ö r g é s e ellenére l é p a harcolók első soraiba. B a c z y n s k i versei k o n s p i rációs n y o m d á k gonldozásában már a háború alatt napvilágot láttak, de csak a f e l szabadulás után került sor g y ű j t e m é n y e s kötetének kiadására.

TADEUSZ

RÓZEWICZ

Eresztékekben
növök
hol falak
összeállnak
ahol egymásba érnek
hol ívbe zárnak
vak kis mag
mit a szellők dobálnak
búvok a mélybe
lángok réseiben
egyre szaporodom
várom a falleomlást
amely a földbe nyom
és elborítom
akkor a hírt s az arcot
holott vetésem
is szabálytalan volt

(Fábián László fordítása)
29

Ajkam
En napom
legszebb brilliáns a világon
színarany
házam
égszínű
bálnám
könny a szememben

Véget ér ez a nap
Véget ér vacsorával
a fogmosással
a csókkal
a tárgyak
rendezésével
tehát egy volt ez is
a vissza sose térő
a legértékesebb napok
Mit hagyott

közül

Ó nem a legtisztább eszmélkedés
ez
míg zsebre dugott kézzel állok
s nézem az eső szürke huzalai közt
hogyan aranylik a jávor
Az én
beszédes
ajkam
igazságot
hazudott
ismételt
bizonyított
ellenkezett
könyörgött
kiáltott
suttogott
sírt nevetett

rám

Elment elmúlt
hajnaltól éjig
úgy mint a többi
Egyetlenegy
napommal
mit tettem én
mit tettem én
Meglehet így kell
indulni reggel
délután hazatérni
elismételni pár mozdulatot
temérdek dolgot összerakni

Ajkam
helyezkedőn
keresgélt
formálgatta magát a sok
kimondott szó körül

Jajszó
Hozzátok fordulok káplánok
tanítók művészek
bírák
cipészek orvosok referensek
és tehozzád iapám
Hallgassatok meg.
Nem vagyok i f j ú
ne tévesszen meg titeket
se karcsú test
se gyöngéd-fehér
nyak
se a nyílt homlok fénye
se édes ajkak fölötti pihe
se kerubi kacaj
sem a rugalmas léptek
nem vagyok i f j ú
ne hasson meg titeket
ártatlanságom
se tisztaságom
se gyöngeségem
sem a törékeny
egyszerűség

húszéves
fejjel
gyilkos vagyok
eszköz vagyok
vak mint a kard a
hóhér kezében
meggyilkoltam
egy embert
veres ujjakkal
simogattam
hamvas keblét a nőknek.
Sebesülten nem láttam
se rózsát sem eget
madarat fészket
fákat
Szent Ferencet
se Achilleszt se Hektort
Hat éven át
vérszag dőlt
Nem hiszek a
nem hiszek a
nem hiszek a

orrlyukaimból
borrá változó vízben
bűnök
bocsánatában
testek
föltámadásában.

(Fodor András fordításai)

Tadeusz Rózewlcz
a háború utáni költőnemzedék legkiemelkedőbb tagja. Kortársa
B a c z y n s k i n a k . ö i s a Honi Hadsereg katonájaként harcolt a németek ellen. Költői,
indulása a háború v é g s ő szakaszára esik, de önálló kötettel csak 1947-ben jelentkezett.
E k ö n y v é n e k c í m e : Niepokój
(Nyugtalanság). Ebben az időben a krakkói e g y e t e m hallgatója volt, művészettörténetet tanult. Az 50-es évek e l e j é n ösztöndíjasként h o s s z a b b
ideig hazánkban tartózkodott. A próza- és drámaírás területén is maradandót alkotott,.
G y ű j t e m é n y e s v e r s e s k ö n y v e 1971-ben jelent m e g az Ossolineum kiadó gondozásában..

WISLAWA

SZYMBORSKA

Autotomia
Veszély-üttön a tengeri uborka maga kettéhasad:
felét koncnak odahagyja, falja fel a világ,
másfele
menekül.
Hevesen pattan szét
megbírságoltra-nyerőre,

vesztőre-szökőre,
megtagadottra és majdan

Tömlő-teste legközepén szakadéknyi
szül két idegen partot.

valóra-

rianás

Ott a pusztulás, emitt az élet.
Ott a kétségbeesés, emitt a remény.
Ha van mérleg — a serpenyőit nem
Ha van igazság — az rendületlen:

billennek.

Mértékkel adni meg a halálnak, ami az övé.
És újra kilombosodni a megmentett
maradékból.
Megtanultunk osztódni mi is — így igaz.
De csak testre meg szaggatott
suttogásra.
Testre meg
költészetre.
Emitt a torok, amott a könnyű
.tt hamar hervadó.

nevetés,

Itt az elnehezült szív, ott a non omnis
a szárnyalás három kis
szó-tollpihéje.
Igen, bennünket nem: elválaszt,
de bekerít a szakadék.

moriar,

(Marsall László fordítása)»

La Pologne
— La Pologne? La Pologne? Ott szörnyű hidegek vannak, ugye? — kérdezte, ésmegkönnyebbülten fellélegzett. Mert annyi az ilyen ország, hogy az időjárás a beszélgetések legbiztosabb pontja.
— Ó, hölgyem — fogalmazom a választ —, hazám költői kesztyűben írnak. Nem
állítom, hogy soha nem húzzák le; ha felmelegszik a hold, akkor igen. Mennydörgésből épített strófáikban, mert csak ez robban át a vihar bömbölésén, fókapásztorok puritán életéről énekelnek. Klasszikusaink a letaposott fövenyt tintajégcsapokkal
31;

sebzik. A többiek, a dekadensek hőcsillagok sorsát siratják. Csak az tud elmerülni,
•akinek szekercéje van, s léket hasíthat magának. Asszonyom, ó drága asszonyom.
Válaszom így hangzana. De elfelejtettem, hogy mondják a fókát franciául.
_A jégcsap és a lék is bizonytalan.
— La Pologne? La Pologne? Ott szörnyű hidegek vannak, ugye?
— Pas du tout — felelem fagyosan.

(Kovács István

fordítása)

Wislawa
Szymborska
1923-ban született. L e n g y e l irodalmat és szociológiát tanult a
krakkói Jagelló Egyetemen. 1945-ben jelentkezett irodalmi lapok hasábjain. Első k ö t e t e
1952-ben jelent m e g Poezje
(Költemények) c í m m e l . Több irodalmi dij t u l a j d o n o s a ,
ö s s z e g y ű j t ö t t versei 1967-ben jelentek meg.

ERNEST

BRYLL

Miről gondolkodik a lengyel...
Miről gondolkodik a lengyel nappal
éjjel...
Béke magocskájáról. De próféták
dühével
békák kórusa zeng s láztól lihegve várja
hogy Jerikó falát ledöntse
trombitálva.
Pusztulást követel. Ám változást
üvöltve
nem hallja mint fogy el a föld, hogy
körbe-körbe
pitypangként szétomol
minden.
Homokesőként
hull ránk a kimerültség. Alighogy valahol
a sivárkérgű földből egy zöld szár kibomol
ők azt is letiporják. Mert hisz kit érdekel
lesz még a harc után mag, ami újra kel.

(Fodor András fordítása)

Hű vagyok...
Hű vagyok Mazóviához — mert szegény, gyéren
terem a zab és az árpa. Fenyőillatú
szélben
sodródik a dal, hol havasan, hol kéken
a csontok udvarába. Odébb kesernyés fűz,
húzd le a bőrét — nem emészti tűz
fehér büszkeségét, sem havasi kürt,
sem őszi lárma ...
Hullák bomló bűzét hordom
a számba, előttem veszély, bolond,
ki ezután akar élni. Ha néha szalonvilág
a létünk — ránktör a szomorúság,
hogy minket kavar a szél, s a szőlőt
nem köti meg e föld...
sem a csendet,
csak a nemzetre rímelő
keresztet.

Mazóvia
Mert hiszen felőrlődik és szétszóródik
minden,
a szitálás után óránkba hintett
csonthomok pereg. Nekünk az lesz a legjobb,
ha kézimalomként
fölöttünk
kattog
e széles és súlyos pusztaság.
Lapályos
hazánk.
Mazóvia...

(Kovács István fordításai)
Ernest B r y l l 1935-ben született. A Varsói Egyetemen tanult l e n g y e l irodalmat. Költői
indulása közvetlenül az 1956 utáni időszakra esik. Verses drámáira leginkább a történetfilozófiai kéridések feldolgozása a jellemző. A Rzecz listopadowa
(Novemberi beszéd) c i m ű drámáját sikerrel játszották több lengyel színházban. Örá is a m ű f a j i gazdagság a jellemző, akárcsak Kózewiczre.

TADEUSZ

NOWAK

A gyöngédség kapui
A gyöngédség kapui kitárulnak
s fogadnak névtelen karok madárral:
szemhéja leeresztve, boldog szárnya
alatt sudárfa, két marokra fogva
Fölsóhajt majd álomi aranyfűből
a gyümölcs meg fa s a vadmadárka
emelve virradatba. És az állat
kinek feje hasonló planétához
majd széttépi magában hirtelen
kelepcéjét a vérünknek,
zsoltárnak
zsoltárnak,
józanságnak
Középre találmányok
halmozódnak
a kés, a lándzsa s puska — emlékére
a törzseknek, s majd éjenként
fehéren
világítnak mint kéményben a kréta.

A föltárulás zsoltára
Így nem szerethetsz, így vodkával élnek
s ölnek kakast mielőtt harang szólna
Hajnal-nyílt sebbe Máriák belépnek
hármuknak csókja fúl ecetbe, ónba
Föltárul most a lépcső, a magas fok
álmok aljából ébredésig érve
És Júdás közel testesül meg, hallod
beretva vág a víz ütőerébe
3 Tiszatáj

33

A hátbadöfött zsoltára
Ülök magamban éjjel
mezítláb,
cilinderben
ott meg lagziból engem
hoznak hátamban késsel

A kés hátamba hegedt
nyírfába álom zárult
hajnal fröccsölget
kertet
most kecsketej az álmunk

Várost kell átügetnem
mezítláb,
cilinderben
álmot nyírfába töltök
ki éghez
közeledtem

Hanyatt most ő is alszik
s mezítláb,
cilinderben
hallom ahogy a csendben
hátába kés tolakszik
rezeg az ablaktábla
betölt a lárma engem

(Nagy László fordításai)

A jövendőlátó
Az öregasszony a kertben üldögélt. A kert kellős közepén. Zöld ketrecében. H a
meg emlékezetünkbe idézzük, hogy a kertben már régtől volt valami lejtősség, az a z
aranyos csillogás, mindig készen a poszméh befogadására, nyugodtan elmondhatjuk,
hogy az öregasszony ott ült a dús lombú méhesben, mely a méz pörgetésére e m l é keztetett a sajtárban, meg a nagy madaraknak alkonyati vizek fölötti vonulására.
Ám h a még egyszer átsuhan r a j t u n k a tegnapi lakodalom és a vasárnapi mulatság,
meg az a horgos, levelek szaggatásától, ágak tördelésétől kísért nagybőgők felvonulása a kertek alá, biztosan azt hisszük, hogy ettől a folytonos muzsikálástól maga a
kert is kissé olyan, mint valami nagy lombú bőgő. Így hát joggal mondhatjuk, hogy
az öregasszony ott ült a nagybőgőben, annak komor, mivelhogy késsel és' bottal
sebzett, zenétől visszhangzó belsejében.
Valahogy úgy tetszik, mintha a kertet egyenesen arra teremtették volna, hogy
elüldögélhessenek benne az öregek. A tejfölösszájú ifjaknak szinte fölösleges a k e r t .
Csak egy-egy lakodalom vagy mulatság idejére veszik birtokukba, hogy gyümölccsel
szedjék teli az ingüket, vagy éjszaka éljék itt világukat forróvérű szeretőjükkel.
Aztán kilépnek a kertből, mint a faharang alól, maguk mögött hagyván tört szárnyaival, arany hátába döfött késsel, a szerető és a felriasztott mútyásmadár kiáltásával, savanyú almákkal telitűzdelt koronájában. Másként vagyon az öregekkel. Látszólag a legtermészetesebben üldögélnek el a kertben, valójában nem lehet k i f ü r készni, vajon az öregek ülnek-e olyan aranyos fényt árasztóan a kertben, vagy netán a kert hozzájuk lehajolván deresedett-e meg végképp, s változott merő áttetszőragyogássá.
Hát ilyen kertben, így és nem másként üldögélt az öregasszony. A mi h á z u n k ból, az ablakból figyeltem, de nemigen láttam. Minduntalan eltakarták előlem a kert:
koronájából hulló almák, meg a karós babon egyre feljebb kúszó hőség s a h a m u v á
szántott tarlóról emelkedő füst.
Tán azt mondhatnám, hogy inkább ott sejtettem az öregasszonyt a kertben,
semmint láttam. Ám ez nem gátolhatott meg abban, hogy magam előtt lássam az
arcát, ahogy lassan elhatalmasodik r a j t a valami növényi álom, a kezét az állatok
mellett, melyek már elmentek, no meg nyúlszőr papucsba bújtatott lábát. Persze
azért láttam őt ilyen pontosan magam előtt, mert gyakran eljártam hozzá, és ott
üldögéltem vele a kertben. De nemcsak a lehulló almákon, s a mezőkről felszálló
füstön át láttam őt, ehhez a látáshoz egy másik is szegődött — tán álomból való.
34

tán abból a mindenki elől rejtegetett víz alatti növényekhez hasonló gyerekkori
titokból eredő.
Az öregasszony a kertben ült. Napokon át elüldögélt a kertben. Sohase ment
sehová. Minek is ment volna. A kertben volt minden vagyonkája: néhány tyúk, a
kecske, a kutya. Ebédet nem főzött. Parázson sült lepényt evett, sóval szórta meg s
apróra vágott fokhagymával. Kecsketejet ivott hozzá. És alacsony asztal mellett ült
a kertben. Az őszi kertben.
Valahogy úgy alakult, hogy a faluból soha senki se látta az öregasszonyt a tavaszi vagy akár a júliusi kertben. Csak augusztus végén jött ide, mikor a kertet elhagyja az egyszarvú, s nincs, ki gondját viselné. Pedig akkor igazán elkel a gondozás. Ha másért nem, hát mivel az egyszarvú óarannyal meg fejedelmi bíborral
hordta teli a kertet. No meg azért is, minthogy ilyenkor az almafák koronáját betölti az aranyalma meg az ádámalma sűrű kecsketejhez hasonló illata s az a mindennél kedvesebb, mivel a tűzhely és olvasztott viasz füstjét idézi, levelek meg
ködök árnyékában hűlő vadalmák pompás szaga.
Igen, ebbe az őszi kertbe várták az öregasszonyt a falu gyerekei. Persze itt nem
is az öregasszonyról volt szó. Inkább a lehullott almákkal teli kertről, mely olyan
volt, akár az álombéli szárnyas angyal. Az öregasszony meg betért a kertbe, minekutána odahagyta az egyszarvú, s kitárta a gyerekek előtt, megengedte nekik, hogy
az évben egyetlenegyszer teli marokkal, nyíltan letépjék az almát a szárnyas angyalról. Mert így hívták a gyerekek a kertet.
Az almák leszaggatását, ezt az egész dőzsölést lélegzetelakadásig, a toroncos
csuklásig olyan olcsón azért nem úszták meg. Amint a gyerek teli bendővel a fűbe
heveredett, ennél a fűnél is nagyobb álomba esett, az öregasszony meg felemelkedett az asztal mellől, és lassan közeledett a legénykéhez. Kiragadta a fűből és az
álomból, miközben könnyedén megcibálta üstökét, és felfelé fordította a fejét, hogy
a fény egyenesen a szeme bogarába essék. A riadt szemekből elszállt az álom meg
a szárnyas angyal. Az öregasszony meg egyre közelebb hajolt a gyerkőchöz, és ezt
suttogta neki: — Ó én ártatlanságom, kicsoda ültette a szívedbe ezt az ördögfajzatot? — Vagy a kislánynak: — Ó te kis vörös bestia. Hát így állunk? Még ki se hűlt
a hites urad, te máris a kerítések alatt koslatsz. — S miközben teljes erejéből ellökte magától a megszeppent gyereket, még hozzátette: — Szakajtsd le az almát,
szedd teli az ingedet. Míg az én almámat eszitek, nem eshet bántódástok. Mert az
én almáimban álom van.
A gyerekek meg elfeledték, amit az öregasszony a szemükből kiolvasott, meredek almafákra másztak fel, s teliszedték az ingüket a naptól tüzes gyümölccsel.
Igaz, megesett, hogy egy-egy gyerek éjszaka nem tudott aludni, s ha végre mégis
elaludt, minduntalan felriadt, összevissza kiabált, és el akart szökni hazulról. Ám
ezek a gyerekek többnyire szülő nélkül nőttek fel, árvák voltak, vagy isten tudja,
honnan szedték őket. Nem volt hát, ki őrzőangyalt állítson a hátuk mögé, nem is
szólva a bugylibicskáról, agyagkakasról, meg a vörös hintalóról. Nem csoda, hogy
ezek a gyerekek hordták magukban a legtovább a szemükből kiolvasott kis ördögöket, boszorkányokat, a mennybe igyekvő bujdosó elméjűeket és a templomkapuban
kéregető koldusokat.
De még ők se futottak el az öregasszony elől. Sőt még gyakrabban jöttek el,,
mint azok, kiknek háta mögött, ha nem is angyal, legalább egy galamb — pávaszemű, posta- vagy vadgalamb állt. Ez részben az almafák egyre dúsabb anyaságának köszönhető, bár azok a kis ördögök, bujdosó elméjűek, pipaszárlábú templomi
koldusok is szinte atyai hatalmat gyakoroltak felettük.
Igen, épp ezen az őszön, mely tűzforrón kúszott fel a karós babon, mikor kékes
füst emelkedett a felkapált krumpliföldekről, mind gyakrabban jártam el az öregasszonyhoz. Nem mintha valaki ellopta volna tőlem az én angyalomat, egyszerűen
azért, mivel a mi kertünkben azon az őszön nem jött el az egyszarvú, no meg azért
3*

35

is, minthogy én voltam az egyetlen gyerek az egész faluban, kinek szeméből n e m
olvasott az öregasszony.
Amint elnéztem a földekről emelkedő füstön át, ragyogó hőségen, ezen a lehulló
gyümölcsökkel megbolygatott aranyon át, az egész falut láttam benne, igaz, n e m a
miénket, hanem a bujdosó elméjűek, lőcslábúak, uradalmi, parókiabeli — no meg
a közönséges parasztördögök által lakottat. Ezek a valamiképp csonkabonka e m b e r kék ott heverésztek a forró sarjúban, közel a folyóhoz, melynek ágya lenvászonnal
vagy piros posztóval volt kibélelve. A kis ördögök csépeket lóbáltak, kiverték a
kévéket, asztagba rakták, s ebből varrták fel a zsúptetők üstökét. Mások meg, az
ördögök szemfülesebbje, kik az uradalmi szobákban és a parókiák konyháiban t a nyáztak, finom falatokat sütöttek-főztek a tűzhelyen, s szép komótosan fakanállal
etették az örökké heverésző csonkabonka emberkéket.
Nem csoda hát, ha ennek láttán összefutott számban a nyál, s végigcsurgott az
államon. Kezemmel szétkentem egész arcomon, hogy legalább valamelyest hasonlítsak a parókiabeli kétbalkezes béreshez. S midőn felkeltem, hogy elkergessem a
galambokat a háztetőről, úgy éreztem, mintha gólyalábakon járnék, és nekimennék
a létrás szekérnek.
így akartam magamra vonni az öregasszony figyelmét. Valahogy az volt az érzésem, mintha közben egyre csak engem nézne, amint ott ült egymagában a kertben.
Holott jól tudtam, hogy az öregasszony nem fejformájukról, arcukról, válluk h a j l a táról, karjuk eséséről vagy akár járásukról ismeri fel a gyerekeket. A szemükről
ismert rájuk, és sohasem tévedett. Én meg a falu egyik legkisebb gyarló emberkéjét
utánoztam, mivel mindenáron azt akartam, hogy az öregasszony végre odajöjjön
hozzám, fejemet a nap felé fordítsa, és belenézzen a szemembe.
Ám az öregasszonynak csöppet sem volt sietős a dolog. Mikor meglátogattam,
mindig a kecskéről beszéltünk, a kutyáról, a vad fokhagymáról, ám sohase nézett
egyenesen a szemembe. De ha olykor lehajoltam egy-egy almáért, nemegyszer
tapasztaltam, hogy lopva engem figyel, de valahogy olyan bátortalanul. Eleinte azt
hittem, tán fél tőlem. Az volt a hírem, hogy ilyenkor ősszel egyetlen gyümölcsfának
se kegyelmezek. Meg arra is képes voltam, hogy puszta ököllel nekimenjek az idős
béresnek, ha bántani akart. De amióta az öregasszony legszebb almáit kínálta, és
csak nekem engedte meg, hogy felmásszak kedvenc körtefájára, eszembe jutott, hogy
a felnőttek különösen nyájasak azokhoz a gyerekekhez, kikre a legnagyobb szerencsétlenség vár. Ugyanis megfigyeltem, hogy a leggyengédebben és a legnagyobb odaadással azt a szárnyast vagy egyéb jószágot etették, amit néhány hét múlva levágtak.
Ettől az időtől kezdve megállás nélkül bosszantottam az öregasszonyt. Nem volt
nap, hogy ne állítottam volna be hozzá. S ha mégse tudtam eljönni a kertbe, legalább almafáink alól adtam értésére, hogy kereplő vagyok. Annál jobban bosszantottam, minél gyakrabban láttam magam előtt ezt az egész falut, mihelyt lehunytam
a szemem, örökké heverésző és lakmározó gyámoltalan emberkéivel. Egyetlen n a p
se telt el úgy, hogy a legszebb almákkal teliszedett kosárból a legnehezebbiket,
mintegy véletlenül, ne pottyantottam volna a fa alatt üldögélő öregasszonyra. Az
alma, legfőképp az aranyranett — valahogy ez volt nekem a legkedvesebb, az arany
olyan jól illett ősz hajához — széthasadt az öregasszony fején, s szoknyáján pihenő
kezére fröccsent. Az öregasszony, mint riadt gyöngytyúk, felkiáltott. S mikor látta,
hogy csak alma, énekelni próbált a fonott kalácsos, forró pecsenyés, mirtuszkoszorús
esküvőről. Én meg a teli kosárra való aranyranettet kötélen leeresztettem, s magam
is óvatosan, nagyon lassan ereszkedtem alá az öregasszony elvarázsolt, varangyos
békára emlékeztető lakodalmi énekébe. Elmenőben sohase mulasztottam el, hogy
valahogy rá ne lépjek a kutya farkára. A kutya meg szűkölve s vonítva, mintha
pontosan délben az almafa koronájában megjelent volna előtte a tejszínű hold, a
kerten át a csűrbe menekült, melyet dugig töltöttek meg az árpa- és búzakévék.
Én meg üldözőbe vettem, s aranyranettel hajítottam rá a szűkölést. Csak akkor hallgatott el, midőn az almák a szénára hullva felriasztották a csűrben az egereket, és
36

az egerekhez hasonló mindenféle hamuszürke árnyakat, melyek úgy suhogtak, mint
a felrebbenő fürjek a tarló fölött.
S mikor az öregasszony kilépett a kertből, hogy a közeli csűrből vackort hozzon
nekem, a kecsketejjel teli bögréjébe macskamézet dobtam, a kenyerét meg fakéreg
szeméttel kentem be. Az öregasszony nagyon is jól tudta, hogy bosszantani akarom.
Ujjával megfenyegetett, de sohasem emelte rám meggyfa botját, s arra se tett kísérletet, hogy magához vonjon és megcsipkedje az arcomat. Még el se káromkodta
magát. Hát igen, minél inkább ingereltem, annál jobb volt hozzám. Az öregasszony
folytonos bosszantásától végül én kaptam lázkiütést, s majdnem belebetegedtem,
akkora tűz emésztett. Mindenáron rá akartam kényszeríteni, hogy maga felé fordítsa
a fejemet, és belenézzen szemem halvány szirmaiba.
A kertből szálanként gombolyították le a bíbort, koronájában csak itt-ott aranylott még egy-egy alma, az öregasszony továbbra is csak mosolygott. Hiába forraltam
ki ellene bármit. Még az a tervem is kútba esett, hogy a kertet a falun átvonuló
cigánytábornak eladjam. A cigányasszony, aki eljött, hogy nyélbe üsse az üzletet, s
alkalomadtán jövendőt mondjon az öregasszonynak, ott ült előtte a szoknyák nagy
karéjában, s áhítatosan hallgatta mindazt, amit az öregasszony kiolvasott a szeméből.
Csak mielőtt beálltak az első fagyok, sikerült végre rákényszerítenem az öregasszonyt, hogy maga felé fordítsa a fejemet. Valahogy csak akkoriban jöttem rá,
hogy nem is a kutya, hanem a kecske a legkedvesebb neki. Nem lévén más választásom, elhatároztam, hogy felgyújtom a kecskét. Ezzel az eltökélt szándékkal indultam kertjébe. Beléptem. Köszöntöttem az öregasszonyt, s két hónap óta először,
kezet csókoltam neki. S miközben beszélgettünk, kivettem a zsebemből a gyufásdobozt. Elkezdtem vele játszani. A kecske ott állt egész közel hozzám s almát rágott.
Meggyújtottam a gyufát, és odatartottam a kecske szakállához. Am az öregasszony
résen volt. Kiütötte kezemből az égő gyufát, s gyorsan eloltotta a kecske parázsló
szakállát.
.
.
Most ott állt felettem. Ráncos arca, tele álmos növényekkel s átröppenő madarakkal — fölém hajolt. Keze, mely időtlen idők óta galambfiókák fojtására szorult
össze, vagy egyetlen csapással sújtott le a házinyúl tarkójára, baromfit belezett,
most üstökön ragadott.
Szép lassan, legalábbis nekem úgy tetszett, gyengéden ég felé fordította arcomat.
Belenézett a szemembe. Éreztem, amint átjár a hideg, akár a vas. Ám ugyanakkor a
kert koronája fölött megpillantottam a deszkákból tákolt asztalokat és padokat. Ott
üldögéltek a csonkabonka emberkék. Ettek, ittak, s egyenesen a bográcsból, puszta
kézzel halászták ki a forró húst, s csapra vert hordókból almabort meg sört ittak
hozzá. Körülöttük ott sündörgött — mint valami eleven fácska, szemfüles állatka,
vagy tán emberke — egy árnyék. Mikor benne lassanként felismertem önmagamat,
az öregasszony teljes erejéből ellökött.
A f ű b e huppantam, ő pedig ott állt fölöttem. És nevetett. Egyre hangosabban
nevetett. Rázkódott a nevetéstől. Ezen a nevetésen át, ebben az aranyos méheshez s
zengő nagybőgőhöz hasonló kertben lassan beszélni kezdett. Eleinte semmit se értettem ebből a madárvijjogás-szerű beszédéből. Csak midőn arcába néztem, melyen
halas vizek suhantak át, és zöld lombok, fakó irhájú vadakkal, e vizek meg lombok
közt pedig hol madár, hol angyal, hol meg Sába királynő képében a mi parókiánk
csonkabonka emberkéi sürögtek, akkor ért el tudatomig az öregasszony minden
szava. Ma is, ha néha az elhagyott kert romjai mellett visz el az utam, még egyre
hallom az öregasszony akkori szavait: „No megállj. Te is ott leszel Lázár lakomáján.
Várj csak, te akasztanivaló."

(Gimes Romána fordítása)
Tadeusz
N o w a k 1930-ban született. Lengyel irodalmat tanult a krakkói e g y e t e m e n .
1948-ban jelentek m e g első versei. Az elmúlt évben kiadott prózakötetét (Diably
—
„ ö r d ö g ö k " ) az utóbbi negyeidszázad egyik legkimagaslóbb m ű v e k é n t tartják számon,
ö s s z e g y ű j t ö t t verseinek kötete 1967-ben jelent meg.

37

JERZY

FICOWSKI

Rózsa-elv
A rózsa
vérig sebez
Így hát

csöppjét se fecséreld
pirosságának
Ne riaszd meg
illatozik halkan
a lehelet
mélyén
Védelmed alá
menekülünk
rózsa

Közlemény
Figyelem
a földrajzi
szélesség és hosszúság
kereszteződésében
palack úszik
az óceánon
üres
megkeresi az embereket
akik számára a hajótöröttnek
semmi mondanivalója sem volt

Ismertetőjelek
Fehér

bot.

Nem lát
semmi
létezőt.
Kéz ragadja meg,
átvezeti
az embertelen
tömegen.
Fekete

karszalag.

Folyton maga előtt lát
egy arcot, ami nincs többé.
Nem, ne érintsd, ha elmarad, —
nem egyedül,
kettesben
jár.

(Fábián László fordításai)
J e r z y Ficowski
1924-ben született, Varsóban. A Honi Hadsereg k a t o n á j a k é n t részt
vett a varsói felkelésben. Első kötete 1948-ban jelent m e g (Olowiani
zolnierze).
A költészet és a próza mellett kiváló képviselője a g y e r m e k i r o d a l o m n a k is. Wiersze
niekt&re
(Néhány vers) címmel 1970-ben jelentek meg válogatott versei.

ZBIGNIEW

HERBERT

Pihenőhely
A kisvárosban megálltunk
Házigazdánk
asztalt hozatott a kertbe az első csillag
kigyúlt és elhamvadt kenyeret
törtünk
tücsök hallatszott az esti labodák közt
sírás de gyermeksírás
emberrovarok
szorgoskodása zsíros illata a földnek
akik a falnak háttal ültek
látták a — most épp lila — akasztófadombot
a kivégzés buja zöldjét a falon
sokat ettünk
mint mindig ha senki sem

fizet

Favágó
Reggel erdőre megy a favágó, nyomában
hatalmas
tölgyajtók csapódnak. Iszonyat markolja a fák zöld
haját. Hallatszik az ágak kiáltása és fojtott nyöszörgése a rönknek.
De a favágó nem éri be a fákkal. A napot üldözi. Erdők szélén sújt rá. Este a láthatáron széthasított tőke világít. Fölötte hűlő fejsze.

Óra
Látszólag ez a molnár nyugodt arca, s mint az alma telt és fénylő. Csak egyetlen sötét hajszál keresztezi. Nézzünk a belsejébe: rovarfészek, lüktető hangyavár. Ez vezetne hát az öröklétbe.

(Kovács István fordításai)

Zbigniew
Herbert
1924-ben született, Lembergben. Krakkóban és Torunban végezte
tanulmányait. N e m z e d é k é n e k egyik legkiemelkddőbb képviselője. Struna swiatia (A f é n y
húrja) című első kötete 1956-ban jelent meg. A költészet mellett színpadi müvek, rádiójátékok Írásával és esszével foglalkozik, ö s s z e g y ű j t ö t t verseinek kötete az elmúlt esztendőben jelent meg.

STANISLAW

GROCHOWIAK

Koléda
Csak másznak — mondanád — vonszologva lassan,
Némelyek olajjal szemig
befröcskölve,
Mások hüvelykujja göcsörtös vagy görbe,
Mint romok, mint szobrok áttörtén
lyukasan.
Vén mámik: könyékig
tészta-bagyulában,
Sok kis özvegy, puder-hóviharban
lábol;
Vékonyka leánykák — csontvázuk
világol,
Többnapos böjt után — megfizetett
lányok.
39

Allatok: két varjú, kecske, púposteve —
Állatkerti teve, ajka átalszúrva —,
Kokárdás kiskutya besorol a sorba,
Holló is, hólyagba kötve tollas feje.
A végén: királyok. Egyik gázáljtofás,
Gipszelt állkapcsával díszeleg a másik.
A harmadik széles fényt vetve
sugárzik,
A legdaliásabb: a repesz-koronás.
És állnak. És néznek. Faágról az Anya,
alácsüng az ágról. Lába
gingállózik,
A halotti csöndben vízcsepp csöppje
hallszik.
Egér cincogása, mészkövek
dallama.
Váj-e még a testben Magzat, utat törvén?
Meddig hull bensőnkben pásztorok csillaga?
Egér cincogása, mészkövek dallama ...
S ez már majdnem minden, ami itt
megtörtént.

(Marsall László fordítása)

Ádám
Lángoló mezőt lehelt
Arcomra — az árnyékban
alig kirajzolódóra:
Oly magasztosan ment, hátára
kiskdbátként simult a bőr.
Aranytalpakon,
mintha
mokasszinben.
Anyám,
Kiért kiáltott ő?
Az Isten akkor hajnali misén volt,
Gyapjúkötélen
himbálódzva
Belzebub atya harangozott az
Apácáknak.
És íme én
•odaadtam néki
az eget, kibomlott

gyümölcsöt,

Ez pedig, Anyám, az inga.
Nézz a Napba,
E mozgást ismétli Ö is:
Fölkél és elindul Nyugatnak

a folyó parttól partig
hullámzó
futását,

az Eredendő

Bűn.

(Kovács István fordítása)
Stanis/aw
Grochowiak
1934-ben született. L e n g y e l irodalmat tanult. A l e n g y e l irodalmi érdeklődést 1956-ban megjelent első v e r s e s k ö t e t é v e l hívta magára. R e g é n y é s
dráma területén egyaránt gazdagította a l e n g y e l irodalmat. Nie bylo lata ( N e m v o l t
nyár) verseskötete elnyerte 1970 legjobb verseskötete címet.

MAREK

NOWAKOWSKI

Ügyis folytatom a mesterségem...
Az én ügyem nem olyan egyszerű, ügyvéd úr, papírjaim nincsenek, meg a képesítésem is hiányzik, de mindenki dicsér a városban, megjegyzem, nálunk még ketten folytatnak gyakorlatot, hát összehasonlítási alap az van, mégis inkább hozzám
jártak, órákig álltak sorban kinn a lépcsőházban, doktor úr, rettenetesen fáj, annyira
megdagadt, mozog, s nem tudok enni egyáltalán, no és mit csináljak, hát fogadtam
őket, azt hiszi panaszkodott rám valaki, soha, senki, fogat húzni pompásan tudok,
még arra se marad idejük, hogy visítsanak, meg plombálni is, nálam a tömés alatt
sohase rohad semmi, előtte kitisztítom, ahogy kell, vagy megölöm a fogat, azaz eltávolítom az ideget, aztán betömöm, fém, porcelán, tetszés szerint kérem, no meg
hány műfogsort tettem én már be, ha az ember mind összeszámolná a falvakban,
több száz vagy tán még annál is több, hát persze komplikációk adódhatnak az
ember pofájában, már megbocsásson a kifejezésért, odáig már nem terjednek az én
tapasztalataim, diagnózist mondani nem tudok, de ilyen komplikált esetet nem is
vállaltam soha, elküldtem az SZTK-ba vagy a kórházba, csonkolásról meg hasonlóról még csak nem is álmodtam, nem az én hatásköröm, sebész dolga az ilyesmi,
bizonyításképpen sarlatán sohase voltam s nem is tettem kárt senkiben, ámbár otthon, hogy úgy mondjam, a kezem ügyében van az elmélet, mivel a lányomat a fogászatra írattam, negyedéves, igen tehetséges elméleti oldalról, mindig meg lehetett
beszélni vele a dolgokat, micsoda memóriája van, bár elméletben engem se lehet
egykönnyen megfogni, az a sokévi gyakorlat sokat jelent, röntgent leolvasni, elkapni a genny fészkét, nem mondom még a girbegörbe gyökerű foggal is elbánok,
jó iskola volt nekem a gyakorlat, a szerencse is rámmosolygott, úgy is mondhatnám,
a háború alatt kezdődött a dolog, mikor a faluban egy professzor bujkált Varsóból,
tulajdonképp nem is professzor, de arany keze volt annak, minden komplikációt az
ember pofájában, már elnézést a szóért, egyből megoldott, felhasította az ember
ínyét, eltávolította a gennyt, kivéste a fogat, és így tovább, szóval nem volt előtte
titok, műszer az nem sok volt kéznél, de mindegyiket remekül forgatta, így aztán
kezdtem én is segíteni neki, fiatal voltam még, kíváncsi az újra, először csak hozdide-addide, később aztán teljesen belejöttem, mindig csak a fogakra gondoltam,
éjszaka is a fogakról álmodtam, öreg emberek azt mondják, hogy az szerencsétlenséget jelent, h a valaki foggal álmodik, lám, nekem meg szerencsét hozott, s amint
megláttam valakit, hát rögtön a fogazatát kezdtem el nézegetni, mint valami lónak,
s azt kutattam, hol kezd romlani neki vagy hiányzik. Nekem még ma is saját fogam
van, csak a felső bal kettes hiányzik meg az egyik hátsó, az én fogaim még nem
láttak fúrógépet, nálunk ez családi, megboldogult apámnak voltak csak igazán szép
széles sárga lapátfogai, s milyen egészséges mind, a mogyorót azt úgy harapta, akár
a csokoládét, az egész háborút az aranykezű professzor mellett tanoncoskodtam végig, a mesterség sok titkát lestem el tőle, hej de még mennyire, mikor aztán egyszer a professzor megbetegedett, s egy gazda nagyon messziről jött hozzá, iszonyúan
nyögött szegény, háromtól kéne megszabadítani, a professzor meg csak rámnéz, én
meg vissza, a gazda meg egyre hangosabban vinnyog, ez volt az első foghúzásom,
simán ment minden, úgy mozgott a fog az ínyben, akár a vajban, igaz beleizzadtam,
mint egy ló, még most is emlékszem a jobb felső kettes, a jobb felső hármas meg
az alsó túlsó zápfog, falun borzasztóan elhanyagolják az emberek a fogukat, a parasztok bírják a fájdalmat nagyon, s az utolsó pillanatig várnak, a háború aztán
befejeződött, ügyvéd úr, én meg maradtam a fogászat mellett, lámpát, fúrógépet,,
műszereket, vadonatúj komplett felszerelést vettem a zabrálóktól, csupa príma nyugati áru, istentől kapott ajándék, a professzor is azt mondta, olyan szépen fejezte
41

!ki magát, az igazi mesterségem meg, de ez mellékes, h a az ügyvéd úr mindenáron
tudni akarja, hát elektroműszerész lennék, csakhogy egyáltalán nem folytatom ezt a
.szakmát, még ha otthon kiég a vezeték, akkor is a feleségem javítja meg, de fő a
precízió, ott is meg itt is, meg aztán a tehetség, a szikra az ember ujjaiban, a k á r
az elektromosság, ugye, a háború után jöttek a legjobb évek, beállt a béke, és az
emberek reparálni kezdték magukat, mert ugyan mit is jelentett a háborúban a fog,
mikor az életre ment a játék, hát ezt a bungalót is azokban az években húztam fel,
most vezetjük be a központi fűtést, a család kívánságára, én a magam részéről a
kályhát kedvelem, a levegő is jobb, nálam mindig nagy volt a forgalom az üzletben,
az embereknek megkönnyebbülést hoztam, néha igazán n e m sok kell hozzá, ügyvéd
úr, az ember egy kicsit f ú r rajta, kinyitja, s máris megszűnik a fájdalom, meg a
szuggerálás de sokat tesz! Amint beül a fogorvosi székbe, meglátja a műszereket,
menten elmúlik a fájdalma, a fogfájást a nők jobban bírják, a férfiak valahogy sokkal gyengébb természetűek e tekintetben, mindig lelkiismeretesen jártam el, n e m egyszer ingyen csináltam, akár ezt a buta Franiót vesszük például vagy az öreg
Klepickit, ingyen húztam ki a fogukat, már csak nem kérek pénzt a szegényektől,
hát így haladt minden változó szerencsével, négyszer voltam büntetve szakképesítés
nélküli hivatásgyakorlásért, ezt visszaeső bűncselekménynek nevezik, m o n d j a maga,
ügyvéd úr, lehet, de mit számított nekem, fiatal voltam és egészséges, így h á t
nem adtam meg magam a sors változó szeszélyeinek, amint leültem a büntetést,
ú j r a folytattam a mesterségem, mikor meg a legutóbb benn voltam, még a r r a is
engedélyt kaptam, hogy fogászati szakkönyveket olvassak, ez alatt az idő alatt próbáltam elméleti téren is kissé felfejlődni, különböző latin kifejezést tanultam meg,
az egész város tudta, hogy nem hagyom abba a mesterségem, és ezért senki se m u tatott ujjal rám, és a hatóságok, ezt meg kell adni, sohase gyötörtek túlságosan, h a
nem volt feltétlen szükséges, csak ha a Vajdaságból hirtelen valami ellenőrzés jött,
a legnagyobb szerencsétlenség akkor szakadt rám, ezért mentem így tönkre, ez az
állandó idegfeszültség, mintha az én számomra még mindig tartana a háború, keserves az én kenyerem, de ami erőt ád nekem, az az emberek jóindulata és hálája,
szükségük van rám, faluról mindig tojást, v a j a t vagy kolbászt hoznak, hány beesett
arcú gyászvitézt kupáltam ki egész szépen, üres pofájukba, már megbocsásson, állkapcsot állítottam, egyébként. mint jogosítvány nélkül működő fogorvos sokkal olcsóbban számítottam nekik, még ma is, ha csak beteszem a lábam a főtéri „Központi" vendéglőbe, azelőtt Hipolit Wierzbickié volt, hát egyszerűen el se bírom
fogadni azt a sok meghívást, mindegyik egy pohár italt akar fizetni, és ha
leülök velük, egyre azt emlegetik, hogy tömtem be a lyukakat s tettem be a fémet
az üres helyre, maga a városi rendőrség parancsnoka is hozzám járt, csak arra kért,
hogy ne kürtöljem szét, két koronát is csináltam neki, pénzt egyáltalán nem a k a r tam elfogadni, de ragaszkodott hozzá, nagyon elhanyagolta a fogazatát, egyszerűen
félt a fúrótól, a fájdalomra igen érzékeny, ráadásul valamikor cudar fogorvosra
akadt, és ez a lelki megrázkódtatás megmaradt, különben minek itt felsorolni a
pácienseimet, hogy hányan ültek az én fogorvosi székemben, de az utóbbi időben
minden megváltozott, fekete felhő ereszkedett az én életemre, egyik razzia a másikat
éri, hajtóvadászatot indítottak ellenem, mint valami vadra, már aludni se bírtam,
lázálom meg lidércek üldöztek, éjjel felugrottam az ágyamból, s rohantam az ajtót
bezárni, az én tragédiám ott kezdődött, hogy a járásbíróság elnöke a múlt évben
megnősült, egy fogorvosnőt vett el Varsóból, meglehetős takaros, olyan jó kiállású
"barna nő, de mihelyt megérkezett, rögtön olyan rossz sejtelmem volt, be is igazolódott, irtózatos pechem volt, a plébániatemplom mellett fogorvosi rendelőt nyitott, a
legjobb pont az egész városban, de mire ment vele, épp ez az én tragédiám, nála
minden kongott az ürességtől, alig járt beteg a rendelőjébe, nálam meg mindig,
piaci napokon meg különösen, még a lépcsőházban is sorban álltak, egyszerűen nem
győztem, nem volt hozzá se erőm, se időm, s közben folyton éreztem, hogy ő ott ül
a rendelőjében a plébániatemplom mellett, és sehol egy beteg, emberi módon akartam
elintézni, s elküldtem hozzá a pácienseimet, nem voltam én sohase mohó a pénzre,
•de mire mentem vele, csak az irigység és becsvágy fűtötte, ha meg találkoztunk az
42

utcán, elfordította a fejét, s annyi gyűlölet volt abban a szép arcában, én mondom
magának, ügyvéd úr, ezek az emberi élet sötét rejtelmei, minden követ megmozgatott,
úgy éltem, mint egy aláaknázott, többször razziát tartott nálam a rendőrség, a rendőrparancsnok utána nem mert a szemembe nézni, de én nem haragudtam rá, hisz
•csak a hivatali kötelességét teljesítette, különben az elején nem tudtak megfogni,
mivel egyik állandó páciensem sógora előre értesített a dologról, ugyanis altiszt a
bíróságnál, és kihallgatta, miket beszélt a fogorvosnő a férjével, hogy az mennyire
papucs alatt van, csak bólogatott mindenre, de hát én igazán megértem, fiatal házasember, alig egy éve esküdtek, hát mit tehet, csak bólogat mindenre, no de én nem
•erről akartam beszélni, mindent nem lehet kiszámítani, egyszerűen lehetetlen, ezért
aztán éjjel nem is tudtam aludni, míg aztán egyszer a rendőrség a nőszemély gyűlöletétől felhergelve, körülfogta a házamat. Éppen Antoni Wilczek volt nálam vizitben, négy fogát húztam ki, minden évben eljött, borzasztó gyorsan romlanak a fogai,
a kezelés előtt fél liter vodkát ittunk a kovászos uborkához, hogy Antoni Wilczek
idegei eltompuljanak, éppen nagyban folyt a húzás, gyorsan és alig fájt, hát egyszercsak beront a rendőrség, és rajtakaptak szakképesítés nélküli hivatásgyakorláson, ez
az ötödik eset, erről van szó, ügyvéd úr, mit csináljak, hogy ne keljen ötödször túl
sokat ülni, egy személyhez képest, nyugodt öregséget szeretnék, a lányom már a
negyedik éven van, nemsokára megkapja a papírokat, akkor fújhatják, már előre
látom az elnök feleségének arcát, ilyen szép nő, egyenesen édes, és annyi méreg
van benne, akkor aztán már senkise köthet belénk, nem tudom kivárni, ügyvéd úr,
mert én annyira szeretem ezt a munkát, már magam se tudom, mi ez, megrögzött
szenvedély, vagy mi, beállít egy ilyen páciens dagadt pofával, már elnézést a szóért,
:a fogorvosi rendelőbe, a szeme csupa könny és nyög, az ember megpiszkálja a fogát,
-persze hozzáértéssel, s mintha elfújták volna, más ember kel ki a fogorvosi székből,
micsoda elégtétel, és az igazat megvallva, az ügyvéd úr fogai sincsenek valami jó
-állapotban, még szabad szemmel is látni, hogy itt ni, romlik, ott meg a koronát
kéne kicserélni, már megbocsásson a merészségemért, de csak jóindulatból mondom,
nehéz ügy, azt mondja ügyvéd úr, hát h a le kell ülnöm, üsse kő, majd csak leülöm
-valahogy, ez egyszer még kibírom, mit lehet tenni, de a mesterségem úgyis folyitatom . . .

(Gimes Romána

fordítása)

Marék Nowakowski
1935-ben született, Varsóban. A Varsói E g y e t e m jogi karán
végzett. A lengyel irodalomba a Ten stary zlodziej
(Ez a vén tolvaj) c í m ű elbeszéléskötetével robbant be.

ALEKSANDER

NAWROCKI

Tanulmány
Az ember csak önnön csodálatára van.
A lelkiismeret fényes és fekete jeleire
Figyel, az emlékezet — növekvő szikla —
A vadak merészségén méri létét,
Mögötte történelem — korok és kunyhók
füstgyűrűi a tűzvészek
törzsein.
Szerelem és ének hajlik a halott fölé:
Ma elsősorban ö a fontos,
Talán kimondja végre azt,
Amiről nem tudnak a hajlongó
egybegyűltek:
43

„Gondolat izzik
páncélzatában,

éveink

És a testnek terhe? Közeli boldogság fényét
sokszorozzák a tekintetek, s lezárja a kérdések
a leütött madár zajtalan
zuhanása.

pátoszát:

Gauguin meztelennek festett két
leányt...
A hallgatásból mögéjük nő a tenger.
Előlük elszökött a fény, csónakos
férfiak...
Minden szétválasztható, tied a semmi.
A szobrok reneszánsz testében a bűn
A szépség vonalakban kigondolt
mutatója.
És itt, ahol állsz, szomorú groteszk;
Megroppansz és belékarolsz
És nő benned a föld bizalma mint
Kutyák fáradt mancsán a barátság."

(Részletek)
1
Rostockot hajnalban hagytuk el.
Ügy zuhant ránk a tenger, mint Wagner
szimfóniái.
Fényképeszkedő
lányok, fagyialtos
ajkak,
arról beszéltek — hogy a sirályok az elsüllyedtek
lelkei_
Angolokkal ismerkedtünk és németekkel
Az udvarias fagyos szelekben —
A háborús ágyúk elnémultak a lányok
mosolyára.
Vezetőnk dollárt számolt átázott
köpenyében.
Szerelemhez és sefteléshez szokott
útitársak
A bánat gyönyörű mozdulatával búcsúztatták

a süllyedőpartokat,
Fedélzetünkre érzékenyen lebbentek át az asszonyok
Az idegen időből. A kikötők, mint ősigazságok
Dogmái rohantak
felénk.
O, világ — emberekkel zsúfolt
áruház,
Haldokló tengeren átkelő világ.
III
„HAJFONGOT BOMBÁZZÁK"
az újságok
betűi...
„CON THIEN BÁZISÁT ISMÉT TÖBB TALÁLAT
ÉRTE'
A tényeket kommentárok
köszörülik,
Varsó, Stockholm új forgatókönyvek
színhelye,
A szenzáció kézfogót tart a groteszkkel,
Árnyékot növeszt a bátorság és halált,
Mert életünk mértéke az elmúlás...
Örök gondolata ez
a legrégibb
filozófusoknak.
Rozsdás hangján Caterina énekel
A harcról és a szerelemről, szikrázó
utazásról,
amely az idő kapuja mögé vezet, a gondolatnál
távolibb utak a leggyönyörűbbek a földön.

Jelenbe nyúló múlt idő,
S a reggelenként legyilkolt csőcselék hangja
A tett mellé zuhant arcokon vonaglik,
(Szigetelőszalaggal beburkolt
cselekvés)
Mely hajnalt vagy éneket kovácsol, s megalkot

minket.

(Kovács István fordításai)
Aleksander
Nawrocki
1941-ben született. A hatvanas évek második f e l é b e n indult
költőnemzedék egyik legtehetségesebb tagja. A m a g y a r irodalom kiváló ismerője és f o r dítója. Lengyel és m a g y a r szakot végzett a Varsói Egyetemen. K ö l t e m é n y e i és a m a gyar irodalommal foglalkozó esszécikkei 1965 óta jelennek m e g különböző irodalmi
lapok hasábjain. Első kötete 1965-ben jelent m e g Obecnosc
(Jelenlét) címmel.

KONRÁD

S U T A R S K I

Buda üdvözlése
Visszatérek e valahány dombnál több
rombadőlés emlékétől meghízott földre
a megrepedezett városhoz közeledek
mely rücskös-nyers akár a szikla
honnan az ordítással betelt testeket lelökték
és akadnak utcák szürke szorosok
tömeget terelni két sor kordon között
akadnak tág terek
hol kötelet fontak valamennyi faágból
Ballagok e város kövein
a szelíd már-már fehér hídon át
a tetők lépcsőin fölhágva
a vendégszerető küszöbre lépek
s bár a borzalmakból alig kitántorgott
bizakodók
s már ez is emlék

emberek

fogadnak

(Marsall László fordítása)
* * *

Módomban áll, hogy megfigyeljem,
milyen gutaütéses gyorsasággal
vénülnek
meg a paprikabokrok. Fölfelé szúró ágaikkal az imént még a levegőt hasogatták —
<de máris kőmerevek. Mostantól kezdve érzéketlenek a mozgékony szél ösztönzésére,
a nap és a víz igyekezete is hiábavaló. Ez már ,a betakarítás művelete. A száraz,
őíborzománctól fénylő kúpok gépem fémujjainak érintésétől reccsenve pattannak le
•a tőről. E művelet nem épp a leggyöngédebb — mondhatnám ragadozó —, de vállalni a rideg kísérletet nem a kegyetlenkedésben való beteges gyönyörűség sugallta
•nekem. Hisz az emberi fajt és a paprikafajokat elválasztó kultúra és civilizáció szintkülönbsége oly fölmérhetetlenül nagy, hogy részvét s kímélet nélküli munkámat nem
kötelességem erkölcsi szempontból elemezni. Sőt még azt se kötelességem latolgatni:
vajon följogosított-e valaki engem, hogy alkalmassá tegyem a paprikát fajom szükségleteire. Hasonló aggály gyötörhetné a papokat áldoztatás közben, a csukákat s
lárvákat — és a náluknál világítóbb lényeket azok előtt, akiket vagy amiket fogyasztani szándékoznak. A kihűlő bokrokat nap nap után meglesve soha nem hasonlítom össze Niobe alakjával.
(Csoóri Sándor fordítása)
45

* * *

évekkel ezelőtt kigyulladt tüzeket
füstjük már más
ha a bútorok
elégtek
elültek a szikrákat szító
viharok
csap a parázs nem halt meg
rejti a romokat

találok

ki a régi erőt érzi ebben a
tűzvészben
ki a közeli fákra akadt
jajgatásokat
van ki elé a fölpuffadt
levegő szerkezeteket
és aki téglát lop még ma
éjszaka

vázol

az őrség betanult léptekkel
közeledik
a lángok utolsó lobogóit
kikaparja
újra csupa-nedv
dzsungellé díszíti a fákat
hadd lakmározzon
a szétterülő
homok

(Tornai József fordítása)
Konrád S ut a r s k i 1934-ben született, Poznanban. A közvetlen 1956 után föltűnt í r ó nemzedék tagja. Első kötete 1960-ban jelent meg Skraj Ruchu (Mozgás pereme) c í m e n .
A magyar irodalom kiváló népszerűsítője Lengyelországban, ö t esztendeje Budapesten él.

46

Lengyelek és magyarok
ADALÉKOK A KÉT NÉP

BARÁTSÁGÁHOZ

„Magyarország és Lengyelország két százados tölgy, külön és másformájúra n ő t t
a törzsük, de a föld alatt szétágazó gyökereik láthatatlanul összefonódtak és egymáshoz tapadtak" — idézi Stanislaw Worcellt, a „lengyel szocializmus atyját" Magyarország történetéről szóló könyvében Waclaw Felczak. Hogy a gyökerek közlekedőedényein- milyen gyors hatású éltető nedvek juthattak el a Kárpátokon túlra,
arra Nedeczky Elek Árva megyei pap és megyei tisztségviselő Kosciuszko Tádéhoz,
írt versét hozzuk példának. 1794. március 24-én hirdették meg a fölkelést Krakkóban, május 15-től már röplapon terjedt az eredetileg latin vers (Hungari ad Polonos)
lengyel változata, harcra buzdítva a fölkelőket az országot eltiporni készülő hatalmak ellen.
Közös harcainkra, legjobbjaink összefogására számlálatlanul sorolhatnánk a történelmi tényeket. Lengyelek és magyarok ezeréves kapcsolata valóban ritka példája,
két nép barátságának. Kovácsoltak ebből irracionális okokkal magyarázott, nem
mindig haladó célra fölhasznált romantikus mítoszt, de kisebbíteni is próbálták a
hosszú évszázadok során kialakult és ma is meglevő pozitív érzelmek jelentőségét.
A barátság magyarázatát a történelem kutatói a közös érdekek, a hasonló politikaitársadalmi-gazdasági fejlődés meghatározottságában keresik. A fejlődés párhuzamosai, a két nép számára nemegyszer egyforma módon fölvetődő problémák — haza.
és haladás kölcsönös feltételezettsége például — megkönnyítik a tájékozódást egymás történelmében. Mégis kevesen élnek ezzel a lehetőséggel, pedig nem tanulság
nélkül való, hogy ugyanarra a dilemmára miképpen válaszoltak egy adott korszak,
lengyel, illetőleg magyar gondolkodói. A gazdag hagyományok ellenére a közvélemény egyik országban sem tud sokat a másik népről, leginkább az írók-költők által
megidézett történelem adott maradandó élményeket újabb és újabb generációk,
számára.
Olyan műveket szeretnénk ezúttal bemutatni, amelyeket lengyelek írtak, és rólunk szólnak, magyarokról, a mi múltunkról és jelenünkről, a lengyel—magyar k a p csolatok nálunk néhány kevéssé ismert mozzanatáról. Az utóbbi években lengyel
barátaink fölerősödött figyelemmel fordulnak Magyarország felé. A lengyel sajtóban,
a szaklapokban sorra jelennek meg a magyar témájú cikkek, tanulmányok, t á j é k o z tató írások. Számosan érdeklődnek a gazdasági mechanizmus, valamint kulturális
életünk kérdései iránt. Sok a magyar vonatkozás a második világháború még élő
tanúinak visszaemlékezéseiben, újabb és újabb fölfedezésszámba menő tények látnak napvilágot, értékes adalékul a kor magyar történetéhez is.
*

A Magyarországot népszerűsítő munkák közül az egyik legérdekesebb és legtöbb
figyelemre méltó a múlt év őszén jelent meg. Egy fiatal történész, Jerzy Róbert
Nowak hazánk legújabb történetének három évtizedéről írt könyvet Magyarország1939—1969 címmel. Nowak összefoglaló áttekintésre vállalkozott, e tekintetben munkája lengyel nyelven úttörő próbálkozásnak számít. "Végigkalauzolja a lengyel olvasót 20. századi történelmünk tragikus fordulóin, bemutatja a szocializmus diadalra
jutását, a legyűrt nehézségeket és eredményeinket. Magyar témával foglalkozó í r á sok alatt nem először találkozunk Nowak Róbert nevével. Szellemi életünk számos
eseményére reagált lengyel folyóiratok hasábjain, 1967-ben adta ki a Varsói Egyetem dolgozatát a legújabb magyar irodalomról (Üj tendenciák a magyar irodalomban 1957—1966). Több éven keresztül adott rendszeres tájékoztatást a Twórczosc
47

című irodalmi folyóirat Szemle rovatában a magyar irodalmi életről. A Kultura i
Spoleczenstwo című szociológiai folyóiratban 1970-ben jelent meg t a n u l m á n y a a
nemzeti kérdés magyarországi vitáiról, amelyben a hatvanas évek második felének
sajtópolémiáit elemzi. Alapos anyagismerettel és jól tájékozódva olyan összeállítást
sikerült elkészítenie, amilyent eddig még magyar szerző tollából sem igen olvashattunk e kérdésről.
Nowak terjedelmes monográfiát készített kandidátusi disszertációként hazánk
legújabb politikai történetéről, az 1939-től 1969-ig terjedő korszakot számba vevő
könyv ennek a tudományos munkának a szélesebb közönség számára megírt változata, kevesebb lábjegyzettel, több színes anekdotával. A szerző a lengyel olvasóval
akarja megértetni századunk magyar történelmének eseményeit, az ellentmondásokat, a külső szemlélő számára paradox helyzeteket. A magyar olvasó is érdeklődéssel
figyeli, hogyan gombolyodnak Nowak kezéből az események szálai. Feszülten v á r juk, hogy hova helyezi a hangsúlyokat; kíváncsiak vagyunk, mit tart fontosnak, mit
egyértelműnek, mivel vitatkozik. Bizonyosan lehet egy-két helyen érvelésével szemben hatásos ellenérveket fölhozni, kisebb pontatlanságait kiigazítani. Vállalkozása
azonban mindenképpen elismerést érdemel részünkről. Pontosan látja, helyesen ítéli
meg a magyar történelem lényeges kérdéseit, nem téveszt arányokat. Ügy gondoljuk,
hogy sikerül könyvével fölkeltenie az érdeklődést Magyarország iránt, hasznos ismereteket közvetít rólunk a lengyel olvasónak.
Könyve terjedelem tekintetében két, csaknem egyforma részre tagolódik; az
•elsőben a második világháború időszakát és előzményeit tárgyalja, a másodikban a
fölszabadulás utáni eseményeket veszi sorra. A két világháború közötti Magyarországot tárgyaló bevezető fejezetben arra a kérdésre keresi a választ: mi kényszerítette
az országot a tengelyhatalmak oldalára, milyen tényezők okozták a magyar baloldal
gyöngeségét, és miért nem alakulhatott ki a lengyelországihoz vagy jugoszláviaihoz
hasonló ellenállási mozgalom. A tragikus végkifejlet két alapvető oka a szerző szerint a Tanácsköztársaság bukása és a trianoni békeszerződés. A baloldallal történt
leszámolás 1919 után jelentős mértékben gyöngítette az antifasizmus potenciális
•erőit, az első világháborút lezáró békerendszer pedig szembeállította az antanthatalmakkal Magyarországot, olyan szövetségesek keresésére szorította, akiktől segítséget
remélhetett revíziós törekvései támogatásában. A második világháború alatti időszakot a sikertelen elszakadási kísérletek, illetve a belesodródás egymást váltó szakaszaira bontja, különbséget téve a fenntartás nélküli németbarát Imrédy és Bárdossy, illetőleg a lavírozó Teleki és Kállay politikája között. Jól látja a vezető körök
felelősségét az ország háborúba lépéséért. Az 1942—43-as évek viszonylag kedvezőbb
légköre — különösen a fasiszta Szlovákiához vagy Romániához képest — túl optimista általánosításokhoz, illúziók továbbéléséhez vezetett, ami végeredményben akadályozta a hatékony ellenállás kialakulását. Tragikus színekkel festi Nowak 1944.
március 19-ének és október 15-ének eseményeit, a kormány és Horthy habozását,
akcióképtelenségét. Az ellenállás hősei közül Bajcsy-Zsilinszky
Endre nagyszerű példájára hívja föl a figyelmet, bemutatja továbbá a kommunisták illegális akcióit, a
Magyarországon kívül harcoló magyar antifasiszták tevékenységét.
A fölszabadulás utáni korszakról szólva ismerteti az 1945 utáni politikai erőviszonyokat, a kezdés tehertételeit. Végigkíséri a kommunista párt következetes h a r cát a munkáshatalomért. De utal az 1949 után egyre élesebben jelentkező ellentmondásokra is. Ügy véli, hogy a kelet-európai népi demokráciák közül Magyarországon követték el a legsúlyosabb hibákat a személyi kultusz időszakában. A Rákosicsoport tevékenysége a szocializmus ügyéhez hü személyek eltávolításával, fizikai
megsemmisítésével, bizalmatlanságával a párt és a nép közötti kapcsolat megszakadásához vezetett. Lebecsülték az antifasiszta ellenállást, egyoldalúan sötétre festették
a nemzeti múltat: „Magyarországon Rákosi idejében jóval jelentősebb mértékben,
mint bármelyik népi demokratikus országban lebecsülték és elhanyagolták a patriotizmus tartalmainak fölhasználását a szocialista építésben, a tömegtájékoztatási eszközök nagyon gyakran hamisan azonosították a patriotizmust a nacionalizmussal és
sovinizmussal, lényegében nemzeti nihilista politikát folytattak." (133. p.) Kísérletek
48

a hibák kijavítására — ezt a címet viseli Nowak könyvének az 1953 és 1956 közötti
időszakról szóló része, bemutatja a hibák kiküszöbölésének elodázását, ami az októberi tragikus eseményekhez vezetett. Az MSZMP Központi Bizottságának 1956.
december 7-i értékelése alapján veszi sorra a kiváltó okokat, röviden áttekinti az
eseményeket: a Rákosi—Gerő klikk elleni jogos tiltakozástól az ellenforradalmi erők
fölléptéig. Tüzetesebben tárgyalja a munkás-paraszt forradalmi kormány és az
MSZMP irányvonalát, küzdelmét a konszolidációárt. Különösen a következetesen
végigvitt kétfrontos harc jelentőségét méltatja. Azokra a tanulságokra figyel, amelyek nemcsak magyarországi érvényűek: elsősorban azt igyekszik érzékeltetni, hogy
milyen összetevők járultak ahhoz hozzá, hogy a párt valóban meg tudta szerezni a
nemzet bizalmát. A hatvanas évek fejlődési tendenciái közül sokra értékeli a demokratizmus szélesítése érdekében tett erőfeszítéseket, a szakszervezetek, a Hazafias Népfront jelentőségének növelését, a gazdasági reform megvalósításának eredményeit. Külön foglalkozik a kulturális élet nagymérvű megélénkülésével, igen
fontosnak t a r t j a a szocialista hazafiság kérdéséről született pozitív állásfoglalásokat.
*

„A lengyel és a magyar nép b a r á t s á g a . . . igen nehéz próbát állott ki a második
világháború alatt, mivel Magyarország Lengyelország halálos ellenségének, a hitleri
Harmadik Birodalomnak az oldalán vett részt a háborúban. De a magyar nép ennek
ellenére hű maradt a barátság eszméjéhez, kinyilvánította rokonszenvét az ellenkező oldalon levő Lengyelország iránt, és ezzel nem egy alkalommal kiváltotta a
hitlerista politikusok és diplomaták fölháborodását." önálló fejezetet kap Nowak
könyvének első részében a háború alatti magyar—lengyel kapcsolatok bemutatása.
Megérdemli a fokozott figyelmet ez az időszak, hiszen a széles körű spontán rokonszenv és segítségnyújtás arról tanúskodik, hogy a barátság igazi tartalmát a néptömegek egymásra találása jelenti, nem pedig az uralkodó osztályok Horthy és
Pilsudski nevével fémjelezhető kézfogása.
Sem lengyel barátainknál, sem nálunk nem született addig olyan teljesség igényével készült munka, amely földolgozta volna az 1939—1945-ös időszak kapcsolatainak minden szálát. Pedig méltán sorolhatjuk ezt a néhány évet történelmi barátságunk legszebb fejezetei mellé. Olyan események tartoznak ehhez a témához, mint:
a magyar kormány semlegessége a lengyel—német konfliktusban, a lengyel menekültek befogadása Magyarországon, a lengyel emigráció sorsa, a magyar hadsereg
és a lengyel lakosság kapcsolata lengyel területen, az ellenállási mozgalmat segítő
magyarok ténykedése. Amíg megszületik a minden részletet megvilágító történeti
elemzés, nagyon hasznos az olyan áttekintés, mint a Nowáké, aki mindezekről a
kérdésekről szól könyvében. Magyarországon sem lenne haszon nélkül, ha megismerné szélesebb közvéleményünk második világháborús történetünknek ezt a fejezetét, hiszen különösen a fiatalok szinte semmit sem tudnak minderről. Ahogy nem
felejthetjük el a „hideg napokat", nem zárhatjuk ki emlékezetünkből a lengyeleknek nyújtott segítséget sem. Nem azért, hogy a történelmi „vétkek" és „jócselekedetek" nem létező mérlege egyensúlyi helyzetbe billenjen, hanem az önismeret teljessége érdekében. 1970 őszén impozáns kiállítás mutatta be a budai Várpalotában
a lengyel—magyar kapcsolatok ezer évét. Ezen a kiállításon is mostohán kezelték a
rendezők az 1939 és 1945 közötti időszakot. „Aminek öt termet kellett volna elfoglalnia, az igen szerény kiállítóhelyre szorult, ezáltal maguknak a magyaroknak kisebbítve kétségtelenül jelentős érdemeit" — írta a múlt év elején a Polityka című
hetilapban egy Budapesten járt lengyel újságíró, Kazimierz Kozniewski, aki a háború alatt maga is magyar kenyéren élt egy ideig.
A közvélemény nyomására és a nyugati hatalmaktól való teljes elszigetelést elkerülendő a Teleki-kormány megtagadta a részvételt Lengyelország lerohanásában,
sőt a német csapatok Magyarországon történő fölvonulásához sem járult hozzá.
„Magyarország jelentős szolgálatot tett Lengyelországnak azzal, hogy szembeszállt a
német és szlovák követelésekkel, hisz egyébként sor kerülhetett volna Lwów meg4 Tiszatáj

49

támadására dél felől, a német csapatok eljutottak volna Stanislawów és Kolomea
térségébe, elvágva ezzel az összeköttetést Románia felé" — í r j a Henryk
Batowski
lengyel történész a háború első heteiről szóló művében. Magyarországon léptennyomon tapasztalható volt a lengyelek iránti rokonszenv. Az ellenzéki politikusok,
Bajcsy-Zsilinszky
Endrével az élükön, az egyoldalú német orientáció ellensúlyozására hangoztatják a lengyel—magyar barátságot. Kodolányi János a háború kitörése
előtt a lengyel és a magyar függetlenség szoros kapcsolatáról cikkezik, a lengyel
nép élethalálharcának napjaiban Erdélyi József versben dicsőíti a túlerővel szemben a becsületért és a szabadságért harcoló lengyeleket.
Szeptember közepétől indul meg a lengyel menekültek áramlása Magyarország
felé. összesen mintegy 140 ezren érkeztek, katonák és civilek egyaránt. A különféle
források 40—50 ezerre teszik azoknak számát, akik huzamosabb ideig — n e m kevesen a háború végéig — hazánkban maradtak; mintegy 100 ezren Magyarországon
keresztül jutottak el a nyugati vagy a közel-keleti hadszíntérre az antifasiszta koalíció katonáinak sorába. A menekültek befogadása jelentős cselekedet volt a szövetségesek katonai bázisának szélesítése szempontjából: a magyaroknak köszönhető
— írja Nowak —, hogy lengyel pilóták szállhattak szembe Anglia fölött a L u f t wafféval, hogy a Narwiknál harcoló podhalei brigád legénysége és a tobruki hősök
fegyverrel kezükben nézhettek szembe a fasisztákkal. De a hazánkban tartózkodó
lengyel emigránsok az ellenállás hazai bázisát is erősítették. Erről azonban kevés
szó esett eddig nálunk, a kétkötetes Magyarország története (Bp. 1964, Gondolat.)
például meg sem említi a lengyel menekülteket. Ma még számos t a n ú j a közöttünk
él a lengyelmentési akcióknak, érdemes volna jobban ápolni ezt a hagyományt,
ahogy például Sárváron tették a menekülttábor emlékeinek kiállításával az elmúlt
évben.
A lengyelek nem felejtették el Magyarországot, rendszeresen visszajárnak hozzánk, nemcsak emlékeiket keresik, hanem őszinte igyekezettel munkálkodnak a h a sonló történelmi útra lépett két ország kapcsolatainak erősítésén. Évtizedek múltán
kevés nyomát találják i f j ú éveiknek: „Budapesten, Debrecenben, Miskolcon, Kiskunfélegyházán, Balatonbogláron hiába kerestem a háború alatt Magyarországon tartózkodó lengyelek nyomait. Sőt, mintha maguk a magyarok kerülnék a visszaemlékezést, még ha közeli barátságban voltak is lengyelekkel, és nem kevés jót tettek
is velük. Nem maradtak tehát látható nyomok — még emléktáblák vagy monografikus földolgozások formájában sem —, és az élő emberek emlékezete sem t a r t j a
számon őket. A háború alatti nagy lengyel hullám hazatérése után üres partot h a gyott maga mögött" — írta néhány évvel ezelőtt Jerzy Lövell riportkönyvének
Magyarországról szóló fejezetében (Podróze Polaków, 1969).
Az 1939-es szeptemberi vereség, a fejvesztettség napjai után rendeződtek a Magyarországra került lengyelek sorai, megszervezték a katonák és a fegyverforgatásra
alkalmas férfiak továbbszöktetését, a kapcsolatot a hazai ellenállási szervezetekkel.
„Budapest — és bizonyos fokig egész Magyarország — a háború alatt rendkívüli
hely volt a lengyelek számára: egyeseknek átutazó állomás, »átszállóhely«; másoknak viszonylag biztonságos menedék, megint másoknak konspirációs tevékenységre
alkalmas terep, közel lévén a lengyel határ" — olvassuk Lövell könyvében.
A magyarországi lengyel emigráció történetének egyik érdekes fejezetét dolgozta föl Kazimierz Stasierski. A poznani történész az oktatásügy számbavételére
vállalkozott. Könyve 1969-ben jelent meg a poznani Mickiewicz Egyetem. történeti
sorozatában: „Lengyel oktatásügy Magyarországon a második világháború
idején."
1939 és 1944 között szinte egész lengyel iskolarendszer működött hazánkban. A katonai és civil táborokban mindenütt nyíltak általános iskolák, sőt néhány helyen a
középfokú oktatás megszervezésére is történt kísérlet. A fasiszták által megszállt
Lengyelországban a lengyeleknek csak elemi iskolák látogatását engedélyezték. Balatonboglár volt ebben az időben az egyetlen hely a kontinensen, ahol lengyel
nyelven középiskolai oktatás folyt.
Bár a magyar hivatalos köröket j:gyre szorosabb szálak fűzték a Harmadik Birodalomhoz, a lengyel kérdésben mindazonáltal a függetlenség látszatát megőrizni
50

kívánó álláspontra helyezkedtek. 1939 szeptemberében érkezett Magyarországra a
menekülők első nagy hulláma, de a szivárgás azután sem szűnt meg, miután a németek lezárták a határt. Jöttek Romániából is, mert az odamenekülteket a román
fasiszták ki akarták szolgáltatni a németeknek. Az első időkben még működő budapesti lengyel követség és az ungvári konzulátus próbált úrrá lenni a szervezetlenségen. 1940 januárjában hozták létre a Lengyel Menekültügyi Bizottságot, amely a
magyar szervek tanácsadójaként működött, de tulajdonképpen az egész emigráció
legális irányító szerve volt. Foglalkozott a menekültek szociális, kulturális és egyéb
problémáival. 1940—41-re kialakult az állandó táborok hálózata, mely a legsűrűbb
az ország déli-délnyugati részén volt. A civil menekültek a magyar Belügyminisztérium, a katonák a Honvédelmi Minisztérium felügyelete alá tartoztak. Számos lengyel visszaemlékezés szól hálás szavakkal dr. Antall József menekültügyi kormánybiztos tevékenységéről. Magyar társadalmi szervek is elismerésre méltó módon segítették a lengyeleket, elsősorban a Magyar Vöröskereszt és a széles körű kulturális
tevékenységet kifejtő Magyar Mickiewicz Társaság. A Kállay-kormány angolszász
irányba történő tapogatózása idején lengyel menekültek segítségével kíséreltek meg
kapcsolatot teremteni a brit kormánnyal és a szövetségesekkel. Így történhetett meg
— a hitleri külpolitika nem kis bosszúságára —, hogy a háború kitörésének negyedik évfordulóján, 1943. szeptember 1-én, a budapesti magyar rádió közvetítette a
londoni emigráns lengyel kormány elnökének, Wfadyslaw Sikorski tábornoknak a
lengyel nemzethez intézett beszédét, amelyben a szövetségesek végső győzelmébe
vetett hitének adott kifejezést.
A menekültek között többen voltak tollforgató emberek, a hazánkba került lengyel írók-költők és újságírók magyar motívumok fölhasználásával alkottak, gyümölcsöző műfordítói tevékenységet folytattak. Mindmáig irodalomtörténészre vár a föladat, hogy a korszak irodalmi kapcsolatait földolgozza. Olyan jótollú publicisták
működtek Magyarországon, mint Kazimierz Kozniewski vagy Jerzy Lövell. Tadeusz
Olszanski, aki sikeres útikönyvet írt Budapestről, de részt vállalt irodalmunk lengyelországi népszerűsítéséből is. A műfordítók között említhetjük Az ember tragédiája fordítóját, Lew Kaltenberghet,
Tadeusz Fangratot, akinek 1942-ben József
Attila-fordítása jelent meg Budapesten, Camilla Mondralt, számos magyar irodalmi
mű lengyelre ültetőjét. Magyarországon tevékenykedett Kazimiera
Iliakowiczówna
költőnő és műfordító, Adam Bahdaj ifjúsági író, Jan Reychman orientalista és a
magyar—lengyel kapcsolatok kutatója. De a névsor még korántsem teljes. Több
újság és kiadvány szolgálta a menekültek tájékozódását, ezekben folyt a publikációs tevékenység. A legnépszerűbb lapot, a Wiesci Polskie-t egy ideig Józef Winiewicz„ a jelenlegi külügyminiszter-helyettes is szerkesztette.
Magyarországot vezető körei egyre jobban kiszolgáltatták a németeknek, ennek
következtében a lengyelek is súlyos helyzetbe kerültek. A kilátástalan körülmények között a humanizmus próbáit is megállották, a zsidóüldözések idején számosan
lengyel papíroknak köszönhették megmenekülésüket. Az ország német megszállása
után a Gestapo letartóztatta a lengyel emigráció vezetőit. Koncentrációs tábor és
kivégzés várt rájuk. A menekültek ezrei otthagyták táboraikat, sokan közülük magyar családoknál húzták meg magukat a háború végéig.
A lengyel emigránsok magyarországi tartózkodásuk idején kiterjedt illegális
munkát végeztek, ennek a tevékenységnek sok részletét mindmáig homály fedi.
A konspirációs feladatok közül az összeköttetés biztosítása az ország és London
között volt az egyik legfontosabb. Budapestre érkeztek titkos utasításokkal, pénzzel
a futárok, innen kellett őket „átdobni" Szlovákián keresztül Lengyelországba. A f u társzolgálat Budapest—Tátra közötti szakaszáról nemrégiben fordulatos, népszerű
könyv született. Alfons Filar a tátrai futárok emlékezéseinek közzétételével (Opowiesci kurierów tatrzanskich) szűkebb hazája, a lengyel Tátraalja ellenállási hőseinek akart emléket állítani. A szerző bevezetőjében a Tátrán keresztül vezető ú t
történetéből mesél epizódokat: erre jártak hajdanán a betyárok, erre tért vissza
hazájába Tytus Chalubinski, a 48-as magyar szabadságharc egyik lengyel részvevője,
aki később Zakopane idegenforgalmát megalapozta.
4*

51

A könyv öt fejezetében az egykori futárok mondják el legizgalmasabb kalandjaikat. Megtudjuk, hogyan kerültek az ellenállási mozgalomba, milyen nehézségekkel kellett útjaikon megküzdeniük, hány halál leselkedett rájuk, hány b a j t á r s u k a t
vesztették el. Futárnak olyan megbízható emberek kellettek, akik úgy ismerték a
Tátrát, mint saját tenyerüket, akik akár hóban-fagyban is vállalkoztak az útra. Erre
a szolgálatra keresve sem lehetett volna alkalmasabb személyeket találni a góraloknál. Ezek a kemény, szálfatartású hegyi lakók, évszázadokon át büszkék voltak szabadságszeretetükre, nagy áldozatkészséggel vállalták a fasiszta hódítók elleni h a r c nak ezt a formáját. Utazásaik célját természetesen a legnagyobb titokban kellett
tartaniuk, nem volt tanácsos mutatkozniuk a magyar csendőrök előtt, teljes illegalitásban kellett végrehajtaniuk feladatukat a fasiszta szlovák állam területén. Ha
összeütközésbe kerülnek is a magyar hatóságokkal, letartóztatják is őket, sohasem
azonosítják a nyilasokat és a németek más kiszolgálóit a magyar néppel, mindig
emlékeznek a feléjük nyújtott segítő kézre: „A magyar lakosság körében a lengyelek nagy jóindulatra találtak, sőt nem kevés magyar részt is vett a lengyel ellenállási mozgalomban..." — emlékezik vissza egyikőjük, akit budapesti börtönéből
egy őrzésére rendelt katona engedett megszökni. Magyar tájak, városok, emberek
vonulnak el előttünk lengyel szemüvegen keresztül nézve. Alfons Filar könyve megtörtént kalandok, váratlan fordulatok mellett arról is képet ad, hogy milyennek
látták Magyarországot és a magyarokat a lengyelek a második világháború idején.
„A második világháború korában a lengyel—magyar találkozásoknak külön szép
fejezete — írja könyvében Róbert Noiuak — a lengyel területen működő ellenállási
mozgalom és a lengyel földön állomásozó magyar katonai alakulatok kapcsolata."
Ennek a témának kisebb az irodalma,- mint a magyarországi lengyel emigrációnak.
Néhány évvel ezelőtt magyar nyelven látott napvilágot Stanislaw A. Sochacki „Fejezetek a lengyel—magyar fegyverbarátság történetéből" című munkája, melyben az
együttműködés számos esetét gyűjtötte össze. További emlékezések bizonyára kiegészítik majd még ismereteinket ezekről a kapcsolatokról. Több alkalommal nyújtottak segítséget magyar katonák a lengyel partizánoknak és a polgári lakosságnak.
300-on fölül volt azoknak a magyar antifasisztáknak a száma, akik közvetlenül részt
vettek a lengyel partizánmozgalomban. Nem tárták még föl teljességében a varsói
fölkelés és a magyar katonai egységek kapcsolatát sem. Tény az, hogy a német
hadvezetőség nem tudta használni a magyar csapatokat a lengyel fölkelők ellen.
A magyarok többször átengedtek vonalaikon lengyel partizánegységeket. A német
parancsnokság már azokat a német csapatokat is kijelölte, amelyeknek a magyarok
átállása esetén szembe kellett volna velük szállni; végül a megbízhatatlan magyar
katonai egységek kivonása mellett döntöttek.

Lengyelek és magyarok barátsága nem a múlté csupán. A két hasonló társadalmi berendezkedésű ország sokoldalú, egyre szélesedő együttműködése nyomán
íródik a kapcsolatok újabb fejezete. 1948-ban írta alá a magyar és a lengyel kormány a barátsági, együttműködési és kölcsönös segítségnyújtási egyezményt, a m e lyet 1968-ban újabb húsz évre meghosszabbítottak. Rendszeres kapcsolatban állnak
egymással a két ország társadalmi szervezetei, kulturális intézményei, főiskolái.
Szép eredményekkel dicsekedhet a „testvérvárosok" mozgalma: kapcsolatban áll egymással Budapest és Varsó, Miskolc és Katowice, Szeged és tódz, Debrecen és L u b lin, Székesfehérvár és Opole stb. Hosszasan lehetne sorolni az együttműködés számos formáját, gazdasági és kulturális területen egyaránt. Napjainkban valóban a
mindennapok részévé válnak a szocialista országokhoz fűződő kapcsolatok. A gazdasági integráció, a bővülő kulturális csere, a növekvő turistaforgalom mind ezt
bizonyítja. Szükség van tehát egymás alaposabb megismerésére, amire lengyel b a r á taink — legalábbis, ami Magyarországot illeti — követendő példát szolgáltatnak.
KISS GY. CSABA
52

MÉREI

GYULA

Lenin és a tudományok
Két évvel ezelőtt világszerte ünnepségekkel, tudományos ülésszakokkal emlékeztek meg Lenin születésének századik évfordulójáról. Tudományos előadások és
ünnepi beszédek sora szólt Leninről az emberről, a forradalmár politikusról, a pedagógusról, a közgazdászról, a szociológusról, a filozófusról, ismertették nézeteit a művészetről és — Lenin sokoldalúságának megfelelően — még sok más oldalról is
közelítettek e nagy történelmi személyiséghez. Jóval kevesebb szó esett Leninnek a
tudományosságról, a tudományos kutatás módszeréről és a tudományos vizsgálódásnak a forradalommal való összefüggéséről szóló nézeteiről. Pedig érdemes emlékezetünkbe idézni ezeket, és megvizsgálni, mennyire hasznavehetők elvi megállapításai
és módszerei a mai tudományos kutatásban, mennyire alkalmasak arra, hogy mai
gondjaink, feladataink megoldásában eligazítsanak.
A tudományok, elsősorban a természettudományok viharos gyorsaságú fejlődése, a 19. sz. végén, főleg azonban a 20. században indult meg. A röntgensugárzás,
az elektron, a radioaktivitás, a kvantumfizika, a relativitáselmélet felfedezése a természettudományban végbemenő és máig tartó forradalomnak első szakaszára esett,
amely a 19. sz. végétől hozzávetőlegesen a 20-as évek derekáig tartott. Már ezek a
felfedezések megdöntötték a régi, mechanikus világképet, amelynek helyét az elektronelmélet és az elektromágneses fizikai világkép foglalta el. Bohrnak és másoknak
a részecskére, mint diszkrét, megszakításos képződményre vonatkozó atommodellje
és erőfeszítéseik e modell és a valóság közötti ellentmondás leküzdésére egyre inkább tarthatatlanná tették az elektront „klasszikus" részecskének tekintő elgondolást. A természettudományok forradalmának második szakaszában a kvantummechanika a relativitáselmélettel összefogva forradalmasította a fizikának az anyagra és
mozgásformáira vonatkozó nézeteit. Az elektromágneses világképet, amely még magában foglalta a klasszikus koncepció fő vonásait, új, a kvantummechanika és a
relativitás elméletére támaszkodó koncepció váltotta fel. Napjainkban megy végbe a
természettudományok forradalmának harmadik, atomfizikai szakasza, amelynek kezdete 1932-től, a neutron felfedezésétől számítható, de teljes lendületbe 1939-től jött,,
a nehézanyagok (urán stb.) hasadásának felfedezése óta.
Lenin, bár élete már a természettudományok forradalma második szakaszának,
küszöbén kialudt, gondolatilag — az egész tudományos fejlődés általános menetének
dialektikus elemzése révén — sok olyant előre is látott, amit a tudomány később
megvalósított.
Tanult a természettudományok, mindenekelőtt a fizika fejlődéséből, és ezen a
területen szerzett ismeretei segítették a legszigorúbb tudományos egzaktság követelményeinek megfelelő tudományos gondolkodás-elméletének és kutatási módszerbeli alapelveinek kidolgozásában.
A korabeli fizika eredményeit figyelembe véve világított rá arra, hogy a természetben nincsenek végső, abszolúte megváltoztathatatlan „kimerített" részecskék.
E megállapítások leírása idejét követően még sokáig nem állt a természettudósok
53

rendelkezésére semmiféle olyan közvetlen adat, ami előrelátását igazolta volna.
Az elektron kimeríthetőségéről szóló elméletet — t u d j u k — csupán az 1950-es években döntötték meg. A modern fizika évtizedekkel később igazolta Lenin prognózisát az elemi részecskékről.
Lenin ugyancsak pusztán gondolati úton adott választ arra a kérdésre is, v a j o n
az öröklődés anyagi hordozóit el kell-e ismerni vagy sem. A kérdés csak évtizedekkel halála után került a tudományos viták előterébe. Ezzel kapcsolatban megjegyezte, létezhet olyan anyag, amely képtelen érzékelni, és olyan, amely képes érzékelni, noha mindkettő ugyanazon atomokból és elektronokból tevődik össze. Hogyha
ugyanazon anyagrészecskék különböző módon egyesülnek egymással, az egyik esetben az anyag bizonyos tulajdonságai, képességei megvannak, a másik esetben hiányoznak. Az a körülmény, hogy ugyanazon anyagrészecskék különböző módon egyesülnek, egyik esetben érzéklő, másik esetben nem érzékelő anyag létrejöttét eredményezik. Ugyanazon atomok bizonyos kombinációja esetén az élő szervezetnek
olyan tulajdonságai keletkeznek, amelyek más egyesülésük esetén hiányoznak. Az
utolsó 10—15 év biológiájának örökléstani, molekuláris biológiai kutatási eredményei
igazolták, hogy Lenin kérdésfeltevése és válasza tudományosan helyes volt.
Lenin nem tartotta magát semmilyen tudományterület szakemberének. Nem törekedett arra, hogy bármilyen konkrét szaktudomány területéhez tartozó feladatot
megoldjon. Azt azonban, hogy elvileg, logikailag, módszertanilag hogyan kell tudományosan közelíteni a természet- és társadalomtudományokhoz, ma is érvényes
elvek megfogalmazásával mutatta meg a tudományok művelőinek.
Nem szűnt meg hangsúlyozni, hogy a természet végtelen, miként végtelen legkisebb részecskéje is. A megismerés az egy-egy korban létrejött nagy jelentőségű
felismerések során át halad előre a végtelenségig, és egyre ú j a b b lépésekkel közelít,
és újabb elemet ad az abszolút igazság megismeréséhez. A megismerési folyamat
ebben a tekintetben hasonlít olyan integrálszámítási művelethez, amelyben végtelen
számú elem összege az abszolút igazság, a valóság teljessége.
„A jelenkori materializmus, vagyis a marxizmus szempontjából történelmi feltételektől függnek azok a határok, ameddig ismereteink az objektív, abszolút igazságot megközelítik, de feltétlen ennek az igazságnak a létezése, feltétlen az, hogy
közeledünk h o z z á . . . " — írta.
A természettudományok ú j eredményeit élénk figyelemmel kísérvén a r r a a következtetésre jutott, hogy a modern tudományok, a modern élet fejlődése napról
napra, óráról órára ú j meg ú j felfedezéseikkel fejünkbe verik a jelenségek és a
róluk szerezhető ismeretek relatív voltát. Több művében utalt arra is, hogy az
egyes ismeretek, tételek, törvények relativitása szükségszerű, mellőzhetetlen mozzanata az abszolútnak. Minden egyes konkrét törvényszerűség csak a valóság mindig
változó, átalakuló, minden tekintetben végtelen, és így gondolatilag teljesen egyenértékűen soha ki nem meríthető teljességének megközelítése lesz, de ahhoz, „hogy
valamely tárgyat igazán megismerjünk, minden oldalát, minden összefüggését meg
kell ragadni, és ki kell kutatni. Ezt sohasem fogjuk tökéletesen elérni, de a mindenoldalúság követelése meg fog óvni minket a hibáktól és a megmerevedéstől" — írta
Lenin. A megismerés az egészek összefüggő rendszerét a d j a ugyan, de csak a megközelítés értelmében. Részben amiatt, mert minden egész (pl. valamely ország gazdasági szerkezete, a newtoni törvények stb.) egyúttal egy nagyobb összefüggés része
elméleti és történeti értelemben, tehát objektíve csak viszonylagos totalitás, másrészt a teljes valóságról nyert megismerés szükségképpen csak relatív, csak megközelítés. A megismerendő tárgyak mindenoldalúsága, a megismerés szemszögéből
értett kimeríthetetlensége, szakadatlan változása és a megismerési folyamatnak
ebből következő, megközelítő jellege a megközelítési kísérletek emberileg elérhető,
lehető sokoldalúságát követelik meg. Lenin a megismerési folyamat során mindig
szem előtt tartotta a szubjektum, a megismerő ember összes tulajdonságait, összefüggésüket, egymásba átcsapásukat, egymást kiegészítő mivoltukat. Hangsúlyozta,
hogy az érzéklés közvetlen és nem közvetlen formái, valamint az objektív külvilág
szükségszerű kapcsolatban vannak egymással. Amikor a gondolkodás túlhalad a
54

közvetlenül adott léten, úgy tűnik, mintha pusztán logikai, gondolati megismerési
tevékenység folynék, amely csupán külsőleges viszonyban áll az objektív léttel.
Valójában azonban, amikor a megismerés a jelenségtől a lényeg felé halad, a lét
mozgását követi. Amit tehát a gondolkodás elvontságnak, természettörvénynek szokott nevezni, nem más, mint a létnek új, bár az érzéklésben közvetlenül nem adott
formája, és a gondolkodás e mozgása nem önálló, nem önmagából kiinduló, csak az
egyén tudatos elhatározásától függő tevékenység, hanem a lét formaváltozásának,
bonyolult, nem közvetlen tükröződése az emberi tudatban. Az objektív lét maga is
folyamat, ellentmondások mozgása, jelenségek átcsapása ellentétükbe. Az azt reprodukáló gondolati folyamat csak akkor adhat egyenértékű képet az eredetiről, ha
maga is dialektikus.
A megismerésnek, a valóság megközelítésének ilyen értelmezése Leninnél nagy
gyakorlati jelentőségű mind a természettudományok, mind a társadalomtudományok
módszertana szempontjából. A modern fizika fejlődésének korabeli eredményeiből
vonta le Lenin a következtetéseket, és egyúttal — láttuk — gondolatilag utat mutatott a további és csak évtizedekkel később végzett konkrét kutatások számára.
Azzal pedig, hogy úgy tekintett ismereteink megközelítő, viszonylagos jellegére,
mint a valóság örök változásának, mozgásának következményére, megmutatta a haladó gondolkodás útját. Az ú j természettudományi felfedezések — hangoztatta —,
nem szüntették meg a természeti törvények létezését, csupán meghaladtak egyes
konkrét törvényeket. A világ tehát nem megismerhetetlen pusztán amiatt, mert
ismereteink csak relatívak lehetnek, hanem szakadatlan változása, mozgása folytán
újabb és újabb felfedezésekre, a valóság megismerésének jobb megközelítésére serkent. A viszonylagosság tehát pozitív hatással van a tudományos megismerés fejlődésére. A valóság állandó változása, a lét és a gondolkodás elválaszthatatlan, dialektikus egysége folytán a gondolkodást is állandó továbbfejlődésre, változásra, átalakulásra készteti, hogy egyenértékűen tükrözhesse a folyton változó létet. Így a
dialektikus materializmus is állandóan fejlődik, változik, finomodik, és — mint Lenin erre is figyelmeztet — nem hagyja, hogy a valóban tudományos gondolkodás
dogmává, holt, megkövült, megmerevedett valamivé váljék. Mindebből az is következik, hogy a marxizmus—leninizmus fejlődése nem önmagától, automatikusan,
hanem a természet- és a társadalomtudományok eredményeinek számbavételén, felhasználásán és az osztályharc tapasztalatainak elemzésén alapuló elméleti tevékenység révén megy végbe.
Lenin Marx követőjeként a világot egységes egészként szemlélte. Marx nyomán
haladt abban is, hogy a természettudománytól a társadalomtudomány felé tartó hatalmas áramlást nagy figyelemre méltatta. 1914 tavaszán utalt arra, hogy a természettudománytól a társadalomtudomány felé irányuló hatalmas áramlás ugyanolyan
hatalmas maradt a 20. században, mint Marx idejében volt, ha ugyan nem lett erősebb. A természeti törvények éppen, mert a világ egységes egész, bár más módon,
de éppúgy érvényesülnek a társadalomban, mint a természettudományok által művelt területeken. A természettudományok újabb kutatási módszereinek a társadalomtudományokban való felhasználhatósága ezzel az egységgel és a mindkét területen
ható közös, de nem azonos törvényszerűségekkel magyarázható. Napjainkban tanúi
vagyunk annak, hogy a társadalomtudományok mind nagyobb mértékben veszik át
a természettudományokban használatos ú j eszközöket (kibernetika, modellalkotás,
gráfelmélet, játékelmélet stb.). Marx és Lenin elméleti megállapításainak igazságát
többek között ez a tény is igazolja. A történelmi materializmusnak sikerült a társadalom fejlődésében az ismétlődéseket, a szabályszerűségeket a társadalmi-gazdasági alakulat fogalmában általánosítania, és ez is tudományosságának bizonysága —
hívja fel a figyelmet Lenin. A történelmi materializmus tudományosságát az is bizonyítja, hogy kettős jellegű: egyképpen vizsgálja az egyes társadalmi alakulatok fő
törvényszerűségeit és az egyes társadalmi alakulatokban előforduló specifikus jelenségeket, valamint azt, hogyan jut e jelenségekben érvényre a fő törvényszerűség.
Majd a jelenségek, a rész vizsgálatából a lényeg, az egész valóság megragadásához,
megismeréséhez közelítő általánosításokat végez, és iparkodik megállapítani a tár55

sadalmi fejlődés legáltalánosabb törvényszerűségeit. Lenin a társadalomtudományokban végzett elemző munkában is a természettudományi kutatásokban alkalmazott
megismerési módszert követeli meg mind a szigorú tudományosság érdekében, mind
pedig a természeti és a társadalmi folyamatok egységének elvi álláspontjából kifolyólag. A társadalomtudományi kutatásokra vonatkozóan írta egyik m ű v é b e n :
„A tények, ha egészükben, összefüggésükben nézzük azokat, nemcsak »makacs«, de
kétségtelenül bizonyító erejű dolgok is. A tények, ha kiragadjuk őket az egészből,
összefüggésükből, ha töredékesek és önkényesek, nem tekinthetők többnek, mint
puszta játéknak, vagy még annál is rosszabbnak... Az ebből adódó következtetés
világos: kísérletet kell tennünk arra, hogy pontos és vitathatatlan tényekből olyan
alapot teremtsünk, amelyre támaszkodni lehet. Ahhoz, hogy ez tényleg alapul szolgálhasson, nem egyes tényekből, hanem a vizsgált kérdésre vonatkozó tények összességéből kell kiindulni, egyetlen kivétel nélkül, m e r t másképp elkerülhetetlenül felmerül az a gyanú, mégpedig teljes joggal, hogy a tényeket önkényesen választották
ki, hogy a maguk egészében vett történelmi jelenségek objektív összefüggése és
kölcsönös függősége helyett »szubjektív« kotyvalékot tálalnak elénk."
Lenin a tudományt és a szigorú tudományos kutatást nem tekintette csak a tudományért magáért valónak. Forradalmár politikus volt. A dolgozó emberek iránt
érzett szeretete, a kizsákmányolás, a zsarnokság gyűlölete tette forradalmárrá. Tudományos munkásságát a dolgozó emberiség minden tekintetben való felszabadításáért vívott küzdelem sikere érdekében végezte. Forradalmár voltából következett,
hogy nem ismert el olyan helyzetet, amelyből ne lenne kivezető út. Az 1920-as évek
elejének gazdasági válsága idején például szembeszállt mindazokkal a polgári közgazdászokkal, akik e válságban múló zavart láttak, de mindazokkal az ultrabaloldaliakkal is, akik szerint a válságból nincs kivezető út a burzsoázia számára. Mégállapította, hogy a marxista társadalomtudománynak csak azt van módjában megállapítani, hogy a tőkés termelési rend súlyos, bizonyos konkrét körülmények között
végzetes válságba került. Azt a kérdést azonban, van-e kivezető út a válságból,
csak az osztályharc, az osztályok gyakorlata döntheti el. A forradalmi pártok politikai gyakorlatának kell gyakorlati tettek által „bebizonyítania", hogy valóban nincs
kivezető út a tőkések számára. Lenin ebben és még említendő más esetekben is a
valóság konkrét tényeire alkalmazta a dialektikus materializmus álláspontját a cselekvő embernek a tudatunktól független külvilághoz és saját társadalmi gyakorlatához való viszonyáról.
Lenin sohasem tekintette magát tévedhetetlennek. Azt az embert tartotta okosnak, aki nem követ el lényeges hibákat, és érti gyors, könnyed kijavításuk m ó d j á t .
A hibákból, a tévedésekből okulva kell kidolgozni a jövő felé vezető ú t lépéseit.
Mindig azt vallotta, hogy a materialista dialektika a jövőre nézve csak annyi „előrejelzést" tartalmaz, amennyi az adott társadalmi valóságból tudományosan következik. A materialista dialektika alapján eljáró ember tehát nem foglalkozik a távoli
jövő konkrét megkonstruálásával, de az afelé vezető út megmutatásával igen. Lenin
reálpolitikus volt, és nem ábrándkergető fantaszta, utópista.
Elvi álláspontjából önként következett, hogy a tényekben kívánta felfedezni t á r sadalmi alapjukat. A társadalomról szerzett tudás nála mindig az éppen akkor
szükséges cselekvésre irányult. Gyakorlata mindig az egzakt tudományos elemzés
útján nyert, tehát igaz ismeretek összegezésének és rendszerezésének következménye
volt. A valóságból tanult, mert életvitelében a cselekvésé, a gyakorlaté volt az abszolút elsőség. Gyakran írt arról, hogy a gyakorlat mindent átfogó uralma csak
akkor valósulhat meg, ha mindent átfogó megismerésre irányuló elmélet az alapja.
Tisztában volt azzal, hogy a társadalmi folyamatok éppúgy csak megközelítően
ismerhetők meg, mint a természetiek. A materialista dialektika alapján álló, cselekvő embernek a valóság még elmélyültebb tanulmányozására kell törekednie, h i szen a valóság filozófiailag mindig mélyebb és így igazabb, mint az ember legmélyebb gondolatai. Ez a felismerés azért is serkentsen a valóság még elmélyültebb
tanulmányozására, hogy határozottabban, nagyobb önbizalommal cselekedhessünk.
A társadalmi folyamatok megismerése csak akkor értékes, hatékony, h a minden
56

megismerés a cselekvés hajtóerejévé válik, és ha minden cselekvés tapasztalata tudatossá válván gazdagítja a megismerést és határozottabbá teszi azt — állapította meg;
Lenin, és hozzátette: a gyakorlati cselekvés alapjául szolgáló elméleti általánosítást
mindig a konkrét helyzet konkrét elemzésének kell megelőznie.
Nála a tudományos, a valódi elméleti munka csúcspontja, értelme, célja és
rendeltetése az, hogy átmenjen a világ forradalmi megváltoztatását szolgáló gyakorlatba.
Ebből a kiindulópontból következik, hogy Lenin, a Marx törte csapáson haladva tovább, valamennyi hazájabeli és nemzetközi jelenségre mindig a forradalom
időszerűsége szempontjából tekintett. A forradalom időszerűsége nála abban is jelentkezett, hogy felhívta a figyelmet arra: a társadalom erjedésének, régi gerendázata összeomlásának objektív hatása nem csak a proletariátusra szorítkozik, hanem a társadalom valamennyi osztályára. És minél mélyebbre hatol, minél több
réteget hat át az erjedés, a bomlás, annál jobbak a forradalom kilátásai, mert annál
több különböző alapmozgalom ú t j a kereszteződőik a forradalomban, annál összetettebbé, változatosabbá lesz a burzsoázia és a proletariátus közötti alapvető erőviszony.
Sem Marx, sem Lenin nem úgy képzelte el a forradalom végcéljának időszerűségét, mintha azok bármely tetszés szerinti pillanatban megvalósíthatók lennének.
Mindketten azt hirdették, hogy az egyes tetteknek a központi kérdéshez, a forradalomhoz való viszonya dönti el a konkrét cselekvés forradalmi vagy ellenforradalmi
mivoltát. Megkövetelték, hogy a marxisták minden napi kérdést a társadalmi és a
történelmi fejlődés teljességének, valamennyi konkrét összefüggésnek és a munkásosztály, valamint a többi dolgozó felszabadításának a szemszögéből elemezzenek, és:
tetteiket az elemzés eredményeihez igazítsák.
Lenin egyéniségének rendkívülisége többek között abban is kitűnt, és ez is megkülönböztette a hétköznapi tudóstól vagy politikustól, hogy a társadalmi történésnek
nem csupán közvetlenül adott, egymástól elválasztott mozzanatait tudta megérteni
és megkülönböztetni, hanem egységben, a rész és az egész összefüggésében látta az
egész társadalmi folyamatot. Az egész korszak alapkérdéseit tárgyalva észrevette a
polgári társadalom jelenségei mögött valóságos alakjukban a proletárforradalom
tendenciáinak működését, a proletárforradalomét, amelyet immár az tett időszerűvé,,
hogy a burzsoázia megszűnt forradalmi osztály lenni.
Az I. világháború idején például az akkor adott, konkrét helyzet pontos, sokoldalú elemzésének gyümölcseként fogalmazta meg a forradalmi helyzet objektív
feltételeiről szóló — közismert — általános érvényű tételeit, és azt, hogy milyen
szubjektív feltételek mellett válhat a forradalmi helyzetből forradalom. Már 1915ben nem győzte hangsúlyozni: senki sem tudhatja, meddig tart a forradalmi helyzet, és mennyire fog kiéleződni. Ezt csak a forradalmi hangulat fejlődése és a proletariátus akcióiból szerzett tapasztalatok dönthetik el. „A szocialisták — írta —
soha és semmikor sem kezeskedhetnek azért, hogy éppen az adott (és nem a következő) háborúból, éppen a mai (és nem a holnapi) forradalmi helyzetből születik
meg a forradalom. A forradalmárok feladata csak az lehet, hogy ismertessék a forradalmi helyzetet, felébresszék a proletariátus forradalmi öntudatát, a forradalmi
helyzetnek megfelelő szervezetek megteremtéséhez segítsék a munkásosztályt, és így
készítsék elő a forradalomban rá váró feladatokra, hogy készen álljon megfelelő
tettekre, amikor kitör a forradalom." A leghatározottabban elutasított minden kalandorságot: „forradalmat nem lehet c s i n á l n i . . . a forradalmak az objektíve (a pártok és osztályok akaratától függetlenül) megérett válságokból és történelmi fordulatokból fejlődnek ki", m a j d hozzátette, hogy a tömegeket szervezettséggel kell előkészíteni a központosított államok erős, terrorista, katonai szervezete ellen vívandó
nehéz és hosszan tartó küzdelemre — az adott belső és nemzetközi osztály-erőviszonyoktól függően — vértelen, de éles, könyörtelen osztályharcra vagy fegyveres
küzdelemre a forradalom győzelméért.
„A dialektika megköveteli — írta ugyanekkor —, hogy az adott társadalmi jelenséget sokoldalúan és fejlődésében vizsgáljuk, és hogy azt, ami külső, látszólagos,
57

az alapvető hajtóerőkre, a termelőerők fejlődésére, és az osztályharcra vezessük
vissza." Ezt a tudományos szempontból kifogástalan módszert alkalmazta az októberi
forradalom kitörése idején és győzelme után kialakult helyzet elemzésére és a gyakorlati teendők körvonalazására is. Pontosan, részletesen felsorolta a forradalom objektív és szubjektív feltételei mellett mindazokat a véletlenszerű belső és nemzetközi jelenségeket, amelyek kedvezően hatottak a forradalom győzelmére. Az oroszországi és a nyugat-európai fejlődés finom elemzése után vonta le azt a következtetést, hogy elsősorban a fejlődésben észlelhető különbségek tették könnyűvé
Oroszországban a hatalom megragadását, amit a véletlenszerű mozzanatok még csak
elősegítettek, de annál nehezebb lesz ebben az elmaradott országban a forradalom
folytatása, az építőmunka. Nyugaton viszont fordított a helyzet. Ott nagyon nehéz
lesz elkezdeni a szocialista forradalmat, de éppen a nyugati országok fejlettsége következtében könnyebb lesz folytatni. Leninnek mind végkövetkeztetése, mind konkrét helyzetelemzése napjaink nyugat-európai uralkodó osztályainak, munkásosztályának és munkásmozgalmának helyzetét és a szocialista forradalom ottani eshetőségeit tekintve ma is teljes egészében helytálló.
Máig megőrizte módszertani jelentőségét a lenini osztálymeghatározás. Igaz,
hogy a szocialista társadalom szerkezetének vizsgálata során m á r nem kell és nem
lehet használni a definíciónak a kizsákmányolásra utaló elemét, mert ez n e m vonatkozik a szocialista társadalom osztályaira, hiszen a meglevő osztálykülönbségek
nem antagonisztikusak. Átmeneti korszakunkban a régi osztálykülönbségek egy része
már végérvényesen eltűnt, másik része egyelőre még megmaradt. E sajátos fejlődési szakasz megértéséhez a marxi—lenini osztályfogalom ad elméleti támaszt. E fogalom segítségével le t u d j u k mérni, mi tűnt el végleg a régi osztálykülönbségekből,
és mi az, ami átmenetileg még megmaradt. A szocialista társadalom osztályszerkezetének változásait ma is csak úgy értelmezhetjük helyesen, h a — Lenin meghatározása alapján — az anyagi gazdasági viszonyokat, ezen belül is a tulajdonviszonyokat vesszük alapul. A tulajdonviszonyok forradalmi átalakulása (földreform,
államosítás, szövetkezeti mozgalom) változtatta meg az osztályviszonyokat. A még
meglevő osztálykülönbségek gyökereit is a jelenlegi szocialista tulajdonviszonyok
sajátosságaiban kell keresni. Lenin szellemében járunk el, ha a jelenlegi osztályviszonyok elemzése során felhasználjuk osztálydefiníciójából azt, ami elméletileg és
módszertanilag maradandó, ugyanakkor rámutatunk osztályviszonyaink sajátos vonásaira, és figyelembe vesszük, hogy a szocialista társadalom osztályai minőségileg
más jellegűek, mint a kizsákmányoló társadalmi rendek osztályai.
A szocialista világrendszer létrejötte folytán a kapitalista világrendszerben
mélyreható változások következtek be. Mégis a tőkés rend alapjában véve az m a radt, ami volt. Lényege, történelmi szerepe a 20. sz. elejeihez képest nem változott,
így azután azok a társadalmi folyamatok, amelyeknek elemzését Marx és Engels
már a 19. században elkezdték, és amelyeknek analízisét Lenin — kora viszonyaival
egyenértékűen — folytatta, máig sem zárultak le.
A dogmatizmus, a személyi kultusz és következményei, a szocialista országok
gazdaságának régebbi és újabb eredetű nehézségei, amelyek részben az imperializmus által ránk kényszerített és roppant összegeket emésztő fegyverkezési versenyből, részben a szocialista gazdasági módszerek, eszközök és a szocialista közgazdasági elmélet fejletlenségéből erednek, nehezítik a szocialista tulajdonviszonyokban,
a szocialista nemzetközi munkamegosztásban rejlő lehetőségek teljes kiaknázását,
lassítják azoknak a tudományos feltételeknek a megérését, amelyek szükségesek
volnának a gazdaságpolitika, a tervezés és a népgazdaság-irányítás optimalizálásához. Ezt az állítást nem gyengíti az a közismert tény sem, hogy az utóbbi években
a népgazdasági tervezés, a gazdaságpolitika optimalizálásához szükséges tudományos feltételek érlelődési folyamata meggyorsult. Mindezeken túl a szocialista világrendszerben és a nemzetközi kommunista mozgalmon belüli ellentmondások, a vezető tőkés országokban kibontakozott tudományos-technikai forradalom, az ott élő
lakosság megélhetési viszonyainak javulása, a szocialista forradalom késése a legfejlettebb tőkés országokban, a neokolonialista politika, az imperialista agresszió
.-58

¡időleges sikerei is kedveztek a tőkés országokban folyó propagandának. E hírverés
.szerint a szocialista világrendszer átmeneti jellegű, és a szocialista államok részben
•önként, részben fokozatos nyomás, illetve erőszakos beavatkozás hatására vissza
:fognak térni a tőkés rendbe. A szocializmus már csak amiatt is utópia — hirdetik
—, mert a tőkés országok proletariátusa többé már nem forradalmi osztály. A szo•cialista világforradalom kiteljesedése helyett a szocialista világrendszer szétesőben
van, és emiatt mind jobban elerőtlenedik a nemzetközi kommunista mozgalom.
Xenin tehát utópiát kergetett, amikor szocialista világforradalomról, a szocializmus
•és a kommunizmus világméretű győzelméről álmodott.
És nincs miért tagadni, hogy számosan akadtak és akadnak ma is a marxizmus—leninizmus egykor szilárdnak tűnő hívei között külföldön és hazánkban egyaránt olyanok, akiket az említett tények és a propaganda megingatott. Elhitték és
•elhiszik a polgári filozófusoknak, ideológusoknak, politológusoknak, hogy Marx, Engels és Lenin nézetei, amelyek a 19. sz. végén és a 20. sz. elején még híven tükrözték koruk valóságát, ma már elavultak. Ma gyökeresen más, ú j viszonyok között
••a régi elméletekhez való ragaszkodás — dogmatizmus. A régi tanok felhasználására
irányuló kísérlet merő anakronizmus. Hasonló ahhoz, mintha a természettudós
ötven vagy száz évvel ezelőtti természettudományi elmélet segítségével próbálná
megoldani tudományának mai kérdéseit. A szocialista államok nehézségei ilyen
dogmatikus kötődésbői fakadnak — hangzik ez az érvelés.
Csakhogy Lenin sohasem állította, hogy a szocialista világforradalom egyetlen
Tiagy, megszakítások, visszaesések nélküli diadalmenet lesz, amely egy csapásra
"végezhet a kapitalizmussal. Éppen Lenin figyelmeztetett arra az összoroszországi
Központi Végrehajtó Bizottság bolsevik és eszer frakciójának 1918. február 23-i
•együttes ülésén, hogy számítani kell az imperialisták erejére, összefogására, győzelmeire, a forradalom erőinek vereségére egyes országokban, fel kell készülni a rendezett visszavonulásra a túlerő elől, és ezzel egyidejűleg arra, hogy egyes országokban nem jön létre az objektíve esedékes szocialista forradalom, és emiatt később
valósul meg a világforradalom is. Lenin arra is felhívta a figyelmet, hogy a szocialista forradalom másképp megy majd végbe, mint a szocialisták eddig gondolták.
A kapitalizmus egyenlőtlen fejlődése következtében egyes államokban meggyorsul a
kapitalizmus növekedése, másutt lassabban halad előre. Ez lehetővé teszi egy vagy
több országban a szocializmus győzelmét, de e győzelmeket a többi országokban
•esetleg csak sokkal később követik m a j d hasonlók, esetleg éppen a legfejlettebbekben. Ebből következően Lenin a materialista dialektika híveit nem a tudományosságtól való eltávolodásra és romantikus „forradalomcsinálási" illúziók ápolására,
hanem a tények minél teljesebb, minél pontosabb számbavételére, a történelmi
folyamatoknak és tapasztalatoknak a legkorszerűbb tudományos eszközökkel végzett
még tudományosabb elemzésére szólította fel. Rámutatott arra is, hogy a dialektikus és történelmi materializmus elmélete, minthogy a folyton mozgó, változó valóság megismerésének eszköze és egyben tükrözője is, a tudományok eredményeinek
számbavétele és felhasználása, az osztályharc tapasztalatainak elemzése révén állandóan fejlődő, gazdagodó, változó elmélet, és éppen azért .alkalmas arra, hogy
segítségével átfogó, sokoldalú, tudományos választ lehessen adni korunk égető kérdéseire. Leninnek ezek és más, a lényeget érintő megállapításai maradandó értékűek. A lenini osztályfogalom mai alkalmazhatóságáról elmondottak egyetlen kiragadott példa segítségével próbálták csupán utalásszerűén jelezni azt a sok esettel
igazolható tényt, hogy Lenin nézetei részben változtatás nélkül érvényesek, részben
úgy, hogy a kérdések megközelítsének általa követett módszere adja meg azt az
elméleti alapot, amelyből kiindulva mai problémáinkra is feleletet kaphatunk, ha az
alapokat a társadalmi változások arányában továbbfejlesztjük. A válaszok, amelyeket mai kérdéseinkre keresünk, általában benne vannak Lenin műveiben, bár nem
közvetlenül, nem kész recept formájában. Magunknak kell kidolgoznunk a válaszokat
a Lenin mutatta módon, ha a mi viszonyainkon alapuló, azok összefüggéseit valóban feltáró társadalomtudományt, gazdaság- és társadalompolitikát akarunk művelni.
59

PÉTER LÁSZLÓ

Nyomozás a Szimák-ügyben
Műhelytanulmány
Juhász Gyula
harmincötödik
évfordulójára.

halálának

— Múlik az élet, pajtás — jelentette ki hosszú hallgatás után az öregebbik,
Szimák Zoltán gimnáziumi rendes tanár és agglegény.
— Múlik az élet, de örök a robot — tette hozzá kollégája, Orbán Gergely, aki
már öt év óta helyettes tanár, és Végvár a harmadik
állomáshelye.
Azután megint elhallgattak, Szimák tanár úr nagyokat sóhajtott, Orbán
tanár
úr utolsó cigarettájára gyújtott. Mellettük tehenek mentek el, közönyös
tekintettet
meredve rájuk, rajtuk kívül más élő nem is igen mutatkozott. Végváron este korán
lefekszenek az emberek, mert drága a világítás, és mert nem érdemes hiába ébrén
tölteni az időt, amely alvásra való.
A KISREGÉNY
így kezdődik Juhász Gyula Orbán lelke című kisregénye. S így végződik:
— Múlik az élet, pajtás — sóhajtott még egy utolsót Szimák Zoltán, és eszébejutott, hogy holnap lesz negyvenhat
éves.
Orbán Gergely nem válaszolt
semmit.
Soha még ilyen magányosnak és kilátástalannak
nem látta életét és
nyomorúságát, de már tudta, hogy ennek így kell lenni, és hogy a szenvedés az egyetlen
forma, amellyel a sors és az emberek mostohasága és ostobasága ellen
védekezni
tud...
Magyar Lászlónak a Szeged 1924. június 29-i számában megjelent i n t e r j ú j á b ó l
tudjuk, hogy Juhász Gyula kéthetes makói tartózkodása alatt írta meg kisregényét.
Mint mindig, most is Espersit János vendége volt.
— Dolgoztam, sokat, nagyon sokat írtam — mondotta elgondolkozva.
— Két
hétig mást sem tettem, mint olvastam, írtam, ettem és aludtam. Mindennap
korán
keltem, hét óra előtt. Künn a kertben élveztem a virágillatos, reggeli levegőt. Fél
kilenckor már benn ültem a hűvös könyvtárszoba íróasztala mellett, és írtam. Írtam
délig. Ebéd után folytattam, és csak lámpagyújtáskor
hagytam abba. Megírtam
egy
regényt és majdnem egy kötetre való verset. Magam is csodálkozom azon, hogy ilyen
rövid idő alatt ilyen sokat lehet írni, de azé a könyvtárszobáé az érdem. Ott leküzdhetetlen kényszer hajtja neki az embert a munkának. Roskadásig megrakott
könyvespolcok takarják el a falakat, alig marad hely a képek számára, pedig a modem
magyar festőművészet minden értékesebb harcosa ott van. Ott láttam viszont a szerencsétlen sorsú Gulácsy Lajos rólam festett karikatúráját,
amelyen francia
márki
vagyok, parókával, csipkegallérral. Rudnay-, Bodzássy-, Károlyi-képek
egész sorozata
lepi el a szabad
falrészeket.
— Mindig dolgoztam — folytatta később Juhász Gyula —, annyira benne
voltam
a munkában, hogy szinte beszélgetni is elfelejtettem. Sokszor megtörtént, hogy este,
mikor összekerültem
Espersit Jánossal, nem értettem, mit beszél hozzám,
annyira
kimerültek az idegeim. Regényem alakjaival beszélgettem
állandóan, mintha
ezek
60

az alakok éltek volna körülöttem. Különös fáradtság volt, soha nem éreztem még
•hasonlót...
— igen, regényt írtam Makón. Első regényemet írtam meg. Csakazértis
megírtam. Mindenki azt vágta eddig a fejemhez, hogy képtelen vagyok valamilyen
nagyobb szabású írásműre. Annyit mondták ezt, és annyian mondták, hogy már ma.gam is elhittem, és úgy éreztem, hogy nem tudnék tíz oldalnál többet írni. Most
írtam egy teljes, középnagyságú regényt. Tudok hát ilyent is.
— Első regényem miliője egészen új a magyar irodalomban. A magyar végek,
•a végváros háború előtti élete.
— Hőse a regényemnek nincs, ezt a szerepet maga a külön és különös életet élő
végváros tölti be. Ez a regény már évek óta élt és ért bennem. Nem
menekülhettem
tőle. Meg kellett írnom, hiszen csak leírtam azt, amit készen hordozok
magamban
már jó régen. •
Amikor — másfél év múlva — a Pesti Napló folytatásokban közölni kezdte az
Orbán lelkét, a lap 1925. szeptember 13-i számában maga Juhász írt elé kis beharangozó cikket. „Nagy gonddal és komoly szándékkal írtam, állandó
küzdelemben
önmagammal: le akartam győzni a lírikust. Azért mégis — vagy talán éppen ezért
— lírai regény, noha az élet anyagát igyekeztem a művészet kerek és lezárt formáiba önteni." Most már nem mondja, hogy művének nincs hőse, vagy az egész
Végvár lenne a hőse. A regény olvasói tudják, hogy a kisregénynek valójában a
•címszereplő, Orbán Gergely — azaz maga Juhász Gyula — a hőse; az ő végvári —
szakolcai — napjainak atmoszférájában teljesen, sőt még kisrealista részleteiben is
jórészt hitéles megjelenítése a regény legfőbb mondanivalója. Ám jellemző, hogy a
költő — azaz most: író — nem Orbán Gergelyt, hanem társát tartotta fontosabbnak,
a regény célzatát leghívebben kifejező szereplőjének, az ő ábrázolását a lényegesebbnek. Azt írja itt róla: „Különösen egy alak nőtt nagyon a szívemhez, és éppen
ezt próbáltam lehetőleg erősen megmintázni:
hősömnek, Orbánnak barátja, aki
éppen nem hős (mint ahogy Orbán sem az), ellenben a magyar oblomovizmus
tegnapi képviselője."
SZIMÁK
A kisregény első és máig legkitűnőbb méltatója, Rónay György, még a kisregény keletkezéstörténetének, az imént idézett írói nyilatkozatoknak napvilágra kerülése előtt, 1947-ben, A regény és az élet című tanulmánykötetében nagyszerűen
jellemezte az Orbán lelke lényegét, a főhős és barátja dialektikus kölcsönhatását,
Szimák figurájának értelmét. Sokáig nehezen hozzáférhető tanulmánya (könyve
egyik szegedi nagykönyvtárban sincs meg!) most A nagy nemzedék című ú j gyűjteményében (1971) kibővítve ismét megjelent. Alaptételét negyed százada írta le:
az Orbán lelke, úgymond, „a legtisztább, legmélyebb, egyszerűségében legerősebb
magyar elbeszélések egyike". Most is így ír a főhősről és a regényről: „Hogyan halnak ki belőle az álmok és törekvések, hogyan öli ki belőle az álmokat és törekvéseket a sivár közvetlen és az ellenséges fölsőbb, hivatali környezet; hogyan' lesz a
még némi becsvágyakat melengető fiatalabb tanárból is rezignált »öregedő agglegény«, Orbán Gergelyből is Szimák Zoltán: lényegében erről szól a kisregény,
műfajában a legjobbak egyike korában, és egyáltalán irodalmunkban. Két jellem'ben, Orbán Gergelyében és Szimák Zoltánéban, egy kisváros, Végvár rajzában, társadalmának alakjaiban és abban a szükségképpen kis fölületben, amelyen a fölsőbb
hivatali urakkal (illetve a »hivatalos Magyarországgal«) érintkezik, lírai alapjellege
•ellenére is a nagy realizmus szintétikus erejével tár föl egy lelki és egy társadalmi
helyzetet meg egy személyes tragédiát, mely egyben Juhász Gyula egyéni tragédiája
is: az akaratgyönge, életben esetlen, s élete kudarcáért magát az álommal kárpótolni igyekvő, de az álom nem valóságos volta miatt olthatatlanul szenvedő, érzékeny és sebzett lélek végzetes meghasonlását egy félresiklott, hínáros, pangó társadalomban, a magyar vidéki kis város világában." Ez a kissé hosszúra sikerült, beikezdésnyi körmondat pompásan ragadja meg mind a mű, mind hősei alapvető jelenei

tését. Később is elemzése során gyakran veti össze a két főalakot. „Szimák Zoltám
már mindenbe beletörődött; Orbán Gergely még lázadozik, neki még tervei v a n nak ...", „ő még próbálja azt, amiről Szimák Zoltán már letett, és amiről v é g ű t
letesz ő i s . . . " S a regény végén, a sivár sorsból való sikertelen kitörési kísérlet, a,
pozsonyi kiruccanás, a megvalósítatlan öngyilkossági szándék után, amikor O r b á n
Gergely letörten, de sorsába beletörődve visszatér Végvárra, ott folytatja, ahol ai
posványos kaland előtt abbamaradt élete: „csak most már ő is illúziók nélkül éstervek nélkül, rezignáltán, sztoicizmussal kendőzve végleges reménytelenségét, úgy,
ahogyan Szimák Zoltán".
Hegedűs András Pedagógus-sors a félfeudális Magyarországon
Juhász
Gyula:
Orbán lelke című regényében címmel elemezte (1963) a regény tanárfiguráinak jellemét. Ö szembeállítja Orbánt és Szimákot: „Juhász Gyula Orbán Gergely a l a k j á ban a lehúzó környezettel, a hínárral, a kisváros fojtó világával kemény harcot vívótanárt ábrázolta, Szimák Zoltán[ban] pedig azt a pedagógust mutatta be, aki lemondva a hiábavalónak tűnő harcról, értékét még ugyan érezve, magányos és c é l talan életbe kezd bele." Szimákot a regény nyomán így jellemzi:
„Szinte primitíven igénytelen életet él. Alacsony mestergerendás, sivár, kevés,
bútorú szobában lakik. Magános élete felett egyhangúan múlnak el az évek. Tanári,
tevékenysége idején sokat csalódik, szenved. Húsz éve tanít, de már végigjárta egész.
Magyarországot. Kezdetben minden esztendőben áthelyezték. Fájdalmas büszkeséggel hirdeti, hogy tanított a piaristáknál, a premontreieknél, a bencéseknél, a cisztercieknél, mint világi helyettes tanár tanított királyi intézeteknél, hogy ő Magyarország összes gimnáziumait végigjárta, kivéve a fővárost, amelyet különben sem,
szeret, és a nagyobb vidéki állomásokat. Utóbb aztán annyira megszokta az állandóköltözést, vándorlást, hogy sokszor önmaga is kérte áthelyezését. Szimák Zoltán boldogtalannak született, és ebből a sorsból végre is kénytelen volt programot csinálni.
A sok keserűség, megaláztatás, mellőztetés, igaztalan bánásmód elpusztítja szívemagasra törő vágyait. Mindenről lemond, nem lelkesedik már semmiért. Nincsenek
nagyratörő ambíciói, mindenbe beletörődik. Ez jut kifejezésre akkor is, amikor akultuszminiszteri tanácsostól azt kéri, hogy a végvári gimnáziumból helyezzék valamelyik vidéki város algimnáziumába.
A kálváriás tanári élet embergyűlölővé változtatja Szimákot. Lemondó szomorúsággal sóhajtja el barátjának: »Minden város és minden falu szép volna, ha nemlaknának benne emberek. Azért szeretek én, pajtás, erdők és hegyek között
csatangolni, és azért volna legjobb kivándorolni az újvilába, prérik és pampák szűz föld-jére, vagy Tahitiba, vagy Szamodba, ahol még nincsen tanterv és főigazgató.«
Fásultság, cinizmus h a t j a át egész l é n y é t . . . Nehéz volt idáig eljutnia, ilyen-,
mélyre hullnia, legszebb, igazán emberi tulajdonságait porba t e m e t n i e . . . olykorolykor világosan látja a jövendőt, a holnapot, azonban harcolni érte m á r nerm
képes."
Kétségtelen, a regény nyomán komor portré kerekedik ki Szimák Zoltánról.
A kisregényt keretező, bevezetőként már idézett két jelenet azoknak a végeérhetetlen közös sétáiknak egy-egy epizódja, amelyek a két főhős mindennapjainak velejárói. Beszélni már keveset beszélnek, a napi témákat hamar kimerítik, hiszen V é g váron „évszámra sem történik semmi nevezetes". Két rokon lélek, elkülönülve nemcsak a kisváros szürkén középszerű társadalmától, hanem a tanári kar többi részétől
is, együtt róják délutánonként, esténként a városka széleit, együtt rándulnak k r
olykor — a Monarchia határán túl — a szomszéd kisvárosba, inni bánatukra egy
morva kiskocsmában. „Szimákot, az öregedő agglegényt, vonzotta a fiatalabb
Orbán,
akinek még álmai és törekvései voltak, amikor Végvárra került — olvassuk a regényben. — Orbánnak eddig egy nagy szenvedélye volt: könyvek. Az élethez
nem
sok tehetséget érzett, és ebben Szimákkál
megegyeztek."
— Tudod, pajtás — mondotta Szimák, miközben kerékpárját tatarozta az alacsony, mestergerendás szoba közepén, amelynek ez a jármű egyetlen dísze volt —,
mi nem valók vagyunk az életbe, csak az iskolába. Mi sohasem fogunk kinőni az
iskolapadokból. Tanárnak csak az váló, aki mindig gyerek tud maradni. Az élelmes;
62

és erős emberek menjenek bankárnak vagy mészárosnak. Mi maradunk a favágásnál. Mert hogy ez a mi tanításunk csak szellemi favágás, az egészen bizonyos. Ügy
sajnálom szegény fiúkat, hogy meg kell nyomorítani őket azzal a nyelvtannal
meg
azzal a sok kötelező olvasmánnyal. Bár, ami engem illet, én, ha csak lehet, könnyitek rajtuk. Az én osztályomban nem erőltetik meg magukat a nebulók. Ezért nem
szeretnek engemet a főigazgatók. És ezért fognak engem jövőre innen is áthelyezni
Trsztenára. Ott még nem voltam, pajtás. Pedig szeretnék egyszer végképpen
megnyugodni. Ezt a fészket megszoktam,
a talajviszonyok
kedvezőek, az
emberekkel
nem törődöm. A diákok mindenütt egyformán rosszak és kedvesek. Már ki is néztem végső pihenőm helyét a temetőben. Nagyon szép, barátságos kis hely, vadrózsabokor fog nőni fölötte, mint az édesapám sírján Dombóváron.
Orbán Gergely vigasztalni próbálta öreg barátját, akinek szelíd kék szeme
nedves lett az emlékezéstől, de maga is nagyon el volt keseredve.
Ellenpontja-e tehát Szimák Orbánnak, mint Hegedűs véli, vagy előképe-e, mint
Rónay állítja? Az iménti idézet s a regény számos más helye azt mutatja, hogy
Szimák sok mindenben az írónak második szócsöve; alakjában mintegy megkettőzi
önmagát és egyúttal főhősét, a maga alteregóját, Orbán Gergelyt. Vele mondatja kl
például azokat a cselekmény időpontjában még anakronisztikus, a megírás idejére
viszont nagyon jellemző állításokat, melyek az ellenforradalmi korszakkal szemben
álló, harcos publicista Juhász Gyula húszas évekbeli álláspontját tükrözik:
— A mai társadalmi rend hazug, mert erőszakos és istentelen. Ezt Tolsztoj Leá
magyarázza, én pedig gyakorlom. Nem élek benne és vele, egy tót paraszt, akinek
a szemében jóságot és emberséget látok, különb nekem, mint tíz úr, aki mindig•
csak az úri becsületével
kérkedik.
— Mi már nem érjük meg azt a világot, pajtás, amelyik eljön, mert el kell
jönnie, amikor egy nagy és szent dolog lesz, a munka, és amikor minden
ember
munkás lesz, nem robotos, mint én, mint
mi...
Kinek nem jut eszébe ezeknek a soroknak olvastán Juhász egyik legvallomásosabb aforizmája a Szakállszárító sorozatából: „Mikor a munka nem lesz robot, és a
művészet nem lesz fényűzés, akkor jön el az ország, amelyről a legjobbak
jövendöltek."
„A két barát nemigen tudott elválni egymástól" — olvassuk a regény végén, az
utolsó séta kapcsán. Vajon így volt ez az életben is?
A HAT K BETŰ
Van egy mnemotechnikai, emlékezetet könnyítő képletem. Kritikai kiadás = kronológia + korrekció + kodifikálás + kommentár. Diákoknak, ha olykor a Somogyi-könyvtár kézirattárának bemutatása során beszélek nekik a szövegkritikai kiadások mibenlétéről, ezt a hat k-át ajánlom agyukba vésésre. Mit értek r a j t a ? Egyegy klasszikus írónk, költőnk szövegkritikai, akadémiai kiadása abból áll, hogy gondos gyűjtő- és elemző munkával az életmű minden egyes alkotását tüzetes időrendbe, kronológiába szedjük (a történeti folyamat, a fejlődés figyelése a legalkalmasabb értelmező segítség); a különféle változatokat, a sok helyütt megjelent verseket, cikkeket betűről betűre egybevetve kijavítjuk, korrigáljuk az esetleges nyomdahibákat, elírásokat, következetlenségeket; az így megtisztított szövegek közül kiemeljük a költő szándékát leghívebben megtestesítő, többnyire legutolsó és lehetőleg még kétségtelenül az ő kezétől származó változatot, és ezt „főszöveggé" téve —
a többit „változatnak" tekintve — rögzítjük, véglegesítjük, mintegy kodifikáljuk.
Végül pedig az életmű minden darabját kommentárral, magyarázattal látjuk el mind
a mű keletkezését, mind pedig tárgyi tudnivalóit illetően.
A Juhász Gyula kritikai kiadás munkálatai a szegedi egyetemen húsz évvel
ezelőtt kezdődtek. Magam — négyéves távollét után visszakerülve Szegedre —
1954-ben kapcsolódtam be a munkálatokba, s bölcsészhallgatókból verbuválódott
„Juhász Gyula munkaközösség" segítségével 1957-től már egyedül irányítottam az.
anyaggyűjtést. A Juhász Gyula Összes Művei sorozatnak, melynek szerkesztője va63:

gyok, első három kötetét Ilia Mihály társaságában rendeztem sajtó alá, m a j d a további köteteket munkatársaim — jórészt az egykori diák munkaközösség tagjai —
gondozták. A verseket tartalmazó 1—3. kötet 1963-ban jelent meg, .utána 1968-ban
az 5. kötet, mely a prózai írásokat tartalmazza a kezdetektől, 1898-tól 1917-ig; ezt
ketten rendezték sajtó alá, látták el jegyzetekkel: 1908-ig Grezsa Ferenc, attól —
pontosabban a váradi évektől — Ilia Mihály. Az 1969-ben megjelent 6. kötetet, az
1918 és 1922 közé eső prózai írások gyűjteményét egyedül Grezsa Ferenc, az ugyanabban az évben kiadott és a prózát 1926-ig közlő 7. kötetet pedig Ilia Mihály állította össze. Ugyancsak ő gondozta a prózai életművet lezáró 8. kötetet is: az utolsó
írás 1936-ból való.
Két kötettel vagyunk még adósak mind az irodalomtudománynak, mind a sorozatot megvásárló könyvbarátoknak. A 9. kötet a levelezést adja m a j d ; sajtó alá rendezésére a Babits, Juhász, Kosztolányi levelezését, az Ady-levelezést, Hatvany levelesládáját és sok más értékes forráskiadványt mintaszerű alapossággal gondozó Belia
Györgyöt kértem meg. Ő vállalkozásunk egyetlen olyan tagja, aki n e m szegedi, s
nem volt hajdani tanítványom.
Személyes adósságom a kimaradt 4. kötet, amely Juhász Gyula szépprózáját:
elbeszéléseit, kisregényeit; verses és prózai drámai műveit (egyfelvonásosait); Atalanta című daljátékának szövegkönyvét; a Szakállszárító
című sorozatában megjelent aforizmáit és széljegyzeteit, valamint néhány prózai műfordítását tartalmazza.
A fölsorolásból látható, meglehetősen vegyes lesz, de nincs mit tenni, az életmű
természete így követeli. Azt szerettem volna, ha ez lesz az utolsó kötet, s így a versek meg a széppróza mintegy keretbe foglalják a publicisztikai írásokat. De az akadémiai Textológiai Bizottság, mely ilyen dolgokban illetékes, ragaszkodott hozzá,
hogy a verseket rögtön kövesse a széppróza, nehogy azok az irodalombarátok, akik
a publicisztikai köteteket nem akarják megvenni, becsapva érezzék magukat. Így
aki csak a költőre és íróra kíváncsi, az újságíróra nem, az első négy kötettel elégedett lehet.
Ám különféle objektív és szubjektív okok mégis arra kényszerítettek, hogyha
sorszám szerint nem is, a megjelenés sorrendjét tekintve a 4. kötet mégis m a j d n e m
az utolsó lett. (A levelezés lesz mind kötetszám szerint, mind időben az utolsó.)
Az objektív okok közt volt három éve egy lakástűz, amely m a j d n e m megsemmisítette az összegyűjtött s félig már jegyzetekkel ellátott kéziratot. Ha nem asztalom
jobb sarkán, hanem a balján tartom, elég. Így csak vizes és füstös lett.
A MODELL
A jegyzetekkel való ellátás közben, 1971. november 29-én az Orbán lelke első
lapjához értem. Két változatban ismerjük a szöveget: említettem a Pesti Napló
1925-ből való közlését, a másik pedig az írónak életében megjelent egyetlen válogatott gyűjteménye, az 1929-ben kiadott Holmi című kötet. Lényeges különbség nincs
köztük, mindössze egy-két, nyomdahibából, más helyesírási gyakorlatból eredő
eltérés.
Egyetlen kéziratlap maradt fönn: az első lap. Mikes Lajos, „a rejtélyes doktor",
ahogy Dersi Tamás kitűnő könyve címében is nevezi, az Est-lapok irodalmi rovatvezetője, a húszas években, amikor mindhárom Est-lap (Az Est, Magyarország,
Pesti
Nápló) nagy irodalmi programra vállalkozott, a naponta megjelenő versek, elbeszélések, regényfolytatások kézirataiból kis házi múzeumot rendezett. A Mikes-hagyaték
most a Petőfi Irodalmi Múzeumban van, fényképmásolatban onnan k a p t u k meg mi
is már a versek sajtó alá rendezésekor Juhász verseit, utóbb a tárcáit, s onnan az
Orbán lelke első lapját. Ügy látszik, Mikes nem győzte megőrizni az egész kéziratot,
de eltette az első lapot.
Ez az egyetlen lap — ebből is látszik, milyen kár, hogy a többi n e m m a r a d t
meg! — mindjárt két érdekes tanulsággal szolgál. Amikor a költő Espersit csöndes
szobájában leült a bőrfotelba, maga elé tette a kéziratpapírt, belemártotta tollát a
64

— —

-

—

*

^

.

•

Y —

-

>V

TSzyJUl
/A
_
—

^

.

fT^c/j^z
r

* -H.,^ - -/i'
,

•l/a^-f.

r •

.

Ár'

/

I
_
•

S-

s

He/ex.,

—-

^tcrr^

M£¿¿JL

^
— -JíuZ^C

c¿*

~~
A

.

¡y-x-'crÍ^+Z^YI&ci
— y

<14

-¿aéZvjr^
á

tk^'

>€;

4/^w-v

JCJ&A
M

p

^

^

s
elr

¿¿k.

YLz/^YYe,

^
ta/Has^

±«

'

g f Q ^ Z Z t i -vt ~Y¿ >
— n . ' d X - Y j — £ — e t

— ^

r
/wuïtcrfkA
5 Tiszatáj

»«.m s-Y -/

*
/

y 1 -e w c ^ g j ^ y ?

'

r

¿ ' ¿ ^ t e t ? :

1/7*.
.

65

tintába, még nem tudta, mi lesz regényének címe, sőt azt sem, mi lesz főhősének
— a maga művészi másodpéldányának — neve. Honnan tudom ezt? Először abból,
hogy a kézirat tetejére csak azt rótta föl: Regény. Aztán nem is alá, h a n e m szinte
mellé az első fejezetet jelző római egyest. Valószínűleg utólag írta mellé, amit k ü lönben alá szokott írni: Irta: Juhász Gyula. S egészen biztosan utóbb írta elébe,
mert fölé már nem tudta, nem hagyott neki helyet, a végleges címet: Orbán lelke.
Hogy biztosan utóbb írta fölé, bizonyítja a második érv. A lap közepe t á j á n
írta le először hőse nevét. Azt írta: Halász. De hirtelen, még mielőtt mást tovább
írt volna, meggondolta magát. Bizonyára azért, mert túl átlátszó lett volna így a
megfelelés modell és hasonmás között: a Halász túlságosan hasonlít a
Juhászhoz.
(A magáról mintázott figuráknak más írásaiban ilyen neveket adott eddig: Ihász,
Jávor György; ez utóbbinak a monogramja azonos az övével; ezek egyúttal írói álnevei is voltak. Másik, az Orbán lelkét követően írt kisregényében, A tékozló
fiúban Bacsó Jánosnak nevezi ifjonti önmagát: itt az alaki hasonlóság helyett a jelentéstanit aknázza ki: a már elavulóban levő tájszó, a bacsó — juhászt jelent.)
Tehát törli a Halászt. Űjabb nevet talál ki, s írni kezdi: Mad. Tovább nem jut.
Bizonyára Madarászt akart írni. (Talán az ismert rigmus öntudatlan hatására: h a lász, vadász, madarász — mind éhenkórász.) Le sem írta, már meggondolta magát.
Talán túl hosszúnak, vagy — éppen az előbbi rigmusra gondolva — kissé komolytalannak vélhette ezt a nevet. Ezt is áthúzogatta. De nem sokat habozott most már,
javítás nélkül s azonnal leírta a végleges nevet: Orbán Gergely. S ennél m á r kitartott. (Igaz, egyszer később elfeledkezett a keresztnévről, s Gábort írt. De ilyen
megesett Jókaival is. Meg az is lehet, csak sajtóhiba volt.) S bizonyára mikor a lap
aljára ért, eszébe jutott, hogy címet is adjon: ekkor írhatta a bal sarokba föl:
Orbán lelke.
A másik érdekessége ennek az egyetlen lapnak szintén az irodalmi névadás jellegzetes esete, s éppenséggel szűkebb témánkkal, a Szimák-üggyel kapcsolatos. Szimák nevét előbb írta le, mint Orbán Gergelyét. S itt is habozott: először Szimák
Zoltánt írt, majd utána — megint rögtön, mielőtt még bármi mással folytatta volna
szövegét — áthúzta, s mellé írta a másik keresztnevet: János.
Mit jelent ez? Az olvasó, aki még nem tudja, ki volt Szimák modellje, természetesen ezt sem sejtheti. De aki tudja, annak sokat mond a Zoltán utónév: a modell erejét, diadalát jelzi. A modellnek, Szmodits Zoltánnak, oly nagy volt a hatalma
Juhász lelkében, amikor kisregényét írni kezdte, hogy tollát is vezette. Csak amikor
leírta, akkor hőkölt meg: hohó, így nagyon azonos lesz a modell a regénybeli hasonmással, s ezt én nem akarom. Nem akarom, mert azért nem teljesen azonos vele,
magamból is adok hozzá, s akkor Szmodits Zoltán barátom vagy valaki, aki jól
ismeri őt, ezt vagy azt kifogásolhatja: ez sem úgy volt, az sem úgy volt. Az írónak,
ha modellje van is, kell egy kis szabadság, hogy alakjával a maga szándéka, írói
terve szerint bánhassák . . .
Törölte a Zoltánt, s folytatta Jánossal. Így is nyomtatták ki! De a modell továbbra is erősebb volt. A következő lapon ismét Zoltánt írt, s most már így maradt
végig a regényben. A minta győzött!
MIT T U D T U N K SZMODITS Z O L T Á N R Ó L ?
Amikor Szimák nevéhez értem, meglepődtem Azt m á r régen tudtam Juhász
szakolcai éveinek kitűnő kutatójától, Szalatnai Rezsőtől, hogy Szimák modellje
Szmodits (vagy Szmodics) Zoltán. De azon lepődtem meg, hogy a nevén kívül nem
tudok róla semmit. Azaz csak annyit, amennyit Szalatnai Juhász Gyula
hatszáz
napja című könyvében (1962) itt-ott elszórtan megírt róla.
Elő tehát Szalatnai könyvével: ez nem gond, hiszen a Juhász-szakirodalom minden fontos műve jegyzetkészítéskor kezem ügyében van. Ámde könyvkiadásunk sokszor ostorozott, mégsem szűnő mulasztása: tudományos és ismeretterjesztő könyveink zöme névmutató nélkül jelenik meg. Ember legyen, aki azután megtalál bennük valamit. (E sorok írásakor olvasom Bajomi Lázár Endre ú j párizsi könyvét:
66

A Quartier Latin-t. Tele névvel. Már A Montparnasse után megírtam a szerzőnek,
vegye r á a kiadót, egy ilyen roppant gazdag névanyagú könyvet ne adjanak ki névmutató nélkül; könnyítsék meg a későbbi utánakeresést. Hasztalan!)
Szerencsére évekkel ezelőtt magánszorgalomból névmutatót készítettem Szalatnai könyvéből: tudtam, hogy Juhász-kutatásaimhoz nélkülözhetetlen lesz. (Hogy ez
micsoda idő- és erőpazarlás, s a kiadó ezt mennyivel gazdaságosabban megtehetné,
csak az tudja, aki csinált már ilyet.) De a példányomba beragasztott indexből tüstént megállapítottam, hogy Szalatnai hol ír könyvében Szmoditsról. Össze kellett
szednem a helyeket, s a mozaikokból kirajzolni Szmodits eddig ismert képét.
A tanári kar tagjainak jellemzése során olvassuk: „Sajátosan érdekes alak a
filozofálgató Szmodits Zoltán. Hatodik éve tanítja a magyart és a latint, hallgatag
és békés fiú, a fiatalság és a férfikor küszöbén. Szívvel-lélekkel odaáll Juhász Gyulához, minden lépését követi, mint az árnyék; ha látja, hogy a költő dolgozni akar,
elkerüli, sétára se hívja. Nem délceg férfiú, nem is udvarol senkinek, de segít sóhajtozni a költőnek. Szmoditsot örökítette meg az Orbán lelkében a költő Szimák Zoltán alakjában." (67. 1.) Egy tanítvány, Jozef Michálek rózsahegyi orvos mondta Szalatnainak Juhászról: „A tanárok közül legjobb barátja Szmodits Zoltán volt." (87. 1.)
Werner Győző pozsonyi ügyvéd meg ezt: „Jó barátja volt Juhász Gyulának a tanári
karból Bodnár Lajos, a fizikus és matematikus, akivel gyakran járt Hodonínba, sőt
talán Pozsonyba is. A másik tanár, akivel gyakran sétált, Szmodits Zoltán volt,
ugyancsak filológus, akárcsak maga Juhász Gyula. Néha a három tanár együtt ment
kirándulásra." (88. 1.) Megint maga Szalatnai írja: „Költőnk ekkor köt barátságot a
tiszta lelkű, gyermeteg Szmodits Zoltánnal, átadja neki kéziratait, s Szmodits írásos elemzéseket ír pajtásának, »bepillantásokat Juhász Gyula lírájának borongós
bánatosságáról«".
Nem tudom, többet is írt-e ilyesmit Szmodits, mindenesetre az az egy, amelyre
Szalatnai utal, itt van a mi gyűjteményünkben, a Somogyi-könyvtár Kilényi Irmáról elnevezett Juhász-anyagában. Géppel van írva, de alatta Juhász saját kezű megjegyzése hitelesíti. Így szól:
Az embernek két élete van. Az elsőben a szerelem élteti, a másodikban a
dicsőség után futkos. Az ifjúi szerelemtől megittasult szív önfeledt boldogságban
fűzi a virágokat férfikorában dicsőségének koszorújába. Akiknek fiatal korukban a szerelem nem jutott osztályrészül, ha a társadalmi élet keretéből ki nem
estek, azoknak férfikorukban két útjuk van. Gondjuk tisztára csak a megélhetésre irányul, anyagi jólétük vagy talán pályájuk révén kapják meg a dicsőség
pálmáját. De némelyeket ez nem elégít ki. Érzik, hogy a lélek éltető harmata,
az idealismus. Valamit siratnak, — talán a szerelmet? — valami után sóvárognak, — talán a dicsőség után? — s a nirvána sötét gondolata foglalja el reményük helyét, — talán vigasztalást keresnek? —.
Ez jutott eszembe, mikor Juhász Gyula lyrájának borongó bánatosságába.
bepillantottam.
Szmodics Zoltán
gépírta
(Juhász Gyula kézírása:
a gépirat alatt.)

Valóban Juhász költészetének elemzése volna ez, vagy inkább Szmodits saját
keserű világlátásának lecsapódása? Talán helyesebb -mind a kettőt látni benne: J u hász költészete így visszhangzott Szmodits rokon lelkében.
Juhász lakásáról van szó, a szakolcai Béka utcában. (Magam is jártam ott 1963
őszén; most Gorkij u. 19.) „Csak Bodnár és Szmodits kopogtathattak bármikor."
(105. 1.) Aztán megint: „Bodnárral és Szmoditscsal, mint két hűséges bolygóval járja,
a v á r o s t . . . " (107. 1.) Juhász nem tartotta távol magát a Gvadányi Körtől: hiányzott belőle a közömbösség, amely megvolt „az epikuroszi szemléletű Bodnárban"
5*

6T

vagy „a mimóza természetű, búsongó Szmoditsban, akik csak ritka vendégként
jelentek meg a Körben, nem léptek tagjai közé". (119. 1.)
Ennyi mindössze, amit Szmoditsról Szalatnai könyvéből megtudhatunk. Nem k e vés, de nem sok. Mindenesetre a kritikai kiadás jegyzetéhez nem elegendő. Már
csak azért sem, mert célul tűztük ki, hogy a Juhász körül megfordult életekről, az
életművében előforduló nevek viselőiről legalább két évszámot igyekszünk közölni:
a születésük és a haláluk évét. Ha nem mindig sikerült is, de erre törekedtünk az
eddigi kötetekben is. Az volt az elvünk, hogy egy embert semmi sem jellemez
jobban, tömörebben, mint ez a két évszám. Bármilyen szomorú, de így igaz. Ez a
két évszám segít elhelyezni az illetőt az időben. Szmoditsról Juhász — idéztem m á r
— azt írja, hogy 46 éves. De kérdés, ebben ragaszkodott-e a valósághoz? Szalatnai
csak annyit mond: a fiatalság és a férfikor küszöbén. De mit jelent ez? Mennyi
idős volt Juhász szakolcai éveiben; hány évvel volt idősebb Juhásznál?
KEZDŐDIK A NYOMOZÁS
Azonnal levelet írtam Szalatnainak. Szmoditson kívül föltettem neki még néhány más szakolcai vonatkozású kérdést, pár regényalak esetleges modellje, néhány
helyrajzi kérdés felől faggatva őt. December 1-én már küldte is vissza „kérdőívemet". Szmodits nevénél ez állt: „előző és későbbi állomáshelyei, születési és halálozási éve?" A válasz: „nem tudok róla semmit". Ebbe nem nyugodhattam bele. 5-én
megköszöntem a hasznos adatokat, s írtam: „Szmoditsról mindenképpen többet kell
tudnom, sőt szeretném fényképét is fölkutatni. Kérlek, légy abban segítségemre,
hogy megírod még, milyen nyomra tudnál vezetni, hol keressem, kihez forduljak.
Tanított-e még, amikor Te szakolcai diák voltál? Ha nem, hova helyezték, melyik
nyomtatott értesítőben nyomozhatnék utána? Ismerősei, barátai kik lehettek? Élnek-e még a könyved írásakor élt tanárok?" A válasz most sem késett: 11-én kelt,
13-án kaptam: „Kedves Laci, nem tudok semmit Szmoditsról, én nem ismertem,
mikor én a szakolcai gimnázium első osztályába bekerültem, ő már nem volt ott."
De nem hagyott cserben; adott egy címet: Dégay Zoltán ny. tanárét (Rajka, Dózsa
György út 16.). Ö Juhásznak is, Szmoditsnak is tanítványa volt, említi őt Szalatnai
könyvében több helyen is: mint legjobb szavalót (69, 86. 1.) emlegeti, idézi vissza. emlékezését Juhászról (90. 1.), s külön azt is, hogy Juhász egyszer megkérdezte tőle,
elszavalná-e verseit Pozsonyban, s bár ő örömest vállalta, erre mégsem került sor
(164. 1.).
December 14-én írtam Dégay Zoltánnak. Karácsony előtt, hogy a válasz késett,
hirtelen gondolatom támadt: megnéztem a pesti telefonkönyvet. A Somogyi-könyvtárnak még csak a régi, 1963. évi kiadása volt meg, de ebben is találtam vagy öt
Szmodicsot, Szmoditsot, sőt egy Szmodits Zoltánt is. Próba szerencse: 24-én levelet
írtam Szmodits Zoltán mérnök úrnak a Szabolcska Mihály utca 7-be. „Elnézését kérem a zavarásért: telefonkönyvből szemeltem ki a nevét, abban a hiszemben, hogy
ö n a fia Szmodits Zoltán egykori szakolcai tanárnak, Juhász Gyula b a r á t j á n a k . . . "
Január 4-én kaptam meg Dégay Zoltán újév napján írott válaszát. „Múlt év
dec. 14-én kelt kérő soraidra csak most válaszolok, miután megbizonyosodtam arról,
hogy akik annak idején ismerték Szmodits Zoltánt, mikor én őt 1923-ban vagy
24-ben Üj dombóváron a vasútállomáshoz közeli magányos kertes házában felkerestem, már nincsenek az élők sorában. Volt egy Szmodits Tivadar nevű gazdatiszt
testvére annak idején, ez után is kutatok majd P e s t e n . . . de nincs sok reményem,
hogy még él, mert 10—15 évvel idősebb volt nálam. (76 vagyok.)"
E kevéstől is fölujjongtam! Emlékeznek az idézett szövegrészre, amelyben Szimák Dombóvári emlegette? Föltételeztem, hogy Szmodits valóban odavaló, szülei
valóban ott éltek. Ha ez nem így volna is, egy máris biztos: Dombóvár nem véletlenül került az Orbán lelkébe, Juhász 1924-ben tudta, hogy Szmodits ott él!
De örültem Dégay Zoltán további útbaigazításának is: megadta Ján Mrva nyitrai címét (Leningradska ulica C/2.): a volt nyitrai rendőr-főkapitány 1914-ben együtt
érettségizett Dégayval Szakolcán, és most is levelezésben van a Kanadában élő, 92
68.

éves Resch Auréllal, a szakolcai gimnázium egykori igazgatójával. Ján Mrva neve
is szerepel Szalatnai könyvében (89. 1.).
Január 5-én ment a levél Nyitrára, 6-án pedig megjött Szmodits Anikó 2-án
kelt levele. Föltevésem félig volt helytálló: Szmodits Anikó magyar—német szakos
tanárnak, Arnold Zweig életműve kutatójának édesapja^ Szmodits Zoltán mérnök
n e m a fia ugyan Szmodits Zoltán tanárnak, de az unokaöccse. „Szmodits István
igali tanító öt gyermeke, Kázmér, Szilárd, Zoltán, Hildegárd és Gabriella közül
apám Hildegárdnak a fia. Bár Sz. István és felesége korán meghaltak, mind az öt
gyermek egyetemet végzett, Kázmér kivételével mindegyik tanár lett, Zoltán görög—
latin—magyar szakos. (Szilárd a csurgói gimnázium igazgatója volt, alakját tanítványa, Babay József meg is örökítette egyik művében.) Zoltánnal állítólag édesapja
ígértette meg, hogy pap lesz. így rövid ideig piarista kispap volt, de szigorú gyóntatója (később váci püspök) agyonrémítette, idegösszeroppanást kapott. Miután valahol Felső-Sziléziában vízkúrával egészségét helyreállították, elhagyta a rendet. Meglehetősen magányos, különc embernek tartották, nagyon sok helyen tanított, sehol
gyökeret nem eresztett, soha nem is nősült meg. A család tanúsága szerint Juhász
Gyula nagyon hű képet adott róla kisregényében. Állítólag Juhász Gyulán kívül
Tóth Árpáddal is tartott fenn kapcsolatot, és József Attilával is Szárszón, ahol már
nyugdíjasként élt. Szárszóról költözött át az én nagyapám, Sz. Hildegárdnak balatonlellei házába, s ott is halt meg."
Örömöm — még nem teljes ugyan, de — nő! Ha Dombóvár nem szülőhely, nyilv á n állomáshely. De a legfontosabb: Juhász és Szmodits lelki rokonságának, egymásra találásának ott egyik legfőbb magyarázata közös sorsukban. Juhász az anyjának, Szmodits az apjának kívánságára megy a váci novíciátusba; ott mind a ketten
súlyos válságba kerülnek, otthagyják a rendet, de a sebet soha ki nem heverik, lelküket megüli a kínzó ellentmondás, nőtlenek maradnak, vándorolnak iskoláról iskolára, városról v á r o s r a . . . Érdekes lenne végére járni, mikor volt Szmodits novícius, ki volt a későbbi váci püspök, valóban volt-e kapcsolata Tóth Árpáddal, J ó - '
zsef A t t i l á v a l . . . lám, mennyifelé ágaznak szét a nyomozás szálai, nem is győzöm
mind végig követni, de nekem ilyen részletességgel már nincs is szükségem életrajzára. Karakterét illetően szinte már minden fontosat tudok — de a legfontosabb
életrajzi adatait (születési és halálozási évét, állomáshelyeit) még mindig,nem!
Születésnapi ajándékul, január 21-ére megjön Ján Mrva négy, sűrűn gépelt lap
terjedelmű, kitűnő magyarságú és helyesírású levele. A Lőcsén Kalmár Elek gimnáziumi igazgató szerkesztésében kiadott Középiskolai Tanári Névkönyv 1909—1910.
című kiadványból, melyet 1960-ban alkalmilag Trencsénben szerzett meg, közli velem, hogy Szmodits Zoltán 1875-ben a Somogy megyei Igaion született, oklevelet
1904-ben szerzett, tíz éve tanít, rendes tanárrá 1907-ben nevezték ki. Idézi a Nyitr á n megjelenő magyar és német nyelvű Nyitrai Lapok — N,eutra-Trenciner
Zeitung
című hetilap 1907. április 14-i hírét: „Ernennung. Die Hilfsprofessoren Szkotniczky
Géza und Szmodits Zoltán an Szakolczaer r. k. gymnasium wurden zu ordentlichen
Professoren daselbst ernannt." Tehát ekkor nevezték ki őket rendes tanárrá. A szakolcai kir. kat. főgimnázium 1911/12. évi értesítőjéből idézi: „Szmodits Zoltán r. t.
tárgyai a magyar és latin nyelv és irodalom, az ifj. könyvtár őre. Tanít 6 év óta."
Az értesítő 1913/14. évi kötete 56. lapján meg azt közli, hogy Szmoditsot a Vallásés Közoktatásügyi Minisztérium 1913. július 31-ével a dombóvári kir. kath. főgimnáziumhoz helyezte át.
DOMBÓVÁR TITKA
Megoldódott tehát Dombóvár titka. Juhászt 19131 őszétől Makóra helyezték,
ugyanakkor Szmoditsot Dombóvárra.
Négy levelet is írtam január 21-én. Ján Mrvának megköszöntem pompás adatait,
s egyben megkérdeztem, eljönne-e velem a nyáron egy napra" Szakolcára, kalauzolna-e ott engem? Kilenc éve, amikor ott jártam, csak Szalatnai könyve volt a
kalauzom, mert Peternell Károly bátyám, volt ceglédi tanár (Marót Károly, Pais
69

Dezső és Sárkány József egykori kollégája) nagyon kedves bácsi volt, Isten nyugosztalja; de nem ismerte igazán Szakolcát. A másik levél a J á n Mrvától kapott címre,
Resch Aurélhoz ment, Torontóba: kértem, idézze föl emlékeit Szmoditsról. A h a r m a dik Szalatnaihoz: neki is elújságoltam ú j ismereteimet, s kértem, k ü l d j e meg a
könyvében közölt 11. sz. fénykép eredetijét, mert J á n Mrvától megtudtam: a négy
tanárt, köztük Juhászt, Juhász szobájában ábrázoló kép jobb oldalán Szmodits ü l ;
arcát talán sikerül kinagyítani belőle. (Elküldte, de sajnos, a nagyítás lehetetlen volt.)
A negyedik levél címzettjét címtárból néztem ki: a Gőgös Ignác gimnázium
igazgatójának küldtem, Dombóvárra. Február 4-én kezemben volt a szinte teljesen
kielégítő válasz. Gelencsér József gimnáziumi igazgató és Szőke Sándor t a n á r — ez
utóbbi Dombóvár monográfusa, történetírója — közölte velem, hogy iskolájuk h o n ismereti szakkörének tagjaival átbúvárolták a nyomtatott értesítőket és az irattárat.
„Az iskola irattára szinte hiánytalanul áll rendelkezésünkre." Milyen jó ilyet
olvasni!
Mik derülnek ki az értesítők, iratok adataiból?
Szmodits Zoltán 1875. augusztus 27-én született, Igaion. Állomáshelyei: 1899/1900:
piarista gimnázium, Kisszeben. 1901/1903: piarista gimnázium, Debrecen. 1902/1903:
piarista gimnázium, Pozsonyszentgyörgy. 1903/1904: piarista gimnázium, Nagykároly.
1905/1906: piarista gimnázium, Nagykanizsa. 1906/1913: kir. kat. főgimnázium, Szakolca. 1913/1921: kir. kat. főgimnázium, Dombóvár.
Szakolcáról „saját kérelmére" helyezték Dombóvárra. (Ahogy Juhász megírta.)
1913/14-ben az I. a. osztály főnöke volt, az ifjúsági segítőegylet pénztárosa, a játék
vezetője, a tanári értekezletek jegyzője. Tanított az I. a. osztályban magyart és
latint, természetrajzot és szépírást heti 14 órában, s vezette a játékot — a nyári
időszakban — heti 2 órában. „Több közérdekű cikket írt a helyi lapban." Az 1915/
, 16. évi értesítőben olvassuk: „A háború Dombóvár egyetlen hetilapjának szerkesztőjét is a harctérre szólította. Ezen lapnak szerkesztését Szmodits Zoltán r. t a n á r
vállalta magára." A tanárok társadalmi működéséről szólva í r j a az értesítő róla:
„A Dombóvár és Vidéke társadalmi hetilap felelős szerkesztője. Irt több közérdekű
cikket a helyi lapban." Az 1917/18. évi kötet meg azt mondja: „a Dombóvári Polgári Népbank igazgatósági tagja." 1915. április 19-én sorozáson vett részt, alkalmasnak is találták, de mint „feltétlenül nélkülözhetetlent" nem vonultatták be.
Bár még keveset tudunk a két forradalom alatti tevékenységéről, nagyon érdekes ez a kevés is. Szmodits 1919 őszétől „a proletárdiktatúra
támogatása miatt fegyelmi ügye elintézéséig szabadságoltatott"
— í r j a az értesítő. Az iratokból pedig
kiderül, hogy 1919. november 17-én ki miért hiányzott a tantestületi ülésről: „Jelen
van Varga József igazgató elnöklete alatt a vizsgálati fogságban letartóztatás alatt
álló Benkó Barnabás ig. h., fegyelmi ügyük elintézéséig szabadságon levő dr. Pável
Ágoston és Szmodits Zoltán r. tanár, továbbá a . . . szabadságon levő Vér Vencel
tanárok kivételével a teljes tanári kar."
A fegyelmit talán megúszhatta, erre mutat 1920. április 20-i kelettel f ö n n m a r a d t
esküokmánya, s az, hogy az 1918/20. évi értesítő szerint is „az intézethez visszahelyeztetett". De már az 1921/22. évi értesítőben a személyi változások között ez áll:
„Szmodits Zoltán rendes tanár, miután a tanévet betegszabadságon töltötte, a Vallás
és Közoktatásügyi Minisztérium rendelete értelmében 22 szolgálati év után folyó
évi július 1-ével saját kérésére ideiglenes nyugalomba helyeztetett."
Szmodits ekkor volt 46 éves, annyi, mint Juhász regényében. (Akkor, Szakolcán,
1911 és 1913 közt, valójában 36—37—38 éves volt, Juhásznál nyolc évvel idősebb.)
Korai nyugdíjba menetele bizonyára összefügg a forradalmak alatti szerepével, ha
nem közvetlenül, hát közvetve: betegsége nyilván meghurcoltatásának volt következménye. Hiszen kiderült, 1919-től már nem is tanított, előbb a lölfüggesztés,
utóbb betegsége miatt.
S ebben is csodálatosmód hasonlatos volt sorsa Juhászéhoz. Talán annyival volt
helyzete kedvezőbb, hogy ő megkapta nyugdíját. Juhásznak, mint tudjuk, csak a
70

szegedi egyetem tanárainak közbenjárására sikerült Klebelsbergtől 1928-ban nyugdíja folyósítását elérnie.
Nem érdektelen mozzanat az sem, hogy nem csupán együtt tanárkodott, de
együtt állott a fegyelmi bizottság elé is Pável Ágostonnal, a későbbi kiváló néprajztudóssal, a szombathelyi múzeum igazgatójával, Móra Ferenc barátjával, a szegedi
egyetem magántanárával!
Van még mit kutatniuk a dombóváriaknak: kiderült, hogy Szimák Zoltán modellje nemcsak Juhász Gyula életművében tölt be fontos szerepet, hanem Dombóvár
történetében is. Publicisztikai tevékenységét, forradalmak alatti magatartását érdemes lesz Szőke tanár úrnak és honismereti körüknek még alaposabban szemügyre
vennie.
Én már a kritikai kiadáshoz eleget tudok. Azaz mégsem: még mindig nem tudom Szmodits Zoltán halála évét!
MŰHELYTANULMÁNY A MŰHELYTANULMÁNYRÓL
Gyerekkoromban A Pesti Hírlap Vasárnapja címlapján láttam először olyan
trükkös fölvételt, melyen egy nő a kezében t a r t j a A Pesti Hírlap
Vasárnapjának
ugyanazt a számát, melyen ugyanez a kép látható — s így tovább: egyre kisebbedve látható megsokszorozva a címkép. Így beszélek most itt ennek a műhelytanulmánynak műhelykérdéseiről is. Mert ezek is tanulságosak.
Szmodits tanárnő január 2-án még ezt írta: „Holnap Berlinbe utazom most készülő Arnold Zweig monográfiám érdekében, így csak visszatértem után, január végén tudom ezeket az anyagokat az ö n számára beszerezni, de ígérem, hogy akkor
rögtön utána nézek" Én a Juhász-kötet kéziratát január 12-én fölküldtem a kiadónak; néhány kisebb hiányzó adatot, így Szmodits születésének, halálának évét,, gondoltam, lesz módom a lektorálás után pótolni.
Pár nappal később Ilia Mihály kért, hogy a Juhász-évfordulóra írjak az elkészült kötet anyagából valami érdekeset. Rövid tűnődés után a „Szimák-ügy" mellett
döntöttem. Ez azzal a kockázattal járt, hogy az áprilisi szám végső lapzárta, február 24-e előtt esetleg nem jutok a témát befejező adathoz, így írásom csak félmegoldást hoz.
Február elején, mint láttuk, befutott a dombóváriak levele. Utána táviratban
emlékeztettem Szmodits Anikót kilátásba helyezett családi adataira, a fényképre.
Február 16-án levelet írtam a balatonlellei plébániára: a „harmincas években" meghalt Szmodits Zoltán pontos halálozási adatát kértem. Másnap jött Szmodits Anikó
expressz levele: elnézést kér, eddig azért nem válaszolt, mert bár végiglátogatta
több éve nem látott vagy eddig egyáltalán nem ismert rokonait is, átnézte évtizedes
fényképgyűjteményeiket — eredmény nélkül, „összes eredményem, amit sikerült
megtudnom, hogy Igaion született, hányban, azt nem tudjuk, s Balatonlellén halt
meg 1943-ban." Tüstént táviratoztam a lellei plébániára, nehogy fölösleges munkát
okozzak a harmincas évekbeli anyakönyvek hasztalan búvárlásával: „Szmodits állítólag 1943-ban halt meg." Február 19-i kelettel 21-én kaptam meg az olvashatatlan
aláírású halálozási anyakönyvi kivonatot:
Halál napja
1944. jan. 26.

Temetés helye
Balatonlelle
1944. jan. 28.

Név
Szmodits
Zoltán
ny.
főgimn.
tanár

Származási hely,
lakhely
Igal
Blelle

Temette
Horváth József
esp.
plébános

nem

vallás

kora

fi

rk.

67 év

Észrevételek
egyéb adatai

betegsége
tüdőgyulladás

Ismeretlenek

„Az észrevételek rovatba — írja a lellei plébános — azért került e bejegyzés,
mert vagy feleségének (ha nős volt), vagy szüleinek nevét kellett volna bejegyezni,
ezt" azonban — úgy látszik — nem tudta senki." Még korát sem tudták pontosan!
71

Szmodits Zoltán még magányosabban
halt meg, mint Juhász Gyula. S b á r , m i n t
írtam, még sok m i n d e n t é r d e m e s lesz róla m e g t u d n u n k , a J u h á s z - é l e t m ű ismerői
számára a lépésről lépésre előkerült adalékok m o z a i k j a i b ó l bizonyára elégséges k é p
kerekedett ki róla. Bevezetőül idéztem az Orbán lelkét keretező m o t í v u m o t : J u h á s z nak versben, prózában kedvelt szállóigéje volt ez a Hippokratésztől származó, S e neca megfogalmazásából ismert m o n d á s : Ars longa, vita brevis. Vigasza az élet m o s tohasága ellen. A kisregény közepe t á j á n is ezt a d j a m ű v e legkedvesebb f ő a l a k j á n a k ,
Szimáknak s z á j á b a :
— Múlik az élet, örök a művészeti
— sóhajtotta
minden meggyőződés
nélkül
Szimák Zoltán, és az égre nézett, amelyen éppen akkor gyúltak ki az első
csillagok.

72

Farkas Árpád: Jegenyekör
Amikor két éve Farkas Árpádról és néhány költőtársáról szóltunk a Tiszatájban,,
a neki szóló megkülönböztető figyelmet egy ígéretes első kötete váltotta ki, meg az aföltűnő egyszerre jelentkezés, mely a romániai magyar lírában is szokatlannak tetszett. Sepsiszentgyörgyről, a Megyei Tükör újságíró-író gárdájából jött Farkas Árpád,
Magyari Lajos, Csiki László. Most úgy tűnik, hogy az (a más nevekkel is megbővíthető) együttes ma már nincs meg, de van helyette más, az irodalmi fejlődés,
beérés természetes eredménye: költőegyéniségek, akiknek újabb kötete az önállószólást, a saját hangra való rátalálást bizonyítják, és nem feledtetik az indulás
körülményeit, hatásait. Magyari Lajos ebből a gárdából egy őst kereső, őst találó
példa epikus-lírikus értelmezésével, újraélésével vált ki (Körösi Csorna Sándor naplója), Csiki László újabban prózát ír, regényéből csak részleteket ismerünk. FarkasÁrpád legkövetkezetesebben maradt lírikus (sajátos műfajú jegyzeteit A Hétben,
Igaz Szóban ismerjük, de nem t a r t j u k lírájával rivalizálónak; második kötete, a
Jegenyekör, szinte tervszerűen épül rá az első kötetre, jelezve, hogy a költői indulás nem volt véletlen, szokványos elsőkötetes jelentkezés. Sütő András vette észreFarkas Árpádról szólva, hogy benne a hagyomány természetes befogadóra és ú j r a fogalmazom lelt, s ha az „öregek" féltek attól, hogy Farkas Árpád és nemzedéke
föl fogja rúgni az örökséget, nem volt okuk r á : ez a nemzedék másképp értelmezi
ugyan az örökséget, s talán másutt is tesz hangsúlyt, mint elődeik, de kapcsolata
vele tagadhatatlan.
Ez az első téma, amelyik Farkas Árpád előző kötetében is megvolt, itt ú j r a föltűnik, szűkült ugyan, de erősödött is. A forma felől nézve, az erdélyi magyar líra
jobbára szigorú kötöttsége nincs meg benne már, a korai Bartalis szép szóval á r a d é
versnyelvével rokonítható az övé. De nem véletlen, hogy szonettet és balladát is ír,
a mívesség és a tudatos stílusutánzat a balladában a hagyományhoz való megtérést
is jelenti nála. Ám a ballada nem pusztán az élő, gazdagon ma is ható erdélyi népballada sugallata nála, nem is balladát ír, hanem Balladácskát, molyan vagáns diákdalt a kedveséhez, s ezzel a József Attilá-s gesztussal hozza közel a legszubjektívebb téma kifejezésére önmagához a leghagyományosabb műformát. (S már az természetesnek tűnik, hogy ilyenkor a rá jellemző nyelvivers-remeklést csinálja: „Jobbra hajlik: kökényágra. Balra hajlik: zuhanásba, temető a férfi ágya már neki.")
Dózsa alakjának versbevétele csak költői föladatnak tűnhet, a szülőföld hagyományának természetes jelentkezése, vagy költői látomás ez a sor: „dugdossa a tüzes
koronát", de a Dózsa-arc első személyben írott sorai: „Se békém, se bűnöm nincsen . . . fenséges fölénnyel látom gyönyörű fölfalatásom." — arra figyelmeztetnek,
hogy nem pusztán költői fogásról van szó, hanem a személyes ügyről, olyan örökség
ébren tartásáról, amelyik túlmutat önmagán, egyszeriségén. Nála Körösi Csorna „fanyar fickó" (ez a verse is első személyben íródik!), és a vers vallomásossága utal rá,
nem egyszerűen a szülőföld világhírre vergődött nagy fiáról van szó, nem alkalmi
vers ez, hanem maga a költő beszél. Tíz groteszk közé szorítja be Tomcsa Sándor
77

nevét, furcsán, rím- és szójátékban idézi meg a vidéki kisvárosban elpangó írói életet, és mintegy kérdőjelet illeszt a Tomcsát m a is körülfogó méltatlan hallgatásra.
Aligha lehet véletlen, hogy Farkas Árpád hagyományértelmező gesztusával egy f o r radalmi ős, egy a népért elégő, azért világhírt szerző szülőföldi rokon és az ő világát
is élő elhalt író emlékét idézi meg. Ez a költőben meglevő és a megidézettekkel
harmonizáló tulajdonságokra utal.
Előző kötetében a falusi környezetből való kiszállás közvetlen élményei domináltak. Itt egy életforma pusztulása, átalakulása kerül versbe, nem nosztalgiával, de
szeretettel. Erős tájélménye rokonítja őt a régibb s a mostani romániai magyar lírával, de mint ennek a lírának legjobbjainál, a tájélmény nem puszta leírásban van
csak meg, hanem fölfokozza a vers mondandóját és a súlyosuló gondolat terére viszi
az olvasót. Jellemző versfordulata a Dézsakút című írásában: „Hány arc lüktetett,
ahol most arcom, hány ajak csókolta vizét mohó gyermeki csücsörítéssel, ahol most
orromba csíp buzgó hidege? Beleájulnak idegeim a felismerésbe, míg milliók szomjával csitítom szomjam." A megváltozó gyerekkori világ legszembetűnőbb jegyeit
idézi föl úgy, hogy világirodalmi párhuzamokra, hazai magyar irodalmi megfelelőkre
gondolhatunk. Gyakran visszatérő motívuma az embert lassan elhagyó kedves állat,
a ló búcsúzásának, pusztulásának képe. (A kötetillusztráló Plugor Sándor erre a
mozzanatra építi minden illusztrációját, a verseskönyvnek egy mozzanata ez csupán,
de jól érezte a festő, hogy a számszerű sűrű előbukkanásban lényegi ok munkálhat.)
A változásnak legjellegzetesebb helye a parasztudvar, amely nem egyszerűen egy
hagyományos tárgyi világ pusztulása, átalakulása, hanem annak az életnek külső
dokumentuma is. Parasztudvar című verse őrzi Nagy László hasonló élményének
azonosságát és a példaadó idősebb kortárs szólást szabadító hatását: „ . . . jaj, a gyep,
e zöld zivatar, befog, csontjaid őrli már szapora villámaival. Örvénylik az udvar,
összecsap fölötted az iszonyat, nyomulnak tovább trágárzöld füvek, gyomok, eltaposottak."
Egy magatartásforma lehetőségeit keresi Farkas Árpád ú j kötetében. Ehhez példa
lehet történelmi ős, költő előd (József Attila), és költő kortárs (Nagy László, K á nyádi Sándor), de a megvalósítás csak magára marad, és a megszenvedést nem lehet
kikerülni. Van néhány verse, amelyekben e keresés zavara és kételye is fölbukkan.
Leginkább ott, ahol a fölnőttség terhét, felelősségét érzi: „Ha férfikort ígértél uram,
az ifjúságot mért mosod belőlünk el?" Másutt: „Szél ver minket f é r f i v á . . . " Költészetének ez az ere viszi el a vágyott, kívánt magatartásformához, a köteteimben
jelzett jegenyék példájához: „nincs futamodás". S ez vonatkozik az emberi magatartásra és a költői szerepre is, a költői hitvallás is ebből ú j u l meg, idegyökerezik:
szólni azokért, akik közül az irodalomba jött. A Lipovánok című versében í r j a nem
rejtett egyértelműséggel: „Csak kis nép fia néz így: árva tíz ujjrácsai közt a
világra; s nem zabál, ha éhes, nem eszik — az élelmet magához v e s z i ! . . . Ki a szélverésbe már-már beleájul, de t a r t j a magát — teszi, ami kell, akin a tél, a nyár, az
ősz csak ámul, s bűvölgeti, de nem keveri el, az tudhat így, derékig földben állva,
lefegyverzőn csak adni, áldani, s nagy, szelíd szemmel nézni a világra. Lipovánok,
atyámfiai!"
Téli képeiben is hagyomány van, az erdélyi líra kedves tájrajzainak ideje a tél.
De Farkas Árpád ebbe a hagyományos motívumba mindig belerajzolja önmagát, a
t á j vers áttétel nélkül lesz én-vers az ő költészetében. A Hófúvásban í r j a : „Élni a hó
alatt is lehet jó, de csattogó szélben érdemesebb." Másutt így: „Én még rakom, a
Hadisten belé alszik, mélyet ásít; de ha én is elaludnék, ránk küldené a fagy
kutyáit!"
Ez a költészet a legszemélyesebb ok kapcsán is erősen kötődik oda, ahonnan
vétetett. írásainak ez a kötődés legerősebben kisugárzó szándéka, ez vonja a maga
körébe olvasóját és ez adja okát annak a megkülönböztető figyelemnek, amellyel
írásait itt fogadtuk és közöltük. (Dacia, Kolozsvár, 1971.)
ILIA MIHÁLY
74

Gulyás Pál válogatott versei
Igen-igen aktuális és fontos feladatot vállalt a Kozmosz Könyvek szerkesztősége,
midőn A Magyar Irodalom Gyöngyszemei sorozat legújabb darabjaként Gulyás Pál
válogatott verseit adta ki. Sokan emlékeznek még Németh Lászlónak a költőbarát
halála 25. évfordulóján megjelent írására (Debrecen költője, Alföld, 1969. 11.), melyben azzal a gondolattal vívódott, hogy manapság egyre kevesebben ragaszkodnak a
közösségi magyar irodalom e szeletéhez. Időben érkezett jótékony cáfolat ez a kötet.
S azon tűnődve, mi teszi Gulyás Pál költészetét ma is időszerűvé, nehéz helyzetben
vagyunk, mert a Fodor András válogatta kis kötet bevezető tanulmányában a legilletékesebb, Németh László mondta el ezt.
Az ő nyomában legfeljebb Gulyás Pál költészetének azokat a vonásait próbálh a t j u k felerősíteni, amelyek a fiatal kritikust vagy általában a mai olvasót elsősorban megragadják. Számunkra e költészet „legdebrecenibb" jelzőjében már inkább
csak történeti érték az annak idején benne nagy súllyal szereplő „Kis-Budapest"•ellenesség, s az akkori országos hivatalos írói hatalommal szemben vállalt szilárd
oppozíció. A minősítés másik, mélyebb tartalma hat jobban: a Németh László elnevezte „nem-elfutás" és „mélyre-fúrás", az, hogy Debrecenben is lehet, sőt kell
európai horizontúnak lenni (Debrecen, ó-kikötő, Vak börtönben). Vonzóan aktuális
az is, ahogyan ezt Gulyás Pál tette — az intellektualitás, közelebbről a mítoszok
nyelvén. Ha főként korábbi verseinek (Misztikus ünnepi asztal, Termő
rejtelem)
panteisztikus színe megfakult már, ha a személytelenebben mitologizáló verseiben
(A mythosok határán, Szeress, barátom) zsúfoltnak érezzük a mitológiai fegyverzetet; annál inkább felszabadító erejűek önnön szuverén mitológiáját megalkotó versei
>(Professzor Németh Lászlónak, A debreceni sebészeti klinika laboratóriuma
előtt,
Közel és távol). Talán az említetteknél is sugárzóbbak lennének azok az élete utolsó
éveiben született, látszólag rögtönzésszerű versek, majdhogynem alkalmi strófák,
amelyek arról tanúskodnak, hogy ez a panteisztikus-misztikus fogantatású költészet
az egyéni lét és a történelem vasszorításában végül is a legmodernebb mítoszhoz, a
demitizált létezés bartóki vagy Nagy László-i formájához érkezett. Hadd idézzek
kettőt ezek közül a mindmáig hozzáférhetetlen remekek közül (mindegyiket a nagy
„antik-idézőnek", Kerényi Károlynak küldte):
Ügy rohanok, minthogyha
Léthe
vizét kaptam volna emlékbe.
Rohanok a téli napon,
Viszem hulló gondolatom,
Nincs itt Eszme, nincs itt Való,
csak hull a hó, csak hull a hó...
(Árkádia — Debrecen 1943 ...)
Te ott vagy a nagy hegyeken túl,
Téged a nagy hegyek
emelnek,
itt a vak homok mindent
feldúl,
itt a homokból süvölt a felleg.
Már egy esztendeje kiáltasz
a négy folyón át hasztalan
Itt mély Párkák szövik a fátylat
a Nap fényére ... S nincs szavam.
Hogy mennyire belső fejlődés eredménye ez a hang Gulyás Pál lírájában, bizonyítja költészetének másik rétege is. A misztikus-mitikus hajlam mellett kezdettől
fogva jellemzi líráját a szürke valóság, különösen annak szatirikus-groteszk és fa75

nyaran játékos formája iránti vonzalom (Veres Péter, A tervhalmozó,
Rímkovácsr
Naftalin-kabát).
Többről van itt szó az egyszerű realitásérzéknél, ez m á r a tárgyilagos felmérés, a józan „bemérés" lírában különösen ritka adománya. A felületes
szemlélet valóban rímkovácsolást, tanáros verscsinálást gyaníthat költészetének egyik
legáltalánosabb jellemvonásában, amely igazában egy különösen fogékony intellektus
számvetésének keserű tudomásulvétele. így épülhet össze egyre szervesebben p á l y á j a
második felében költészetének előbb még inkább párhuzamosan futó két vonulata:
a mítoszigény szilárd tárgyakat kap, a lényegéig megismert valóság pedig m i t i k u s
vonásokat ölt. Bár a két tendencia metszéspontja a személyes helyzetnek egyetemesebb léthelyzetként való megrajzolása, a koncentrálódás ott van a társadalmiságot
közvetlenebben hordozó versekben is. A korábbiakban, például a méltán híres Országúti esküvőben már talán nem visszhangzik annyira a pozitív érték, a tudatosan
vállalt regionalitás; jóllehet a mindenkori vidéki, különösen a debreceni irodalom
számára ennek sem szabad megfakulnia. A későbbi darabok hangsúlyozottan országos társadalmi problematikájának viszont tanulságai lehetnének a mai magyar líra
számára is (Isten követje,
Itáliához).
Mindez összefügg költészetének újabb gyarapodásával, a jelen történelmére való
ablaknyitással. Kétségtelen, a harmincas-negyvenes évek fordulóján a túlzott nyitottság, a történelmi eseményekre adott azonnali és közvetlen válasz, kiindulópontjában és végeredményében hibásnak bizonyult. Gulyás Pál magyarság-verseiben
azonban mindvégig szerepelt egy nagyon lényeges összetevő, a kelet-európai népek
„tejtestvériségé"-nek Petőfi és Ady nyomán kialakított eszméje. Talán n e m lett
volna eretnekség, ha a kötet — megfelelő jegyzet kíséretében — két versét (Ady
szobra elé, Kassa kapui előtt) közli, hazafiság és internacionalizmus gyakorlatban
sokszor nehezen kiküzdhető egységének sajátos változataként. Ügy még egy erős
hajszálgyökérrel kapcsolódna Gulyás Pál költészete mai irodalmi köztudatunkba e
kis kötet eredményeképpen is. (Móra, 1971.)
KUN ANDRÁS

Kísértet járja be a földet
DÉRY TIBOR: KÉPZELT RIPORT EGY AMERIKAI POP-FESZTIVÁLRÓL

Magára adó irodalomtörténész nem veheti alapul ítéleteiben a szerzők vallomásait — szól az ismétlődő figyelmeztetés. — Persze, persze — válaszolhatjuk —, a
mű függetlenül alkotójától, „könyv beszél — kutya ugat", de azért (bármennyire is
tiszteljük, magunkévá tesszük a műközpontúságot) az a szegény író is sejthet v a l a mit a saját könyvei jellegéről, értékéről — esetleg éppen áltudatával jellemzi m ű vét, önmagát. Egy irodalomtörténésznek adott friss interjúban Déry Tibor a legjelentősebb könyvének a legutóbb megjelentet, Képzelt riport egy amerikai
popfesztiválról című kisregényét nevezi — a rá jellemző, rendkívül rokonszenves ö n iróniával hozzátéve e véleményhez: „bár valószínűleg ebben nincs igazam". Semmi
sem indokolja tehát, hogy vitába szálljunk a hetvennyolcadik évébe lépett, s a mar
magyar irodalomnak napjainkban is a legtöbb meglepetést szolgáltató szerzővel.
Déry Tibor ugyanis változatlanul, irigyelni valóan fiatal: nemcsak azzal, hogy vállalja ifjúkori avantgarde prózáját, verseit, drámáit, hanem főképpen azzal, ahogy benne
él a mában — a hatvanas, hetvenes években. ítélet nincs — írta nemrég önéletrajzi:
emlékezése fölé, s ebben a korról és kortársakról mondott ítéleteket t a r t a l m a z ó
könyvében sem az öregember önszépítő emlékeit elevenítette fel; műve jelenkoriságára a legfőbb bizonyíték a heves, indulatos fogadtatás. És most itt az ú j D é r y 76

könyv („vékony termete" ellenére is „a legjelentősebb"), amely kifejezetten az i f j ú ságnak s az ifjúságról szól.
Déry ismerőinek tulajdonképpen nem meglepetés a Képzelt riport egy amerikai
pop-fesztiválról.
Nem is kell feltétlenül A kéthangú kiáltás korába visszatérnünk,
•elég felidéznünk a G. A. úr X-ben emberiséggondját, hogy megértsük: m ű f a j - és
stílusváltásaiban is mennyire következetes, mennyire egyetemes és mennyire magyar
20. századi irodalmunknak ez a hatalmas egyénisége. A makacsul népieskedőket, a
jelképes erejű Illyés—Déry barátságról tudomást nem vevőket meglepheti, hogy épp
A képzelt riport alkalmából említjük együtt szerzőnk egyetemességét és magyarságát; ugyan mi köze lehet a kaliforniai Mick Jagger-beathangverseny bódult tömegének a magyar sorsproblémákhoz? A két főszereplő (vagy mondjuk inkább úgy: a
legtöbbet szereplő), József és Eszter otthonról hozott magyar anyanyelve kevés volna
bizonyításként. Ha azonban talajvesztésüket a nyilvánvalóan több szálból fonódó
összefüggésrendszerben nézzük, a gondolattársítások érintik a disszidensszemléletet,
d e azon túlmenően, e századi általánosításban az eszménytelenség, eszményvesztettség, az értelem nélküli emberi lét tragédiáját. A montánai őrület, az idecsődült,
beatzenével és kábítószerrel ideig-óráig megváltást kereső háromszázezer ember:
szimptóma, amelynek leírására e „riport" vállalkozik. Ám több-e vagy kevesebb a
„képzelt riport" közismert, hétköznapi rokonánál? Déry művészetében feltétlenül
több, mert a képzeletet megmozgató, apokaliptikus leírás észrevétlenül diagnózissá
teljesedik — ezzel érdemel ki előkelő helyet a pontos diagnózisokban nem szűkölködő Déry-életműben.
Az író s a könyv paradoxonjait egyetlen mondatban összegezhetjük: monologizáló párbeszéd a bennünk levő külvilágról. Déry persze nem logikai absztrakciókban
fogalmaz, vagy ha igen, finoman leplezi őket, árnyalásaival figurát, helyszínt, hangulatot jellemez. „Ahány szóló-beszélgetés itt, Montanában premier planban elhangzott, egy hatalmasan zúgó hangfüggöny hátterére volt hímezve, mellyel a háromszázezres embertömeg kerítette körül magát, a külvilág ellen védekezve. Nem tudták, hogy a külvilág bennük van. Mint ahogy az eső is behatolt, mert még mindig
esik. Esik eső karikára, Kossuth Lajos kalapjára." Azt hiszem, fölösleges bizonygatnunk, hogy az irónia nem Kossuth Lajost célozza, hanem azt az érzelgős-romantikus álhazafiságot, amely nem képes megakadályozni a Józsefeket, hogy a montanaihoz hasonló, kábítószeres pop-fesztiválokba keveredjenek. Mert József is, Eszter
nyomában járva, akarva-akaratlanul tanúja, részese lesz a menekülő gyönyörkeresésnek — s e jól bevált „riporteri fogás" révén (mely egyben a kisregény pszichológiai rétegzettségét biztosítja) egyszerre lehetünk külső szemlélői és szenvedő alanyai
az eseményeknek.
A Képzelt riport epikai hitelének ez a titka. Déry nem kívülállóként, hetvenhét
év tapasztalati fölényével utasítja vissza a teenagerek és a „harmincéves aggastyánok" új-isten-keresését (Mick Jaggerben vélik megtalálni: ő ül majd „a feltámadás napján a harsonaszó után az Ür jobbján", „az Isten fia helyén, mikrofonnal a
szája előtt énekel"); József autóján utazva, meg akarja ismerni őket, „e szabadságba
szerelmes árnyakat, kik inkább a halálfélelem kínjait választják, mint a köznapok
unalmát". Józseftől idegen a boldogság- és szabadságkeresésnek ez az útja („Járjam
inkább a poklot, de tiszta öntudattal"), s idegen marad az a „közösség", amelynek
tagjai nem belépni akarnak, hanem kilépni a társadalomból. Pedig lázadásukban
rokonszenves motívumokra is talál, például az Ábrahám-komplexus, a feltétlen engedelmesség visszautasításában. („A saját fiát se restellte volna levágni, mint egy
mangalicát, a vén kujon, csupa csurgatott engedelmességből, no igen, gyávaságból...
Félelem és engedelmessség: én kushadok, te kushadsz, ő kushad. Hulló csillagok
után f u t n i ? . . . ugyan hova gondolsz, mélyen tisztelt őslény, aki már csak saját zavarodottságát hordozza körbe, mint egy választási plakátot.") Az összkép mégis
irtóztató; a montanai fesztivál végén, mely Eszter kábítószeres halálát s József súlyos sebesülését hozza, az egyik „épen" túlélő szereplő mondja: „Egy kísértet j á r j a
be a földet, visszanyesett ösztönökkel s elferdült értelemmel, melyek egyezségre nem
juthatván, belülről falják üressé minden tisztes szándékunkat és cselekedetünket."
77

Szomorú párhuzam, ha arra a stiláris (tudatos?, tudatalatti?) megfelelésre gondolunk, mely több mint egy évszázada így él a magyarul olvasók emlékezetében r
„Kísértet járja be E u r ó p á t . . . " Az a „kísértet" a nagy többségnek a szabadulás
ígérete volt, Montana viszont a másik véglet, a nincs visszaút.
Ez a mondatnyi villanás fényt vet a Képzelt riport bonyolult gondolati-stiláris
rétegeire. Idézzünk csak egyetlen képsort, a kisregény első lapjairól. József Montána
felé haladó autójára különös felhők vetnek árnyékot. „Hol szétszaggatták az ég tengerét, hol épp csak bepettyezték, hol olyan áradással zúdultak rá, hogy árnyékuk,
ameddig a szem ellátott, az egész síkságot befullasztotta." Felhők? Madarak. Egy
régi Déry-versből térnek vissza, noha a világ ma inkább Hitchkock filmjéből ismeri
őket. A gyökerek azonban mélyebbre nyúlnak: „Mondják, hogy Ninive pusztulásakor akkora madárrajok vonultak az elítélt város fölé, hogy elsötétítették a napot."
De a végtelen autósor közelebbi (ebben az ú j ellenutópiában eserévnyire távolított)
asszociációkat is kivált: „A kipufogók sűrű benzingőzében egy gyalogos gyerek vagy
kutya megfulladt volna, mint -ezer évvel ezelőtt a zsidók és cigányok a hitleri autóbuszokban, melyeknek kipufogó csövét a kocsik belsejébe vezették föl." E sokféle
motívum mégis csupán közbeékelés, amely nem zavarja a „riport" természetes
menetét.
Déry „riportjának" természetes menete persze nem azonos az idézőjel nélküli
riportéval: noha kerek történetet kapunk, szabályos, realista indítással és zárással,
a két szélső pont között rendhagyó, furcsa struktúráját találjuk monológoknak é s
párbeszédeknek. Az autóra felkérezkedő fiú és József közötti beszélgetés még „normális" párbeszédnek indul, de nemsokára már József Józseffel „beszélget", m a j d a z
országúton autója elé kerülő óriáskígyóval, hogy aztán a kérdések és válaszok
külön-külön struktúrái is felbomoljanak, egymásba ömöljenek, a mondatok szintagmákra, szavakra essenek szét, amikor pedig alanyi és állítmányi rész együtt is m a rad, a gondolatjelek cserélik fel jól megszokott helyüket. („— Nem — mondta József
— bírom."; „— Kivel szökött — kérdezte Manuel — meg?"; „— Lehet, hogy —
mondta József — előlem.") A Iátszatpárbeszédek, melyekből hiányzik az egyik fél,
a meghallgató, a hallgatóság, monoton elbeszéléssé állnak össze. A monotóniát, az
automatizmusok eluralkodását Déry telibe találó stiláris ellenszépségekkel hangsúlyozza. (Például: „— Nem, Renét csak itt ismertük meg, mondta Marianne —
mondta József. — Reggel óta, mondta Marianne, amióta megismertük, ez m á r a
második adagja, mondta. Persze, innét már csak egy lépés az intravénásig, tudjuk,
mondta.") Helyenként felélénkül, pattogóbbá válik az elbeszélés ritmusa, rendőrségi
kihallgatásfoszlányok ékelődnek be a történetbe, a „beszélgetésbe"; később a kihallgató s a bíró mi magunk leszünk — a bűnügyi részletekről a lélektaniakra és
társadalmiakra terelődik így a figyelem.
Nyugtalanító „képzelt riportját" az író nem muszájoptimizmussal, á m olvasói
lelkiismeretünket, erkölcsi igényeinket valamiképpen mégis kibékíteni akaró fináléval rekeszti be: „De voltunk néhányan, talán hatvanan-nyolcvanan a háromszázezerből, akik elhatároztuk, hogy eltakarítjuk az égig bűzlő szemetet; addig n e m
megyünk haza, amíg be nem gyógyítjuk a föld sebeit, ahogy egyikük mondta." Vagy
¿alán ez az arány újabb groteszk fintor volna?
Ebben a lezáratlan bizonytalanságban nagy és jellemző alkotás a próza ú j ú t j a i t
kutató Képzelt riport. (Szépirodalmi,
lyti.j
KANTOR L A J O S

78

Molnár Zoltán: Búcsú a Jóistentől
Molnár Zoltán válogatott elbeszéléskötetében 1952 jelzi a legkorábbi, 1970 a legutolsó írást. Csaknem két évtized novellatermésének legjavát tartalmazza tehát a>
könyv, s ha azt mondjuk, hogy az évről évre sorjázó írásokban felszabadulás utáni,
történelmünk, életünk alakulásának legfontosabb mozzanatait, tendenciáját, problémáit és vívmányait láthatjuk viszont, követhetjük nyomon, ezzel Molnár Zoltán l e g szembetűnőbb és legjellemzőbb írói tulajdonságára mutattunk rá. Arra a feltétlen
valóságtiszteletre, ami nemcsak tematikailag és eszmeileg, de formai tekintetben is-,
következetesen jellemzi.
Kötetében nincs olyan írás, ami problematikáját nézve a szó legszorosabb értelmében ne lenne közérdekű valamilyen módon. Már pusztán főbb témáinak felsorolása is illusztrálja ezt: háború, munkásélet, a termelőszövetkezetek létének, nemlétének kérdése 1953—56 között, családi és magánéleti erkölcs, ill. társadalmi-közéleti
etika a gyűjtőszférája csaknem valamennyi írásának.
1956 előtti elbeszéléseiben ugyan nemegyszer megtalálható az idillizáló, operettszerű konfliktusmegoldás (Kilakoltatás, Vasárnap, Kerítés. Azután már csak egy
ilyen műve van, az Egy asszony meg egy város), de a Negyvennégy
szeptembere
mindenképpen tisztes színvonalú írás, a Szegény ember pedig kiemelkedően szép
alkotás, felszabadulás utáni novellairodalmunk legjobbjai közé tartozik. Ez, és mellette az ekkori évek másik nagyon nívós novellája, A roham jól mutatja MolnárZoltán legnagyobb írói erényeit, túl a már említett valóságérzékenységen: mindenekelőtt karakterteremtő erejét, azután — s ez a két dolog szorosan összefügg — az
alakok és helyzetek szigorú belső logikájában való írói gondolkodás és megjelenítés,
képességét, az egyszerűségében is nagyon hatásos és árnyalt nyelvi-stiláris j e l l e m zést, megformálást.
Molnár Zoltánnak van jó néhány feledhetetlen emberalakja. Szándékosan nem
használtuk a „hős", „novellahős" kifejezést, mert önmagukban véve nincs semmi
különlegesség bennük, valamennyien közönséges, mindennapi kisemberek, ám éppen
az ilyen szürke szereplőknek művészileg kitüntetetté emelése bizonyítja legjobbanaz író jellemformáló kvalitásait. A Szegény ember Dobos Jóska bácsiján kívül ilyenpl. a Vénlány Ilonkája, az Ordas és Aranykalász Visnyei Gábora, s aki neki lélekben-sorsban közeli rokon: a Búcsú a Jóistentől Tőzsér Imréje. Ilonka, aki fittyet*
hányva termelési értekezletre, konvenciókra és munkatársainak véleményére, legszűkebb magánéletében is következetesen — de éppen ezért egyoldalúan — megvalósítja a másokért élést, az antiegoizmust, akinek önzése abban merül ki, hogy mindig
legyen mellette valaki, akit gondozni és tartani kell; Visnyei-Ordas (s majdnem
ugyanígy Tőzsér Imre), aki mindaddig élen jár a felszabadulás utáni ú j paraszti
élet megteremtésében — ha kell, verekszik is érte a reakciósokkal vagy agyonverés
ígéretével elkergeti földjéről az uraságot —, míg juttatott nyolc hold földjén szép
gazdaságot nem teremt, de azután nem létezik számára se a párt, se a különféle
bizottságok, melyeknek azelőtt tagja volt. Magának élő ordas lesz, s még inkább az:
a tsz-ek megalakulása után. Ugyanilyen plasztikusan megformált Az első óra Balázsa, aki az egyszervolt történelmi órában átveszi az éppen akkor államosított gyár
igazgatását régi tulajdonosától.
Molnár Zoltán jó valóságlátásának tanúbizonysága, hogy az utóbbi évtizedben
írt műveinek középpontjába morális kérdések kerültek. Itt is van számos figyelemreméltó írása, pl. a címben is jelzett problematikát tömören és frappánsan megjelenítő
Miért nem nősül, fiatalember? és Miért válik, fiatalember?, vagy mai életünk egyikleglényegesebb kérdését, a 20—25 évvel ezelőtti forradalmiság és a mai forradalmiság viszonyát boncolgató A látogató és a Búcsú a Jóistentől című elbeszélések. Ez
utóbbiban özvegy Fülekiné, aki annak idején férjével együtt a kisszámú tsz-alakító egyike volt, elesettségében elmegy szalmáért könyörögni ahhoz a tsz-brigádvezetőhöz,
aki előzetesen nagyon sokáig a termelőszövetkezet esküdt ellensége maradt. Mire az
79*

"áttörés nehezén túljutottak, az alapítók megöregedtek és a hasznos m u n k a szempontjából alig jöhettek számításba. Közben a m u n k á j u k árán életre kapott termelőszövetkezetbe beléptek sokan mások — így a szóban forgó brigádvezető is —, akik
.-szakértelmükkel tényleg „európai színvonalra" emelték a gazdaságot. Mégis: hogyan
viszonyulnak egymáshoz Fülekiék és a brigádvezető érdemei? Megfelelő arány-e a
.szalmakunyerálás az egyik oldalon, a meggyszínű Renault a másikon? Húsba vágó
probléma, mint ahogy A látogatóé is: két jó barát közül az egyik mindig ott vállal
munkát, ahol legnagyobb szükség van rá, ahol a legtöbbet-tud használni — még h a
-ez számára bizonyos áldozatokkal jár is —; a másik megelégszik a megteremtett
.kényelmes jóléttel és nyugodt, biztonságos munkájával, azzal biztatva magát, hogy
•ez ma a „korszerű életeszmény", és így is ugyanazért a közös célért dolgozik, mint
barátja. Felesége azonban nekiszegezi a kérdést: „De ha ilyen különbözőek az utak,
-vajon a c é l . . . ugyanaz-e még?"
Nem kell bizonygatni, mennyire aktuális és lényeges problémák ezek, s a velük
-és hasonlókkal való szembenézés sok jót ígér Molnár Zoltán további írói pályájára
-is. Ugyanakkor azonban éppen az etikai tárgyú írások m u t a t j á k meg legjobban,
hogy a gondolati elvonatkoztatás már kevésbé erős oldala. Ha sikerül helyzetekben
-és jellemekben megragadnia és kifejtenie mondandóját, a szó igazi értelmében vett
-összetett gondolatiság is ott van művei mélyén, de h a nem találja meg a megjelenítésnek ezt a szálát, írásai didaktikusakká és illusztratívakká lesznek, mint pl. az
1967—70 között írt rövid, karcolatszerű novellák jó néhányában (Böce, Fiú a kapuban, Hang, Komoly dolog). A nem kellő gondolati mélység az előbb részletezett s
egyébként jó és izgalmas A látogatóra és a Búcsú a Jóistentölre is rányomja bélyegét: a vége felé megtörnek az elbeszélések, mert amikor a nagyszerű előkészítés
után a legizgalmasabb problémákhoz és az íróilag legfontosabb részekhez érne, n e m
bontakoztatja ki teljes szélességben a potenciálisan adott konfliktusokat, h a n e m
félbehagyja a felívelést, s ezzel kiaknázatlanul maradnak a témában rejlő gondolatibb összefüggések, az olvasóban pedig némi hiányérzet támad.
Molnár Zoltán ahhoz az írói nemzedékhez tartozik, amelyet a háború eszméltetett rá a valóságra, s ettől azóta se szakadt el, a valóságra való figyelés mindig
legfőbb írói parancsa maradt. Nemcsak elbeszéléseiben, hanem másik sikeres m ű f a j á b a n , regényeiben is. Talán éppen ez az egyszerű természetesség az oka, hogy
¡munkássága — véleményem szerint — mindeddig nem keltett olyan figyelmet és
-érdeklődést, mint amilyent megérdemelne. Semmilyen szempontból n e m hivalkodó
és a rikító színeket kedvelő író, egyszerűsége és természetessége mögött azonban
tartalmas írói tevékenység van, akinek már eddigi életműve is komoly értéket
jelent. (Szépirodalmi, 1971.)
VÖRÖS LÁSZLÓ

Kristó Nagy István: Regények, drámák, remények
Amíg lesznek utak, útvesztők s tétován tájékozódó utasok, kellenek a tapasztalt,
jó kalauzok is. Irodalomról, könyvekről szólva az „utak" helyett manapság inkább
a „dzsungel" szókép jelezhetné pontosabban a valóságot, hiszen a térben összezsugorodott, de a nyomdai kapacitásban határtalanul meggazdagodott világon könyvfolyamok áradnak, s az olvasók reménytelenül, tanácstalanul kapkodják a fejüket. A választás, a kiválasztás, a helyre tenni segítő ítélet sosem volt még fontosabb — és
nehezebb. Mindez eleve biztosítja, hogy egy olyanfajta vállalkozást, mint a Kristó
Nagy Istváné, az olvasóközönség nagyobbik felének irányt kereső igénye sürgessen
tető alá hozni. A szerző, aki „az élő világirodalom" áttekintésére csábít bennünket,
80

megbízható, a terepet kitűnően ismerő, a kipróbált ösvényeket is egyéni felderítéssel ellenőrző kalauz. Könyvét ugyan illő és nemes szerénységgel „csupán olvasmányélmények regisztrálásának" nevezi, ám az olvasó csakhamar rájön, hogy ciceronejának nemcsak élményei vannak, hanem nézőpontjai, esztétikája, ideológiája, kiforrott,
szilárd, sőt sokszor kemény ítéletei is. S hogy e tartózkodó szerénység nem a cél
kisebbítése, csupán illem, elárulja a serkentő példákra hivatkozás is: Szerb Antal
Hétköznapok és csodák című könyve, Bálint György, Gyergyai Albert és Németh
László esszéi ihlették, bátorították az írót a feladat folytatására, „a teljes irodalmi
horizont" áttekintésére. Amilyen vonzó a feladat csábítása, olyan riasztóak a nehézségei. Ember kell hozzá és idő. Kristó Nagy István „lektorként tallózott a világirodalomban, évtizedek kutató-kereső tevékenysége közben alakult ki e könyv
anyaga". Ez még eddig csak az, amit helyzeti előnynek szokás nevezni. Ismerni kell
a kínálatot, könyvek ezreit (s nyelveket!), hogy a rostában benn maradjon az a pár
száz, amiről írni, tudósítani, tájékoztatni, amit jó lelkiismerettel ajánlani kell és
érdemes. A szerzőnek mindent inkább a szemére lehetne vetni, mint a tájékozatlanságot. Ismeretei bőségesek, átfogják az erdő egészét s benne az egyes fákat is. Pedig
az olvasó érzi, hogy nem is mond el mindent, amit tud: utalásai mögött le nem írt
könyvélmények, kritikák sejlenek; sokszor visszafogó ökonómiával csak megemlít,
neveket sorjáztat (ilyenkor néha csillogni is szeret: nem ritkák a 10—15 nevet előbugyogtató fölsorolások). Az ismeretek gazdagságánál azonban fontosabb az ítélőképesség megbízhatósága, az ízlés dialektikája: kiforrottság és fogékonyság. Az értékelés mérés, a mérés összehasonlítás, s Kristó Nagynak láthatóan van mihez hasonlítania a sorra vett könyveket, a tartalmakat, a formákat, a minőségeket, a tehetségeket. Legfőbb erénye tán épp az ízlés érzékenysége, a gyorsan felmérő, biztos,
tudós-hideg pillantás. A művekhez nem a sznob hódoló-lihegő alázatával, hanem az
adornói értelemben vett „szakértő" röntgentechnikájú magabiztosságával nyúl hozzá.
Természetes, hogy az általa megrajzolt körkép még horizontálisan sem lehet
teljes, nem zárhatja bele a körbe az élő világirodalom egészét, hisz — mint a szerző
maga mondja — „nem szól a távol-keleti, az afrikai s más, gyarmati sorból nemrég
fölszabadult népek élő irodalmáról", de nem lehet teljes vertikálisan sem: a félkörbe
beleeső nemzeti irodalmak vagy az egyes írók műveinek ismertetésében. A teljességet azonban nyilván senki sem fogja számon kérni egyetlen írótól. A szerző a Lajtától indul el, az osztrákokon kezdi, hogy aztán táguló körökkel fogja be szomszéd
népeink, a Balkán és Közel-Kelet, Itália, Franciaország, Spanyolország, Dél- és
Észak-Amerika, Anglia, az észak- és nyugat-európai kis országok, majd végül a
Szovjetunió élő irodalmát. A terület térben is óriási, s félelmetesen hatalmas az
anyag gazdagsága is. Jól kell hát működnie a szelektáló tudatnak. Így is több mint
százhúsz (!) író egy-két könyvéről kapunk eltérő terjedelmű, de színvonalában egyenletes tudósítást, néhány szerzőről alapos tanulmányt (a legkitűnőbbet Faulknerről).
Egyrészt a szerző megkülönböztetett érdeklődéséből, másrészt az angol nyelvterület irodalmi gazdagságából következik, hogy az arányok Észak-Amerika és Anglia íróinak kedveznek, ezért azonban bőségesen kárpótol az a szolgálat, amit Kristó
Nagy a szomszédos „tejtestvér"-népek íróinak megismertetése érdekében tesz. Kár,
hogy a jószolgálat buzgalma túlzásokra is ragadja. A szomszédos irodalmakról szóló
bevezető tanulmányában a mulasztásokat pótolni igyekvő lojalitás sajátos illojalitást
szül: „ . . . ezeknek az országoknak a két háború közötti irodalma egészében demokratikusabb, haladóbb, mint a miénk, és több szín, több árnyalat, több irányzat érvényesülhet egymás mellett." Az efféle álösszehasonlító általánosítások nemcsak azért
bántóak, mert módszertanilag is hibásak (tételét deduktíve vezeti le a társadalmipolitikai viszonyokból), hanem azért is, mert éppen megalapozatlanságuk miatt igazságtalanok. Ugyanennek a lojáliskodó illojalitásnak a lólába lóg ki a Krleza—
Németh párhuzamból is: „a mi íróink társadalomkritikája óvatosabb volt" (??). Némethre gondoljunk, Illyésre, Veresre, Darvasra vagy Herczegre, Harsányira? Általában megfigyelhetjük, hogy a szerző akkor bizonytalanodik el, ha az irodalomelmélet,
az általánosságok jégpályáján próbál körözni, ha neorealizmusról, kis- és nagyregényről, modernségről, szocialista realizmusról értekezik. Ilyenkor gyakran beleesik a
g Tiszatál

81

spekulatív konstrukciók, deduktív bizonyítások, hibás általánosítások vermébe. M i helyt művekről beszél, biztosan áll a lábán: nagy olvasottsága, irodalmi műveltsége,
biztos ítélőképessége jóvoltából könnyen a „helyükre" t u d j a tenni az írókat, m ű v e ket; ismeri a rokonjelenségeket, a század formaarzenálját; gyorsan rátapint, k i kitől
mit tanult el, mi benne az eredeti. Nem ismer presztízst, a név nála még n e m igazolja a művet: ezt minden esetben tapasztalhatjuk, ha egy író több művéről is í r
(például Heym, Giono, Mailer, Wilder, Steinbeck esetében). Ha életrajzi tényeket isközöl, nagyszerű érzékkel t u d j a kiválasztani az érdekeset, a fontosat és jellemzőt.
Megtudjuk, hogyan találkozott a gyermek Kemal Bartókkal, hogy olvasták petróleumlámpánál az író könyvét a török parasztok, hogyan kezdte el Jüan Goytisolohétéves korában az írást a polgárháború alatt egy katalán faluban —• versenyben
két fivérével; hogy hódította meg Faulkner tervszerűen a közönséget „a legszörnyűbb mesével, amit csak ki tudott gondolni"; mit tanult meg Russell K í n á b a n stb.
Ezek a részek hozzák be az élet szagát és ízeit. Ezekre az ízekre annál is inkább
szükség van, mert más tekintetben Kristó Nagy sokszor bizony a kategóriák b ű v ö letébe esik, s ilyenkor a kapálózni nem tudó író könnyen bekerül a zsákba, r a j t a
a cédula: „baloldali", „jobboldali", „félfasiszta", „polgári humanista"; a regényhős
meg „pozitív" (sőt „legpozitívabb"), „negatív" lesz, sőt olyan is van, aki „a történelem szemétdombjára" kerül. E stíluselemek el is árulják a szerző gyengéjét: az
iránytű par excellence politikai beállítását. Félő, hogy az író abban a leggyengébb,
amire a Szerb Antal könyvével való szerény, de önkéntes párhuzamba állításkor oly
büszke: a marxista megközelítésben. Aligha lehet meg nem erősíteni azt az aggodalmát, hogy „a megtalált módszer öröme itt-ott m a j d túlzásokra vagy vulgarizálásra
ragadja"...
A kétségtelenül föllelhető túlzásokat helyrebillenti a tüzetes elemzések fölényes:
biztonsága, az érték biztos felismerésének képessége, a gyengeségekre rögtön jelző
ízlésszeizmográf. (Magvető, 1971.)
FÖLDESI FERENC

Két gyűjtemény
a jugoszláviai magyar népköltészetből
Igaza van Bori Imrének, amint könyvének bevezető soraiban „ismeretlen i s m e rősnek" nevezi a jugoszláviai magyar népköltészetet. Ismerős, mert még ma is él,
akinek kapcsolata van faluval és mezővárossal, az találkozhatik vele. Ismeretlen —
mert valljuk be mindjárt önkritikusan —, méltatlanul úgy t u d j a a közvélemény,
hogy számottevő értékei nincsenek. Hogy mennyire igaztalan ez a vélekedés, azt
egyszerre két, 1971-ben megjelent kötet bizonyítja. Az egyik Penavin Olga gyűjtése,
a Jugoszláviai magyar népmesék, a budapesti Akadémiai Kiadó gondozásában, az:
Ortutay Gyula szerkesztette nagy múltú Űj Magyar Népköltési Gyűjtemény tizenhatodik darabjaként látott napvilágot. A másikat az újvidéki Forum adta ki Bori
Imre összeállításában, Idő, idő tavaszidő címmel népköltési antológia. A két kötetet
tárgya kapcsolja össze, különben más-más céllal készültek. A Penavin Olgáé t u d o mányos folklór-szövegközlés, a Bori Imréé — jellegéből következtethetően úgy t e t szik — ismeretterjesztő kiadvány és iskolai segédkönyv.
Hasztalan lenne a jugoszláviai magyar népköltészet kapcsán valamiféle önállófolklorisztikai egységre gondolni. Nem is kísérleteznek a szerzők ilyen feltevéssel,
82

mivel azonban mindkettőjük műve antológia, tudatosul bennük — különösen Boriban — az a néptörténeti tény, hogy a jugoszláviai magyarságban kontinuus csoportokkal vagy telepítések eredményeként szinte az egész magyarság képviselve van.
Az Őrség a fenyvesek védelmében, a Drávaszög és Szlavónia ősi falvai a mocsarak
közt vészelték át a hódoltságot. Az utóbbiakra úgy is tekinthetünk, mint a középkorban gazdagon virágzó Dél-Magyarország kevés számú életben maradt hírmondóira. A Bácska és Bánság termékeny síkságára pedig palóc-, kun-, sárközi és székelymagyar egyaránt érkezett, hogy ismét kultúrtájjá változtassa. Amint ezeknek
az időben és térben oly távol eső néprajzi csoportoknak a dalai, balladái és meséi
egymás mellé sorakoznak, akkor döbben rá az olvasó, hogy sokféleségében is milyen
egységes a magyar népköltészet, mennyire általános érvényű belső törvényei vannak.
A két könyv közül a Bori Imréé lep meg inkább. Nemcsak iskolai és ismeretterjesztő kiadvány, több annál, felfedező út. A bevezető hitet tesz a népi műveltség
fontossága mellett: „ . . . de fogadjuk és ismerjük meg végre ezt a másik, »paraszti«
kultúrát, amely nélkül a legmagasabb rangú és rendű modern kultúra sem létezhet." Ezután rövid néptörténeti áttekintés következik, melynek őstörténeti és középkori utalásait és idézeteit jól tette volna, h a jobban megrostálja és óvatosabban kezeli a szerző. Majd a gyűjtések és a gyűjtők számbavétele olvasható, a becskereki
töredék lejegyzőjétől, az 1520 t á j á n élt Pominóczky Fülöp szerzetestől a ma élőkig.
Kálmány Lajosé a legtöbb érdem ebben a sorban. Az ő klasszikus gyűjtései a kötet
gerincét alkotják. Bori Imre már korábban megjelent szövegeket válogatott össze és
helyezett az olvasó asztalára. Többnyire lírai dalokat és meséket, kevesebb balladát
— köztük egy-egy ritkábbat —, gyermekdalokat, játékokat. Tartalmaz a. gyűjtemény lakodalmi énekeket, siratókat, betlehemest, Gergely-járási köszöntőt is.
A mellékelt bibliográfiára tekintve úgy véljük, talán még változatosabbra sikerülhetett volna a válogatás, hiszen több jeles m ű f a j hiányzik, pl. a monda, az anekdota és a tréfa, melyek a mesék közé bújva egy-egy darabbal képviseltetik magukat
csupán. Elégedetlenségünket azonban elnyomja a szövegek tartalmi gazdagsága, nyelvi
szépsége és a vállalkozás úttörő volta.
Penavin Olga tizenöt esztendőn keresztül végzett nyelvészeti kutatások során
felvett magnetofonos mesegyűjtéséből vaskos kötetnyit tett közzé. Ez a gyűjtemény
is kiterjeszkedik a jugoszláviai magyarság minden jelentős csoportjára. Beszéljenek
a számok! A 211 szöveget nem kevesebb mint 108 adatközlőtől 39 helységben gyűjtötte. A szövegek hív másai az eredeti elbeszélésnek, a modern folklorisztika szabályai szerint semmit sem változtattak rajtuk a lejegyzők. Többségük tündérmese, de
kisebb számban tréfák, novellamesék, állatmesék és rátótiádák is találhatók a kötetben. Penavin Olga nyelvészeti kutatásai „másodlagos termékének" nevezi a gyűjteményt. A bevezetésben röviden beszámol a gyűjtés történetéről és módszeréről.
Szót ejt a mesemondás szokásairól, alkalmairól, a közönségéről és a mesemondókról
is. Meg kell azonban mondanunk, hogy mind az érdeklődő olvasóban, mind a szakemberben hiányérzet marad a bevezető elolvasása után. Kevésnek és túlságosan
általánosnak tartjuk, amit elmond munkájáról. Akinek olyan óriási terepismerete
van mint neki, a kötet különben erről tanúskodik, annak többet kellett volna mondania a mesék és a mesélés életéről, a mesemondók egyéniségéről. A gyűjtemény
természetesen így is nagyon fontos és értékes mű, egyedülálló kezdeményezés a magyar folklorisztika történetében. Egyidejűleg eljutott a legifjabb meseszerető közönséghez is. A nyers szövegekből huszonhetet Jékely Zoltán mesélt el a gyermekeknek. A Móra és a Forum kiadók jelentették meg Szélördög címmel 15 800 példányban (Bp.—Üjvidék, 1971.).
A tudománynak és az ismeretterjesztésnek bőven maradtak még adósságai a
jugoszláviai magyar népi műveltséggel szemben, de most két hasznos könyvet, figyelemre méltó teljesítményt mondhat magáénak. Penavin Olga a nyelvjáráskutatás,
Bori Imre az irodalomtudomány területéről „kirándultak" a folklórba. S ezek a
kirándulások szép és értékes eredményeket hoztak. Az „ismeretlen ismerőssel" való
első találkozások jól sikerültek. Szükség van ezekre a könyvekre a magyar kultúra
6*

83

teljesebb ismeretéért, s ahogy Bori Imre mondja messzebbre is tekintve: „Nem elszigetelt életű volt egyetlen nép sem: leginkább vegyes lakosságú falvakban és u r a dalmakban éltek, és sorsuk is éppen ezért közös volt. S közös ma is, amikor a jugoszláviai magyarság népköltészetének kincseiből válogatunk: közös soriunk szól m i n den szóban — magyar nyelven ízlésünk, látásunk, ritmusvilágunk, képzeletünk megszabta módon."
KÖSA LÁSZLÓ

TÉKA
BOLDIZSÁR IVÁN:
A FILOZÓFUS
OROSZLÁN
Az Élet és Irodalom, egyik 1969-beli
számának utolsó lapján Katona Éva
kérdéseire válaszolva Boldizsár Iván a
következőket mondta: „Hírt akarok
adni a hazai olvasónak a nagyvilág
vezérlő eszméiről, válságairól és reménységeiről, s ugyanakkor a változó
magyar társadalom helyét keresem
Európa szellemi térképén. Ehhez hozzáteszem, hogy külföldi útjaimon megfordítom szerepemet: a hazáról adok
hírt a nagyvilágnak."
Szavait látszik igazolni legutóbbi kötete is, A filozófus oroszlán. A válogatásban az útirajztól a tudományos
világ legapróbb rezdüléséig; a társadalmi kérdésekkel foglalkozó tanulmánytól a lírai emlékezésig vagy eszszéig szinte minden békésen megfér.
Könyve első részének írásai valódi,
vérbeli útinaplórészletek, az olvasó
rengeteg adatot ismer meg Olaszországról, Németországról, Angliáról, de
ezeken az adatokon túl egy örökösen
vitatkozó közéleti személyiség élettapasztalattal teli, kedvesen bölcselkedő,
szellemes fordulatokkal megírt soraiból
ezeknek az országoknak a költészetéről, művészetéről; lakóinak gondolkodásáról, mindennapi életéről olvashatunk elsősorban, ugyanakkor történelmi, nemegyszer akár matematikai, sőt
régészeti ismeretekre tehetünk szert.
84

Kötetének a Második valóság cím
alatti írásai talán folytatásai,. hasznos,
gondolatgazdag kiegészítései az ÉS h a sábjain írottaknak: A
kommunikációs
forradalom, Ü j reneszánsz
címűeknek.
Írásai könnyedek, szellemesek — a
gondolatok között a szavak játékával
is incselkedő író tollának azonban n e m
ezek a legnagyobb erényei, h a n e m az,
hogy sorainak legélénkebb, leginkább
élő, gondolkodásra késztető örökösen
felbukkanó problémái — a nemzeti önvizsgálat, a helykeresés; helyünk a világban, Európában, visszhangunk a
szomszédos vagy távoli országokban.
(Külön érdeklődésre tarthat számot a
Magyarok és németek: egy
történelmi
Hassliebe című munkája.)
S éppen ez teszi rendkívül izgalmassá ezeket az írásokat — melyeknek
nagy része külföldi lapokban, folyóiratokban látott napvilágot —, hogy az
általunk már jól ismert, átélt; sokat
vagy kevésbé vitatott problémákat a
külföldi olvasó számára bemutatott
összefüggésben és elemzésben olvashatjuk.
Könyvére, akárcsak korábbi írásaira
a józan mérlegelés, a helyes értékelés,
a hazai értékek, velük együtt a problémák meglátása, a megoldásuk érdekében való vitatása, az erre való nevelés jellemző — s ezáltal válik olvasásra feltétlenül érdemessé —, h a helyenként az ismétlései le is lassítják,
kissé nehézkessé teszik is — a „magyar kultúra utazó diplomatájának"
könyvét. (Szépirodalmi,
1971.)

KOLOZSVÁRI GRANDPIERRE
DRÁMA FÉLVÁLLRÓL

EMIL:

Grandpierre két legutóbbi regényének — Változatok hegedűre és Dráma
félvállról —, melyek együtt, egy kötetben jelentek meg — hasonló a témája, problematikája. A kiútkeresés,
az ember magánya, a választás, a tehetség és középszerűség, a dilettantizmus és tehetség viszonyának kérdései.
Kolozsvári Grandpierre problémakereső író. Megvan az a képessége, hogy
egészen pontos különbséget tegyen a
beszélőknek nemcsak a hangneme, de
még a hangórnyalata között is. Mindennapi életünk pontos leírására adhatna ez lehetőséget, ebben a két regényben azonban — úgy látszik, beérte
az író képekkel, mindig azonos szituációkkal, hősei levegőjének megközelítésével.
Rendkívüli könnyedsége kétségtelenül erénye, magabiztossága vitathatatlan, de helyenként már-már teljesen
elkoptatja eleinte leleményesnek tűnő
fordulatait, humora így nehézkessé
válik.
Azt azonban el kell ismernünk, hogy
annak a világnak, melyben hőseit szerepelteti — tökéletes ismerője, s ezért
figurái nem lógnak ki környezetükből,
pontosan a helyükön vannak, de mindkét regényben szinte teljesen „mozdulatlanokká" merevednek —, hangjukat
ugyan minden egyszer eltalálja, de jellemzésük nem sikerül, kapcsolataikról
egyetlen esetben sem tud újat mondani.
A két regény között van azonban
érezhető különbség is: a
Változatok
hegedűre szerkezete jobb (modern keretbe szerkesztett, formált történet —
a regény hősei az orvost várják válaszával: megmenekül-e a regény főszereplője, az öngyilkos Renáta —, ez a
kezdő s a befejező kép is, s a két kép
között zajlik le a történet), ez a mű
sokkal gazdagabb problémákban is.
Ebből a szempontból a Dráma félvállról leredukáltabb, sémaszerűbb, ugyanakkor ennek az alakjai — a professzor,
Krisztina, és családja tagjai — jobban

motiváltak, szerencsésebben, részletesebben kidolgozottak — s ez teszi jobb
regénnyé az előzőnél. (Magvető, 1971.)

A

KESZI IMRE:
HALHATATLANSÁG
SZAMÁRFÜLEI

„A mai magyar irodalom jelesei közül senki sem alkalmasabb a feladatra:
megírni a század zenetörténetének regényét" — hirdetik a könyvvel együtt
egyidőben megjelent ismertetők. Nem
igazolásul, nem válaszképpen, de hadd
idézzem a Látogatóban című kötetből
Abody Béla sorait, a Keszi Imrével
folytatott interjú elé írott röntgenképet:
„ . . . Nyugtalanabb, mint valaha, kísérletezik, eszméi és művei szinte kacéran provokatívak, merészek. Lázas
gondolkodó és hibátlan fogalmazó. A
szakmában mindenki tudja, mekkora
író, az olvasók közül kevesen. Inkább
tisztelik, mint ismerik. Talányos, mindig tartogat meglepetést."
A halhatatlanság szamárfülei is meglepetés. Odaadással, szeretettel, rendkívüli intenzitással, lankadatlan kíváncsisággal olvastam.
A regény Lassú Tamás zeneszerző
önéletírása, Lassú Tamásé, aki h a j szolja a zenével, a zeneszerzőkkel, a
„nagyokkal" való ismeretséget — mint
ő maga mondja —, „skalpokat" szerez.
Miből született ez a regény?
A Babiloni vályog című korábbi kötetében írja a Kékszemű Bartók című
írásában: „Mi marad a cikkíróra? ö t letek, aperszük, kicsiny emlékezések, s
azoknak köre is egyre szűkül. A néhány találkozás gyér adalékai elfogynak, az élmény lassan szivárgó forrása
kiszikkad, egyre nehezebb összekaparni
a kevéske maradékot." S mégis, az élményből, az élményekből, a kevéske
maradékból születik meg ez a regény.
Lassú Tamáson, s az ő találkozásain,
sorain keresztül ismerkedünk meg a
20. század első felének zeneszerzőivel
— elsősorban is Bartókkal és Kodálylyal, a Schönberg-körrel, Hauerrel. Így
kerülnek közel hozzánk szokásaikról
85

hallva, szavaikat olvasva — a r ó l u k
szóló kedves anekdotizáló h a n g ú epizódokon keresztül — Szent Dávid m a sinisztája — Honegger, az ó r á k a t szenvedélyesen gyűjtő Sztravinszkij; t a n ú i
vagyunk Lassú T a m á s véletlen-furcsa
találkozásának Hindemithtel s a fiatal
Ernst Krenekkel.
S a találkozások közepette az író v é g i g j á r a t j a Lassú Tamással először a
zenével, m a j d a zeneszerzéssel való ismerkedés ú t j á t . Lassú T a m á s t mindig
a legfrissebb ismeretség befolyásolja
valamilyen i r á n y b a : eszerint kezd egyszer szimfóniát, m á s alkalommal éppen
operát írni, míg csak kudarcot n e m
vall.
A regény azonban nemcsak a 20. századi zenéről, zeneszerzőiről, de az á l taluk élt korról, az általuk átélt eseményekről, a korszak Párizsának, Bécsének, Berlinének, B u d a p e s t j é n e k a t moszférájáról próbál — sikerrel — k é pet, személyes ihletésű képet adni.
S ez a személyes ihletés teszi igazán
vonzóvá a regényt és a n n a k szereplőit,
m e r t mindazt, amit mi látunk, h a l l u n k
Lassú T a m á s segítségével, Keszi I m r e
élte meg.
A regény nem Keszi I m r e önéletírása mégsem, hiszen — m i n t egy k o r á b b i kötetéből m e g t u d j u k — ő Sztra-

86

vinszkijjal például B u d a p e s t e n t a l á l k o zott, Lassú T a m á s P á r i z s b a n b u k k a n
rá a zeneszerzőre, de a h a n g u l a t a , a
végső konklúziója m i n d k é t t a l á l k o z á s nak ugyanaz, s s z á m u n k r a az é l m é n y
fontos, s mi azt k a p j u k Keszi I m r é t ő l .
Ezáltal válik szinte s z á m u n k r a is
személyes é l m é n n y é h ő s ü n k első t a l á l kozása Bartókkal, a zongoraművésszel
a Rippl-Rónai-kiállításon, a h o l
egy
h a r m a d i k „nagy" — Móricz Z s i g m o n d
olvassa fel novelláit. Ezáltal lesznek
általunk is közelről l á t h a t ó v á a p e r zselő arcok a Nyugat O s v á t - j u b i l e u mán. Mi is csodáljuk Kodály t ü r e l m é t ,
módszerességét, pedagógiáját, „ t r ü k k jeit, érezzük Bartók k é z f o g á s á n a k m e legét, m e r t t u d j u k , az ezeket m e g e l e venítő írások-emlékezések
tanítványi
vallomások is egyben.
S ezért n e m h a t fucsán, i d e g e n ü l a
n a p j a i n k b a n szokatlan t e r j e d e l e m , a
zeneszerzők nemegyszer szinte egészen
aprólékos jellemzése, m e r t Keszi I m r e
sorai a legegyszerűbb eszközökkel í r ó d tak, közvetlenségük vonz b e n n ü n k e t .
Végig feszült, mégis k ö n n y e d e n f u t ó ,
izgalmasan lírai a bevezető soroktól
egészen a regény utolsó „ a k k o r d j á i g " .
(Zeneműkiadó,
1971.)
SZIGETI L A J O S

SZEGED ZENEI ÉLETÉNEK ISMERT SZEREPLŐJE: KARNAGY,
TANÁR, A MUZSIKA HÍVEINEK SZERVEZŐJE. ELSŐSORBAN
MÉGIS ZENESZERZŐ. EBBEN A MINŐSEGÉBEN KERESTÜK FÖL
KÉRDÉSEINKKEL.

— Milyennek
távolabb élőknek

ítéli meg a zeneszerző helyzetét ma Magyarországon?
milyen lehetőségeik
vannak az ország figyelmének

A

fővárostól
felkeltésére?

— Azt hiszem, nemcsak Magyarországon, h a n e m az egész világon jellemző t ü net, hogy a komoly zenét író szerző egy kicsit elszigetelődött. A rohanás, az időhiány, a hírközlő eszközök szórakoztatózenei dömpingje, s ugyanekkor a komoly
zenei nyelvújítások, kísérletezések, a teljes koncentrálást igénylő ú j m ű v e k néha
bizony tátongó űrt teremtettek a szerzők és a hallgatók között. Ráadásul minden
valamire való szerző önálló zenei nyelven beszél, m e r t nincs, s hovatovább n e m is
lehet szó egy zenei köznyelvről — a zenetörténet legalábbis az egyéniség egyre fokozódó jelentőségét bizonyítja —, arról n e m is szólva, hogy a m á r egyszer elmondott
gondolatok ú j r a megfogalmazása, éppen a tempó felgyorsulása miatt feleslegessé
vált. Ügyannyira, hogy a legnagyobbak, pl. Sztravinszkij számára m á r egy stílus,
egy kifejezési f o r m a nem is elegendő. Képes önmagát időről időre m e g ú j í t a n i —
nyilván egy belső kényszer következtében — úgy, hogy egy oroszos-népies stílustól
több állomáson át eljusson a punktualizmusig. Igaz — s ez a nagyság t i t k a — m i n den korszakában Sztravinszkij marad. Vagy itt van Bartók példája. Mennyire más
az első zongoraverseny, m i n t a második, a h a r m a d i k koncert letisztultságáról nem
is beszélve. Vagy a Mikrokozmosz sorozat egyes darabjai, amelyek szinte kivétel
87

nélkül más és más zenei rendet, stílust, problémakört mutatnak, a legegyszerűbb
népdalszerűtől kezdve a „logarléccel mérhető"-ig.
S hogy mit tehet, mit tesz a mai magyar zeneszerző? Keres, kutat, ki több, k i
kevesebb sikerrel. A számomra szimpatikusak megpróbálják a zeneszerző-technikai
eredményeket egy, a magyar népzenéből sarjadó műzene szolgálatába állítani —
tehát a bartóki utat folytatni —, mások pedig a külföldön éppen divatos irányzatokat, kísérletezéseket tartják követendő példának.
Hogy aztán a fővárostól távol élő zeneszerző mit tehet, nagyon nehéz kérdés.
Mindenesetre: ha van kitartása, h a képes éveken át töretlen hittel, akarattal, a
többszörös elszigeteltséggel nem törődve dolgozni, már tett valamit. Vagy — s úgy
látom, ez a tipikusabb eset — vidékre kerülve egy-két évig próbálkozik, aztán elfásulva abbahagyja az egészet. Mert hány tehetségnek induló muzsikust — s itt
előadókról is szólok — hallgattatott m á r el a vidék közönye, a lélekölő oda nem
figyelés, a kevés szereplési lehetőség, s mindenek fölött a fővárostól távol élőket
sújtó enyhe lekezelés. Mert vajon nem tragikus-e, hogy olyan zseniális zongoraművésznő, mint például Höchtl Margit, csak azok számára volt ismerős, akikkel egy
városban élt?! Budapestre kerülve akár világ csodája is lehetett volna. De úgy látszik, ez a fővárosi-vidéki kettősség már valami magyar átok. Vagy legalábbis olyan
örökölt betegség, amelyet még mindig nem sikerült gyógyítani. S ebben, azt hiszem,
elsősorban a fővárosi sajtó a hibás. Az a sajtó, amelyik elvileg országos igénnyel ír,
de a gyakorlatban nagyon is Budapest-központú. Csak ritka esetben, sokszor kiszámíthatatlan módon érzi feladatának, hogy vidéki művészi teljesítményekre is
figyelmet fordítson. Hányszor előfordult már, hogy egy ugyanolyan jellegű vállalkozás (pl. darab műsorra tűzése) a fővárosban országos szenzációszámba ment, s
amikor ez, néha még a budapestit megelőzve Szegeden történt, legfeljebb helyi
érdekesség maradt. De nem akarom az olvasót untatni a „vidék" vélt vagy jogos
sérelmeivel.
— Léteznek-e, s ha igen, hogyan értékeli ,a zeneszerzés szegedi
hagyományait,
volt-e, van-e aktív kapcsolat véleménye szerint a helyi alkotók és a közönség
között?
— Ügy gondolom, hogy hagyománynak, tehát bizonyos fokig kötelező erejű
örökségnek csak olyan művészet tekinthető, amely megszületése idején az adott terület (falu, város, táj) jellegzetességeit is hordozva volt képes egyéni, semmivel é s
senkivel össze nem téveszthető eredményt felmutatni. Ráadásul olyan eredményt,
amely az adott művészeti ág mércéjével mérve szakmailag korszerű, tehát nem provinciális próbálkozás. S ilyen hagyomány — bármennyire is f á j ezt leírnom — meggyőződésem szerint nincs. Mindössze két figyelemreméltóbb régebbi zeneszerző k o m pozícióival találkoztam. Király-König Péterével és Figedy-Fichtner Sándoréval. (Bízom abban, hogy Dankó Pista nótáival kapcsolatban nem kell magyarázkodnom.)
Figedy-Fichtner erős Erkel-hatás alatt komponált. Ez persze nem lenne baj, ha az
erkeli zene csak kiindulópont lett volna Fichtner munkásságában, ha ezen a talajon
sikerült volna egy attól végül is elütő, szakmai szempontból is megoldott életművet
létrehoznia. Sajnos, nem így történt. Legjobbnak tartott munkájában, az 1848 című
szimfonikus költeményében is sok a megoldatlan, már-már ügyetlen részlet, s r á adásul az erkeles hangvételű zene korántsem éri el az Erkel-művek színvonalát.
Egészen más Király-König Péter esete, ö t kitűnő mesternek tartom. Meggyőződésem, hogy a brahmsi romantikát követők között előkelő helyen áll, s hogy ugyanezeket a műveket valamelyik osztrák városban írva, publikálva, különösen német
ajkú területen, ma is szívesen játszott szerző lenne. Éppen ezért ha muzsikáját n e m
is, de szakmai felkészültségét s mindenek fölött azt a törhetetlen erőt, akaratot,
amellyel — s itt Fichtnerre is gondolok — Szeged zenéi életét szolgálta, követendő
példának tartom.
Hogy milyen a kapcsolat az itt élő alkotók és a közönség között? Űgy látom,
nem rosszabb, mint a fővárosban. Nekem legalábbis kellemes tapasztalataim vannak.
88

Más kérdés aztán, hogy ez a közönség eléggé kisszámú. Úgyannyira, hogy a r e n d szeres hangverseny-látogatókat egy-két év alatt arcról is megjegyezheti az ember.
— Mit javasolna tenni a komoly zene, különösen századunk zenéjének hatásosabb
propagálására, népszerűsítésére?
Ebből a szempontból látja-e értelmét a Szegeden-.,
évente hagyományosan megrendezendő mai magyar zene hetének?
— Rendkívül nehéz és húsba vágó kérdés. Már csak azért is, mert a megoldás;
nemcsak a muzsikusok gondja. Általános pedagógiai kérdésről, valami nagy-nagy
népművelési feladatról van itt szó. A megértetés, a megszerettetés szempontjából'
ugyanis — ha kisebb-nagyobb különbséggel is — ugyanabban a cipőben jár a modern képzőművészet, vers, film stb., mint a mai zene. S ha valaki egyszer megértette Bartókot, minden bizonnyal közelebb jutott Picassóhoz is, és viszont. Zenére
koncentrálva csak egy utat látok: színesíteni, gazdagítani a repertoárt, ritkábban
hallható szerzőket, műveket is játszani, de olyanokat, amelyek már magával a megszólaltatással is hatnak. Tehát nagy műveket. S mindenek fölött: jól játszani! Megfogni a hallgatót. Ez a jóelőadás-igény aztán százszorosan vonatkozik az ú j művekre..
Az ú j zene propagálását illetően nagyon komoly jelentőségűnek tartom az idénSzegeden megindult Mai magyar zene hete sorozat-tervezetet. Ha ez a sorozat csak:
öt-hat évig is, de rendszeresen visszatérő esemény lesz, egészen biztos, hogy h a t á rozott előrelépést eredményez majd az ú j zene megismeretése, megszerettetése területén. Különösen akkor, ha sikerül több zeneszerzővel (csak a legjobbak meghívásáról lehet szó) találkoznia személyesen is a szegedi közönségnek, és sikerül jó ismeretterjesztő előadásokat szerveznünk. A muzsikusokon kívül itt az ideihez h a s o n lóan továbbra is komoly feladat vár a városi tanács művelődésügyi
osztályára, a
Somogyi-könyvtár
zeneszobájára, a Bartók Béla Művelődési Központra, s mindazokra, akik — ha egy jóindulatú megjegyzéssel is (pl. sajtó)
előbbre kívánják juttatni a szegedi zenei élet ügyét.
— Mi a véleménye az operavitáról, pontosabban: válságban van-e az opera? Ezzel'
kapcsolatban milyen tanulságokat vont le magának A három vándor című operájá-nak szegedi
bemutatójából?
— Én nem hiszek az opera válságában. Véleményem szerint ugyanis az opera,
örök műfaj. (Most látom, hogy a tájékozott olvasó mosolyog, mondván: „De kérem,
az opera az 1500—1600-as évek fordulóján született Olaszországban, hogyan lehetnehát akkor örök?" Ez valóban igaz, de csak formailag.) Az „opera" ugyanis sokkal
régebbi eredetű. Tény, hogy az elnevezést az 1590-es években kapta, s ekkor fogalmazták meg tudatosan is az „új" m ű f a j szabályait, mégis az opera ősidőktől kezdve •
létező kifejezési forma. Mert vajon minek lehet értelmezni a reneszánsz pásztorjátékokat, a középkori passió játékokat, az ókori zsidó — kórusos, zenekaros, szólóénekes — extatikus templomi muzsikálást, a görög drámák zenés-táncos átszövését,,
a sumér teremtésmítosz recitálást, vagy a primitív varázslók, sámánok stb. önkívületi állapotban való üvöltözését, ha ném valami „primitív" operának? — a kínai,
indiai stb. több évezredes hagyománnyal rendelkező népi „operákról" nem is;
beszélve.
Véleményem szerint ugyanis az opera alapvető kritériuma az, hogy a szövegúgy felizzik, hogy elhagyva eredeti korlátait, a hangsúlyok, jelzők stb. végletes,
kiemelésével a hétköznapi beszéd éneklésbe csap át. Ilyen értelemben „operának"
tartom a magyar siratóasszonyok rögtönzéseit is, különösen abban az esetben, ha a-,
siratást „hivatásos" siratok végzik, tehát olyanok, akik tudatosan is képesek magukat ilyen feszült lelkiállapotba hajszolni. (Nyilvánvalóan itt a magyarázata annak,
hogy idegenek előtt nem szívesen rögtönöztek, hiszen egy kívülálló jelenléte éppen
ezt az „alámerülést" zavarta.)
Hogy aztán opera vita mégis van, más kérdés. Ennek kulcsát én magukban a>
konkrét darabokban látom: kevés még azoknak a modern műveknek a száma, ame89-

Tyeknél a „fehér izzás" feledtetni tudta volna velem a nyelvi újításokra való koncentrálást.
A három vándor című operámmal kapcsolatban annak idején a színházi műsorfüzetbe a következőket írtam: „Mit mondhatnék a darabról? Nagyon szeretem. Ügy
vagyok vele, mint az apa az első fiúgyermekével. Hiszen ez az első színpadi m u n kám, s az első olyan darab, amelynek dallam- és harmóniarendje csak az enyém.
Biztosan vannak kis operámnak gyengéi is, de hát melyik szülő ne látná gyermekének szeplőit is szépségtapaszoknak?" S hogy m a mit mondok? Az élet nagy a j á n dékának tartom, hogy ezt a darabot megírhattam Ha másért nem, azért, m e r t az
• első operát megírni a legnehezebb. Kegyetlenül nehéz. Ma már talán n e m is tudnám. S hogy mit tanultam? Nagyon sokat, s főleg sokfélét. Színpadismerettől kezdve
•az énekesek teherbíró képességén át a színházi mentalitásig, emberismeretig annyi
: mindent, hogy erről akár könyvet is tudnék írni. De legfontosabb tanulságom az
volt, hogy „van mit keresnem" ezen a területen, s ú j a b b - ú j a b b műveket kell írnom,
'hogy azok az elképzelések, amelyeket vallok, jól megoldottan napvilágot lássanak.
— Tudomásunk szerint ismét operán, a Móra-regényből
dolgozik. Milyen
elképzelésekkel?

készülő

Aranykoporsón

— Igen, dolgozom. Körülbelül egy év óta komponálom a zenét, azelőtt közel
:két évig törtem a fejemet a regény dramatizálásán. Ugyanis a szövegkönyvet is
magam készítettem el. Egyrészt azért, mert végső fokon csak én tudhatom, hogy
.milyen szövegekkel tudok megbirkózni, másrészt pedig, mert Szegeden nem találtam
olyan zenéhez is, színpadhoz is értő írót, akire közvetlen munkatársként számíthattam volna. Már csak azért sem, mivel ez a feladat írót nem is igen inspirálhatott, hiszen nem szövegírásról, hanem a Móra-szöveg „vágásáról", képekbe sűrítéséről volt szó. Természetesen sokat konzultáltam színházi szakemberekkel, rendezőkkel, karmesterekkel, s kikértem Móra Ferenc leányának, Vészits Endréné Móra Pan
kának a véleményét, hozzájárulását is. A darab természetesen teljes estét betöltő
háromfelvonásos opera lesz. Tíz képben, prológussal. Hogy a bemutatóra mikor kerül
sor, nem tudom. Még nagyon sokat kell addig dolgoznom. De meglesz, s itt lesz
-Szegeden.
— Köszönöm a Szerkesztőség megtisztelő kérdéseit.
— Köszönjük a válaszokat!

Két este a szegedi színházban
Mozgalmasan indult az idei naptári év Szeged zenei életében. Igaz, mind a filharmónia, mind az opera évadprogramjának felénél, sőt azon is túl jár, az igazi
csemege azonban január végére maradt. Ekkor mutatták be a színházban Verdi
Macbethjét, Szegeden először, s alig egy hónapra rá a filharmónia is szenzációval szolgált: a jugoszláviai turnéra Magyarországon átutazó Szvjatoszlav
Richtert, a világhírű szovjet zongoraművészt sikerült egyetlen koncertre, a szegedire
megnyernie. Richter zongoraestjét a rádió egyenesben közvetítette a Szegedi Nemzeti Színházból, ahol már készenlétben állt a televízió stábja is, hiszen a koncert
másnapján, február 17-én egy Szeged zenei életét bemutató élőszavas, riportszerű,
zenei betétekkel kiegészített összeállítás szerepelt a képernyőn. A Hangverseny
közjátékokkal ugyan nem váltotta be a hozzáfűzött reményeket — a szűk műsoridő és
az adás jellege lényegében kizárta a hangverseny lehetőségét, ráadásul a helyszíni
mikrofonok beállítása sem sikerült tökéletesen, így a zenekari hangzás egyenlőtlen.90

sége előnytelenül konferálta be országos nyilvánosság előtt a szegedi szimfonikusokat — a televíziós közvetítés tényének mégis örültünk. Ismerve a vidéken dolgozó
¡művészek „hátrányos helyzetét" tömegkommunikációnkban.
*

Mire ezen sorok az olvasó elé kerülnek, a szegedi operaegyüttes már javában
próbálja Massenet Manonját, netán a premier is lezajlott, mégis — többek között
éppen a Manón ürügyén — érdemes visszatérni Verdi viszonylag ritkán játszott
Macbethjének bemutatójára. Kiváltképp, hogy a zeneirodalomnak a Manonhoz és a
Macbethhez hasonló „aranytartalékai" a szegedi színházhoz hasonló körülmények
közepette működő társulatok repertoárján kuriózumnak számítanak, s hogy ennek
ellenére szegedi előadásaikat korántsem nevezhetjük egyedinek, ötletszerűnek, vitézi
próbának. Találkozásuk a szegedi opera törekvéseivel természetes, mondhatni: törvényszerű. Bemutatásuk igényét az együttes repertoárjának sokszínűsége, változatossága diktálta csakúgy, miként a Mozart-repertoár bővítéséhez is a szüntelenül
gazdagodó operajátszás követelménye szülte az Idomeneo-, vagy a keleti zenekultúráról való mélyebb tájékoztatáshoz a Szorocsinci vásár, az Igor herceg, a Prokofjev•operák •—• a mai kor ízlésének megismertetéséhez a Rózsalovag, a Mathis, a Danton,
az Ero és más darabok színrevitelét. Olyan művekét, melyek így együtt talán luxusmák tűnnek a mai magyar vidéki színház műsorlapján, ugyanakkor egy erős színházi kultúrközpont hatásos bizonyítékai.
A Macbeth premierjét megszavazó bizalom értékéből mit sem von le, hogy a
darab nem tartozik a Verdi-operák legelső vonalába, azok közé, melyeket gyakorta
újítanak fel Szegeden is. Az összevetés persze erősen relatív, a mértéket maga a
szerző húzta meg példátlanul nagyszabású életművével. Ám tovább kacérkodva a
hasonlításokkal, a Macbeth mint zenedrámai egység erősen magán viseli a konvencióktól szabadulni akaró komponista útkereséseit: zenetörténeti jelentősége a
megtalált egyéni hang első tanúságtételében merül ki, zenedrámai súlya elgyengül
a későbbi Shakespeare-adaptációk, az Otelló és a Falstaff mellett. Mert a lényegi
mozzanatok megfejtéséhez bármilyen készséggel kínálkozik fel a shakespeare-i dráma, az út legfeljebb az Otellónál és a Falstaffnál járható — a Macbethnél kevésbé.
Ehhez Shakespeare csupán a sztorit, a történés és a színhely, a 11. század Skóciájának sötét freskóját kölcsönzi — a jellemek következetes vonalvezetését, a tragikumban munkáló ösztönerők konfliktusát, a lélektani cselekvés logikáját alig. Igaz viszont, Verdi ad mást helyettük. Fordulatos, mozgalmas, dallamos zenét, abból a
hamisítatlan muzsikából előlegképpen, amely teljes fényében majd később pompázik. Lehetetlen a rokoni kapcsolatokat észre nem venni a Macbeth elpusztítására
szövetkező Macduff—Malcolm duett és a Don Carlos szabadság-kettőse, a Banquogyilkosságra settenkedő kórus és a Rigoletto bosszúját kihívó udvaroncok éneke, a
boszorkánybarlang és az Álarcosbál Ulrika-tanyája, de Macbeth és Jágó bővérű
zenével festett jelleme között is. A Ladynek viszont nincs párja az életműben, a
női gonoszság, a hatalomvágytól elvakított asszonyi szenvedély sehol sem lobog
ekkora tűzzel, lánggal mint itt. Így ez az opera igazi főszerepe, s forró sikerének
talán legjelentékenyebb tényezője, hogy ebben a kényes, nagy feladatokban támasztó szerepben találtuk a legjobb egyéni alakítást, Karikó Terézét. A hűvösebb
"Wagner- és átható Verdi-hősnők hiteles tolmácsolója drámai szopránjának ú j oldaláról tárulkozott fel, a nagy energiát emésztő szenvedélyes forték árnyékában maradt ereje kirajzolni a vértől megcsömörlött, összetört asszony lelki válságát, megfáradását is. Partnere, Littay Gyula Macbethje, csak olykor tudott lépést tartani
ekkora izzással, alakításából a színek szélesebb skálája hiányzott, a robusztus pillanatokat szürkébbek halványították el, bár alkatilag — s az opera néhány momentumában meggyőzően — övé a szerep. A későbbi előadásokon Horváth Eszter személyében ugyancsak nagyszerű Lady mutatkozott be, a szerepet Harmath Éva is
játszotta, s ú j címszereplővel is találkozott a publikum, Börcsök Istvánnal, aki a
Szegeden felnövő fiatal énekesek egyik legígéretesebb tehetsége. Gregor József Ban91

quo jellemzésében hiánytalanul utat engedett a Verdi-muzsikának, s hogy ezt tette,
nyert ügye volt, hiszen bársonyszínű, puha orgánuma — t u d j u k róla — egyenesen
kiutalja magának a bel canto stílusát. Vargha Róbert Macduff negyedik felvonásbeli áriájával aratott megérdemelt sikert, de tetszett T u r j á n Vilma D á m á j a és J u hász József (Malcolm) egészséges, friss tenorja is. A kisebb szerepekből Halmágyi
Mihályt emeljük ki.
Az operát Vaszy Viktor nagy hatású zenei vezetése fedezte fel a szegedi p u b likumnak. A karmesterről ma már alig tudunk ú j a t leírni, a társulat sikereiben k a matozó kivételes zenedrámai érzéke, mely a szerencsésen felkeresett és következetes
ansamble-kultúrával előadásra vitt művek sorozatával kényezteti el közönségünket,
ezúttal is értékes bemutatót eredményezett. Rendező társa, Versényi Ida — Sándor
Lajos sötét tónusú, komor hangulatú díszleteiben — a skóciai középkor mitikus
erőktől befolyásolt hatalmi szférájának pártvillongásait keltette fel a színpadon, az
előadást inkább Shakespeare királydrámáinak freskója felé mozdítva el.
*

Mint várható volt, a filharmónia rendkívüli (bérleten kívüli) koncertjének, Richter zongoraestjének
híre valóságos lavinát indított el a városban. A hangverseny
kezdete előtt jó órával jegyvadászok tömege gyűrűzött a színház bejáratánál, egyszeriben kiderült, a komoly zenének jóval tekintélyesebb tábora van Szegeden, mint
bárki gondolná, s hogy ennek a publikumnak sűrűbb mozgatására adottak a lehetőségek. Persze Richtert és a hozzá mérhető világnagyságokat nincs mód hetenként
idehozni, de talán ritkább rendszerességgel feltétlenül többet kaphatna Szeged, mint
amit a filharmónia évek óta szerényebb ajánlataival produkál. Az országos koncertélet tervezésének vidéki terítése azonban — régi nóta — a fővárosihoz képest meglehetősen előnytelen, aránytalan, a helyzet változásához egyelőre kevés reményünk
lehet. Maradjunk tehát ott, váratlan és kellemes ajándékba azért megkaptuk Szvjatoszlav Richtert; a Szegedi Nemzeti Színház természetesen zsúfolásig megtelt, s b á r
„kevés" jegyet hoztak forgalomba, éppen annyit, amennyi férőhellyel maximálisan
számolhattak — így is sokan rekedtek kívül. Akiknek viszont sikerült bejutniuk,
páratlan művészi élményben volt részük: az alig másfél óra ünnepi hangulatban
zajlott le, végigtombolta a közönség. Az est programja nem azt a démoni erejű
zongoristát ígérte, akiről ilyen és hasonló jelzőket olvashattunk mindenfelé. Ennek
a szerda estének programja a zene lírikusát hozta közénk Schubert poézisével, Mendelssohn intim „naplóköltészetévei" (Lieder ohne Worte), Chopin merengő nocturnejével, Debussy laza harmóniákban villódzó színeivel (Images I.). A mesterségbeli
tudás, amivel Richter képes behatolni a művek legrejtettebb titkaihoz, s természetes folyamatként felszínre hozza, bevilágítja azokat — lenyűgöző. Távol a fellengzős pátosztól, logikát közvetít a zenében, bámulatos érzelmi feszültséggel, sallangtalanul, tisztán. Ha máskor, másoknál szembetűnik a csillogó technika, a bravúr,
Richternél nem vesszük észre, vagy ha egy lélegzetelállító f u t a m láttán mégis, a
kifejezést szegényesnek találjuk, az a hallgató érzése, a virtuozitás önmagában semmit sem mond, ennél jóval többről van szó. Példás fegyelemről, arányérzékről,
mértékletességről, művészi alázatról. Sehol felületesség, magamutogatás, öncélúság,
etűdszerűség. Richter bebizonyítja, az igazi hangszeres technika elválaszthatatlan a
zenei felkészültségtől, nem a szem látványosságának, de a hangok megszólaltatásának, minőségének művészete — látványosság csak ezen belül van, egészen más
jelentéstartalommal. Schubert posthumus c-moll szonátája negyedik tételének könynyed lebegése, Debussy Reflets dans l'eau és Mouvement epizódja az Images sorozatból iskolapéldája a zene tartalmában, mondanivalójában feltárulkozó látványosságnak. Richter hangzáskultúrája, billentéstechnikája külön tanulmány lehetne.
A hang, amit megfog a zongorán, a hallatlan természetességgel működő mesterséges
mechanizmus, melynek szigorával életre kelti a zene betűelemét, a hangot. Csak
egyféle színben szólhat, az odaillőben. A futamnak célja van, a kísérő szólamoknak
rendeltetése, a vezető dallamnak ragyogása; az egésznek egyszerre érzelmi
töltése
92

és ökonómiája.
A zenei gondolatokon belül fegyelem, rend uralkodik, s látnivaló a
szerzői szándék is, ami összeköti, irányítja, vezeti a szólamokat. Richter azáltal
vérbeli pianista alkat, hogy úgy gondolkodik a zenében, m i n t akinek egyetlen lehetséges kifejezési f o r m á j a , megnyilvánulása a zongorázás. Tehát zenében gondolkodik,

SZVJATOSZLAV RICHTER

a zongora közvetítésével — és n e m fordítva. Innen j á t é k á n a k egyszerűsége, frissesége, m o n d a n d ó j á n a k mélysége, művészetének csodálatos gazdagsága. Azt m o n d j á k ,
hallották m á r gyengén is játszani. Bizonyos, n e m gépzenész, rendkívüli természetességgel muzsikál, s így a pillanatnyi diszpozíció nála m a r a d a n d ó b b nyomokat
hagy. A természetesség azonban a legrokonszenvesebb emberi tulajdonság, következésképp a legrokonszenvesebb művészi tulajdonság is. Talán ezért — m e r t j á t é kának szubsztanciája a természetesség — t a r t j á k k o r u n k egyik legzseniálisabb m ű vészének.
NIKOLÉNYI ISTVÁN

93

^¡¡¡¡¡llll»
Márciusi
számunkban
hírül
adtuk
már, hogy ezen a tavaszon
ünnepelhetjük folyóiratunk
megjelenésének
negyedszázados
évfordulóját.
A
jubileum
ünnepségei
március 13-án zajlottak
le.
Délután a városi tanács
üléstermében
gyűltek
össze a vendégek,
az írócsoport tagjai, valamint
szerkesztőségünk
vezetői, munkatársai.
Elismerő
szavakkal és jókívánságokkal
üdvözölte
folyóiratunkat
Tóth Dezső
irodalomtörténész, az MSZMP KB
osztályvezető-helyettese, Biczó György, a városi
tanács
elnöke, Ágoston József, a megyei
pártbizottság
titkára,
Simon István
Kossuth-díjas
költő, az írószövetség
titkára és Kovács Kálmán, az Alföld főszerkesztője.
Tóth Gyula, a Művelődésügyi
Minisztérium
irodalmi
osztályának
vezetője
átadta Ilku Pál miniszter
Havasi
Zoltánhoz, illetve Ilia Mihályhoz szóló levelét, majd Csetri Lajos
kritikusnak,
irodalomtörténésznek
Szocialista
Kultúráért kitüntetést,
Annus József
szerkesztőnek
pedig miniszteri
dicsérő oklevelet adott át. László Gyula, a Művészeti Alap Irodalmi
Szakosztályának
vezetője
öt írónak — Bárdos
Pálnak,
Mocsár Gábornak,
Polner
Zoltánnak,
Simái Mihálynak
és Tóth Bélának
—
nyújtott
át
nívódíjat.
Este a Tisza szálló
hangversenytermében irodalmi estet rendezett
a városi tanács. A műsorban Baka
István,
Polner Zoltán, Simái Mihály,
Szepesi
Attila és Veress Miklós versei,
illetve
Annus József, Bárdos Pál, Fenákel
Judit, Mocsár Gábor és Tóth Béla prózai
írásai hangzottak
el.
Közreműködött

94

Berek Kati, Falvay Klára,
Fogarassy
Mária, Váradi Hédi, Agárdi Gábor, Pécsi Sándor, Sinkó László
és
Űjlaky
Károly. A műsort Angyal Mária
rendezte, Czeglédi Edit konferálta.
Az estről a Magyar Rádió felvételt
készített.
*

A Tiszatáj megjelenésének
25. évfordulója alkalmából
kiállítást
rendezett
a Móra Ferenc Múzeum. Megnyitó
beszédet
Madácsy
László egyetemi
docens, a folyóirat
első
főszerkesztője
mondott.
*

Folyóiratunk
jubileuma
alkalmából
több laptársunk
elküldte Szegedre
képviselőit. Személyesen
vehettük
át például az Alföld, a Napjaink,
az Elet és
Irodalom,
valamint
a Forrás
jókívánságait. Több más lap táviratban
vagy
levélben
köszöntötte
a folyóiratot.
Ezúton köszönjük
a figyelmet
és a jókívánságokat.
*

Jubileumhoz
érkezett
miskolci
laptársunk,
a Napjaink
is. Április
4-én
ünnepli első megjelenésének
10. évfordulóját. Az „idősebb testvér"
további
gazdag évtizedeket
kíván a borsodi
folyóiratnak!
*

Tizenkét
napot töltött a
szomszédos
Román Szocialista
Köztársaságban
lapunk két munkatársa:
llia Mihály
és
Annus József. A romániai
írószövetség
vendégeiként
több napig
tartózkodtak
Bukarestben,
majd
Sepsiszentgyörgyön,
Marosvásárhelyt
és Kolozsvárott
találkoztak írókkal, szerkesztőkkel
s a kultúra más
munkásaival.

Darvas József hatvanéves
Az az érzésem, hogy mi itt Szegeden igazságtalanok, legalábbis szűkkeb—
lűek vagyunk Darvas Józseffel, az íróval szemben.
Ez a meglehetősen sarkított vélemény akkor formálódott meg
bennem,,
amikor tarra próbáltam visszaemlékezni:
mikor járt Darvas József
utoljáraSzegeden. Inkább így kérdezem: mikor szerepelt? Íróként? Mert járni járt,
nem is egyszer. Vagy éppen ide vezette a dolga, a hivatalos, vagy hazatérőben, Orosháza felé haladva nézett be Szegedre. Rendszerint bajt látni, összevissza dolgokat, rendezetlen állapotokat elrendezni. Én már, ha jól számolom,
nyolc éve élek Szegeden, vele ilyen minőségben többször találkoztam,
de
szereplő íróként nem. Jobb emlékezetű emberek szerint vagy tíz esztendőveV
ezelőtt egy Kortárs-est keretében „lépett színre" Szegeden az az író, aki
egyébként mint irodalompolitikus,
mint közéleti ember, mint a magyar irodalom reprezentánsa állandóan színen van, méghozzá nem a készenlét,
hanem az aktív jelenlét állapotában. Én ezt most nem Szeged
elmarasztalásaképpen állapítom meg, hanem egy írói sors, és egy olyan író életútjának
jellemzésére, mint az övé. Most, hallom, áprilisban Szegedre jön. Ügy tudom,
hogy hatvanadik születésnapja és a napot övező ünnepléssorozat
után első'
alkalom, hogy vidéken, írói esten nyilvánosság elé lép. Ritka alkalom. Szeged
számára is az.
Azt persze már ő maga sem tudná megmondani, hogy első ízben mikor•
járt Szegeden. Még diákkorában, az nyilvánvaló. Ennek ugyanis nyoma van..
Az egykori Kis TJjság 1941. néhány decemberi számában folytatásos
beszámolót írt „Szegedi képek" címmel. így kezdődik: „Szegedet már akkor
szerettem,
amikor még nem is ismertem. Tömörkény István, Móra Ferenc és Juhász
Gyula írásai beszéltek nekem, nem a városról ugyan, hanem a szegedi, Szeged
vidéki népről, s ez elég volt, hogy rajtuk keresztül Szegedet is megszeressem.""
Nos, ebben a beszámolóban esik szó arról, hogy mint egykori
kiskunfélegyházi
diák, tanítóképzős növendék egy vasárnap reggel útnak eredt, eljött Szegedrer
hogy Félegyháza szülöttjét, Móra Ferencet meglátogassa. Az ilyen elhatározások nem születnek véletlenül és futó ötletként: Darvas akkor már, az iskola
padjaiban is írónak készült. Az akkori ideruccanása — epp Mórát keresni feli
— pontosan vall erről.
Csakhogy azóta — ha jól számolom — negyven esztendő telt el. De micsoda negyven esztendő! S milyen írói sors fért bele ebbe a negyven
esztendőbe! Darvas írói indulása — melyben talán annak a szegedi
Móra-látásnak
is volt valami felgyorsító szerepe — egészen egyszerűen irodalomtörténeti
kuriózum. Mert annak az egykori fiatal embernek, aki diákként Mórát húszévesen Szegeden meglátogatta, két év múlva, 22 éves korában egyszerre két
regénye megjelent. Nehéz a most pályára lépő fiatal írók,
különösképpen
prózaírók számára ezt az indulást megmagyarázni: ők örüljenek, ha harmincéves korukra eljutnak az első vékonyka
kötetig.
A történelemmel magyarázzuk? Bonyolult kérdés. Bár Darvas írói pályájaesetében épp a történelem emlegetését nem mellőzhetjük.
Köztudott, hogy ö
mint író, műveivel, magatartásával oda emelkedett, hogy mint
közszereplő,,
beleszólhatott
a történelem dolgaiba. Ám a történelem „visszaszólt". Az is
köztudott — ő is fel szokta emlegetni —, hogy a felszabadulás utáni aktív
politizálás tizenöt évet elvett tőle, mint írótól. Hogyne érteném meg az író
keserű rezignáltságát, amikor erre gondol! Csakhogy, ha már a szó kihozta,
hadd írjam ide erről az én véleményemet. Úgy vélem, Darvas túl sokat problémázik ezen s mások is — tanulmányírók —, ¡akik ezt a politikusi
közszereplést így állítják szembe az írói „fejlődésrajzzal", rossz utcába tévednek. Dar95

vas esetében, aki az íróságot mindvégig szolgálatnak,
a nép és a köz
szolgálatának tekintette,
nem így kellene ezt a dolgot látni. Talán nem lesz
félreérthető, ha nem önvigaszra
csábításként,
hanem őszintén
egy népi
mondást
idézek ide: „Nincs olyan kár, amiben haszon ne lenne." Kár, kár azért a
tizenöt esztendőért,
de a haszna éppen abban van, hogy azokon a
felelős
posztokon, melyeket
Darvas betöltött, éppen azokban a próbára tevő
kemény
időkben éppen ő állt s nem ... mit tudom én, akárki. Furcsa álláspont?
Az
egész magyar kultúra és irodalom közös érdeke mondatja
ezt velem:
egészen
bizonyosan ritkábbak
volnának a soraink, egészen bizonyosan
nem olyan
erkölcsi és társadalmi
kondícióban
lennénk, ha a Darvas-féle
politizáló írók és
író-politikusok
nem lettek volna jelen, amikor zengett az ég. Pedig zengett,
de
hogy! Ha a magam önző szempontjaiból
nézem, akkor még azt is
hozzátehetem: talán én is el-elvesztem
volna a fejem fölött sokszor kavargó
bajokban,
háborgásokban,
ha nincs, aki úgy figyel oda a társakra, mint Darvas. De ez
már
magánügy.
Ám, ha magánügy jött szóba — zárjuk is ilyennel. Az én anyám egy elemit végzett. Írni az élet tanította meg, olvasni nagyon szeret. Egyszer
odaadtam neki Darvas József könyvét, a már klasszikusnak
számító Egy
parasztcsalád történetét. Elolvasta, visszaadta, letette elém, kopogtatta az ujjával:
ez
az író, fiam, pontosan a mi családunkról
írta ezt a könyvet.
Ez a
könyve
1939-ben jelent meg. Huszonhét
éves volt akkor az író. Hadd ne
válasszuk
szét a szétválaszthatatlan
dolgokat, ez esetben a közszereplést
és az írói belső
világot. Az a fiatalember,
aki ezt a könyvet — és a többit — írta,
ugyanaz
az író, aki, mikor a történelem
előszólította,
a közszereplést
is vállalta.
Ma
hatvanévesen
is éli és folytatja és építi a magyar parasztcsaládok
történetét,
építve közben a saját útját és szolgálva — mert nem tehet mást — az egész
szocialista, nemzeti
közösséget.
MOCSÁR G Á B O R

