iszatáj

78. J Ú L . . 32. ÉVF.

Lányádi
Sándor,
Kiss
Benedek,
Orbán Ottó versei; Sík Csaba
s Kis Pintér Imre Füst Milánról;
makói összeállításunkban:
ások a népéletről, a hagymáról,
Erdei
Ferencről,
műteremlátogatás
J. Balog
Tündénél

tiszatáj
IRODALMI

ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS L Á S Z L Ó
Főszerkesztő-helyettes: A N N U S J Ó Z S E F

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefon: 12-670. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a Posta
Központi Hírlap Irodánál (KHI 1900 Budapest, József nádor tér 1. sz.) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 6 forint. Előfizetési díj: negyedévre 18, fél évre 36, egy évre
72 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
78-2557 — Szegedi Nyomda — Felelős vezető: Dobó József igazgató

Tartalom
XXXII. ÉVFOLYAM, 7. SZÁM
1978. JÚLIUS
KÁNYÁDI SÁNDOR: Versek a vers körül (vers) ...
3
KISS BENEDEK versei: Szemem parazsa mellett, Egy
szivárvány ívelése, Nosztalgia
6
ORBÁN OTTÓ versei: A köztársaság, A brazilok búcsúestje
9
EÖRSI ISTVÁN: Naplómból (vers)
10
SÁRÁNDI JÓZSEF: Egy kitartott férfi naplójából
(vers)
12
RÓZSA ENDRE: Két töredék a „Feladatlan levelek"ből (vers)
14
MAKÖ
TÓTH FERENC: Makó népéletéből
SZALAY FERENC: A makói hagyma változatos
karrierje
TÓTH BÉLA: A makói redőny
HORVÁTH DEZSŐ: Lakat az iskolán
ANNUS JÓZSEF: ENSZ-ülések a Lélek-cukrászdában

15
25
30
33
39

*

KULCSÁR KÁLMÁN: Tudomány és politika Erdei Ferenc munkásságában
FORGÓ ISTVÁN: Erdei Ferenc, a képviselő
TAMASI MIHÁLY: Erdei Ferenc és a makói parasztság
GÖRÖMBEI ANDRÁS: „A nagy emberi érdekekkel próbáltam azonosítani magamat" (Erdei
Ferenc irodalomszemléletéről)

46
53
60
65

ÖRÖKSÉG
90 éve született

Füst

Milán

SÍK CSABA: ítélet és ádvent között
KIS PINTÉR IMRE: Tárgyszavak Füst Milán verseihez

73
79

KRITIKA
VASY GÉZA: Polner Zoltán: Táncoltató
KATONA IMRE: A kimondott szó erejébe vetett hit
(Polner Zoltán. Fcld szülte f á j á t . . . )
TÉGLÁSY IMRE: Két kiadvány a Somogyi-könyvtárból
T. F.: Halász Péter—Tóthné Loós Gyöngyi: Egy termelőszövetkezet harminc éve
KOSA LÁSZLÓ: A Békési Élet repertóriuma 1966—
1975
PAPP ISTVÁN: Szentirmai László: Egyetemi hallgatók Szegeden
K. I.: Kis képeskönyv Csongrád-Belváros népművészetéről (Palásti Pál: Csongrádi házak oromdíszei) ...

901
91
94
97-'
98"
99
101

MŰVÉSZET
Színház
ABLONCZY LÁSZLÓ: Egy kordé e l ő t t . . .
találkozója Sepsiszentgyörgyön)

(Színházak
103'-

Képzőművészet
HORVÁTH DEZSŐ: Műteremlátogatás Jámborné Balog
Tündénél
109'
Szerkesztői asztal

112

ILLUSZTRÁCIÓ
J. Balog Tünde arcképe (Horváth Dezső felvétele) a
109. oldalon
J. Balogh Tünde munkái a 13., 59., 89.. 102., 108 és a
112. oldalon, valamint a műmelléklet VI. oldalán
Móser Zoltán fotóösszeállítása a műmelléklet I—V. oldalán

KÁNYÁDISÁNDOR

Versek a vers körül
Bori Imrének

SZÉLJEGYZET LÁBJEGYZETTEL
riszálják magukat
tetszetős
interjúkban riszálják magukat
európa boldog költői egymással
versenyeznek a beállás
különböző pózaiban alkotási
nyavalyáikkal
traktálják
aki még traktálható
beszélnek
beszélnek
egymásnak
beszélnek
szárnyas csikaik
kérődző barom

megannyi

nekem pedig savanyú a szöllő.
EGY ZARÁNDOK NAPLÓJÁBÓL
megcsodáltam a nagyvilág
csodálni-valóan
szép
katedrálisait
de imádkozni csak itthon
gyermekkorom
öreg
templomában
tudnék
ha tudnék
MÉG MINDIG
vers-szolgabírák
sürögnek-jorognák
ügyködnek
úgy tesznek
módját adják •
úgy járják
tenyérbe-szegett
barkóval

tarkóval
3

unos-untig
húzatják
nyirettyűvél
nyúzatják
asztalra-bukő
jövel
se gesztusuk se gusztusuk
hiába tűznek nájlon
seörtét a kalapjukba
HAJNAL FELÉ EGY DÉLI VÁROSBAN
jedan smer
egyirányú
jedan smer
egyirányú
soha
átal is
vissza is
oldalra
körbe is
ha falhoz
ha falhoz

lapulva
lapítva

de szembe

is

A KÖLTÉSZET ÍRATLAN SZOLGÁLATI SZABÁLYZATÁBÓL
portyán előőrsön felderítőben igazi
szuronyt tűzünk igazi puskára igazi
gránátot akasztunk a derékszíjra és
még a nyomjelző lövedékünk is éles
mert az avantgarde
*
(anarchista
,

lényege mindig a töltés

közbekiáltás:)

meg kell szüntetni az egyes szám első
vesszenek a közérzet nélküli szavak!
*

hátra a dobbal majd a parádén
szóljon bár ott se erősen

személyt

ELLENVERS AVAGY FOLYTATÁS
Petőfi: A farkasok dala

hosszú tél ne dideregtess
ne vacogtass
üvöltene de csak nyüszít
sír a farkas

azt se bánná már ha vadász
vetne véget
aj mivé lett a nyári szép
farkas élet

ki megfagyott ki megfutott
hol a horda
ül a farkas magányosan
le a hóra

csonttá fagyott a szabadság
ehetetlen
társa sincs hogy belemarna
tehetetlen

KUPLÉ
már annyi minden költészet e földön
házak hidak gépek és röpterek
hogy lassacskán azon kell eltűnődnöm
miért is írunk pajtás verseket
s van-e vajon költészet még a versben
vagy már régen elinalt megszökött
nem ül a rímek bilincsébe
verten
s a versek kongó cellák börtönök
hová csak jámbor múzeumi nézők
tekintgetnek be egy-egy
ünnepen
ójjégatni a sárarany s a mélyzöld
rozsdával díszes üres rímeken
míg a költészet ezer más alakban
éli világát tudósok mérnökök
mívelik már számokban
vonalakban
jelenti már magát ég és föld között
már annyi minden költészet e földön
házak hidak gépek és röpterek
hovatovább azon kell eltűnődnöm
írunk-e még valaha verseket
de hát a múzsák és mi mind a költők! —
alkalmazottak
valamennyien
a múzsák• tisztes
jegyszedőnők
s a költőkre nem figyel senki sem

A MARADÉKHOZ
rajtad is áll hogy a verseim
szirmokká nyílnak-e vagy
jól időzítve
repeszdarabokká
1974—77

KISS

BENEDEK

Szemem parazsa mellett
Csobbanj meg, csillag,
csillagom —
itt van az este!
Tündökölj, tükrös napkárász te —
tömbökbe áll a sötét!
Kopár az őszi ég,
taknyul a lég, ám a nyálkás
útkövezetre
a mágnestalpú fagymadár kék
rovás-motívumot
lép,
s dermed a latyak katonás rendbe,
akár a vasreszelék.
Csattanj be hozzám, csillag,
az ablak üvegét
ragyogva törd át!
Törheti kő is, otromba tégla,
•csaphatja arcomat sár.
Uszított
öntudatlanság,
vandál szellemek ősi rabja,
•elliptikus táncot míg pórázon jár —
egyenes fohásszal hadd forduljak,
csillag,
hozzád!

0

Szemem parazsa mellett, csillag,
kuporgok itt,
hallgatok, köhögök.
Nyelvünk alföldjén konok pásztor,
balladát gyöngyöző fák tövén sóhaj.
:Széle-hossza-egy-víz
tömbje reng vala rég

nyelvem fölött,
só-lidérc villog a rétegekben,
csontvázon csigaház,
s hajcsomók nyirkos
penész-fészkén
nitrát-foszfát halál-ürülék és
hány jaj!
JS hallod a Kentaurt mind-jobban bömbölni, csillag
Szénatomrács-karámját
mint a máglyát
messze-ropogni ?
: tipródik a Test,
tébolyog a benne gyökérző Álom.
Görgettem én 4s bár sziklát föl
hegynek, görnyedve raktam
Babilont vagy Déva-várát,
és kit a keselyű tépett, az is
fölvérzett bennem
gyönyörködvén
az első emberi Lángon
:
Felhőkből csobbanj ki
csillág, csillagom:
most félek mégis,
félek!
Rádium-tükrös napkárász,
tündökölj:
•világot nyel ez a sötét!
Betakargatom még
létre-szakadt két
forgódó
csemetémet:
A mágnestalpú kék fagymadár
ha meleg mellükre lép,
gubancba ne kössön
ideget, vért!

Egy szivárvány ívelése
Ha ez a napsütés gabona volna,
pergetném,
.azt mondanám:
arany!
Ha az a gabona malomba menne,
kövek közt világ lisztje lenne,
vallanám kövek közt is:
,arany.

Ha ez a délután kaptár volna,
mézet pergetnék,
tán émelyegnék,
mégis aranynak kiáltanám —
de ha az a kaptár képtárrá válna
s a kép mind szememből szállna falára:
hogy remegnél ott,
,
édesanyám!

Q

Nosztalgia
Emberek, hová rohantok?
Bukik a Nap, ám e zsivajos ősz
települjünk a kifakult porcfű
pokrócára — még
langyos a föld! préselgessük el
szívünk borát,
szánk csurgóján
csobogjon habzó ének,
csbpegjen bánat, fohász,
vagy csak üljünk meg,
egymás csendjét
hallgatva, akár egy
bennünk robajló,
narkotizáló
vízesés-morajt.
Emberek, hová rohantok?

udvarán

ORBÁN

OTTÖ

A köztársaság
a történelem
a Sírkupac nevű kilátóról nézve
családi osztozkodás egy gaz fölverte

udvaron

az érméken persze a mit-tudni-kik átszellemült
de az igazi tét a viseltes kabát a gebe ló
ami megmarad
körötte a széltől vijjogó országok
a kendős
sógorasszonyok
mindez később
mikor a térkép mennydörögve
átrendeződik
a kilőtt tankok és a fejbe lőtt túszok napjaiban
könnyen tűnik föl
szükségszerűségnek
és a tudósok is keményen dolgoznak majd hogy
melyik templomot ki építette
mármint az új követelmények
szerint
ebben a se vége se hossza marakodásban
van egy pillanat
a helyi időszámítás szerint 1918-ban
semmi sem működik
á kormányrúdnál egy idealista
mellesleg gróf de mindenek előtt balek
aki a legszentebb eszmények
igézetében
vér nélkül akarja kimondani azt hogy „véreim"
az idő vak ujjai
ahogy a tanulságot

kitapogatják

rohamkés nélkül a látomás nem való semmire,
a kortalan lényeg
mindig a kor maszkját viseli
és egy bödön zsírba veti a reményét
hogy megéri az új tavaszt
mikor a borzongó győztes
megszimatolja
a kiirtott népek üszkös közérzetét

arca

kimutassák

A brazilok búcsúestje
•emlékszem például Mothobi
ovális fekete bazaltkő fején
a göndör elektromos hajra
leginkább a brazilok hívtak táncolni minket
MAGUK NÉLKÜL MÁR RÉG MEGDÖGLÖTT VOLNA A
súgta a fülembe a kígyó és jaguár Maria-Elena

PARTY

SZART ÉR A Ml BARÁTSÁGUNK
mondta Mothobi
AZ ÉN BARÁTOM AZ AKI FEGYVERT AD EL NEKEM
•és novellájában egy deszkapriccsen véreres szemmel
hánykolódott Afrika Anya
és én most fölénnyel gondolhatnék rá mint az idősebb
mert minden nép átéli a kamaszkor lázas
vagy-vagyjait
mielőtt megokosodva és elkényelmesedve
a
süllyesztőben
alámerül
ha nem sütné a szememet az az üszkös fekete
rongycsomó
amelyet hónapokkal később a tévében láttam
Soweto hullámbádogként izzó ege alatt a vérmocskos
betonon
feküdni
hogy a torkomban

lüktetett

a bozótlakók
dobja

vérverőktől

dübörgő

az nem lehet hogy ő volt
nem ő volt nem ő nem ő nem ő nem ő

EÖRSI

ISTVÁN

Naplómból
ELSÖTÉTÍTETT SZOBÁBAN
Elsötétített
szobában
zseblámpánál a szabadság
rézüstömbe
katonásan
beletrombitálja
taknyát.

Elektromos
habverővel
a cseléd majd nekilát —
lesz csemegénk — s ő tüdőmmel
törli tikkadt
nóziját.

JÁTSZOTTAM MINDEN IDŐBEN
Játszottam minden időben
mint a szentek s állatok,
de mihelyt ide vetődtem
a játéknak vége volt.

Én futok még de a labda
dermedten áll odafönt.
A tribünön
kurjongatva,
ütemesen zeng a csönd..
• fj.

VERS O2h-KOR
Fények szögelik medréhez
két szegélyén a Dunát.
Sebét, mely olajat vérez,
nem látom az éjen át.

Áll az idő este óta,
mert a vízár elnyeli.
Felszögelnek
ablakomba
várakozás szögei.

VERS O3h-KOR
Aki evett
pléhkanállal
csorba csajkából pacalt
s érezte már homlokával
hogyan gyöngyözik a fal,

aki víz alatt kiáltott
s átevickélt
csöveken,
annak reflektor a rácsok
közén át a szerelem.

NÖVEKSZIK A CSAPAT
A heverő köveket már
félek
elmozdítani,
hátha alattuk halott vár
minden zugban valaki:

gangos bérház kútja mélyén,
sínén, autó-utákon,
lehányt ágyon, kötélfélén,
szívben,
celluloidon.

KÉSZ A TRÉFA
Kész a tréfa: a halottak
ajkai közt ibolya.
Egy kicsit még illatozgat,
•mint a mezőn, valaha.

A hullaőr mire gondol,
míg egy szép szálat kihúz?
„Ez a vicc
virág-szempontból
kevésbé poétikus."

HÁROMLÁBÚ EB VONÍTOTT
Háromlábú eb vonított
míg olvastam a kitett
hullák arcára borított
újságból a híreket.

SÁRÁNDIJÓZSEF

Egy kitartott férfi naplójából
(

1

Kitartasz — fecsegik a jól értesültek
Valóban mellettem
maradtál
ki adott esetben el is tartana
Katáiina olyan nőt gyanít benned
aki csupán egyszer s egyvalakit
képes igazán szeretni Irigyel
mert ő maga érzelmileg
beszámíthatatlan
Nála talán elzüllenék
mégis csábít örök asszonyisága
s a vele élvezhető ritka gyönyör
Hármasban élni volna jó
'
Lényemmel teljes
lényetekben
csodálhatnám hódító
tökéletlenségem
2
Mintha otthonod lenne
Élsz a konyhává hallá
s hálószobáddá
kiképzett
helyiségben
N em jó í g y — panaszolod
Bizony az elválás pitvara ez
mert hasztalan remélsz
marasztaló
bebocsáttatást
3
Mitől feslik a családnak keresztelt
szövetség?
S összetartozásunk helyzeti
energiája
mivé alakul? A közös múlt emlékei?
Az üres forma hatalma késlelteti régtől sejtett
elágazásunk? Hűlt helyed élményétől élőre fázom
Talán mégis él kéne menned hogy végleg
visszatérhess
ha hívlak s engedi büszkeséged
4
Terve van velünk a magunk-szőtte
Sorsnak
vagy mással boldogulva majd agyat mosunk?
Törölve szépet fejlődést serkentő
kölcsönhatást
S hogy ne nagyon fájjon ami fáj
nevezzük a múltat lidércnyomásos
éjnek?
A lidércnyomás persze igaz
Kikben bíztunk
eljúdásodtak
s bátraink mára óvatos duhajok
Féltünk félünk eleget és

böjtölünk hogy ne kelljen
még jobban félnünk
Lehetnének köröttünk gyerekek —
eleven szavazatok a biológiai jövőre
Vágyhatunk többre hol az egészért
küzdők
fölőrlődnek
részakaratokon?
5
Iszol velem s nélkülem
mert létünk a nemlétben
súlytalansági
állapot
S mit ésszel fölérnünk
képtelenség
a látomást ösztönünkre
bízzuk
Az alkohol csupán alkalmi társ lehet
fantáziánk
félrelépéseihez
6
VÁRUNK
Én az asszonyra ki magával vinne
Te hogy ezt a krízist is kiheverjük
Mintha siralomházban telnének
napjaink
szeretjük egymásban a még
szerethetőt
jók vagyunk s már mióta tart a búcsúnk
Nincs más hóhér csak az ítélő Idő
Megváltás sincs csak véletlenek

J.

BALOG

TÜNDE

MUNKÁJA

RÓZSA

ENDRE

Két töredék a „Feladatlan levelek"HOL VOLTUNK AKKOR? Lehet:
Nincs, csak a ragyogása.
Kiválik köréd, mélyről
többszöröz
múlt-időnk
kristályrácsa.

délelőtt.

Valaki néz. A
végenincs-fasorban
becsukódó arccal eltávozott;
de bennem sápadtabban
fosztogat,
mint az a másik, legdrágább halott,
mert él ő! És én nem kiáltom:
az ételem voltál! Az életem!
Megritkul álmom róla — mégsem
hogyan történt velem:

értem,

Postaládám kiönt, a névtelen
levelek dőlnek csak — az őszi

fákról!

Kapum dörrenő ölelésre a
jöttment huzatnak is kitárul!
Kit nem szeretnem nem lehet,
nem akarom többé, hogy visszatérj.
Asszonyom voltál, az maradsz,
míg én a régi férj.
HOL VOLTUNK AKKOR? Talán:
Nincs, csak a tündöklése;
tüzébe foglal, jövőmig vakít
múlt-időnk
kristály-mélye.
Nem az önvád, de olyasvalami.
Árulásunkat csikorgóbbra zárja:
árvaságod tőlem való,
általad lettem árva,
mostohád még az új szerelem is, ha
a legmaradandóbb benne
az, ami
visszahozhatatlan,
mielőtt elérhető lenne!
1976

délután.

MAKÓ

TÓTH FERENC

Makó népéletéből
Juhász Gyulát Makói idill című versében a város falusias hangulata ragadta
meg:
Falusi csönd zenél nekem
Esős napon, mély éjeken.
Nem látogat láz, szenvedély,
De a csönd csak zenél.
Hát igazán város ez? — tette fel a kérdést 1967-ben a rádióriporter Erdei Ferencnek.
— Város bizony, a javából. Hát persze, olyan város, amilyen, de kétségtelenül
az, és nekem nem volt nehéz viszonylag haladó gondolkodásúvá nőni föl, mert én
itt csak ehhez kaptam ösztönzést. Először abban a paraszti környezetben, a hagymások gazdaságilag és politikailag, de általános kultúrában is haladó emberek,
tehát az volt az első városi hatás, amit én kaptam. De a város szellemi életében
talán még nem is annyira maga az iskola, mint az iskola körül és a városban az az
értelmiségi gárda, amelyik mindig tartotta magát az akkori reakciós időkkel szemben a haladás mellett, és ez elég szélesre terjeszkedett ki, és mindig összekapcsolódott a parasztok baloldali politikai mozgalmával és a munkásmozgalommal régen is.
A 16. században kezd Makó városi rangra emelkedni. A falva végződés a mohácsi vész előtti évtizedben kopott le, 1606-tól már hivatalosan is mezővárosként
említik. 1730-tól a tanácsok megalakulásáig Csanád megye székhelye.
Kilencven évvel ezelőtt lélekszámban nagyobb volt mint Székesfehérvár, Miskolc, Pécs, Kassa, Kolozsvár, Brassó.
Jogállapotát tekintve a török megjelenésétől kezdve bizonyos önállóságot élvez.
Hosszú időn át az okos és körültekintő férfiak testületét, a magisztrátust nem földesúri parancsra választják, hanem demokratikus elvek alapján. Később ugyan a
püspök-földesúr meg-megnyírbálja a jogokat, de a „nagy pör" idején is kiharcolnak
bizonyos önkormányzatot. Makó évszázadokon át rebellis város, ősi ellenzéki fészek.
Bálint Sándor szerint a legjellegzetesebb és legöntudatosabb alföldi parasztváros.

„A FOLYÓ CSÖNDES, NAGY NYUGALMAT GÖRGET
Makó életében a Marosnak fontos szerep jut. Létét, sőt várossá fejlődését is
nagyban a folyónak köszönheti. Bőségesen ellátta az itt lakókat hallal, fával, homokkal- és ivóvízzel. A halászat aranykorát a folyamszabályozás előtti időszak képezte. Erdélyből sok épület- és tűzifát szállítottak. A hatalmas szálfákból összerótt
tutajok mindennaposak voltak a Maroson. A makói fapiacon jelentős forgalom
bonyolódott le. A termények szállítása is zömmel vízi úton történt. A hajókat fölfelé, víz ellen lovakkal vontatták a részükre biztosított úton, a ficsorjáráson.
15-

Az ártézi kutak megjelenéséig a makaiak a Maros vizét itták. A város első
történetírója, Szirbik Miklós szerint az országban ennél csak a Fekete-Körös vize
jobb ivásra. A vizet cserépkantákban, talicskával hordták. Otthon ülepítették, a
jómódúak szűrőkövön tisztították.
A Maroson vízimalmok is kelepeltek. Számuk 1791-ben 11, 1854-ben 21. A vízimalom ház- és tárhajóból állt. A kettő között forgott a vitorla. Az őrlést a házhajóban végezték. Legtöbb malom két pár köves volt: búzás és darás. A régi öregek
szerint nincs párja a vízimalomban őrölt lisztnek, mert ez a lassú forgás következtében hideg kövön zúzta össze a szemet és nem szitálták ki a búza lelkét. Amikor
már csökkent a vízimalmok forgalma, csúvárokat is alkalmaztak, akik csengettyűvel
a ló nyakán járták az utcákat; összeszedték az őrletni valót, majd hazahordták a
lisztet és a darát. A vízimalom a marosi molnárok nótájába is beleszövődött:
Nem forog a malom, nincsen
vitorlája,
Kérdezi a babám, mi lesz vacsorára,
Halpaprikás, mi gondja van rája,
Estére várom a babám vacsorára.
Már István király idejében a Maros az ország legjelentősebb sószállító útja.
Fürge kis hajók Makón is gyakran kikötöttek, így a város a környék sóelosztó központjává vált. A sóház 1752-ig a Liget utcában, majd a mai József Attila Gimnázium helyén állt.
A marosi homok a 19. század elejétől keresett építőanyag. Újabban a marosi
gyógyiszap is kezd világmárkává lenni.
A Maroson az átkelés eredetileg gázlón történt, az 1770-es évektől viszont m á r
hajóval bonyolítják le a forgalmat. A rév bérlője hosszú időn át a Turi család volt.
Az 1794. évben kötött szerződés szerint „a Maros vizén eddig is szokásban volt
révetskét, mellyen a gyalog emberek csónakon által vitetni és hozatni szoktak,
városunk lakosának, Turi Istvánnak újra kiadjuk árendába, mátul fogva egy esztendeig tizenöt forint fizetésért..."
A negyvennyolcas forradalom előtt a kiszombori Rónay családnak kiváltságos
királyi révjogot sikerül kieszközölnie. Az erős szelek ellen a biztonságosabb közlekedés érdekében köteles révszabadalmat vásárolnak. Gyalogos személytől egy, nagy
lábas jószágért négy krajcárt szedtek. A komp éjjel, jégzajlások és áradások idején
nem közlekedik, a vele való közlekedés lassú, ezért már az önkényuralom idején
felmerül a hídépítés gondolata. „Ha a marosi állandó híd építését elmulasztjuk —
írja 1876-ban Molnár Albert algimnáziumi tanár — ezzel Makó felett gyönyörűen
elénekelhetjük a requiemet."
A Howe-rendszerű fahidat 1878 márciusában adták át a forgalomnak, e napon
lépett ki a város az elszigeteltségből — állapítja meg a korabeli lap. 1883-ban már
•az első vonat is begördül rajta Makóra. A húszas években két acélhíd készül: a
közúti és a vasúti híd. A 43-as útvonal növekvő forgalma miatt 1975-ben átadják az
ü j , korszerű, modern vonalú közúti hidat.
A marosi árvizek gyakran létbizonytalanságot eredményeztek. A partvédelmi
munkák, a töltésépítés, a folyamszabályozás állandó gondot és terhet jelentett az
itt lakóknak. A pusztító árvizek ellenére a város egyre fejlődött, nemcsak kiterjedésben, de szellemiekben is, nem hiába nevezte Makót József Attila „Maros-parti
Konstantinápolyinak.

A HAGYMA GAZDASÁGI FORRADALMAT TEREMT
A kertészkedésnek nagy múltja van Makón. A hagymakultúra előiskolája a
szőlőtermelés volt, amely már a török időkben is jelentős. Zeiler osztrák földrajzi
szakíró 1664-ben említi, hogy Makó elsősorban szőlőtermeléséről híres. Az utolsó
„futást" követően Makó térsége tizennégy évig lakatlan pusztaság, de az újjátelepüléskor az elvadult szőlőket újra művelés alá veszik és virágzó kertkultúrává fejlesz16

tik. Szirbik Miklós szerint is „hajdan itt a szőlőtartás nagyon hasznos volt, mellyért
sokan szántóföldjeiket is eladták és szőlőt szereztek, abból kevesebb bajjal több
jövedelmek lévén; minthogy a szomszéd falusiak is ide jártak bort venni". 1772-ben
a szőlővel beültetett terület 1403 fossor (1 fossor 94 négyszögöl). A régi térképek
pontosan feltüntetik a szőlőskerteket: Szentlőrincet, Prücsköst, Ingót, Üjhegyet,
Ardicsot, Kálváriát, Kákást, Verebest, Kenyérvárót, Innenső és Túlsó Jángort.
Vöröshagymát — az önellátás kereteit meghaladóan — kétszáz-kétszázötven éve
termelnek Makón. A speciális termelési eljárás lényege, hogy szárított dughagymáról történik a termelés. Erdei Ferenc egy régebbi minősítése szerint a makói hagyma
nem a legkorábbi, nem a legelállóbb, nem a legbőtermőbb, de a legszilárdabb, a
legszebb és legízletesebb. Az 1821. évi árvíz után a szőlőskerteket veteményes kertekké alakítják át. Nem sokkal ez után állapítja meg Szirbik Miklós, hogy az
Alföldet és Bánátot „elönti Makó gyökerével, hagymájával és paprikájával". Üjabb
lendületet ad a hagymatermelés kiszélesítésének a jobbágyfelszabadítás, a belső
legelő kiosztása, a vasútépítés. A hagymatermelés gépesítésekor sokan úgy vélték,
hogy lealkonyult a makói hagymakultúra. Nem így történt. Erdei Ferenccel együtt
ma is mondhatjuk: „Magyarország hagymatermesztése Makón nyugszik."
A gazdasági válság idején írta H. Szabó Imre újságíró, hogy ebben a városban
minden a hagymára épül. Az ipar, a kereskedelem, a művészet és az irodalom. Ha
a hagyma nem sikerül, üresek az üzletek, a mozidirektor sopánkodik, a színigazgató
levelet ír, hogy most nem jön Makóra. Nemcsak a hagymakertészek, de az egész
város sorsa a hagymától függ.

ÁLLATTARTÁS A PUSZTÁN
Közvetlen a város alatt terült el a belső legelő. Ide naponként hajtották ki a
fejősteheneket, juhokat, hámos lovakat. Nagysága 1774-ben 8334 jugerum. A város
alatt terült el a csürhejárás és a ménesjárás. A palotai úttól a királyhegyesi ugar
széléig terjedt a birkajárás, a királyhegyesi úttól a vásárhelyi és .földeáki határig a
szarvasmarhajárás. A vásárhelyi úttól a Kereszttöltésig húzódó terület nádas és
kaszáló volt. A belső legelők kiosztására 1861-ben került sor, minden beltelki ház
után adtak egy járandót (2200 négyszögöl). Járandót házas zsellérek is kaptak.
A külső legelőn, a Pusztán rideg állattartás folyt. Szirbik Miklós szerint: „a
makai határ a legszebb szarvasmarhák hazája; tsakhogy a számra nézve abban az
erányban, amint a nép szaporodik és a föld szűkül, kevesednek. Régen több gazdák
találtattak, kiknek szarvas marháiknak száma felülmúlta a százat; még a zsellérnek s béresnek is volt 6—10 darab: most a földesgazdák közül is soknak alig van
egy-két tehene házi szükségre; a szántást s egyéb munkákat lovon teszik. Van
mindazonáltal Makónak még most is 3 ökör, 5 tehén tsordája, és 4 gujája, s bennek
mintegy hatezer darab."
1852-ben legeltetési szabályrendeletet ad ki a város, amelyben a vagyon nagysága alapján határozza meg a legelőhasználatot. Az egy fertályos (8 kat, holdas)
földesgazda öt darab nagyobb jószágot és három sertést, a két fertályos tíz nagy
jószágot és hat sertést tarthat. A szántóföld nélküli, házatlan, numerus nélküli
putriban lakó tanyás, béres, kocsis sem sertést, sem lovat, sem marhát, még ludat
sem bocsáthat a legelőre. A cseléd gazdája azonban a maga illetőségébe befogadhatja a cselédje, marháját. A szabályrendelet értelmében arra lehetőség nyílik,
hogy egy sertés helyett egy birkát vagy egy nagyobb jószág helyett hat birkát
tartson.
A Pusztát is fölparcellázták, minden tanyaföld után tizenkét kishold (1100 négyszögöl) volt a járandóság.
Makón a tehenet járomba sohasem fogták, ritkaságszámba ment a jármos
ökör is.
1906-ig Makón kizárólag a magyar marhát tartották. Ebben az évben Bonyhád
2 Tiszatá)

17

vidékéről bőtejű teheneket szállítottak. 1907-ben a Gazdasági Egyesület tizenhárom
vagon svájci tehenet hozat. 1912-ben a csordára járó tehenek között már csak tíz
százalék volt tiszta magyar f a j t a

A TALICSKA JOGAIÉRT
Makó a talicskák városa volt. Amint az egyik újságcikk megjegyzi: „A kishagymásnak a talicska a kocsija, az a szekere, minden szállítási alkalmatossága. Talicskán bonyolódik le a hagymatermeléssel kapcsolatos helyi forgalom legnagyobb
része, úgy, hogy bátran meg lehet állapítani, hogy Makó közgazdasági élete és a
nehéz viszonyok közt a köz ellátása is valósággal össze van kapcsolva a talicskával."
Még néhány évtizeddel ezelőtt is annyi volt a talicska, mint ma a kerékpár.
Tudunk egy olyan tizenkét tagú hagymás családról, amelynek házában tizenkét
talicska sorakozott, egyszerre képesek voltak egy kocsirakomány hagymát elfuvarozni. Léte annyira összeforrt a hagymáéval, hogy Erdei Ferenc a „belterjes gazdálkodás első fecskéje"-ként jellemezte. A régi talicskás időkre az egyik törzsökös,
hagymakertész, Koczkás Ferenc így emlékezik vissza: „Akkoriban mindönki talicskával járt szöllőbe, hagymába. Akkor aztán az egyik gazdaembör kérdöszte az
egyik hagymást:
— Hová méssz?
— Hát — aszongya — mögyök a szöllőbe.
— Talicskával méssz?
— Avval mék.
— Hozol valamit?
— Nem hozok én.
— Hát viszöl valamit?
— Nem viszök én sömmit.
— Hát akkor mér viszöd a talicskát?
— Viszöm, mer mögszoktam."
Déry Tibor Felelet című regényében úgy emlegeti városunkat, „hogy ott eleven
ember úgy nem lép ki a házból, hogy magával ne vinné talicskáját, mert Makón a
talicska az, ami Pesten a férfinak az aktatáska, nőnek a retikül."
A makói talicska arányos felépítésű. Ládája hosszúkás „mönyétderekú"; oldalai
és végei kissé kifelé dőlnek. A piacba járót még zöld olajfestékkel is bemázolták, a
vasalását pedig feketére festették.
A talicskának köszönheti Makó az első aszfaltjárdát. Erről Déry Tibor nagyon
szemléletes leírásban számol be: „Tudod-e Kedvesem, hogy Szeged után Makó volt
az első vidéki város, ahol aszfaltoztunk. Ami elkél Szegednek, az Makónak sem
árthat meg, gondolta a városi tanács s rögtön át is küldött egy bizottságot, hogy
nézzék meg, mi fán terem az az aszfalt. A bizottság alaposan szemügyre vette az
ú j találmányt, megtekingette, jobbról balról megtapogatta, megszagolta, tán nyalt
is rajta-egyet, hogy milyen íze van, aztán három nap múlva beadta a jelentést, haha-ha, hogy jól gurul rajta a talicska." Így indult meg az aszfaltozás, de az utcáknak mindig csak az egyik oldalát szurkozták, azt, amelyik munkába menet, h a j n a l ban napon, délután munkából jövet árnyékban fekszik.
A néptől elszakadt korabeli hatóság és törvénykezés azonban mit sem tud a
járda és a talicska összeforrottságáról, és az országútra parancsolja. Egy névtelen
cikkíró szerint: „ha már az autókat, kerékpárokat, kocsikat annyira megrendszabályozzák, amelyek pedig semmi kárt nem tesznek az úttestben, nem volna-e időszerű e túlterhelt vaskerekű járdapusztítók ellen is eljárni. Meg. vagyunk győződve,
hogy a rendőrség megtalálja ennek a legjobb módját." Egy lojálisabb vélemény
szerint: „Mint a boldog béke idei múltban megfértünk csendben a nyikorgó kézi
vicinális mellett, megférhetünk és megférünk a jövőben is. Ha látjuk, hogy balról
jön — jobbra előzünk és viszont. Óh csak ez volna nekünk a legnagyobb bajunk, a
18

talicskakérdés, akkor talán még bankettet is rendeznénk a jóképű makói talicskák
tiszteletére."
Egy másik közlekedési eszköznek is köze van Makóhoz, ez az országosan ismert
paraszthintó, a nagyatádi kocsi. Móra Ferenc szerint: „Makón jött divatba. Rugóra
járt, de megtartotta a régi parasztkocsi formáját, ki volt vágva az oldalán, mint a
szolgabíró kocsija, de ha a kivágást egy betolható deszkalappal elzárták, akkor lehetett rajta szállítani tapasztó földet is — a kocsigyártók elmélete szerint. Mert a
gyakorlatban hamar kiderült, hogy a rugós kocsin vagy násznépet nem lehet hordani, vagy tapasztó földet, holott az élet mind a kettőt megkívánja." Erdei Ferenc
véleménye szerint is: „Nem úri, nem paraszt kocsi, nem jó sem teher, sem személy
szállításra, nem is szép, de azért jelent valamit, egy lépés eltávolodást a paraszti
formáktól."

VISELET
A 18. század végén — az inventáriumok tanúsága szerint — a női viselet pöndölből, virágos ingből, szoknyából, selyem vagy gyolcs kötőből, pruszlikból, ködmönből, csizmából, selyem vagy pamukos kendőből, rojtos nagykendőből; a férfiaké
ingből, gatyából, lajbiból, nadrágból állt, olykor hordtak subát, szűrt, dolmányt,
kankót.
Gilitze István parasztköltő az 1821. évi árvíz idején, elítélve az ú j divatot, kissé
kárörvendve állapította meg:
Bodorgatott hajú kevély leányokat
Mezítláb, sárosan láthattunk
sokakat,
Mivel nem húzhattak piros papucsokat,
Mert a nagy víz mind ellepte az utcákat.
Szirbik Miklós hű leírását adja 1835-ből a makói viseletnek: „A Férjfiak öltözete — a köz rendűeket értve — szűr, kankó, tsávált és tört suba, ködmön, de igen
közönséges a kék posztó ujjas is, mejjre valóval és nadrággal; hordanak rend szerént nyakravalót is fekete fátyolból, vagy selyemből. Főrevalójok közép nagyságú
kalap, fehér, és fekete szüts sapka, lábbelijek tsizma; botskort tsak takaráskor
látni imitt amott. A fejérnép öltözete külömbkülömbféle tarkájú gyolcs, és pamut
matériából való rékli, és rokolya, pántlikával vagy arany tsipkével ékesített puszii.
Posztó réklit, vagy ködmönt tsak az öregek - viselnek; a ponyokául viselni szokott
mente is, mint régiség maradványa, már tsak ezeken látható. Nyakokban hordanak
pamut, vagy selyem keszkenőt, a fiatalabbak ollyan nagyot, hogy hátul a derekokon
kötik meg. Az asszonyok főrevalójok, az öregebbeké fátyol főkötő, azon felyül kendermagos kék keszkenő, az ifjabbaké fodros selyem főkötő, és külömbkülömbféle tarkájú pamut vagy selyem, s állok alatt nagy tsomóra göngyölt s hátul kötött keszkenő. Lábbelijek fekete, és piros tsizma, s paputs: de nagyon kezd közönségessé
lenni a tzipő, és harisnya is. Átaljában azt lehet mondani a fiatal fejér nép öltözetéről: hogy az jóízléssel való, tsinos és magyaros."
Kassai Vidor komikus színész a szabadságharc idején a rácok ellen vonuló makaiak viseletéről is tesz említést Emlékezéseiben: „Nagy embertömeget láttunk
jönni Makóról, sokféleképpen voltak öltözködve. Láttuk még Balogi Bálint kékruhás földesgazda uramat a széles fringiával lóháton. Legtöbb azonban pór öltözetben, ingben, gatyában, póznavégre erősített, fölfelé irányított kaszával. Azt mondták, hogy nemzetőrök." Kassai Vidor szerint a „nevetős Ferkó" koldus „Ingben,
gatyában járt (talán még télen is). Vállain színehagyott kopott szűr, elöl-hátul tarisznya lógott le nyakáról, kezében görcsös bot a kutyák ellen, lábain bocskor."
Hős József parasztköltő a Bach-rendszer bukását követő nemzeti felbuzdulás
idején a Szép magyar öltöny címmel írt verset:
2*

19

Sirattam a magyart, de most nem siratom,
Mert már ősi magyar öltönyében
látom;
íme magát újra magyarnak
képezi,
A viselt idegen plundrát
levetkezi.
Az 1870-es évek vége felé Makón diákoskodó Tömörkény István az akkori viseletről is tesz említést:
— A makói fórum volt nagyon érdekes. Azt láttam hosszabb ideig, mert még
az árvíz előtt az odavaló református algimnáziumba kerültem diáknak, s lakásunk
ablakai a főtérre nyíltak. A makói nép abban az időben tiszta fekete ünneplő r u h á t
viselt. Télen-nyáron ugyanazt a posztóból valót, a nyári „liszter" csak később került
divatba, öregebb gazdák subában mentek föl a fórumra, s itt-ott idősebb embereken
már föltünedezett a fekete télikabát, azzal az asztrakánnak nevezett birkaprémmel
a nyaka körül, amiből később európai úri divat vált. De a legénynép meg a fiatal
gazdanép a subát viselni öregesnek tartotta, a télikabátot, mint a gyengülés jelét
viselni restellte: ugyanazon egyszálí rend ruhában állt a fórumon meleg nyáron
mint a hideg télen is. Pedig az akkori népies divat szerint a makói ruha k a b á t j á n a k
a szárnya csak derékig ért.

TÚRÓSLEPÉNY
A reformkori Makó népi táplálkozásáról is Szirbik Miklós ad leghitelesebb leírást: „Élések módja egyszerű, de nem sovány. Eledelek hús, hüvelykes vetemény,
jobbára pedig tészta; kivált a mezőn majd tsupán tarhonya; száraz eleségek kenyér,
a mellé sajt, túró, leginkább szalonna. Készítenek annak idejében kivált a mulatságokban, igen jó ízű, s egészséges magyar ételeket, azok között azoknak tzimerét,
a szármát. De főképen tészta süteményjeivel külömbözteti meg magát Makó, u. m.
kalátsával, pogátsájával, külömbkülömbféle töltelékű rétesseivel, bélesseivel, melylyeknek készítésében a katholikus részen való gazdaszszonyoké az elsőség. A sütemények között legközönségessebb a túrós lepény, mellynek, a hol tsak mód vagyon
benne, egy szombat estve se lehet elmaradni. Italok víz, reggelenként egy kevés
pálinka, borban keveseknek van módjok, s azt tsak a mulatságokra hagyják."
Olyan finom túróslepényt sehol sem sütöttek, mint Makón. Az itt megforduló
földrajzi szakíró, Palugyay Imre is megízlelhette, ugyanis részletesen kitér ismertetésére: „A nép-szokások felemlítésénél nem lehet érintetlenül hagynunk a Makón
sütni szokott túrós lepényeket. Rendesen minden szombaton délután valamennyi
kofa megrakja tálait és kosarait meleg túrós lepénnyel, talicskára teszi és viszi a
piaczra. Szombaton délután tehát minden háznál, jobbára az előkelőknél is lepényt
sütnek, s ahhoz képest vendéget is hívnak, vagy ha illyenkor véletlenül jön, lepénynyel kínálják. A lepény vékony tésztára rákent vajas túróból, oltásból készül, melly
megsülvén olvadékonysága s kellemes íze miatt igen kedves eledel; lepényhez aztán
ritkán hiányzik más eledel és ital is."
Az idősödő Kassai Vidor is nosztalgikusán idézi a gyermekkori finom ízek
emlékét: „Makó város egyik fő specialitása a híres makói túróslepény. Ez a túróslepény olyan túróslepény, amelyet szombaton délután szoktak sütni. Amikor úgy
uzsonnatájon kisül, akkor a mönyecske gyorsan négyszögletes darabokra vágja,
hevenyén belerakja a nagy tálba, meleg keszkenőkkel betakargatja, azután feje
tetejére teszi, a saját utcájában sietve megindul vele, s házról-házra járva az ablakon beszól: vesznek-e túróslepényt? Ritka ház, ahol elutasítják. Ahol kell, ott
azután az egész ház népe minden dolgát félbehagyva összefut, körülállja a lepényes
tálat. A mönyecske megmondja, mi az ára darabjának — alkura idő nincs. Ezzel
kipakolja. A jelenlevők közül mindenik gyorsan kezébe kap egy vagy két darabot s
amint Isten tudni engedte, mondhatni, fanatikus mohósággal elkezdi falni. Ezalatt
a mönyecske bepakol, átveszi a lepény árát, s tova siet. Mindez nem azért történik
20

ilyen gyorsan, mintha a lepény eladására rövid volna az idő — elkel az nagyon
hamar — hanem azért, hogy ki ne hűljön, mert a hírős makói túróslepény csak
addig kapós, csak addig kívánatos, amíg meleg; amint kihűlt, az értéke ötven percenttel esik és akkor csak azok veszik meg, akik nem bírják a száz percentet. Ha
mármost belépünk egy ilyen lepényfaló társaságba, először is ne sokat kérdezősködjünk, mert vagy semmit, vagy nagyon rövid feleletet kapunk s csak azt látjuk,
hogy ki-ki vagy tenyerén kiterítve tartja és ebben az esetben szimplán, vagy pedig
bölcső alakra összegörbítve, és ebben az esetben hol szimplán, hol duplán harapdálja annak széleit. Miért? Hát azért, hogy le ne csorogjon róla a vajas tejfölös
túró, amelynek fölületén csak egy könnyen szakadozó, finom, barnapirosra sült
hártya van, ezalatt pedig csak úgy szotyog-lotyog az Isten áldás, hogy a szája
körül kinek-kinek csaknem fülig tejfölös az ábrázata. Miután a lepény tésztája kissé
szijjas (mint a lángosé), hát erősebbecskén kell harapni, ezen erőművi nyomás pedig
nagyon kedvez a tejfölös túró szétszottyanásának. Eddig van. Ki-ki visszatér munkájához. Lepény pedig: volt — nincs."
Justh Gyulát, a „kevély szabad magyar"-t (Ady) makói látogatásai során minden alkalommal szertartásos körülmények között lepénnyel kínálták.
Amikor Ferenc József és Erzsébet királynő Gyulára látogatott, tíz makói
asszonyt hívtak, hogy süssenek túróslepényt. Az uralkodó házaspárnak ez annyira
ízlett, hogy mind a tíz makói asszony egy kosárkában kapott ajándékba egy-egy
százkoronás aranyat.
Erdei Ferenc — ki Néprajzi ínyesmesterség címen közvetlenül halála előtt
könyvet is írt — makói látogatásai során „képviselői" halászlé és túróslepény készítését ígérte. Az előbbire sor is került, de váratlan halála miatt konyhai művészetét a lepénysütés terén már nem tudta bemutatni. Egy rádióriportban azonban
szóba került ez a makói specialitás is.
— Ez ott kezdődik, hogy a tejet kifejt, teljes állapotában be kell oltani, nem
azt várni, még megalszik, akkor ebből olyan túró lesz, amely keverhető, nem olyan,
mint a gumidarabok és ebből csinálnak Makón túróslepényt, aminek az az érdekessége, hogy nem cukros, kelt tészta alja van, erre ráteszik azt a teljes túrót, ami
a melegben megolvad, még tejfölt is tesznek rá és ebbe csak só, illetve egy kis tojás
meg liszt megy bele, hogy egy kicsit kötöttebb legyen az anyaga. Ez valami olyan
csodálatos, hogy egy példát mondok rá. A régi időkben nagyon jó barátom volt
Sárközi György író, aki többször kijött hozzánk és apám sütött ilyenkor túróslepényt. Sárközi György barátom szegény elpusztult a háborúban, gyomorbajos volt,
tehát ő soha egy kortyot nem ivott, de ezt a lepényt tudta enni, és amikor megettük azt a paprikáscsirkét, amit apám főzött, majd utána ezt a makói túróslepényt,
akkor mintha részeg lett volna, fölállt és szónokolt.
A makói túróslepény lelke az oltástúró. Ezt a piacon vagy hentesnél vásárolt
gyomoroltóval készítették. A lepényt kemencében sütötték; az új kemencét lepénynyel (mások pitével) avatták fel. Ügy tartották, akkor jó a kemence, ha ez szépen
megsül benne. A lepényt evés közben fecskefarkosra harapták.

SZÁLLÓIGÉK SZÁRNYÁN
Alig van még egy magyar város, amely szólásokban, közmondásokban annyit
szerepelne, mint Makó. A hagyma mellett éppen a szólásokkal magyarázható közismertsége.
A magyar nyelvterületen széles körben ismert közmondást, Messze van, mint
Makó Jeruzsálemtől, is városunkhoz kötik, pedig a legismertebb magyarázat szerint
Makó nevű személyhez kötődik, aki az 1217. évi kereszteshadjárat idején Dalmáciába érve megrészegül az ottani jó boroktól, és Spaláto város tornyait meglátva
azt hiszi, hogy már Jeruzsálembe érkezett. Harcostársai megnyugtatják, messze van
még Makó (vitéz) Jeruzsálemtől. Az 1821. évi nagy marosi árvíz idején keletkezett:
21

Helyin van, mint Makó, mikor elvitte a víz. Ironikus értelemben használják, amikor éppen nincs valami a helyén.
Makó a 16—19. században rendkívül dinamikusan fejlődött. A török hódoltság
idején a szomszédos helységeket szpáhik kapták, akik évente többször is megsarcolták az adófizető lakosokat. Makó kincstári, khász birtok lett, itt évente csak egyszer
adóztak. A tizenhét felperzselt szomszédos falu lakossága Makóra költözik, így válik
helységünk mezővárossá. A török kiűzése után az elnéptelenedett Alföldre telepesek
és bevándorlók költöznek. Az urbárium idején az országban a legnagyobb jobbágytelkek Makón voltak (57 hold), és méghozzá micsoda jó minőségű földek! A belterjes kertkultúra a 19. században is jó megélhetést biztosított az ittlakóknak. Ezzel a
gazdasági jóléttel magyarázható néhány szólás eredete.
A Makóra, ha rossz vagy! — szólást először Szirbik Miklós említi: „Ügy látszik,
ezzel azt akarják a tsufolók jelenteni, hogy Makó minden roszszat bévesz. Az igaz,
hogy ide sok gyülevész nép tódult eleitől fogva, és még ma is, a ki egyszer ide jön,
nem igen megy ki innét; és éppen ez az oka a Város olly szaporán való nevekedésének, de a mi Makónak ditsőségére válik, s azt mutatja, hogy itt az élés módja
könnyebb, a teher kevesebb mint másutt. Egyébaránt a roszszakat itt is megbüntetik; sőt azoknak sokszor a közemberek is magokat bíráikká, és boszszúállóikká
teszik. Az említett közmondásra hát mi Makaiak, a mondott értelemben a tsufolódás, és irigység bélyegét ütjük, s annak ezt az ellenkező értelmet a d j u k : ha roszsz
vagy, eredj Makóra, majd megtanítanak ott."
Makóra gondol szólást arra a személyre mondják, akinek nem a végzett munkán jár az esze (például vasalás közben megpörköli a ruhát). Hasonló jelentésben
használják Makó felé tekintett szólást is (például ha valaki elsózza az ételt). Ezek a
megállapítások eredetileg olyan lányokra vonatkoztak, akiknek kedvese szerencsét
próbálni Makóra jött, az otthon hagyott menyasszony pedig munka közben is csak
szerelmesére gondol, lesi, mikor jön már érte. A jobb megélhetést fürkésző személyt
megtestesítő Haska is Makóra költözött, és mikor váratlanul betoppan kedvesei körébe, így kiáltottak fel: Möggyütt Haska Makórul. Aki hirtelen meghalt, arra mondták: Makóra ment, aki pedig a végét j á r j a : Makóra készül. Az előbbi arra vonatkozik, aki hosszú készülődés után jutott el Makóra, de itt már nem a jólét, csak a
halál várt reá; az utóbbi még tovább halogatta az elköltözést, amire a leselkedő
halál miatt már nem is kerülhetett sor. Aki nehezen ér célba, nagy kerülőket tesz,
vargabetűket ír le, arra mondják: Közel útját találta, mint Istenös Jancsi Makónak, aki ugyanis nem az országúton, hanem a kanyargós Maros partján indult
Makóra.
Pejoratív értelmű, csúfolódó tartalmú szólások is vannak. A szomszédos községekben mondják: Makón még az esti maradékot is röggel öszik (a rög átvitt értelmű jelentése földközelben, munka közben). Az estebéd, a vacsora elfogyasztása
után még oly sokáig dolgoztak, hogy újra megéheztek, elfogyasztották az esti maradékot. A környékbeliek szinte mór kapzsiságnak ítélték ezt a szorgalmatoskodást,
amely egyébként az intenzív kultúra velejárója. Erdei Ferenc említette, Makónak
nem volt földesura, itt az emberek saját magukat zsákmányolták ki.
Sokan meg így élcelődnek: Makón olyan hagymaszag van, hogy még a vonat is
farral gyün be. A szegedi híd 1944. őszén történt felrobbantása után a vonat csak
Üjszegedig jár, de ott nincs vonatfordító, így a mozdony tolatva kénytelen Makóra
jönni.

POÉTÁSKODÁS
Szirbik Miklós leírásából tudjuk: „Nagyon módiban van itt a poétáskodás is,
melly szerént sokan találkoznak a kevésbé tanult emberek között is olyanok, a kik
minden nevezetes, víg, vagy szomorú, vagy nevetséges történetet a magok módjok
szerént, versekbe szeretnek foglalni."
22

Gilitze István parasztköltő 1821-ben Makó várossának víz által való pusztulását
írja le. Szerényen jegyzi meg munkájáról:
Koránt sem poéta, hanem paraszt írás,
Engedelmet kérek errül, hogyha hibás;
Hogy édes hazámat érte ezen romlás,
Én együgyű paraszt írtam ezt, és nem más.
A história még az 1950-es években élt Tápén. 1879-ben a dorozsmai Balázs
Barna Mihály Szeged és Kiskundorozsma városának veszedelme című versezetjében
több sort átvesz Szegedre vonatkoztatva Gilitze munkájából.
1898-ban egy makói eseményről ponyva is keletkezett: A kettős szerelmi halál
ú j története Labdás József és Szabó Mariska szerelmesekkel Makón:
Június hó negyedikén
megtörtént,
Rémhír fogá el Makónak a népét,
Labdás József, Szabó Maris meghaltak,
Szerelemből golyó által kimúltak
Kortesversek nélkül nehezen múlt el régen egy választás. A kiegyezés után
keletkezett:
Balpárti elvek őre,
Legyen népünk hű vezére;
Olyat óhajt e kerület,
Dobsa Lajos lesz a követ.
Éljen a balpárt'.
1925-ben énekelték:
A piacon talicska, kisangyalom,
Kiss Menyhértke taszítja,
kisangyalom.
A talicska
megrepedt,
A mandátum elveszett,
kisangyalom.
A makói nép Rákóczi Ferencet különösen tisztelte. „Ennek a Rákóczinak — írja
Szirbik Miklós — egy, a Makai Bíróval esett nevezetes történetét emlegetik, mind
e mai napig, a Makaiak. t. i. Mikor már Rákóczi szorulni kezdett, egy levelet küldött helységenként a Zomboron tanyázott Török Basához, mellyben attól segítséget
kért. A Levél Makóra jutván, azt a Bíró, Kotsis nevű, a Város Hadnagyja kezébe
adta, a kézhez szolgáltatás végett: ki is azt süvege mellé tette; minthogy pedig
akkor közönségesen az úgynevezett Turi süveget hordozták. Midőn a Maroshoz ért
a Hadnagy, inni lehajolván, a süvegét fejéből levetette s a Levél mellőle kiesett.
Ivását végezvén, süvegét felkapta s a nélkül, hogy a Levél kiesését észrevette volna,
folytatja útját. Már jó darabig elhaladt, mikor észrevette, hogy nints a Levél. Ekkor
visszajött a Levél keresésére: de már az alatt bizonyos Szegedi emberek, hazafelé
való útjokban, a Levelet meglátván, felvették, s azt Szegeden, mint újságot, mutogatták: így az, az ott tartózkodott Német Katonák kezébe került. Kik is ebből megtudván Rákóczinak szorult állapot ját: a felől, a Rákóczival, felső Magyar Országon
szembeálló Császári sereget tudósították, melly ezen hírre Rákóczi népére ütvén,
azt úgy megverte, hogy abból következett Rákóczinak végső romlása. Ekkor azt a
fenyegetést tette Rákóczi: hogy ha még valaha előmenetele lesz: ezért, mint árulásért, Makónak, főképpen a Kotsis Famíliának, az ivadékát is kardra hányatja. Mivel
azomban a nép szájján forgott az a beszéd, hogy a Rákóczi maradéka máig is
megvan Frantzia Országban, a mint hogy az ő fija, György ott is maradt, bár
maga onnét Török Országba ment, s ott holt meg: innen lett az, hogy a mult Fran23

tzia háború kiütésekor, az a hír támadván, hogy jön Rákóczi: a Kotsis famíliából
sokan egész éjtszakákat sírással töltöttek el."
Diós Sándor hagymakertész 1975-ben a két tüzes szömről egy „istoriát" mondott el:
— Amikor gyerökök vótunk, az átalsó szomszédban lakott Binecz Sándor. Kiszolgált huszárembör vót. Jó vállas, erős fiatal embör. És hát este átgyüttek beszélgetni hozzánk. Hát ez az embör ősszel gyökeret ásni vót a Sammarkó fődbe. Ez
Bánátba vót Ez gyütt onnat, mönt a Nákó fődbe, a régi nagyszentmiklósi úton és
aszonta:
— Hátranézök, hát gyün két tüzes szöm. Hát beszéltük — aszongya — a boszorkányokat, hát ez biztosan az. Az annya erre mög arra, hát ez biztos boszorkány.
Az ötkilós gyökérásó a vállán. Hozzáfogtam lípni jobban — mer gyalog vót, bicikli
szó se löhetött, esetleg taicska — hozzáfogtam lípni jobban, de hátra nézők, de
közelödik ám a két tüzes szöm. Ez csak boszorkány, hát hiába lípök, csak közelödik
hozzám. Hozzáfogtam szaladni.
Vállán a gyökérásó és hozzáfogott kocogni. Eccő hátranéz, hát ott van közel.
— Az annya erre mög arra ennek a boszorkánynak, hát mán mögfog. Vesd el
magad a jó mély árokba. Hasra feküdtem, aszonygya, mellém a gyökérásó. Na mosmán gyühet a boszorkány, engöm nem lácc mög. Hát aszonygya, amint ott fekszöm,
elszalad mellettem az autó.
— Na nézd, aszonygya, Sándor, ilyen bolond vótál, hát hallottál mán rulla, hogy
autó is van a világon, de eddig nem látott. És ez a gróf Nákó, ez fiumei kormányzó
vót. És gyütt Fiumébul ide a birtokra, és ennek vót először autója.

TEKNŐKAPARÓ
„A szokások között említést érdemelnek — írja Szirbik Miklós — a névnapi,
keresztelői, sertésöléskori barátságos vendégeskedések, a halotti torok, mellyek kivált az Oroszoknál vágynák nagy divatban, a házassági lakódalmazások, mellyek ha
szinte már ma nem ollyan. nagy pazérlással is, mint hajdan, de tsakugyan sok
szükségtelen költséggel ejtetnek meg."
Még ma is elevenen él Makón a teknőkaparó emléke. Mint nagy jövendőmondó
megjósolta, hogy kűkémények
és lőcsetlen kocsik lesznek, két keréken fognak szaladni, vasmadarak járnak majd az égen, amikor Makón egy utcában három templom
lesz, akkor egy nagy világháború tör ki (1913-ban építették a Vásárhelyi utcában a
harmadik templomot). Lösz olyan idő, amikor annyi lösz az embör a fődön, mint
égőn a csillag. Lösz olyan világ, hogy nem lösz se tél, se nyár, csak egyfajta.
Arrul
tuggyák mög, hogy itt az ősz, hogy lehullnak a fák levelei.
A teknőkaparóról szóló alábbi történetet Diós Sándor hetvenöt éves hagymakertész mondta el 1975-ben:
— Öregapám evvel a teknyőkaparóval részös vót. És aszonta:
— Learattunk, befejeztük az aratást. A vontatók le vótak kötve. Szombaton
délbe elvégeztek, hát délután a gazda majd aggya a fogatot, viszi a részösöket két
kocsin. És mikor mán ott vót, hogy befognak, gyütt egy nagyon csúnya fölleg,
asztán borzasztó nagy vihar. A vontatókat széthánta a szél. Hát káromkodtak a
részösök. Ilyet is mondtak, olyat is mondtak. Aszongya a teknőkaparó:
— Mönnyetök haza. Majd én elintézöm. Mikorra köll, én összerakom üket,
összehordom.
Hát elgyüttek, otthagyták, ögye mög a fene, m a j d gyüvünk a jövő hétön, oszt
majd összerakjuk. Addig hát vagy szárad vagy ázik az a vontató széjjel. A teknőkaparó kinmaratt.
Amikor gyüttek a kocsival, hát fele uttyán vótak, mer az Igási úton vót ennek
a gazdának a tanyája, a Csárdán házul, ott belül. Amikor fele uttyán Ugar körül
24

gyünnek, aszonygya, egy forgószél elkerül bennünket, benne egy csikónyerítés. Hát
aszonygya, hát ki vót.
Amikor gyünnek haza — Honvéd szélin lakott — a teknyőkaparó ül a kapuba.
Hogy gyüvünk el, hozott a gazda kocsija. Hát erre való embörök vótak, nagy része
honvédi. Ült a kapuba. Hát te mán itthon vagy?
— Hát nem vöttetök észre, amikor elkerültelek bennetöket — aszonygya — a forgószéllel. Aszonygya, de möhettök mán a gyüvő hétön, össze van téve mind a vontató.
Hát aszongya öregapám, nem hittük. De mikor kimöntünk, tényleg úgy vót.
*

A makói nép anyagi és szellemi kultúrája szervesen beletartozik Dél-Alföld
népéletébe. Ez igen konkrétan kifejeződik a közös ö-ző nyelvjárásban. A kölcsönhatások és egyezések ellenére még ma is sok egyéni vonást mutat Makó hagyomány- és szokásvilága. Hajdan rendkívül színes és zsibongó volt a makói népélet,
nem hiába jelentett ez annyi élményt az ifjú Tömörkénynek
— Makón szerettem lenni mint gyermek. A nagyvendéglő udvarának változatossága az ő különféle népeivel, medvetáncoltatókkal, torontáli sváb parasztokkal, akik
franciául beszéltek, savoyard majmosokkal, a gülbabás törökökkel, a megyegyűlésekre érkező, vidéki, előkelő urakkal, mind mind lekötötte a gyermeklélek figyelmét.
Makón a kapitalista fejlődés nem lassú, porosz utas formában ment végbe,
hanem robbanásszerűen. Ez eredményezte, hogy népélete a szomszédos helységeknél
hamarabb polgáriasul! A hagymakertész már nem törekszik önellátásra, piacon,
sőt üzletben vásárolja meg a szükséges áruféleségeket. E gyors átalakulás miatt
égetően sürgős feladat lenne Makó néprajzi monográfiájának elkészítése.

SZALAY FERENC

A makói 'hagyma változatos karrierje
VILÁGHELYZET, ITTHONI LEHETŐSÉGEK

0

Mindenekelőtt a száraz tény: a mennyiséget tekintve hazánk
hagymatermelése
világviszonylatban
elenyésző. 15—17 ezer vagon áruhagymánk a nemzetközi össztermelésnek mindössze 1—2%-át jelenti és így nem meglepő, hogy a világ hagymatermelő államainak versenyében a huszadik hellyel kell beérnünk. Súlyosbítja helyzetünket az európai nagy hagymatermesztő államok közelsége és konkurrenciája.
Közülük a spanyolok 78 ezer, az olaszok 48 ezer, a hollandok 35 ezer, a románok
28 ezer, a lengyelek 25 ezer, a jugoszlávok 23 ezér vagont, a többi európai államok
pedig együttesen 9 ezer vagon hagymát termelnek évenként saját és a külföldi
szükségletek kielégítésére. Ha mindezekhez még Egyiptom 62 ezres termelését is
hozzászámítjuk, különösen jól érzékelhetjük alárendelt szerepünket az európai hagymakereskedelemben.
Áruelhelyezési nehézségeink ellenére, az elmúlt évtizedekben számunkra előnyös és figyelemreméltó változások következtek be a nemzetközi hagymapiacokon,
igy Európában is: a felhasználás — és ennek megfelelően a kereslet — súlypontja
25'

a nyersáru-értékesítés területéről fokozatosan áttolódott a konzervszárítmányokra és
•ez a tendencia exportszállításaink területén is érvényesült.
Jellemző a változásra az a körülmény, hogy ' a m í g a második világháborút
megelőzően, számottevő hazai konzervipari felhasználás nem történt, és a megtermelt áru csaknem kizárólagosan nyersen került eladásra, addig 1960-ban konzerviparunk már 10 ezer tonna vöröshagymát dolgoz fel és exportál. A szárítmányipari
•nyersanyag-felhasználás 1968-ban meghaladja a 40 ezer tonnát, és ma már ott tartunk, hogy exportált vöröshagyma-tételeink
nagyobbik része szárítmányként
feldolgozva kerül kivitelre.
Ezek a változások arra is figyelmeztetnek, hogy hagymatermesztésünk jövőjét
nem alapozhatjuk a nagytestű, kis szárazanyagtartalmú, úgynevezett magról vetett
fajtákra. Ezek ugyanis tartósan nem tárolhatók, alkalmatlanok az ipari feldolgozásra
és külföldi értékesítésük szinte megoldhatatlan a környező államok hasonló típusú
Ifajtáinak árudömpingjével szemben. Szerény nemzetközi helyzetünk ellenére, hagymatermesztésünk népgazdasági jelentősége mégis kiemelkedő. A megtermelt menynyiségnek mintegy fele a lakosság fogyasztói igényeinek kielégítését szolgálja, másik
felét pedig szárítmányként feldolgozva, illetve nyersen exportáljuk. Hazai nézőpontból vizsgálva a kérdést, így már nem meglepő, hogy államunk a vöröshagymát
.kiemelt zöldségnövényként
kezeli, és jelentős erőket fordít a termesztés, feldolgozás
-és forgalmazás korszerűsítésére, valamint ezek további fejlesztését szolgáló kutatómunkára.

A MAKÓI HAGYMATERMESZTŐ TÁJ
A vöröshagyma legősibb kultúrnövényeink egyike. Fogyasztásáról, termesztéséről közel ötezer éves egyiptomi sírfeliratok adnak hírt, görög és római kori feljegyzések tanúskodnak, az ókori orvostudomány pedig széles körben, gyógyszerként
alkalmazza. Termesztésének első hazai, szakszerű leírása Lippay Jánostól maradt
ránk (1644. Pozsonyi kert).
A makói termesztő táj kialakulásának kezdete pedig, nem sokkal ezt követően,
az 1700-as évek elejére tehető. A vöröshagyma ebben az időben csupán egyike azoknak a zöldségféléknek, amelyek az árvízsújtotta területekről kipusztult szőlők helyére kerülnek. Termesztése kibontakozásának azonban minden lehetősége fennáll:
— Az első hagymatermelők, a jobbágyság alól felszabadult zsellérek, kivételes
adottságú emberek. Töretlen szorgalmuk, kitűnő megfigyelőképességük, találékonyságuk nem kis szerepet játszik ebben a fejlődési folyamatban.
— A környezeti feltételek is előnyösek. A Maros menti öntéstalajok tápanyagtartalma szinte kimeríthetetlen. A tenyészidő vége csapadékszegény, a napsütéses órák száma átlagon felüli. Mindez biztosíték a zavartalan tápanyagbeépülés és a tökéletes hagymabeérés szempontjából.
A vöröshagyma a konyhakerti parcellákról fokozatosan kikerül a
szántóföldre.
Egyre növekvő jelentőségére utal, hogy 1783-ban a „Pozsonyi Helytartótanács" —
számon tartva a makóiak hagymatermesztését — ostrom idején 20 mérő hagyma
"beadására kötelezi a várost. Feljegyzések szólnak arról is, hogy Makó 1788-ban a
„hadra kelt seregek" részére 60 000 fej vöröshagymát és ugyanennyi fokhagymát
ténylegesen be is szolgáltatott. Időközben kialakulnak a hagymaművelés különleges
kéziszerszámai és a vöröshagyma-termesztés sajátos szakmává formálódik. Erre utal
egy 1779-ből származó vagyonösszeírás, amelyben először olvasható a hagymakapa
kifejezés, és erről tanúskodik az az 1818-ban készült számbavétel, ahol a termelők
csoportosításánál már 188 makói hagymatermesztő külön szerepel. Korabeli statisztikai adatok alapján tudunk arról is, hogy Makó városban és környékén 1856-ban
6000, 1859-ben pedig mintegy 7000 „osztrák mérő" vöröshagymát állítanak elő.
:26

Az 1888-as feljegyzések pedig, már évi 100 000 q jó minőségű áruhagyma megtermesztéséről számolnak be.
Ebben az időben a közeli települések hagymaszükségletét is Makó elégíti ki.
Sőt — mint azt Szirbik Miklós református prédikátor írja — a „kofálkodó"
makóiak
Temesvárig, Debrecenig, Pestig viszik el a makói föld kitűnő termékét. Később a
tergovácok (kereskedők) hagymás» kocsijai még távolabb merészkednek, és a makói
vöröshagyma sokszor Galíciába, Lengyelországba, sőt Ausztriába is eljut. Különösen
kezdetben, vöröshagymájukért gabonát, gyümölcsöt és iparcikkeket cseréltek, ezért
„cserések"-nek is nevezték őket.
A termesztés újabb lendületet kap a vasútvonalak
kiépítésével
(1858, 1883);
növekszik az értékesítési lehetőség, és Makó is bekapcsolódik az országos, valamint
a nemzetközi kereskedelmi vérkeringésbe. A hollandok már 1883-ban 100 000 q
vöröshagymát vásárolnak a makóiaktól; a következő évben pedig a Korona szálloda
egyik vendégszobájában a németekkel is megkötik az első üzleti megállapodást.
A századforduló táján a Makó környéki vöröshagyma-vetésterület eléri a 3000 ha-t
és ezzel tulajdonképpen be is fejeződik a hagymatermesztő
körzet
kialakulása.

A MAKÓI TÁJFAJTA
A magyar vöröshagyma-termesztést, az 1900-as évek elején kizárólagosan a
makói tájfajta képviseli. Kialakulása, hosszú fejlődés eredményeként fokozatosan
történt, ősét ma már pontosan nem ismerjük, de genetikai elemzések alapjón valószínűsíthető, hogy kis méretű, élénk héjszínű, kemény húsú és egyöntetűen vállas
hagyma lehetett.
A 19. század folyamán a „hagymagányók" (hagymakertészek) fő törekvése már
arra irányul, hogy növeljék fajtájuk termőképességét és mérsékeljék bördősödési
(felmagzási) hajlamát. A század második felében nagy testű, megnyúlt nyugati fajtákat is termesztésbe vonnak (például Zita fajta). Ugyancsak erre az időszakra
tehető a délkelet-európai eredetű, korábban érő, felmagzásra kevésbé hajlamos,
úgynevezett pogácsa alakú hagymák beáramlása is (például „Pancsovaí" fajta). Hatásukra, a helyi fajta elveszti alakegyöntetűségét, de ezzel egyidejűleg előnyös változások is bekövetkeznek: megnövekszik a hagymaméret, csökken a • felmagzási
hajlam, és lerövidül a tenyészidő.
A heterogén eredet lehetőségeivel élve némely termelők a saját ízlésüknek
leginkább megfelelő változatokat szaporítják el. Kialakulnak a tájfajta
legkülönbözőbb alaktípusai, és ezeket az őket előállító kertészcsaládokról nevezik el. Legjellegzetesebb képviselői:
— az „Erdei-féle", kisebb méretű, vállas hagyma, amely az ősmakói és a délkelet-európai jövevényfajta keverékének tekinthető;
— a „Rozsnyai-féle", gömbölyded alakú, nagyobb fajtatípus, amely már a nyugati származású szülők tulajdonságait is mutatja;
— a „Böde-féle" változat, amely küllemileg az előző két típus között helyezkedik el.
A makói tájfajta alakváltozatossága
ellenére, kereskedelmileg
mégis egységes
árut képvisel, a hagymahéj egyöntetű bronzvörös színével, több rétegű, jól záródó
burokleveleivel, fehér színű acélos húsával és kifogástalan tárolhatóságával.
Joggal emlékezik meg • minderről Erdei Ferenc is a „Makói hagyma iskolája"
című tanulmányában: „ . . . vegyes és összetett anyag a makói hagyma, mint növényfajta, mégis mint áru a piacon nagymértékben egységes és annyira jellegzetes, hogy
semmi más fajtával nem lehet összetéveszteni."
A fajta kiválóságát az 1873-as bécsi kiállításon hivatalosan is elismerik, és hírnevét az 1888-ban megrendezett
brüsszeli nemzetközi
világkiállítás
csak tovább
öregbíti.
27

A MAKÓI HAGYMA ÜGYE KÖZÖS GONDDÁ VÁLIK
Az elmúlt évszázad folyamán, a mai értelemben vett kutatómunkáról még nem
beszélhetünk. A nemesítés és a gyakorlati hagymatermesztés
még nem különül el
egymástól, és a makói tájfajta tulajdonképpen a hagymakertészek ösztönös válogató
tevékenysége nyomán formálódik. A termesztési módszerek továbbfejlesztésében is
nekik van kulcsszerepük. Kitűnő megfigyelőképességük birtokában, és egyéni ötleteik alapján jönnek rá a dughagyma szárításának előnyeire (nem hoz magszárat,
nagyobbra fejlődik a hagyma) és kezük nyomán születnek meg az emberi munkát
annyira megkönnyítő sajátos hagymaművelő szerszámok: — a hagymautalló, a
hagymakaparó, a hagymaásó, a szárítórács, a különböző típusú földrosta és a dughagyma-osztályozó rosta, majd később a kerekeken gördülő feketemagvető gép és
tolókapa. Az első, programszerűen
előretervezett nemesitői kezdeményezés
az első
világháborút követően (1923) a makói Gazdasági Iskola igazgatójának, Schill Jánosnak személyéhez kapcsolódik. Tizenkét éves nemesítési tervet dolgoz ki, hogy megszüntesse a makói tájfajta alakheterogenitását.
Törekvése — az egységes megjelenésű, kerekded alakú makói f a j t a kinemesítése
— azonban személyi és anyagi nehézségek miatt meghiúsul.
A makói hagyma ügyében 1935-ben alapvető fordulat történik. A szövetkezetbe
tömörült hagymakertészek, f a j t á j u k megóvásáról és javításáról intézményesen kívánnak gondoskodni:
— kérik a termesztőtáj zárt körzetté nyilvánítását, ahol a jövőben csak makói
fajtát szabad előállítani;
— saját kezdeményezésre, szövetkezeti keretek között megalakítják a Makói
Hagymakísérleti Telepet.
A kutatási tervben a gyakorlat időszerű kérdései fogalmazódnak meg és a közel
fél évszázaddal ezelőtt körvonalazott feladatok szinte látnoki módon már előre jelzik és meghatározzák a hagymakutatás ma is időszerű munkaterületeit:
— a fajtafenntartást,
— az ú j fajták kinemesítését,
— a termesztés és növényvédelem fejlesztésének munkaterületeit.
Az események hátterében már akkor Erdei Ferenc tevékenykedik. Kezdetben a
Makói Hagymakertészek Szövetkezetének helyettes ügyvezetője, majd később a telep
vezetőjeként ő fogalmazza meg és rendszerezi, kutatási célkitűzésekké az egyszerű
hagymakertészek termesztési problémáit. Sajnos ezek a kezdeményezések
is meghiúsulnak és áldozatul esnek a második világháború mindent elsöprő viharának.
A zárt körzet ellenére, engedve a háborús konjunktúra csábításának, értéktelen, sok
esetben lila színű, nagy testű fajták kerülnek köztermesztésbe. A helyi t á j f a j t á v a l
keverednek és kereszteződnek; • lerontják a makói hagyma minőségét és néhány
esztendő alatt, évszázadok szelekciós munkája válik semmivé.

KORSZERŰ FAJTA — NAGYÜZEMI TECHNOLÓGIA
A háborút követő években Erdei Ferenc figyel föl elsőként a makói t á j f a j t a
leromlására és ennek veszélyeire. Kezdeményezésére állami erőből Mezőhegyesen,
1943-ban felépül az állami Hagymakísérleti Telep, azzal a közvetlen feladattal, hogy
kitisztítsa és regenerálja a makói tájfajtát. Széles körű begyűjtő munka kezdődik.
Közel 2000 hagymakertész fajtaváltozata
képezi a nemesítés kiindulási alapját. Tíz
év telik el, amíg az intenzív nemesítői munka sikerre vezet, és az idegen szennyeződésekkel terhelt tájfajtából megszületik az új, államilag elismert és törzskönyvezett Nemesített Makói vöröshagyma.
Az új, nemesített fajta már egyöntetű, alakja megközelíti a gépesítés szempontjából előnyös gömbformát, magas fűszerező értéke és nagy szárazanyagtartalma
alkalmassá teszik konzervipari feldolgozásra. Mindezen túl rendelkezik azokkal az

»

előnyökkel, amelyek a régi t á j f a j t á t is jellemezték: jól záródó külső héjazat, a fehér
színű, acélos hagymahús és a kitűnő tárolhatóság.
Időközben a magyar mezőgazdaságban alapvető változások történnek. Megalakulnak az első termelőszövetkezetek és ez a körülmény a hagymatermesztésben ú j
helyzetet, a kutatásban pedig ú j feladatokat jelent. A méreteiben már nagyüzemi
hagymatáblákon azonban még hagyományos kisüzemi módon, kézi munkára alapozva folyik a termesztés.
A főkérdést ebben az időszakban a szövetkezetekbe tömörült hagymakertészek
dughagymájának téli elhelyezése jelenti. Korábban odahaza, a banyakemence fölött
nádrácson száradó dughagyma — közös tárolása és hőkezelése szinte megoldhatatlannak látszik. A Hagymakísérleti Telepen beállított vizsgálatok azonban hamarosan
eredményhez vezetnek. Kidolgozzák a dughagyma-hőkezelés technológiáját és ennek
alapján a makói MÉK-telepen megépül a világviszonylatban is páratlan, nagyüzemi
dughagyma-hőkezelő üzem.
Termelőszövetkezeteink munkaerő-ellátottsága ekkor még nem okoz gondot. Az
időközben (1954) Makóra költöző Hagymakutató Állomás falai között azonban már
folynak az előkészületek, hogy az előre várható és előbb-utóbb törvényszerűen bekövetkező munkaerővándorlás ne érje készületlenül ú j típusú mezőgazdasági üzemeinket. A kutatási célkitűzések közé bekerül a termesztéstechnológia
gyökeres átalakításának a terve. Ez már alapvetően más, mint amit egy életen keresztül megszokott és nagy szakértelemmel gyakorolt az akkori hagymás generáció. Az ipar
elszívó hatása mindinkább érvényesül, a szövetkezetekhez hű tagság fokozatosan
kiöregszik, a hagymaföldek megmunkálása pedig egyre nehezebben biztosítható.
A nagyüzemi hagymatermesztésben a gépesítés kérdése kerül előtérbe és a kutatás
kidolgozza a vöröshagyma ágyrendszerű telepítési módszereit. Az erő- és munkagépek kerekeinek nyomtávolsága itt már állandó, és a művelőutak a vegetáció teljes időtartamára megmaradnak. Még sok az ellenzék, a kellően meg nem alapozott
bírálat, a művelőutak miatt kieső termőterület féltése. Az idő kerekét azonban már
nem lehet visszaforgatni. Az élő munkaerő tovább csökken, és a hagymatermesztő
gazdaságok fokozatosan bevezetik az új telepítési eljárást. Kezdetben csak bemutató
jelleggel, később egyre nagyobb területeken. Az újszerű növényelrendezéshez azonban meg kell találni az optimális növénysűrűséget és ki kell alakítani az ágyásokra
méretezett sajátos hagymaművelő gépeket. A Hagymakutató Állomás gépműhelyében m á r folyik a szorgos munka és hamarosan megjelennek az új típusú nagyüzemi
hagymagépek prototípusai: a feketemagvető gép, a dughagymaművelő gép és a dughagymaszedő gép, a hagymakultivátor és az étkezésihagyma-betakarító gép. Fokozatosan kialakulnak a vöröshagyma nagyüzemi termesztés technológiájának elemei;
megoldódik a vetés, növényápolás és szedés gépesítésének kérdése, bevezetésre kerülnek a korszerű gyomirtószerek és üzemi gyakorlattá válik a peronoszpóra elleni
rendszeres védekezés.
A nagyszerű eredmények ellenére azonban a 60-as évek második felében — a
fajtaleromláshoz hasonlóan — ismét válsághelyzetbe került a makói hagyma ügye:
a technológiai folyamat egyetlen láncszeme — a dughagyma kézi ültetése — létében
és jövőjében veszélyezteti a két évszázados makói hagymakultúrát. Hiányoznak a
szorgos hagymakertészek', akik régebben, a tavaszi hónapokban benépesítették a
földeket, és a még hideg talajon, térden csúszva ültették a hagymát. A telepítés
időszakában mutatkozó munkaerőhiány egyre szorítóbb, és országos divattá válik
a magról való termesztés reklámozása. Kellő megfontolás nélkül, idegen fajták
tömege kerül az országba és az öntözési adottsággal rendelkező nagyüzemekben bevezetik a nagy testű, de értéktelen hagymafajták termesztését. A kialakult veszélyhelyzetben a kutatási munka intenzitása is fokozódik. A Hagymakutató Állomás
gépműhelyében elkészül az első dughagymaszóró gép, majd a Makói MTH megkezdi
sorozatgyártását. A dughagymaszóró gépek elterjedésével az utolsó agronómiai akadály is elhárul, és a hagyományos kézi munkaerőre alapozott, dughagymás makói
••termesztési módszer, korszerűen gépesített, nagyüzemi technológiává alakul.
29

o

ORSZÁGOSAN ÖSSZEHANGOLT KUTATÓMUNKA
A 70-es évek újabb változásokat hoznak a makói és a magyar hagymatermesztés
és kutatás történetében. A tudomány és a gyakorlat összefogása 1972-ben egyedülálló
eredményhez vezet: A hazai zöldségnövények
közül elsőként megalakul a Makói
Hagymatermesztési
Rendszer. Taggazdaságai a kutatás által kidolgozott nagyüzemi
technológiára támaszkodnak, és a korszerű követelményeknek megfelelően kialakított Nemesített Makói vöröshagymafajtát termesztik. A fenti eseménnyel szinte
egyidőben a kutatómunka is kiterebélyesedik és túlnő a makói körzet határain.
A termesztés, tárolás, ipari feldolgozás és forgalmazás területén jelentkező feladatok
már meghaladják a Hagymakutató Állomás erejét és lehetőségeit; központi irányítást, szélesebb körű munkamegosztást kívánnak. Országos méretű
vöröshagymakutatási program készül és koordinációját MÉM-megbízás alapján a Hagymakutató
Állomás kapja. A közös munkában azonban már részt vállal az ország valamennyi
érintett kutatóhelye, az eredményeket közvetlenül hasznosító termelőüzem, áruforgalmazási egység, konzervipari vállalat. Főbb alapelvei országos érdekeket szolgálnak: a lakosság ellátását, a termesztés és feldolgozás folyamatos korszerűsítését stb.
Vöröshagyma-termesztésünk két évszázados múltja azt bizonyítja, hogy igazán
nagy eredmények mindenkor csak a gyakorlat és a tudomány összefogásából származnak.

TÓTH BÉLA

A makói redőny
1962 óta ott terem, ahol a világhírű hagymát ringató földek bekönyökölnek a
város alá. Szerény külsejű, országútról nézve csöndeskésen munkálkodó üzem. Se
nagy füstje, se nagy zaja. Más ú j gyárakkal szomszédosán, a MEDIKOR-ral meg a
többivel muzsikálnak gépei. Három igény találkozása telepítette. A helyi kenyérkereset biztosítása, a fővárosi munkaerőhiány, és a redőny keresettsége. Hazánk
mai napjaiban a gyártelepítés olyan egyszerű ügy, mint a paradicsompalánta-ültetés.
Három föltétel teszi: a palánta, az ember, akinek kell, s a föld, amely megtermi.
A legrégibb ember fölismerte a nap elé szaladó felhők árnyékoló tulajdonságát,
a lombsátrak enyhét, a befüggönyzött ablak gyakorlati hasznát, a sötétítést, a rovaroktól való védelmet, s a kandi, kéretlen szemek tekintetétől való takarást.
Fejlettebb árnyékoló eszközökkel már a külerőszakkal történő behatolást, azaz
a betörést is ki tudja védeni az ember. Ilyen a redőny, illetve a zsalugáter. Mindezen funkciók mai együttese a redőny. S az a hely, ahol tömegével készül: a redőnygyár.
Czuczor Gergely 1870-ben kiadott szótára szerint: „a redő, közönségesen annyi,
mint ránc. Redőkbe szedik a szoknya, pendely, gatya pártázatát. És az ember homloka olykor redőkbe rándul, a vénség redői meglátszanak az arcon.
Redőny szavunk jelenti az apró deszkátskábó? összerakott ernyőt, rácsot, amelyet főleg az ablakok külső részeire a nyári nagy meleg visszatartására akképp
alkalmaznak, hogy a deszkátskákat tetszés szerint összébbhúzni és egymásra zárni,
vagy a világosság kedvéért egymástól távolabb tartani lehessen."
Ebből a szótárból kiderül, hogy ugyan régi portéka a redőny. A száz évvel később készült modern műszaki szótár sem tud hűbb képet adni róla.
30

0

„— A redőnyök elsötétítő szerkezetek, ablakra szerelt, a fény átbocsátását szabályozó vagy záró fölszerelések. A régi fatáblák (spaletták), zsalugáterek tömörek,
vagy áttörtek voltak. Manapság fontos épülethomlokzati elemek.
Ezek közül jól bevált szerkezet az esslingeni gördülő redőny, mivel sokféle beállítású szerepet tud* biztosítani a bejutó fény mennyiségének szabályozásában.
A redőny acéllemezekre felfüggesztett lucfenyő lécek vagy hasonló méretű műanyag lécek sorozatából áll, amely redőnyszekrénybe összegöngyölve tartózkodik
használaton kívül."
Mégse egészen palántaültetés a gyártelepítés. Makónak ú j munkalehetőségre
volt szüksége, s az országnak redőnyre. De hát ki tudott Makón redőnyt gyártani?
Senki, ötven lakatos, asztalos alapszakmát tudó munkás felment Makóról Pestre az
ÉPFA Országbíró úti redőnygyáróba a titkokat megtanulni.
Jól megtanulták. Egy év múlva, 1963-ban, ötvenezer négyzetméter faredőny szaladt ki az ötven ember kezéből. Mennyi ez? Vegyünk egy középnagyságú várost, s
annak hatezer házát, amelyen hozzávetőleg huszonnégyezer ablak csillog. Ha átlagban két négyzetmétert számolok egy ablakra, akkor egy ilyen város redőnyszükségletét látta el termékeivel a makói redőnygyár. Hanem négy év alatt, tehát 67-ig
összesen már kétszázezer négyzetméter a termelésük nagysága, így aztán számolhatunk, hogy hány város, hány ablakát tették értelmesen világra tekintő üvegszemekké
a makóiak.
A napjainkban tizenötödik éve működő gyár kétszáz emberrel termel, s jószerével már teljesen csak itt készítik az ország építtetőinek redőnyigényeit. Közben kibővült a termékszerkezetük. Készítenek vászonrolettát, az ú j házak nélkülözhetetlen:
tartozékát, havonta tizenöt-húszezer folyómétert, s napjainkban inkább már csak műanyagból az esslingeni redőnyt, de azt nagyobb tételekben, mint a hagyományos
fenyőkből valókat. Mivel a fenyő is elkopik a tájékunkról, drága is a csomómentes
idevaló anyag, s ritkaság. A nemes anyaghoz hasonló színekben készülő PVC-redőnyablakok kiválóan állják a használatot. Idővel kicsit kifakulnak, de hát a legjobb
fenyő is kifakult, az is pusztult az időjárás szeszélyes harapdálásaitól.
A műanyagredőnyre is nagy a kereslet. Hat alapméretben, 200 ezer négyzetmétert gyártanak évente. Ugyanebből az anyagból — Szekszárdon gyártják — készül a nagyon gyakorlatias hasznú falburkolati elem. Az építőipar akkora igényt,
támaszt, hogy ötmillió folyóméter is elkelne belőle évente. Nem győzik.
Itt készül, házgyári igények kielégítésére, egymillió négyzetméter vászonfüggöny,
s itt állítják össze soproni kooperációból a redőnytokos ablakok szekrényzeteit. Itt
készülnek a házgyári balkonos lakások mellvédjei.
Gyár ez, nagy számok uralkodnak benne. Húszezer darab redőnyszekrényes ablakot, ötvenezer zsalugáteres ablakot eresztenek ki évente a kapun. Köztudott talán,
hogy a gyakorlati árnyékoláson túl ezek a gyártmányok az épületek külsejének
díszítő elemeiként jelentkeznek. S belül hangulatteremtő, -hurcoló elemek. A könnyű,,
sárga fényfogók, a műanyaglapos fényszűrők a szobabelsőben olyan világítást terem' tenek, amitől a beteg meggyógyul, mert nyugtató hatást kelt, a fiatal megtáltosodik.
A zsalugáteres ablakokról pedig legalább száz nóta szól, a muskátlisról további száz.
ötvenezer zsalugáteres ablakot 0 a Balaton környéki villáknak készítettek, mert ezek
betörésbiztosak.
A gyár ötvenezer négyzetméter térelválasztó harmonikaajtót készít, s legújabb
termékük napjainkban már az utcán látható: ez az autóreluxa. Azaz a hátsó ablakra való műanyagredőny. Viszonyaik között még kicsi számok szaladnak ebből az
áruból, havonta alig ezer darab. De ez a termék, ha bejáródik, sokat hozhat a konyhájukra. Nemcsak divatos, mint egykor a bajuszkötő vagy a strimflitartó, de védi a
kocsi huzatjait a kifakulástól. Ebben annyira bíznak, hogy saját szerszámkészítő
műhelyükben csinálták meg hozzá a nagy precizitást igénylő préspofákat, a vágó-,
maró-, lyukasztószerkezeteket. De a többi szerszámgépekkel is így bánnak. Ha nincs
olyan, amelyre szükségük van, nekidőlnek, megtervezik, elkészítik. Itt, mindjárt a
31

helybeli hagymaföldek szélén. Készítenek napellenző rolettavászonredőnyhöz hengert
és belevaló rugót. A szerszámzatot faszéntűzön lágyítják, edzik, ahogy azt a nagykönyvben a szerszámok megmunkálásáról mindenkorra megírták.
Kicsit büszkék az Algériának készített, bonyolult, bajos szerkezetű mini műanyagredőnyeikre, s büszkék a miskolci pártházhoz készített redőnyözésükre.
Jól választott partnereikkel, a szekszárdi műanyagipartól" féltucat gyártelepen
át az egyik helyi tsz-ig terjed kapcsolatuk, sikerrel teljesítik a fölfelé futó igények
kielégítését.
Az ÉRDÉRT, a TÜZÉP az ő redőnyeiket kínálja országszerte a magánvásárlónak, de az építővállalatok is velük redőnyöztetik, rolettáztatják, sötétíttetik, világosíttatják, árnyékoltatják a szobabelsőket.
Kik állnak mögötte? Molnár Sándor igazgató. A gyárral együtt települt Pestről,
mint egyetlen redőnyös szakmát tudó szakember. Ma makóinak mondja magát.
A Ribárszky-cégnél tanult odafönt a nagy faluban, s dolgozott vagy tizenöt évig,
amikor makóivá lett. Ö említi, hogy az itteni gyár első termelő évében 17 milliós
össztervet teljesítettek, tavaly 200 millióst. Amúgy nem a szavakból él. Magahordásán, minden mozdulatán látszik, hogy máig sem szakadt el a munkapadtól. Akármikor odapászol a satuhoz, daruhoz, a célgépekhez. Gondjai fészke, egy kislányán,
feleségén kívül az üzem. Anyagbeszerzés, tucatnyi gyártmányuk sokezer alkatrésze,
.sokezer műveletének gondja. A csapszög-megmunkálástól az „egyszerű" szófűzetű
fogalomig: rúdmarógép-késélezőköszörűkő-önbeállócsapágyzsírozásig minden. A szakma szépségéről annyi a nyilatkozata, hogy az árnyékolásnak sokfelé futó művészete
•termelődött már ki napjainkig.
Gondolom, könnyű lehet neki, egy hadseregnyi mérnök áll mögötte. Pedig csak
agy. Déri Ferenc a neve. Lakatosból itt nőtt már ki mérnökké «a Soproni Faipari
;Egyetem közbejöttével. Ő se valami pályatévesztett mesélő masina. Persze, mérnök.
Tényeket mond. Amúgy ő is Pestről makóiasodott szintén. De itthon érzi magát teljesen. Itt a család, s ahol a család, ott a haza, s benne az otthon. Példája, ahogy
-napjainkban már országos gyakorlat, gyári méretekben szem előtt tartott. Több
-tucat továbbtanulóval számolnak, kik közül már sokan technikusi végzettségűek,
vagy leszek-technikusok a Déri Miksa közbejöttével, mások gimnazisták, könyvviteli
főiskolások, marxista egyetemisták, akik még itt zúgatják, muzsikáltatják kétkézi
munkásként a gépeket. És sok vasat, fát, műanyagot értő, ismerő, szerető, dolgos
szakember immár körülöttük. Míg végigballagok a csarnokokon, nem az én kedvemért zúg kezük között az élet, s vágja, sajtolja, idomítja a nyílászáró, árnyékoló
szerkezetekhez való készségeket.
Az én gyerekkoromban a szülőfalu legtöbb házának ablakába leveles akácfagallyat tettek nyaranta árnyékolónak. Szegényebb háznál megtette a lapulevél és a
zsupszalmából fűzött haszura. Ma nem emelkedik úgy föl hajlék, hogy abból a
redőnyt kifelejtenék. És hol nem építenek ma házat széles e hazában? A makóiak
kezevonása szétbogárzik az ország minden városába, falujába. A hagymások városa
redőnygyárat duggatott a határba, s most kezd virágba borulni.

:32

HORVÁTH DEZSŐ

Lakat az iskolán
Elöljáró beszéd kell ehhez az íráshoz. Nagy tárgyilagosságot ne várjon senki
tőlem: elszomorodom, ha lakatot látok az iskolán. Ha azt látom, hogy egerek rágják
belül, én belül sírok. Ha kölcsönkéri a szövetkezet, és leszedi ajtaját-ablakát, hogy
a futószalagot be tudja dugni rajta, amikor a krumplit hozzák bele, tudom, az az
ember már hiányzik a munkaerőből, aki vissza is rakja. Ha nagyon szép gyümölccsel
hordják tele, vagy gyümölcs alá való műtrágyával, arra is azt mondom, kár.
Sokan tartják, beteg a fejem, mert nem látom meg a lényeget. A lényeg pedig
az, hogy elnéptelenednek a tanyai iskolák. Hat-nyolc gyerekért nem érdemes tanítót
fizetni, mert a hat-nyolc gyerek is rosszul járna vele.
Ez fájna? Az, ha a tengődő iskolából nagyba jut valaki? Aki itt végzett, ha jól
váltott az esze, akkor is csak lábujjhegyen mert járni mások előtt. Fölszólalni egy
közgyűlésen? Inkább hátbavágja otthon vasvillával a tehenet, hogy a mérgét kitöltse. Fél téglával dörzsölné a bőrét, mielőtt városba megy, mert azt hiszi, megérzik
rajta a tanyai szag. Útravaló tarisznyájába ha minden tudományt belerak is az
iskola, az önbizalmat kifelejti belőle. Két karéjjal tesz viszont a kishitűségből, az
elbújni akarásból. Aki jól belegondol, emiatt ne sóhajtozzon.
Olyan indítórakétákkal kellene fölszerelnie a ma iskolájának a ma gyermekét,
aminek utolsó fokozatában akár hetven év múlva is lesz annyi erő, hogy a fejet
pályáján megtartsa. Egyszem tanító bácsi ezt a rakétát, ha beleszakad az igyekezetbe, akkor se tudja még begyújtani se. Sok jó tanyai tanárt ismerek, akikről jószándékú ember rosszat még külön fizetésért se mondhat, ellenben akármikor kiállíthatók a vállalt munka teljes erejű végzéséért példaképnek, de tudom, ezzel őket
sem sértem. Amit adnak, fokozni talán nem is lehet. Az egyenes gerincet legtöbbször róluk mintázza a tanyai ember. Olyan felelősséggel tanítanak, benti kollégáik
ritkán érik el őket igyekezetben. Csakhogy nagy a rakéta, nagy tüzet kell rakni alá.
Egyedül birkózni nem a ma, hanem a holnap föladatával, nem lehet. Sántánakbénáqak érzi magát a tanár, és verné a fejét a falba, de akkor még jobban fáj.
A közoktatás dicsőségének tartom, hogy rövid idő alatt így átszervezte az iskolákat. Hadd induljon egyforma eséllyel mindenki a maga útján. Hadd legyen okos
ember belőle akkor is, ha fejőgulyás lesz, és akkor is, ha orvosprofesszor. A körzeti
hatósugarú iskola akkor is nagyszerű találmány, ha árnyéka is van a bejárásnak,
vagy annak, hogy az apró gyerek hetenként csak egyszer látja szülőanyját.
Mondom, a közoktatás dicsősége, és legyünk rá büszkék. Mégis elfordulok, ha
lakatot látok a visszamaradt iskolán. Mert a tanyai iskola nemcsak a gyereket tanította; amióta megvan, felnőttnek is világított. A pisla fény is sokat ér ott, ahol
sűrű a sötét.
Aki akar, jöjjön velem. Oda viszem, ahol a lakat csak nappal szolgál.
*

Állj meg a Csorgó mellett. Ha a város felé nézel, a Dáli ugart látod. Ha megfordulsz, előtted a Dáli tanyák. Romló tanyák. Jövőjüket hónapokkal, legföljebb
néhány évvel mérhetjük. Az idő mondja fölöttük a cirkumdedéruntot, nem az erőszak. Nem is tiltakozik ellene senki. Aki most itt lakik, a városba készülődik, vagy
a temetőbe. A fiatalabbja már elment szerencsét találni.
Nagyanyó, nagyapó meg a két unoka lakik az első házban. Nekem első, ide jöttem először. Nagy munkában van nagyanyó, égre-földre takarít. Kutyaoltás lesz
3 Tiszatáj

33

holnap. Nem a kutyáknak szól a tisztesség, de ha rossz idő talál lenni, az eboltás
irodája födelet kíván, ide jönnek be a népek. Ne mondják, hogy hova jöttek. Azért
én még ne siessek, mondják, holnapig még van idő, csak beszélgessünk nyugodtan.
— Az iskoláról lenne szó.
— Nem baj, arról is beszélhetünk.
Hozzáteszik, mindenről beszélhetünk, csak az adóról ne. Ámbár most arról is
lehetne, mert nincs mit beszélni róla. Kezd testhöz állni még az adó is.
— Nem is iskola az már, hanem Kultúr. Nem nagy, csak olyan tanyai Kultúr.
Televízió van benne, biliárd, lemezjátszó, magnetofon, és minden héten mozi. Hozza
az autó, kinyitom neki a sorompót, mehet a gáton. Ha esik? Esőben nem járhat a
töltésen, akkor segítünk neki. Megfogjuk a filmet, meg a sört, és kézben visszük.
Nyolcszáz-kilencszáz méter, nem a világ.
— Sört is?
— Nehezen jutnánk másképpen hozzá, kihozza az autó. Nem sokat, dorbézolásra tízszer ennyi is kevés lenne. Csak annyit, hogy mindenkinek jusson egy üveggel. Ha rossz a film, sörrel jobban lecsúszik.
— Maradnak, vagy költöznek?
— Ki így, ki úgy. Itt lakik még a Kiss Ferenc, a Bóka Sándor, a Joó Imréék,
a Bandula Jánosék, Füstös Péterék, Dékány Sándorék, Varga Imréék, Kiss Jánosék,
Szeges Mihályék, a Kádár István, és szavazás szempontjából ide jön a Böngyik is,
meg a Süket is. Mi maradunk. Egyelőre. Nincs tehetségünk hozzá, hogy házat vegyünk. A csinált út szélében nem háborgatja a téesz az embereket, maradhatunk.
Már beljebb se piszkálja, mert a hízó neki is hízik, meg a tehén is tejel neki is.
— A mozi?
— Nagyon okos volt, aki kitalálta. Van, amikor huszonötén is eljönnek. c Hogy
mi volt legutoljára? Ha megkergetnének, akkor se tudnám megmondani. Pedig ott
voltam, biztos, hogy ott voltam. Azt sem tudom, most szerdán mi lesz. Ami a sorban következik, az lesz. Várjon csak! Az lesz, hogy Jön. Jön!
(A hirdető kezdődik így: Jön! És utána jön a film címe, de elfelejtődött.)
— Vacsora is volt régebben, de már nincsen. Birka, mindig birka volt, huszonöt
forint, de ennyiből a birkát kiállítani m á r nem lehet. Az élő birka benne van
annyiban. Vagy a birka drágul, vagy a forint „javul", de vacsora mostanában nincs.
— Előadás?
— Az is van. Szavazáskor is, meg tanácstagi beszámolókon is. Eljött az emberorvos is, az is tartott beszámolót, itt volt az állatorvos is, az is mondott beszámolót.
Az ilyesmi nagyon érdekli az embereket, többen jönnek, mint moziba. A tanácstagi
beszámolókon is sokan vannak, mert akkor mindent meg lehet beszélni. Az állattartást is, fűkaszálást is.
Legföljebb a népművelő időzzön el annál a gondolatnál, hogy itt nem előadást
mondanak, hanem beszámolót. Vegyük inkább észre, hogy többen jönnek, mint
a filmre.
Két kis unoka bújik, ketten is elférnek a nekem kikészített, kötény sarkával letörölt és kispárnával melegített hokedlin. Sanyikával elmondatja a nagyanyai büszkeség, hogy hamarosan iskolába megy, be a városba, a kollégiumba. Addig nincs is
más baja a világgal, csak az, hogy a mandulája nem szereti a torkát. Ennél jobb
helyet ugyan nem adhat neki, megbecsülhetné magát, a vége az lesz, hogy orvos
kezére adja, de most megborzong tőle, hogy kórházban hozzák helyre, amit a természet elrontott. Amíg erről beszélünk, csöppke kis Angéla tetőtől-talpig nevet. Ha
csak ránézek, nevet. Pisszentek neki, nevet. Ha megsimogatom, belebújik a tenyerembe, és ott felejti a fejét. Akkor nevet csak igazán. Nagyanyja észreveszi a nagy
barátkozást, mindjárt hozzánk szegődik: na, mondd meg a b á c s i n a k . . . !
— Mondd meg a bácsinak, kicsi vérem, mit tett veled az a te apád?
Angéla most is nevet, mintha madarat mutatnának neki.
— Letagadott.
Nem értem, de nem merem újra kérdezni. Malomkőnek nincs akkora súlya,
34

mint gyerekszájban ennek a szónak. Nagyanyja duplacsövű puskájából eldurran a
második kérdés, hátha nem talált el az első.
— Kicsoda?
— Az én apukám engem letagadott.
Most is nevet. Ahogy a lovat megtanítják, hányat kapáljon, ha kérdezik, úgy
felel ő is. Idomított beszéd, hadd tudja meg idejében, hogy a világ a tanyáról nézve
is bonyolult. Nagyanyó elmondja, hogy elváltak a fiatalok, de a vagyonelosztás még
mindig nincs meg, és az első gyereket elvállalja az apja, de a másikat nem. Halasról hivatott meg valakit a tárgyalásra — állítólag házassági hirdetésből nézte ki a
címét, de erre rá kellene kérdezni, ha kedvem lenne hozzá, mert a házassági hirdetések Halasról is jeligével jönnek — és azt bizonygatta, hogy az a gyerek apja.
Megkérdezte a bíró: ismeri ezt az asszonyt? Azt mondta rá a halasi: egyszer se
láttam. Evvel vége is volt.
Hagyjuk a bíróságot, lehet elég baja ilyenkor, meg hagyjuk a fiatalokat is.
Annyi biztos, ha Angéla annyit tud csak az apjáról, hogy őt letagadta, és fülig
szalad a szája, amikor mondja, akkor ez előtt a ház előtt még sokáig nem csuknám
be a tanyai iskolát. Inkább hoznék még sok jó előadót a sör mellé. Olyat is, aki a
gyermeki lélek buckáiról tudna mondani valamit.
Nagyapót azért megkérdezem, mit tenne, ha valaki végleg be akarná csukni.
Nincsen róla szó, de ha lenne.
— Fölszólalna?
— Én, egyedül? Kicsi vagyok én ahhoz. Ha akarják, megszüntetik, ha akarják,
meghagyják.
— Ha nagyon megkérdeznék?
— Akkor talán fölszólalnék.
*

Tulipános kiskapuja van az iskolának. Elöl is egy, hátul is egy, ámbár a tanyai
iskolánál nehéz eldönteni, melyik az eleje. Ki honnan éri hamarabb. Zöldre festették a léc szárát, piros a tulipán feje. Nyitva a kapu, de a szél nem lóbálja, mert a
fű körülnőtte. A legszebb dolog mégis az benne, hogy van. Igen nagy becsülete lehet
ennek az iskolának, ha szépnek maradt kapuját még nem lopta el senki. Ki merne
kezet emelni saját iskolájára?
Két hirdetményt ragasztottak az ablakba. A városi tanács élelmiszergazdasági,
ipari és kereskedelmi osztálya adja hírül, hogy az utak és árvízvédelmi töltések
fűtermő területeit kaszálásra ingyen adják a szarvasmarhatartóknak. A másik azt
mondja, haszonbérbe adnak mezőgazdaságilag hasznosítható földeket.
Pumpálós kút van az iskola udvarán, a harmadik nyomásra adja a vizet. Gondolom, a csatorna szintje alá megy a csöve, azért hordják innen a környékbeliek.
Vizet és kultúrát.
*

Kis asszonyka van itthon a szomszédban, apró gyermekével. Szívesen szól.
— Ez a klub, az az őszinteség, minden szerdán mozifilmet vetít. Az az őszinteség, hogy én itthon vagyok a gyerek miatt, meg vannak libáink is. Én még ástam,
az az őszinteség, az árkot, amikor a villanyt hozták. Akkor voltam nyolcadikos. Ügy
volna jó, az az őszinteség, ha továbbra is iskola volna, mert itt lakunk mi is a
szomszédban, a nagyobbik fiam mégis bent jár iskolába a városon. Most elsős. De
nem maradhatott meg iskolának, mert kevés a gyerek. Nem is tudom, mi lesz a
tanyákból, senki nem akar tanyán lakni. Pedig amikor még én jártam, az az őszinteség, hatvanvalahányan voltunk. Alsó is, fölső is volt. Az öregek maradtak hátul,
a fiatalok mind mennek befelé.
— A benti iskola?
— Hétfőn visszük, hétre benn kell vele lennünk. Ha hosszúhetes, akkor szombaton délután jön haza, ha rövidhetes, akkor pénteken. Nem tehettem mást, be
kellett adnom, mert a palotai busz is négy kilométerre van, meg a Rákosi úti is.
3*

35

Biciklivel nem hordhatom, mert itt van a kicsi is. Augusztusban fölveszem a m u n kát, ősztől végképp nem tudnék mit kezdeni vele. Nehéz, szegénykémnek, az az
őszinteség, persze hogy nehéz. Mindent neki kell csinálni egyedül. Mosakodni is,
öltözködni is. Az a jó, hogy a Puskás tanár bácsi ismeri. Itt tanított, a gyerek akkor
volt hároméves, de mindig átjárt, van bizalma hozzá. Nekünk is, mert ismerjük.
Nem ment idegen helyre. Ha beteg, a gátőrnek jár a telefon, és az uram gátőr, csak
kiszólnak rajta, és mehetünk érte. Szerdán mindig mehetünk látogatni, kimenőre is
kihozhatjuk. Ott a rétesbolt, beviszem mindig, megeszik egy-két rétest, megiszik
hozzá egy üveg kólát. Addig is együtt vagyunk. Más nem nagyon kell, mert mindene
megvan a kollégiumban. Hozhatom haza a szennyest is, ha váltani kell, de be is
adhatja mosatni. Úgy találták ki ezt az iskolát, hogy jó legyen.
Nem találtam ki újabb kérdéseket, elővettem a régieket.
— A szomszéd iskola?
— Én csak moziba megyek, ha megyek. Itt a villany, a gátőrnek az is jár, amíg
a televíziónk jó volt, itthon nézhettük, minek mentünk volna máshová? Ahogy
elromlott, nem csináltattuk meg. Kicsi a gyerek, korán lefekszünk.
— Előadás?
— Volt itt már a tanácselnök is, és nőgyógyász is volt. Ha beszámoló van, mindig elmegyünk. Ha a város fejlődéséről beszélnek, azt is meghallgatjuk, mert mindenki készül befelé. Egy év alatt négy-öt előadás biztosan van. Nyáron, ugye, nincsen, akkor dolog van. A moziba akkor is eljönnek, legjobban a sör kedvéért. Beszéltek már róla, hogy megszűnik a klub is, azt is mondták, hogy eladják az iskolát,
de sokfélét beszélnek az emberek, nem lehet mindent elhinni. Állítólag maszeknak
nem adhatják el.
— Ha adhatnák, megvenné?
— Dehogy venném!
— Pedig jó iskola.
— Jónak jó, de nem jó semmire.
— Mi az a semmi?
— A tehén nem tud fölmenni a lépcsőn.
Itt meg kellett állnom, és akkorát nevettem, mint az előbb Angéla. Homlokon
csókoltam volna a tehenet, ha tanyai iskolákat kerülvén, ez a szempont eszembe
jutott volna. Pedig egyszerű. Ha a tehén föl tudna menni a lépcsőn, mindjárt többet érne. Régi iskolaépítők se gondoltak a tehénre.
— Fölszólalna, ha el akarnák adni?
— Ha egyedül vagyunk, akkor nem szólnék semmit.
— Megbeszélhetnék előtte.,
— Akkor se. Annak idején az én uram volt az első, hogy maradjon, de elmennek a jó szomszédok, nem szólnánk már semmit.
Elfelejtettem rákérdezni, de az a gyanúm, nem jó ilyen helyen gátőrnek lenni. '
Mindenki készül, ő meg marad.
*

Traktor veti a kukoricát, aki nézi, azét. Két forduló között mindig beszélhetünk.
— A szomszédékat kereste? Hazamentek a városra, mert jugó vendégeik vannak. Az asszony kezeli az iskola kulcsát, takarít is, szívességből. Van úgy, hogy
tovább beszélgetünk, a megbízhatónak odaadja a kulcsot, hogy zárja be az ajtót, de
legtöbbször megvárja az utolsót is. Ha ők elmennek, nem is tudom, kire lehet rábízni. Ki vállalja?
Megütötte a fülem, hogy aki a városba megy, az haza megy. A homoki tanyákon is ezt mondják, ha Szegedet emlegetik. Vagy Makóról települtek ki, akik itt
laknak, vagy most is van bent házuk.
— Ha eladnák, megvenné?
— Minek?
— Drága?
36

— Nem tudom. Volt rá egyszer vevő, de nem tudom, mennyiért.
— Fölszólalna, ha megint árulnák?
— Szólalna a kórság.
— Hová menne akkor beszélgetni?
— Ezt meg ne írja, de lepiszkoscsirkefogózott engem valaki. Azt gondoltam
éppen, bemegyek a bíróságra, és följelentem.
— Hagyja rá! Amit egyszer kimondták, senki bírósága le nem mossa.
— De énnekem akkor se mondja senki, hogy piszkos csirkefogó!
Ebből a részből teljesen egyetértünk, így aztán gondolhatom tovább a magamét:
múlik az iskola, vakarhatja a feje búbját a bíróság. Lehet ugyan, hogy a csirkefogót nem most találták ki, legföljebb kocsilőccsel fizettek érte. Ehhez képest a
bíróság emlegetése lovagiasságnak is fölfogható. Egy kicsi lépés előre.
*

A postást várja egy néni. Megszólítsuk, ne szólítsuk? Álljunk meg mégis.
— Mikor volt az iskolában?
— Igen régen. Nekünk televíziónk is van, mert a villanyt ide vezették a teheneknek az istállóba, onnan mi is kaptunk, így aztán moziba én csak akkor megyek,
ha nagyon jó filmet vetítenek.
— Holnap elmegy?
— El.
— Mit játszanak?
— Nem tudom.
— De az biztos, hogy jó lesz.
— Talán.
— Messze esik ide az iskola.
— Nem baj, jön a mozis autó, nagyon jó gyerek a Sanyi, mindig megáll, megkérdezi, megyek vagy nem megyek. Ha akarom, elvisz, meg vissza is hoz.
— Hányszor ment el?
— Talán kétszer.
— Vacsorára se?
— Nem szeretem a birkát. Öregasszony vagyok, nem is szeretek mászkálni. Nem
is idevalósi vagyok, nem is igen ismerem az embereket.
— Mióta lakik itt?
— Tizenhat éve.
— Fölszólalna iskolaügyben?
— Föl. Meg is mondanám, hagyják meg, mert kell.
— Kell, csak éppen nem megy oda.
— A tanyai népnek kell. Mi marad neki, ha ezt is eljátsszák előle? Mindig az
tegye be a kaput, aki utoljára marad. Amíg ember lesz itt, addig iskola is legyen.
Ha iskola nincsen, sötétség van.
— De maga feléje se megy.
— Mondtam, nem rólam van szó, hanem a tanyai emberekről. Én nem megyek,
mert itt a televízió. Nem olyan j a j de jó filmeket mutat az se, de az iskolában még
annál is gyöngébbeket játszanak. Hagyjam itt a jobbat, nézzem a rosszat? Tudja,
miért csinálják ezt? Le akarják szoktatni róla az embereket, aztán bebizonyítják
szépen, hogy nincs rá igény, meg lehet szüntetni. Ha énrám bíznák, ide a legjobbakat hoznám. Aki elgyalogol érte öt-hat kilométert, megérdemli, hogy jót lásson.
A városban azt mondja az ember, ebbe a moziba nem megyek, mert ez nekem nem
tetszik, itt a másik, oda veszek jegyet. Mit mondjon, aki itt lakik? Ha rossz a film,
én nem megyek.
e
— A holnapi tehát jó lesz?
— Azt beszélik.
Közbe kell szólnom, mert állomáshoz érkeztünk. Eddig senki nem mondta, hogy
fölszólalna az iskola ügyében, ha vinni akarnák, csak ez az asszony. De ő se magának kéri, hanem azoknak. Messziről nézi, mint a többi jótétlélek, aki mellette ágál.
37

Aki kint lakik, annak vagy mindegy, vagy nem szól. Bizonyítani lehet tehát, hogy
nem is kell.
Ne siessünk mégse a bizonygatással. Kevés az az ember, aki kimondja: rám
még rámfér, jöjjenek ide, és okosítsanak. Magas lépcsőit j á r j a a tudománynak, aki
ezt belátja. Nem csavargatás tehát, ha azt mondom, annak kell talán a legjobban,
aki hallgat róla. Azt azért sajnálom, hogy a mi asszonyunk nem vállalja a sorsközösséget: csak nekik akar jót, ő kimarad belőle. Folytassuk tovább.
— Mi lesz a tanyával?
— Nagyon útjában vagyunk a kolhoznak, alig várja, hogy elmenjünk. Megvenné az első szóra, mert valósággal benne vagyunk az istálló szájában, de én azt
mondom neki, egy kis házat szeretnék érte a városban. Sokallja. A vége az lesz,
megegyezünk valahogy, de nem szívesen.
— Mi lesz vele?
— Nekimennek, széjjelrontják.
— Megnézi?
— Elsírnám magam.
— Gyerünk vissza az iskolához!
— Előbb a filmhez. Hozzák a föliratosakat. Kopott is, meg nem is tud mindenki olyan gyorsan olvasni. Vagy olvassa, vagy nézi. Aztán nem is olvassa, nem is
nézi. Azt is beszélik, újságírók vagy valami művészek jönnek ide. Csöndben dolgozhatnak, nyáron szép a vidék, de télen akkor is kell a tanyaiaknak az iskola.
Aki utoljára marad, az csukja be az ajtót.
*

Fájós lábú öregember áll a kertben, és az utat nézi. Görbül alatta a bot. Akit
támaszt, most tölti a nyolcvanat. Iskolaügyben mit mondhatna?
— Abban én még egyszer se voltam.
— Gyerekkorában?
— Emebbe jártam. Ez volt közelebb.
— Mi lett vele?
— Megszűnt.
— Aztán?
— Beleköltözött a szervestrágya.
— Az iskolába?
— Nem a trágya, hanem a trágyát igazgató hivatal. De ne erről írjon maga,
hanem arról, hogy ott az iskolán túl van egy fahíd a csatornán. Mozog, ha kocsi
megy rajta. Csinálni kellene, de nem csinálja senki. Ezt írja meg, ne az iskolát.
— Se a trágyát.
— Maga nem paraszt, nem tudja, mennyire kell a trágya. De abban igaza van,
hogy az iskola jobb sorsot érdemelne.
Most néz először arra. Hogy nézhessen, fordulnia kell, a botot föl kell emelni,
meg kell nézni, vakondtúrásba ne szaladjon, ha megint leteszi.
— Többet szolgált, mint száz év. Nyugdíjba ment, valaki úgy gondolta, annak a
trágya is jó.
— Hagyta volna eladni?
— Nem is kérdeztek, de jussom sincs hozzá, hogy szóljak. Csak azért, mert én
abba jártam iskolába? Hát aztán?
— Onnan mindenki elköltözött?
o
— Többen vannak, mint itt. Ennek úgy fordult a szerencse, hogy megmarad,
annak meg úgy, hogy nem marad. Maguk honnan jöttek?
— Szegedről.
— Máskor is jönnek?
— Nem hiszem.
38

— Csak azért kérdezem, mert azt mondták, valamilyen írószövetség akar itt
nyáron működni. Gondoltam, hátha maguk is odahúznak.
Tisztességen csorba ne essék, megkérdeztem még:
— Melyik a jobb? Ha írószövetség jön, vagy ha szervestrágya.
— Ne kérdezgessen, öreg vagyok én erre. Az az én iskolám volt, azt azért sajnálom. Emezt meg? Meg van már írva az iskolák sorsa.

ANNUS JÓZSEF

ENSZ-ülések a Lélek-cukrászdában
Eltöprengtem olykor — Illyés Gyula gondolatai nyomán — vajon melyikünk
miként örökölte meg például Kossuth kézfogását? S miként örököltem én? Sokáig
megelégedtem a bizonytalannal, az alig hihetővel: a családi hagyomány szerint bizonyos Palkó bátyánk (talán éppen Lenkey-huszárként) a szabadságharc hírére szökött haza, vitézül is harcolt, kitüntetését magától a kormányzótól vette át. Mindez
persze mellékes kis szála volt a mesének, a fő motívum pontosabb, ezt meséli apám
is, ha .szóba kerül a valamikori hős: a bukás után ismét besorozták muszájkatonának, így összesen tizenkét évet szolgált, negyven is elmúlt, amikor hazajött csikósnak a makai pusztára. Hanem aztán megnősült, s tizenkét gyereket nevelt föl. Jó
nyolcvanas volt már, amikor meghalt — lórúgástól.
Eszembe jut azonban, hogy a közvetlenebb — hihetőbb, ám ugyancsak különös
— átöröklést ott kaptam én a makói Hóvirág cukrászdában (a régi tulajdonos nevéről sokan még ma is Léleknek mondják), amelynek kanapés-könyöklős sarokasztalánál a hatvanas évek legelején még hetente két alkalommal ülésezett a „makai
ENSZ". Nyugdíjasok asztala, mondhatnánk akár legyintve, ha nem lett volna több
annál. Akik ott ültek a szimpla fekete mellett, félbetört Daru cigarettát csippentve
ujjuk végével, a hajdanvolt Makó élő illusztrációi, valóban mondhatjuk: „nagy idők
tanúi" voltak. Kelemen Feri bácsi, a megőszült jegenye-ember, volt polgári iskolai
igazgató, több európai nyelv tudója; Diósszilágyi Sámuel kórházi főorvos, József
Attila patrónusa, Móra, Juhász Gyula barátja, a polgári radikális értelmiség jeles
képviselője, kinek szíve föiött minden reggel ott égett a vörös szekfű, amint a betegeihez kocogott hihetetlenül hegyes orrú cipőiben. Kollégája, Batka Pista bácsi, ki
a Maros iszapjából akart „aranyat" mosni a városnak: gyógyító pakolásra ajánlván
a járdaépítéshez használt egyszerű homokot. Ott ült meggörbült háttal H. Szabó
Imre, egykori ellenzéki újságíró, Horthy sógorának, Purglynak örök ellensége, minek következtében az akkori idők számos börtönének jó ismerője, aztán Domokos
Laci bácsi, a kitűnő jogász, kinek aszkétaarca rezdületlen maradt, amikor mi a
térdünket vertük egy-egy kacagtató anekdotája után.
Innen hát Kossuth kézfogása is. Mint mondtam, meglepő úton érkezett, ahogyan
ezt Feri bácsi elmondta egy borongós novemberi délután.
— Hát uram — kezdte most is azzal a bölcs derűvel és méltóságos hanggal,
amelynek hangulatában akkor is élvezet megmerülni, ha a történet a vízszintesen
úszó cigarettafüst és a csészék otthonos koccanása között nem kanyarodna izgalmas
meredélyekre, s egyáltalán nem szolgálna semmi szenzációval. — Olykor már azt
mondom, ennyi időt nem is szabadna élni. Mondhatnám: igazságtalan azokkal a
kiváló koponyákkal szemben, akik oly fiatalon hagyták itt a földet. Mi meg itt,
39

n é z d . . . Én például még kezeltem Görgey A r t ú r r a l . . . Hihetetlen, ugye? Pedig így
igaz. Kisgimnazistaként jártunk Visegrádon, s osztályfőnökünk kieszközölte valami
rokona révén, hogy a tábornok fogadjon bennünket. A kertben ült karszékén, térdén
takaró, keze ügyében valami könyv. Én kaptam a föladatot, hogy az ifjúság nevében köszöntsem a „nagy csaták legendás hősét", ám ő nem várta végig mondókámat. Kezét nyújtotta fáradtan, majd legyintett, miközben osztályfőnökünkhöz fordult: „Ne fáradjon, tanár úr, ezeknek én már úgyis csak az áruló m a r a d o k . . . "
Talán illett volna szekundálnom a tanár úrnak a gyors megnyugtatáshoz, ám
hang nem jött ki a torkomon. Az őszinte szó, no meg a félelem, hogy mindezt talán
az én szememből olvasta ki, alighanem az agyamba lát, megbénította a nyelvem.
Leintette azonban a tanár urat is, bár felénk fordulva szólt: „— A históriát, uraim,
nem elég díszalbumokból i s m e r n i . . . Mindennek az okát, a gyökerét kell megkeresni . . . Az okokat tessék tanulmányozni, ha a történteket érteni a k a r j á k . . .
Igen?"
Feri bácsi újabb félcigarettára gyújtott.
— Hamarosan távoztunk aztán, magára hagyva az élő történelmi ereklyét.
A kerítésen még leselkedtünk e l h a l a d ó b a n . . . Messze maga elé nézett. Megtörtnek,
nagyon betegnek láttam. De talán két évig élt m é g . . .
— Bartókot is említette a múltkor, de a vén F. belebeszélt...
— Mint mindig. Banktisztviselő volt az a pasas, kérlek, igen jó házból nősült
annak idején, nem csoda, hogy a köszönésünket sem fogadta a régi világban. Az
újban egy ideig barátkozott, aztán megint nem. Most, hogy hallja, sőt az újságban
is látja olykor, mennyire „szalonképesek" lettünk, hát már alsózni is eljár vel ü n k . . . De hagyjuk! Bartók! Hát uram, életem legkínosabb napja volt az ő első
itteni hangversenye. Minthogy én vezettem akkoriban a gimnázium kórusát,, a főispán — mint „zeneértőt" — engem küldött a Mester elé az állomásra. A lovak, a
hintó, de még a kocsis gombjai is ragyogtak, csillogtak. Hogy röstellkedtem kifelé
menet! Legszívesebben gyalog ballagtam v o l n a . . . No, befut a gőzös. Két utazótáskával — egyik mellé kalapját szorítva — ugrik le fürgén Bartók a lépcsőről.
Megismerem nyomban, futok is eléje. Jól kigondolt köszöntő szavaimat azonban
nem mondhattam el, a kijáratig a nagyobbik táskáért kellett huzakodnom, mert
nem akarta átengedni. Már-már a feltűnésig vittük a rángatást, míg végre ideadta.
Amint felültünk, megint szavamba vágott. El kellett mondanom a műsort, amelyet
az ő bőséges listájából állítottunk össze. Mielőtt hozzákezdtem volna, iparkodtam
finoman megmagyarázni, miért van két Beethoven és két Liszt, ám ismét nem fejezhettem be, mert közbeszolt, ezúttal átható — ha lehet ilyet mondani —: szúrós, kék
szemét is rám emelve: „Ne magyarázkodjék, tanár úr, tudom jól, hogy s a j á t szerzeményeimet mennél kisebb számban kell játszanom ilyen publikum előtt. Zongoristaként j ö t t e m . . . " Némi mentegetőzés után megnémultam. Végighallgattuk a
Lonovics sugárutat. Illetlennek tartottam volna közhely-kérdéseket föltenni, jobban
mondva: ilyesmihez már nem volt bátorságom. Amint föltűnt a megyeháza (a mostani városi tanács épülete), ő kérdezett: „Mikor épült?" Beszélni kezdtem, akár a
rádió. Elmondtam Giba Antal részletes életrajzát, az építkezésről tudható minden
mellékes körülményt, ám ez már láthatóan cseppet sem szórakoztatta. A terem
érdekelte csupán, no meg a hangszer. Azonnal oda akart menni, hiába toporogtam,
hogy nekem erős parancs szerint egyenesen a főispánhoz kell kísérnem. Nehezen
sikerült meggyőznöm... Hanem az este! A hangverseny gyönyörű volt, a publikum
— alighanem udvariasságból, mert érteni bizonyára kevesen értették — a legnagyobb ovációval a Bartók-műveket fogadta. A Mestert azonban nem tévesztette
meg a vastaps és a megyeházi sok vivát, ráadásként azért sem Bartók-zenét játszott.
A köszöntést itt is rámparancsolták. Kiálltam az emelvényre a nemzetiszín szalagos
babérkoszorúval, s előírás szerint Csanád-Arad-Torontál csonka vármegyék nevében
üdvözöltem Bartókot, mint „földinket", hiszen Nagyszentmiklós itt van ugyebár
közel. Most nem vághatott közbe, csak nézett rám, mintha azt mondaná: „Hát ettől
a kellemetlen pasastól én már soha nem szabadulok meg?" Az átnyújtott koszorút
40

minden meghajlás és meghatódottság nélkül egy oldalt álló székre dobta s visszaült
a zongorához. Utolsó ráadást játszott, s a végén mosolyogva köszönte meg a tapsot.
A babérkoszorút azonban a székeri f e l e d t e . . . A vacsora végén ő jött át hozzám az
asztal végére. Ügy tetszett, őszintén köszönte meg a körülötte való ministrálást.
„Amit a földiségről mondott, szívenütött kissé. Tudja-e, hogy jártam már Makón?
Kicsi gyermek lehettem, amikor hosszas könyörgésre elengedtek egy intézővel és
annak nagyobb fiával. A városba! így mondták nálunk Makót. Bizonyosan azért
izgatott engem rendkívül: meg kell néznem a várost! Éjszakai sötétben indultunk,
a kocsis, de talán a lovak is bóbiskoltak, hanem én meresztgettem a szemem végig,
hátha akkor tűnik föl a város, amikor éppen elszunnyadtam. Bizony, napsütéses
reggel volt már, amikor ideértünk,' s nagy-nagy csalódással láttam, hogy ugyanolyan
falusi utcákon döcögünk, akár Szentmiklóson. Távolabbról nézve még reménykedtem, mert három-négy torony is mutatott az égre, de aztán jött a kiábrándulás.
Semmire nem emlékszem egyébként. Sem a vásári sokadalomra, sem épületekre.
A csalódás maga maradt m e g . . . "
*

ENSZ-nek nevezte magát a társaság, a legkevesebb szó azonban éppen politikáról esett. A múlt alakjai népesítették be köröttünk a termet, s nem a konyakozó
suhancok, egy-egy süteményre, tölcsér fagylaltra beóvakodott piacos asszonyok.
Hiába került szóba bármely aktuális téma, a beszéd fonala egy „emlékszel?", egy
„hogy is hívták?" kérdéssel hamarosan visszakunkorodott a húszas-harmincas évekhez, ha nem nyúlt el mindjárt a századfordulóig.
— Nem tudom, a posta romlott-e, vagy az írófélének van kevesebb becsülete
mostanában — recsegte Samu bácsi, egyik lábát a másikon keresztbe vágva. —
Németh Laci emiitette a nyáron, hogy nehezen jut igazi makai hagymához. No,
csináltattam neki egy gyönyörű csomagot, s föladtam, imígyen címezve: Németh
László író, Sajkód, Veszprém megye. Hát máma nem visszajött a csomag, rajta a
fölirat: kézbesíthetetlen, a címzett ismeretlen. Barátom, megáll az ember esze!
Németh László — ismeretlen... Hát Móra Ferinek én huszonkilencben így írtam
az ásatásra: Móra Ferenc író, múzeumigazgató, Szeged körül, Homokországban...
Három nap múlva jött a válasza! De mást mondok. Kaptam olyan levelet Franciaországból, amelyet így címeztek: Tréfás kedvű doktorbácsinak, aki piros szekfűt
hord a gomblyukában, Hagymaország f ő v á r o s a . . . Három hétig kódorgott a levél,
igaz, de m e g j ö t t . . .
— Hát, az a forgalom, meg a mai, az kettő ám, Samukám — szólt közbe F.,
mint mindig. — Kérlek szépen, én oda szoktam írni a lányoméknak a kerületet, de
még azt is, hogy Rákospalota. Különben megtörtént már, hogy elkallódott a levél.
Hiába, ugye, a forgalom . . .
— Meg a felelőtlenség, kérem szépen — örül a kedvére való témának G. — az
is közrejátszik, kérem. Olyan gyereket vesz föl a posta, aki még számolni se tud.
A múltkor kérem négy forinttal rövidebb volt a n y u g d í j . . . Szóvá tettem persze,
hát még neki állt följebb . . .
— Megvolt a felvétel? — fordít a beszéd kerekén Laci bácsi. Diósszilágyira néz,
aki valóban ünnepélyesebb ma: csíkos nadrág, sötét zakó fazonkendővel, s fénylőbben fekete hosszú orrú cipő van rajta.
— Fényképezkedtél, Samukám? — kérdi F.
— Nem, dehogy — kacagunk többen is. — A rádiósok voltak itt a könyvtárban . . .
— A rádióban voltál? — kérdi a nagyothalló G.
— Nem. Azok voltak itt — hajol a füléhez Laci bácsi. — Itt volt a fölvétel.
Hangszalagra vették, amit mondott és majd később adják le.
— Ahá! És mit mondtál, Samu? Miről beszéltél?
— Attiláról.
— Ahá! De hiszen már beszéltél r ó l a . . .
41

— Hogyne, többször is. Hiszen épp ez a baj — mondja most már mindannyiunknak, s halkabban —, hogy annyiszor kérdezik az embert. Már azt se tudja, mit
hazudott a múltkor. Mert ezek a riporterek mind olyan okosak! Azt kérdi az
-egyik: no és melyik versét mutatta meg önnek legelőbb Attila? Hát ki emlékszik
ilyesmire? Mondok valamit a koraiak közül, avval kész. Csak épp azt nem kérdezi
meg egyik sem, hogy miért beszélünk így összevissza? Talán nem emlékszünk jól,
vagy egyszerűen nem tudunk semmi fontosat, mert fogalmunk sem volt, ki jár-kel
itt közöttünk? Hát bizony, így van, felelném én erre nagyon őszintén: fogalmunk
.sem volt. Nem tudtuk, ki az a József Attila. A szegény, elárvult gyermeket láttuk,
.akin segíteni kell. Hogy tehetségesnek tartottuk-e? Ügy véltük, lehet még belőle
valami. De senki sem jelentette ki, hogy ekkora talentum még nem fordult meg a
gimnáziumban. Ügyesen verseltek itt akkor öten-hatan. Némelyik talán még ügye.sebben, mint ő, mert fegyelmezettebben írt, jobban kapaszkodott a klasszikus hagyományokba. A zsenit megérezni benne: ehhez mi értetlenek vagy érzéketlenek
voltunk. Espersit esetleg. Talán ő sejtett legtöbbet. De mi? Vegyünk neki kabátot
inkább, mondta Fried Ármin, amikor a Szépség koldusára gyűjtöttük a pénzt.
"Verseskönyve lehet még, de aligha lesz másik, ha megfagy a t é l e n . . .
— Igazad van, nem tudtuk, nem éreztük, mekkora tehetség — bólogat Feri
"bácsi. — Nekem például megadatott volna, hogy Saitos előtt közöljem, hiszen odahozta előbb az öt verset, nekem adta a kezembe. Esti mellékmunkában dolgoztam
(három hónapig, mert aztán megbukott a lap) segédszerkesztői minőségben, amikor
• egy bátor lépésű, határozott arckifejezésű fiú lépett be a cellámba, s letett az asztalomra egy paksamétát. Kísérő szövegét úgy mondta el, mint valami attasé az ultimátumot. „Ezek a verseim, szerkesztő úr. Szeretném, ha a vasárnapi számban le"hozna belőlük kettőt-hármat. Mikor nézhetek be érdeklődni?" A szokatlan hang, a
tartás szinte megijesztett, majd némi ellenérzést váltott ki. Ha ennyire sürgős,
. mondtam, nézzen be pénteken. A kéziratokba épp csak bepillantottam. Gondos
• diákmunkák, gondoltam, mint a többi. Nyilván szerelmes a fiú, netán vasárnap lesz
,-az imádott n é v n a p j a . . . Ilyesmi járt a fejemben, a kéziratokat pedig betettem a
felöltőm belső zsebébe, hogy majd otthon átfutom őket. Ott is feledtem valamennyit,
. alig találtam, amikor Attila pénteken beállított. Bizony röstelltem magam, s . nagy
zavartan valami jól fizető hirdetésről beszéltem, amely elviszi a helyet vasárnap,
• így sajnos nem adhatjuk le a fiatalúr költeményeit...
— Ti legalább bevall játok — hunyorog a kancsal B. — Nem ismertétek föl a
•zsenit, jó. De ebédre hívtátok, pénzt adtatok neki vonatra. Tudok azonban olyanról,
.-aki faraghatatlan görcsnek nevezte, ma pedig két ököllel veri a mellét, hogy ő m á r
.akkor megmondta, ő már akkor meg amakkor tudta, talán előbb, mint a jóisten,
hogy ez a fiú a kiválasztottak közül v a l ó . . .
— Juhász Gyula tudta egyedül — recsegi határozottan Samu bácsi. — Ö valóban tudta. Ha ő nem hitel meg úgy mellette, hát bizonyosan nincs kötet huszonkettőben. Gyulának volt érzéke ehhez: kiválasztani az értéket. Milyen kár, hogy
•soha nem volt a kezében lap.
— Ki tudja, tán úgy kevesebbet írt volna . . .
— Nem hiszem. Az ember annyit teljesít, amennyit az élet kiprésel belőle, s
.amennyire a tehetségé futja. így volt evvel Móra Feri i s . . . — miközben ezt mondja
Samu bácsi, már huncutul villan a szeme — ámbár egyszer azt mondta nekem:
„Tudod, Samu, tán felényi lenne az én életművem, s tán jobb is volna, ha nem
• találták volna föl a selyemharisnyát..." Értetlenül néztem rá. Sejtettem, hogy ez
csak amolyan félig-meddig jelképes beszéd, lesz annak valami valóság az alján.
:S volt is: a nagyságos asszony ugyanis kétszer nem vett föl egy harisnyát, amikor
már tehette. A Boris így hát minden reggeli bevásárláskor ugyanúgy hozta a pár
harisnyát, ahogyan a tejet, vajat, k i f l i t . . .
— Hát ez már csak nem lehet, Samukám — vakkant közbe ismét F. — Nálunk
már csak volt mit aprítani a tejbe, de ezt azért el nem tűrtem volna, annak dacára,
' hogy az asszony hozta a vagyont a házasságba...
• 42

— Nézd, ez mindenütt másképpen van. Ha a békesség Ferkónak napi egy pár
harisnyába került, hát kifizette... Különben is, bizonyosan túlzott a tréfa kedvéért.
Nem kell ezt olyan milliméterre n é z n i . . .
*

Megalakult az ENSZ lottóbrigádja is. Pedig nagy viták dúltak, amikor az eszme
fölvetődött. A jól nősült banktisztviselő képviselte leghatározottabban azt a nézetet,
miszerint helytelenül jár el a szocialista kormányzat, amiért engedi, hogy némely
ember pár forint befektetésével és öt szám leixelésével szerencsés esetben akár
milliomos is lehessen a munka államában. A nagyothalló G. támogatta őt, a kancsal
B. csalásnak nevezte az egészet, a többiek azonban úgy foglaltak állást, hogy ettől
itt még nem lesz kapitalizmus, no és különben is bölcsebb dolog az államtól a
lottójáték, mint volt például a gyermektelenségi adó az ötvenes években. Az első
húzáskor már mosolyintott is egyet a szerencse: két találat akadt az egyik szelvényen, s ez kereken tizennégy forintot jövedelmezett. A summa a közös kasszába
került a megállapodás szerint, s csak újabb szelvények vásárlására volt fordítható.
Három találat esetén már szabad költekezni: minden tag dupla feketét ihat (kivéve
Diósszilágyit, aki még dolgozik, mert csak hetvenkilenc éves, no meg bennünket
fiatalokat, akik máskülönben is duplát szoktunk inni), ugyanakkor egy stampedli
(pontosabban szólva: három cent) konyakot is kap minden tag. Négy találat esetén
fél deci konyak és pezsgős vacsora a Koronában, (öt találat esetére — babonából
— nem készült terv. Esetleges óriás nyereménynél rendkívüli közgyűlést kell összehívni.) A társaság titkára s mindenféle gyakorlati ügy intézője a korábban lottóellenes bankár lett, az elnök pedig H. Szabó Imre, aki önmagát jelölte e kevés
fáradsággal járó, ám számára igen kedves tisztre, mondván: ezek közül itt örök
életemben én voltam a legszegényebb, életem végén legyek legalább egy pénzügyi
vállalkozás elnöke . . .
— Nem voltál te olyan szegény — mondja F.
— Volt két-három jó évem negyven esztendeje. Aztán semmi. Kevés lehet itt
köztünk olyan, akit az érettségi bankettről egyenesen lucernát kaszálni hajtott az
apja. S olyan is, aki ennyi kis nyugdíjból tengeti m a g á t . . .
— Ne keseregj, Imre, még azt hiszem, kicseréltek — szól rá Diósszilágyi. —
A szíved jól kalapál, épp a napokban n é z t e m . . . Semmi okod, hogy a jó kedélyed
elhagyjon...
— No, éppen amikor tőled jövök, találkozom a koporsós Bíróval. Látom ám,
hogy néz. De valósággal úgy, mint aki a mértéket veszi. Mondom neki: tán nincsen
ki a terv? Szóljon ám, ha így áll a helyzet, mert én olyan lelkes híve vagyok a
tervteljesítésnek minden vonalon, hogy a maga kedvéért akár h o l n a p u t á n . . . Röhög
a koma, aztán azt mondja: inkább a szerkesztő úr szóljon majd időben, ha készül
elmenni, mert ez a méret nemigen szokott raktáron l e n n i . . .
— Na látod, ha Nagy Ernő akkor jobban kupán vág, máma ilyen gondjaid
már nem lennének . . .
— Az igaz.
— Mi volt az? — kérdezzük többen, az öregek meg mind együtt akarják
kezdeni.
— Várjatok, ezt majd én — helyezkedik kényelembe ismét Samu bácsi, aztán
magas, recsegő hangon, mondatait a jobb fordulat kedvéért olykor széttördelve mesélni kezdi: — Tudjátok, Imre soha nem nyugodott, ez valóban örök ellenzéki volt.
De nem úgy, mint mi, hanem — ahogy a példa is mutatja — olykor valóban vérre
menően. Megjegyzem, szenvedett ő eleget korábban és későbben is a nagy leleplező
riportjai miatt, különösen ha Battonya felé merészkedett, s a Purgly-birtok cselédeiről merészelt írni. Volt eset, hogy beállították a csendőrök a sarokba, aztán csak
úgy „véletlenül" rá-ráejtették a puskatust a lábujjára, miközben próbálták meggyőzni, hogy rosszul lát és hall, a Purgly cselédei igenis tűrhető jómódban é l n e k . . .
43

Ugye, most már a szerkesztő úr is úgy l á t j a . . . Hát nem úgy látta. Kisántikált a
vonatra, hazajött, aztán megírt mindent. Három hónap. Vagy kettő. Mert n e m
egyszer volt i l y e n . . .
— Öt vagy hat esetben kellett leülni, hiába kérvényeztem. Ismertek a smasszerek a Csillagban! A j a j ! Volt eset, hogy Szegeden, a Kárász utcán átkiáltott az egyik
a túlsó oldalról: jó napot, szerkesztő úr, hogy vagyunk, hogy vagyunk? Rég volt
nálunk...
— Negyvennégyben elvállalt valami rongy lapot a szerencsétlen, negyvenöt
után meg azért internálták . . .
— Rosszul esett, mert akkor már igazán megvilágosodott, kik hol és hogyan
csaptak be. Azt hittem, az ú j világ, amelyikért annyit szenvedtem, könyörületesebb
lesz h o z z á m . . . Na de volt ennek az internálásnak egy nagyon nagy öröme: számadó
gulyás lettem az állami birtokon, s Purgly csak a b o j t á r o m . . .
— Engedd, hogy mondjam már tovább. Szóval Nagy E r n ő . . . Hatalmas parasztbáró volt ez az ember. Igen gazdag, s ahhoz illően dölyfös. Imrének a fülébe jutott,
hogy a gazda megrontott egy szegény kis gyereklányt, valamelyik cselédjének a
gyermekét. Nosza, neki az újságban! Dörgedelmes cikk, olyan kitételekkel, hogy
annak alapján akár akasztani is vihették volna a kulákot. Persze semmi nem történt. Harmadnap estig. Mert akkor Nagy Ernő elbújt a Hajnal utcában egy fa
árnyékába, s megleste Imrét, ahogyan az a „szolgálati biciklin" kerekez hazafelé a
nyomdából a Sírkert utcába. Kilépett az árnyékból, s kemény hangon közölte, miféle számonkérés okából vesztegel ő itt, aztán puff! Egy biciklipumpával jól f e j b e kólintotta a szenvedélyes riportert. Imre összeesett, a támadó elinalt. Hamarosan
felébredt azonban a keményfejű ellenzéki, s megtapogatván magát, konstatálta,,
hogy ugyan bevert fejjel, de nagyon is ezen a világon van ő. Visszahajtott a nyomdába, s bekiáltott a megdermedt nyomdászoknak: első oldal ötös-hatos hasáb ki,
újat írok! Aztán nekiült. A főcim így szólt: „Alattomos orvtámadás lapunk főszerkesztője ellen." A tudósítás ilyenképpen zárult: „ . . . a kórházból nyert értesülés
szerint főszerkesztőnk állapota válságos..." Megmosdott aztán, s hazabiciklizett.
Estefelé jött el hozzám, de akkor már nem is kellett a sebet ellátni, kitelt minden
a maga foltjából. Mondtam neki: semmi baj, Imre, semmivel nem vagy ütődöttebb,.
mint azelőtt voltál. Ö diszkréciót kért, de csak másnap értettem meg, hogy miért.
Az ú j cím: „Főszerkesztőnk állapota még mindig aggasztó!" Mit mondjak: három
napig tartotta első oldalon az ügyet és magát. S mindez h o z o t t . . .
— Százötven előfizetőt, a példány pedig háromszázzal ment föl. Majdnem meggazdagodtunk . . . Hát, ha nem is éppen így volt, ahogy Samu elmondja, a történet
jellemző. Ti el sem tudjátok képzelni, hogyan csinálhatott egyetlen ember egy egész
újságot. Ollóval is persze. De írni is kellett, meg sok-sok rafinált ötlettel élni. Hogy
mondjak egyet: fönt jártam Pesten egy kamarai ülésen (akkor még nem záratott
ki Purgly) és egy régi jó kollégától kaptam egy klisét. El nem tudjátok képzelni,
micsoda érték volt az! Egy klisé! Fényképről készült lemez volt, a kép egy égőházat ábrázolt, ott látszottak a tűzoltók is fecskendővel, sisakosan. Ez igen! Mindenkit lefőzünk! Bárhogy kerestem azonban, tűzről napokig nem érkezett hír. Gondoltam, már föl kell gyújtani egy házat. Egy hét múlva azonban leégett a túrkevei
gőzmalom. Be a képet gyorsan! Kissé alacsony volt az a ház malomnak, no de ki
törődött avval? Legközelebb valóban ház gyulladt ki, valahol Tótkomlóson. Be a
képet! Amikor Apátfalván kigyulladt a jegyzőlakás, kissé félve raktuk be a klisét,
de hát elmaszatolódott az már annyira, hogy maga a tűzoltóparancsnok sem ismerteföl, hogy nem az ő fecskendőjük van a képen. Fél év múlva már odáig mentem a.
vakmerőségben, hogy ez alá a cím alá is odabiggyesztettem a képet: „Óriási árvíz a
holland p a r t o k n á l . . . "
*

Samu bácsi nyolcvanadik születésnapján mi fiatalabb „kapakaszakerülők" is o t t
lehettünk. Az ünnep minden igyekezet ellenére sem lehetett vidám. Az óriás tortán-.
44

a nyolcvan gyertya, a ház tele megilletődött vendégekkel, könnyező rokonokkal.
Mintha templomban lettünk volna — gyászmisén. Hogy mégis indult valami mozgás, duruzsolás, félrehívott:
— Gyere, megmutatom Móra Feri szobáját. Nézd, itt írta a Georgikont. Az ágy
ugyanúgy áll, a kis szekrény is. Aztán itt a hamutartó, meg ez a két szivarcsutka...
Amikor utoljára volt nálunk. Mindeddig megőriztem ezt i s . . . Sokan nem értették,
miért nem csomagoltunk mi negyvennégyben... Hát hova vittem volna mindezt?
És látod, most mégis elmegyek . . .
Másnap nyugdíjaztatta magát, hamarosan beköltözött Szegedre, odahagyván a
házat, amelynek nem csupán lakója, de része volt. Beleépült, mint Kőmíves Kelemenné, a falakba. S hogy kiemelték belőle, nem a falak dőltek össze, de ő pusztult belé.
*

Hamarosan elment Imre bácsi, pár éve pedig kidőlt a sorból az ősz jegenye is.
Nacsa Imrével, a „literátus szabómesterrel" találkoztam múltkor az utcán.
— Nem jársz a Lélekbe — mondom. — Ha erre van utam, benézek mindig,
hátha ott talállak. De hiába.
— Miért mennék? Itthagytak már m i n d . . . Mostanában nem járnak oda már
ilyen vén s a l a b a k t e r e k . . . .
A terem átalakult. Nincs már ott a kanapé, a könyöklő. Kis üvegasztaloknál,
apró székeken fiatalok ülnek. Söröznek, hangoskodnak. Szeretném egyszer csöndre
inteni őket, s elmondani, kik ültek itt valamikor a galéria-följáró melletti asztaloknál. Nem, nem anekdotázó öregurak voltak, ha emlékezésem a mosolygó-évődő
arcukat villantotta is föl. Életük kicsiny része volt csupán az ENSZ-ülés a Lélekben. Egy órácska után kocogtak haza nyelvórát tartani, helytörténeti munkákat írni,
gyógyítani. Feri bácsi írásai egy leendő Makó-monográfia fontos fejezetei lehetnek.
Samu bácsi több könyvet adott ki. A Hollósy Kornéliáról szóló készen áll a hagyatékban. Imre bácsi kérészéletű lapokba írta életművét, ám hiteles, szép életképei
mindenki másnál pontosabban rajzolják meg a századforduló kínlódó kisparasztjainak világát, ahogyan azt egy hozzá írt levelében Veres Péter minősítette. Mindennek föltárása persze a helytörténeti kutatás föladata.
Én nem akartam mást, mint e kedves öreg árnyak után néhány búcsúzó szót
küldeni, s a kézfogásokat megköszönni.

45

KULCSÁR KÁLMÁN

Tudomány és politika
Erdei Ferenc munkásságában
„Gyökeres ember vagyok, paraszt vagyok. Kívánom a közösség éltető melegségét
és ridegen nem jó élni." Ezt jegyezte fel Erdei Ferenc 1935. november 16-án, néhány
nyugati országban tett útja kezdetén, de még Budapesten. A hideg szél fútta pesti
utcákon akkor még a makói „Hagymás Napok" élményeire gondolt, a hagymás közösség éltető melegére, egy héttel később, Münchenben írt naplóbejegyzésének tanúsága szerint azonban ennek a „gyökeres embernek" gyökerei már messze túlfutottak
Makón, a hagymásokon: „Gyakorta nem is tudja az ember, hogy mivé lesznek dolgai, melyekben forgolódik. Én is nagy lével-kővel kiigyekeztem — írja —, gondolván, hogy majd miként ragad el a külső ország és hagyhatom magabajára a mienket. Itt létem 4. napján világosodott ki, hogy most látom csak a hazai állapotokat
és most érzem saját helyem és most igazodnak az utaim. Oly tisztán áll most m á r
előttem, hogy a hagymás közösség csak az alapréteg mely táplál, mellette ott a gazdák és zsellérek, velük is meg kell találnom az összeköttetést... Szóval a hazai dolgok tisztulnak a tőlük való elvonatkozásban."
Erdei Ferenc nem az első a magyar írók és gondolkodók sorában, akik a hazától földrajzilag távolodva még világosabban látják társadalmunk problémáit, éppen
a Nyugaton kapott élmények fényében tudatosodnak bennük a hazai élmények, az
otthon szerzett ismeretanyag, amelyek így együttesen nem egyszer szinte villanásszerű felfedezésekre vezettek. „A paraszt nem csak osztály, hanem egy külön ország"
— írta egyik levelében — beszámolva, éspedig ihletett irodalmi nyelven beszámolva,
Genfben kapott villanásszerű felismeréséről, amely felismerést azután a felszabadítás, a lázadás kívánsága és szükségességének meglátása követte. S nem is az első a
táradalomkutatók sorában, akik saját személyes élményeik indíttatásával fordultak
a társadalmi problémák felé, akiknek „megismerési" folyamatát az élmény és a
szerzett ismeret váltakozó hatása vitte előre. Végül nem az első azon politikusok
sorában, akiknek gyakorlati-politikai tevékenysége mély társadalmi kérdések felfedezésére vezetett, és akiknek tudományos munkálkodása viszont előmozdította e kérdések politikai megoldását. A sajátos tehetségekben gazdag magyar történelemben
sem fordult elő azonban sűrűn e három elem — a tudósi, írói és politikusi — olyan
együttese, amely Erdei Ferenc alakjában jelent meg. Testvéröccse írta erről az
„irodalmi" műveit (idézőjelbe kellett tenni ezt a jelzőt, hiszen ezekben is ott található a másik két elem) tartalmazó „Művekkel élő társadalom" utószavában: „ . . . Erdei Ferenc írói formálókedvének forrását ugyanott találjuk, ahonnan tudósi kutatószenvedélye és politikusi cselekvőkészsége is folytonosan táplálkozott. A családi eredet révén meghatározott nagy társadalmi valóságélmény ez a közös forrás, amely
magyarázatot kínál arra is, hogy e sajátos és erős dinamikájú egyéniségben mihez
igazodva rendeződött harmóniába a háromféle alkotói minőség." 1 Ahogyan azonban
az élmények túlvittek az első, a szűkebb közösségen, ahogyan az ismeretek tágultak, halmozódtak és tették lehetővé ú j élmények tudatos átélését, úgy jutott el Erdei
Ferenc is „A makói parasztság társadalomrajza" című első, igazán jelentős írásától
a Parasztokig, a településszociológiai művekig, a Magyar paraszttársadalomig, és
már a felszabadulás előtti években „A magyar társadalom a két világháború között"
című, annak idején kéziratban maradt, s csak halála után publikált elemzésig.
S ezekkel az írásokkal együtt a politikus Erdei Ferenc is túlnőtte a makói hagymás
szövetkezetet, politikusi alkatában is felkészülten, „országos méretű" tapasztalatokkal vállalkozhatott a felszabadulási évek politikusi szerepeire.
46

Erdei Ferencnek a magyar társadalomról — a paraszti társadalomról és a társadalom egészéről — írott műveit, tanulmányait, cikkeit és előadásvázlatait kötettérendezve, és e kötet utószavát írva 2 különösen világossá vált életművének rendkívüli
összetettsége. Ez az összetettség, amely egyébként ismert Erdei Ferenc életművének
akárcsak felületes szemlélője, méginkább végiggondolója előtt, Erdei Ferenc vallomása szerint is mindig tartalmazta az írói, a tudósi és a politikusi elemet, ha életének különböző szakaszaiban e három elem különböző mértékben vált is hangsúlyossá. A három elem azonban egyúttal három különböző megközelítési módot isjelent, amelyek művekben való „kombinálódása" végül is sajátos írói-tudósi-politikusi képletet alkot.
Ezeknek az elemeknek a „vegyülete" — ahogyan már utaltam rá — a magyar
társadalomnak egyébként a sajátos „vegyületek" számára kedvező talaján is ritkán,
jelentkezett olyan erővel és hatékonysággal, mint Erdei Ferenc munkásságában.
Több helyütt szóltam már — ha vázlatosan is — az irodalom jelentőségéről a magyar társadalom megismerésében, arról is, ami ebből a társadalom problémáinak
megközelítésére és „kezelésére" következik. Ismertek azok a történeti összefüggések
is, amelyek ezt a jelenséget Magyarországon, de szinte az egész kelet-közép-európai
régióban létrehozták, és amelyek például nem csupán politikussá, hanem sokszor a
politikai cselekvés kialakulatlan vagy korlátozott keretei, lehetőségei következtében,
sajátos „politikapótlékká" formálták az irodalmat. Ugyanezen összefüggések azonban
a történettudomány, az irodalomtudomány sajátos fejlődése mellett egyúttal háttérbe
szorították a társadalom történetileg konkrét, egzaktabb megismerésére szolgálótudományok fejlődését is. Erdei Ferenc társadalmi gondolkodásában az imént említett három elemnek, illetőleg összefüggésüknek — a megismerés és az alkotás folyamatában végigkísérhető — különleges jelentőségük van. Ennek a különleges jelentőségnek talán legfontosabb vonása, hogy a sajátos magyar fejlődésnek a talaján,
bizonyos értelemben kötődve is e sajátosságokhoz (talán még némi nosztalgiával is
irántuk) eljutott a társadalom problémáinak történetileg konkrét elemzéséig. „Kemény" társadalomtudományi eredményeket adott, sok esetben szépírói nyelvezettel,
sőt szépírói módon megjelenítve, leszámolva azokkal az illúziókkal, amelyek kortársai nagy részét például a tradicionális falusi társadalomhoz, vagy a parasztság polgárosodásához stb. fűzték. Ily módon képes volt megtalálni nem csupán a társadalom átalakításának reális útját, hanem ezen az úton a reális mozgásra, haladásra
képes társadalmi erőket is. Erdei Ferenc társadalmi kötelékeiből, abból, amit s°aját
maga úgy fogalmazott meg, hogy a makói kisparasztok gyermekeként a parasztság
és a mezőgazdaság „előmozdítását" tartotta élethivatásának, következik azonban,
hogy az írói, tudósi, politikusi elem összefüggéséből adódó sajátosságok nála elsősorban -a parasztságról való gondolkodásában, a parasztság társadalmi helyzetének
feltárásában mutatkoztak meg.
Utaltam már a genfi élményre, érdemes bővebben is visszatérni rá. Montreuxban testvéréhez, Erdei Sándorhoz 1936. január 10-én írt levelében olvashatjuk a
következőket:
„A következő nap Genfben jártam, délelőtt üdültem Rousseau-nak és Calvinnak, Bézanek a szellemével, a Montblanc havas süvegén tűnődtem és a népek szövetségének palotáján ámultam. — S délutánra, mint pusztára beköszöntő vihar
szakadt rám Genf utcáin egy rettenetes és eddig soha nem érzett megrázkódtatás. —
Nem is tudom, hogy mi volt a konkrét tény — tán egy szép autó, tán Rousseau
vagy egy művé finomult nő, teljesen mindegy — de úgy éreztem, hogy egy rettenetes kéz lerántott egy leplet, ami eddig jótékonyan takarta az igazságot. Paraszt
vagy! égette a fülem dobhártyájára a szót valami kegyetlen istenség s ez most nem
biztonságérzés és legyökeresedés volt: kegyetlen ítélet és elítélés, bélyeg: paraszt
vagy s amit szabadságnak és szárnyalásnak hívnak, az tiltva van előtted. Minden:
a hegyek szépsége, a mindent ismerés mámora, a kibodorított haj rejtélye, az illatos
olajjal gördített érintkezés, a mezők és az ég szabad szemlélete, egyszóval minden,
amit úgy hívnak hogy szabadság, nem a tied. Paraszt vagy, lenyűgözött és kipály4T

vázott. Ordítani szerettem volna és ihletett szókkal fordulni parasztokhoz és nem
parasztokhoz, hogy lássatok és lázadjatok." S ugyanebben a levélben Brueghel képeinek hatását „az igazságnak a látása"-ként és „az üdvösségre vezető akarat eligazodása"-ként értékelve a következőket í r j a :
„Az igazság látása és az akarat eligazodása pedig rövidesen eképen áll: hogy a
paraszt nemcsak osztály, hanem egy külön ország, azt itt tudtam meg végérvényesen. — Azt is most tudtam meg, hogy egy nép és osztály, amíg határai közt nyugodtan él, addig nem energia. Amikor bomlóban van s mássá kíván lenni, akkor politikai energia, mely minden követ képes elgördíteni. Az is bizonyos, hogy amikor
öntudatos lesz egy alsó réteg s hangoztatni kezdi, hogy mi proletárok, mi parasztok,
akkor ez már azt jelenti, hogy nem akar tovább proletár és paraszt maradni. Már
a fegyver a szó, ha kimondja, amellyel polgári sorsért verekszik. — Nyugaton ez
egyik sem feszülő energia. Itt nincs úgy öntudatos paraszt és proletár. S a m i t itt
közelesen átéltem, abból pedig az a harci kiáltás sarjadt, hogy nem szabad parasztnak lenni! Harcolni kell ellene, hangoztatni, hogy azok vagyunk, ha ellenkezőt akarunk elhitetni is. El kell törülni a föld színéről ezt a minőséget! A másik oldal: ami
•érték és tartalom a paraszt sorsban van, azt igen: fölhasználni, alkalmazni, élni
vele, de nem parasztul, ámbár át kell menteni abbul is, ami parasztul való élés, de
más levegőt, más világot teremteni!"
o
Az élményben — amelyet csak úgy értékelhetünk, hogy a polgárosodott nyugat
•egyik legnyugodtabb és civilizáltabb városában (mint már annyiszor megtörtént a
magyar szellemi élet alakjaival) Erdei Ferencben is hirtelen felismeréssé sűrűsödött
a társadalomban elfoglalt helyhez tapadt történeti ismeretek és tapasztalatok, személyes átélések és a könyvekből szerzett tudás összessége — szubjektíven, szinte
„művészi" érzékletességgel jelent meg a felismerés és ily módon szinte művészi
igénnyel megformálva is fejeződött ki az idézett levél soraiban. E személyes élménynek — és irodalmi kifejezésének is — szemmel láthatóan egyik legfontosabb tartalmi eleme az alávetettség, a társadalomból való kizártság. A társadalmi alávetettség, mint a parasztságot kialakító tényező azután ú j r a és ú j r a megmutatkozik —
most már történeti tanulmányokkal alátámasztva, történeti-szociológiai gondolatmenetben kimunkálva — Erdei Ferenc további külföldi leveleiben és későbbi írásaiban is. Ez a felismerés lesz azután a „Parasztok" egyik olyan időtálló megállapítása
is, amelyet maga Erdei Ferenc is a legfontosabb tényezőnek tartott a „parasztoso•dás" társadalmi összefüggései közül, és amelyet a hűbéri-rendi társadalomfejlődésre
vezet vissza. E fejlődés alakította ki a parasztság „alsórendiségét", márpedig Erdei
szerint „éppen ez az alsórendi helyzet a legfőbb meghatározója a parasztság értelmének".
Bizonyos vonatkozásaiban vitatkozhatnék Erdei Ferenc parasztkoncepciójával
(e vita lehetséges pontjaira annak idején már rámutattam a „Parasztok" című könyvéhez írt utószóban), s a magyar történeti irodalom, amely például eléggé feltárta
már magának a „paraszt" szónak történeti-etimológiai alakulását, természetesen
társadalmi összefüggéseivel együttesen, nem is erősítette meg minden vonatkozásban
•ezt a koncepciót. Éppen ez a történettudományi irodalom igazolta azonban Erdei
Ferenc megállapításainak legfontosabb elemeit: „Jóllehet a parasztság kapitalizmuskori fogalmában bennfoglaltatik a mezőgazdasági foglalkozás, a fogalomban mégis
több van: az egész életforma, ami a parasztok mezőgazdasági termelésében, m u n k á jában és életében sajatosan és egyedülállóan határozódik meg. A parasztságot
ugyanis most más gazdasági, társadalmi, életmódbeli és kulturális tartalom együtt
határozza meg. Ezek között a meghatározó elemek között éppen úgy helye van —
a mezőgazdasági alaphoz társulva — bizonyos társadalmi helyezettségnek, mint a
munka sajátos paraszti formáinak, a maga fogyasztására és a piacra való termelés
sajátos arányának, a várositól lényegesen eltérő falusi életkörülményeknek és a
hagyományos paraszti kultúra elemeinek." 3 Jóllehet az idézett Szabó István egy
lényeges ponton más következtetésre jut mint Erdei Ferenc, nevezetesen utalva a
mai fejlődésre is, a parasztság fogalmát történetileg tágabban értelmezi: „minden jel
48

arra mutat, hogy a parasztság fogalma korszakunkban és társadalmi rendszerünkben ismét átalakulóban van", 4 a megközelítés jellege, és benne a „társadalmi helyezettség" jelentősége ugyanaz. (Ez az idézet egyben arra is mutat, hogy Szabó
István a parasztság átalakulását nem tartja bomlásnak, válságnak, jóllehet ezt a
szemléleti különbséget mégis magyarázza az a mód, ahogyan Erdei Ferenc képe a
paraszti társadalomról kialakult, nemkülönben az az idő és társadalom, amelyben
ennek a képnek a leglényegesebb — helyenkint sajátosan értelmezett — elemei
megformálódtak és amelyből a parasztsors elleni lázadásként a kivezető utat
kereste.)
A mottó, amely nyugatról írott leveleiben és a Parasztokban már megjelent,
„A magyar paraszttársadalom" című könyvében pedig már a társadalomban működő
valóságos tényezők alapos történeti-szociológiai elemzése folytán letisztult felfogásként szilárdult meg, hogy ugyanis „parasztnak lenni többé nem lehet", már nem
csupán szakítást fejezett ki a romantikus, idillizáló parasztszemlélettel, hanem megjelölte a fejlődés útját és — ami Erdei Ferenc számára mindig fontos volt — a
politikai cselekvés útját is.
Nincs itt hely annak elemzésére, hogy miért, milyen társadalmi összetevők
hatására tűnt sok, a társadalmi haladás mellett álló értelmiségi számára a paraszti
társadalom, a falusi élet a társadalom átalakítására alkalmas mintának és a parasztság a társadalom átalakítására alkalmas erőnek. Bizonyos, hogy Erdei Ferenc, amidőn leírta ismert mondatát: „parasztnak lenni többé nem lehet", és amidőn azzal
fejezte be első, igazán szociológiai könyvét: „a világot tagadtam, amely úr és paraszt, s embernek törekedtem, aki túl van ezeken" (Parasztok) — kortársai és
küzdőtársai közül kiemelkedve látta meg a további utat is. A korabeli marxista
kritika is felismerte munkásságának ezt a nagy jelentőségű magvát, és meglátta
benne nem csak a valóság feltáróját, hanem — akkor még „csak" — a szövetségest
is a valóság átalakításában.
A parasztság és falu idealizálásával való leszámolás egyébként Erdei szociológiai
szemléletének egyik lényeges eleme is. Tulajdonképpen ez tette lehetővé, hogy valóban szociológiai kutatásokat végezzen, hogy a korabeli szociográfián túljutva, máig
is érvényes szociológiai megállapításokhoz jusson. Ö maga — nagyon szerényen —
talán nem is ismerte fel egy időben saját szerepének és alakjának igazi jelentőségét.
1941-ben a Kelet Népében a falukutató mozgalmat értékelve ezt írta: „Ha lett
volna köztünk olyan módszerrel látó és olyan rendszerben gondolkodó elme, aki
egységben és értéssel tudta volna mindazt felfogni, amit fölfedeztünk, akkor egy
nagyszerű társadalmi szemlélet, mondjuk szociológiai irány született volna meg, ami
hosszú időkre megkönnyítette volna társadalmunk ismeretét, és elősegítette volna a
kívánatos politikai eszme és mozgalom megszületését. Ilyen sem volt. Társadalomvizsgálatunk nem tudott az irodalmi érvényességnél mélyebbre ereszkedni." Erdei
Ferenc talán még 1941-ben nem, de később, nem utolsósorban saját szociológiai
kutatómunkája eredményeképpen, megtalálta azt az eszmét és mozgalmat, amely a
társadalom megismerésében és átalakításában „hosszú időre" jelentőssé vált: a
marxizmus társadalomelméletét és a munkásmozgalmat.
Kutatásainak eredményei logikusan vezettek oda, hogy a paraszti világ átalakítása csak az egész társadalom átalakításával együtt történhet, hogy a falu és a város
viszonyának problémája csak a társadalom egészének rendezésével oldható meg.
Azt is látta — már 1943-ban, bizonyíték erre a balatonszárszói konferencián megtartott előadása —, hogy a társadalom átalakításának vezetésére a munkásság, a
munkásmozgalom hivatott (de korábban is világossá vált már, hogy nem osztotta
társai többségének szkepszisét a munkássággal szemben, hamar túljutott rajta, vagy
talán sohasem fogadta el a munkásság történeti szerepéből való, 1919-et követő
„kiábrándulást"). „Az összeomlás után jelentkezett a parasztság vezetőszerepének a
gondolata. Amikor a magyar polgárság és a magyar munkásság szerencsétlen szereplése után a középosztály legyengült, úri vezetőrétegük pedig megtorpant, széles
körben jelentkezett a parasztság nemzeti vezetőszerepének az e s z m é j e . . . Kiderült
4 Tiszatáj

49

azonban, hogy mégsem lehetséges, és azóta sokkal inkább mint romantikus program
szerepel ez az eszme, mint reális politikai törekvés... Akik még ma is ezt az eszmét
képviselik, azok már nem nemzeti tényezők, hanem olyan paraszteredetű írók és
politizálok, akik a kor népi eszméjét úgy értelmezik, hogy a parasztságnak, mint a
legtisztább népiségű rétegnek, kell megteremtenie a népi-nemzeti társadalmat." Ezt
írja Erdei Ferenc „A magyar paraszttársadalom" befejezéseként. És szárszói beszédében, még nyíltabban: „E szükséges és kikerülhetetlen átmeneti alakuláson túl a
kifejlődés ú t j a nyilvánvalóan tovább mutat. A külső határokat, amelyek befolyásolhatják a magyar alakulást számításon kívül hagyva, vitathatatlanul elsősorban a
munkásság, másodsorban a parasztság képviseli azt a társadalmi erőt, amelyik a
további alakulást meg fogja határozni. Ebben a fejlődésben kétségtelenül a munkásság képviseli a nagyobb erőt. Ennek a rétegnek van olyan szervezete, programja és
politikai iskolája, amely társadalmunk gyökeres átalakítását sikerrel megkísérelheti.
Ezen az úton a munkásság önkéntelenül is, de politikai céltudatossággal is keresi a
parasztsággal és az értelmiség szabadabb elemeivel való szövetkezést,
mert ezek a
rétegek mind az alakulás kiharcolásának, mind pedig az ú j társadalmi szervezet
felépítésének elengedhetetlen és nélkülözhetetlen elemei. Hogy ténylegesen milyen
kifejtés jöhet, az természetesen külső politikai alakulásoktól is függ. Van azonban a
belső viszonyokban is egy komoly tényezője, az nevezetesen, hogy az átalakulás
szakában a parasztság és az értelmiség milyen erővé és tényezővé fejlődik a m u n kásság mellett. Hogy lesz-e ilyen társadalomépítés, az azon múlik, hogy a parasztság
milyen erővel tud benne részt venni. Hogy pedig tartós és fejlődőképes társadalom
épül-e, az elsősorban azon múlik, hogy a parasztság mennyi történeti tőkét visz bele.
Az értelmiség szerepe azonban mindenesetre csak a munkás és paraszt dolgozó rétegek sorsával összekapcsolva alakulhat ki. Tehát a mai külön úri középosztály értelmisége helyett — a nép értelmisége."
A szárszói beszéd idézett politikai összegzése tehát már nem csupán a parasztságot érintette, ahogyan Erdei Ferenc társadalomelemző m u n k á j a is már átfogta
erre az időre az egész magyar társadalmat, éspedig történeti folyamataival együtt.
A makói közösségbe és ezzel a parasztságba gyökerezett ember, tudós és politikus
már az egész ország társadalmi méreteiben gondolkodott, és képes volt megérteni,
más, a társadalom átalakításában ugyancsak jelentős szerepet vállalható réteg, az
értelmiség történeti mélységű problémáit is.
A két világháború magyar társadalmát elemző írásainak ugyanis egyik legfontosabb vonulata a magyar értelmiség — a középosztály — jellemzése, amelynek
megállapításait egyébként azóta is inkább csak kiegészíteni, mintsem módosítani
lehetett. Ennek a jellemzésnek az alapja a magyar társadalom fejlődéséről, a történeti úri és paraszti formák közé való merevedésről adott elemzés. Ez a „merevedés", amely természetesen maga is történeti képződményként jött létre, a magyar
polgári fejlődés jelentős akadályozójává vált, egyebek között az igazi polgári értelmiség kibontakozásának is. Joggal idézi Erdei Ferenc Ady Endrét, aki szerint „nálunk szétszórt, gerinctelen, urizáló hajlamú polgárság termett". Ez a megállapítás
igaz a korabeli magyar értelmiségre általában is, tehát akkor is, h a elfogadnánk
Erdei Ferenc megkülönböztetését az „úri" középosztály és a „polgári" középosztály
között. Eredetre, bizonyos foglalkozási ágakban való elhelyezkedésre nézve kétségtelenül voltak ilyen különbségek, de ezek aligha választották ketté a középosztályt.
Kétségtelen az is, hogy Erdei alapvető megkülönböztetésének a történeti és a polgári társadalom kettősségének is van alapja. A kettő mégis együtt alakult — éspedig
az Erdei Ferenc által „történeti"-nek nevezett társadalom viszonyaiban és folyamataiban fejlődött ki a „polgári társadalom" is, eleve magán hordva így az előbbi
hatását, sajátosságait. Az úri középosztályi „társadalmi állapot" következményei —
véleményem szerint — általánosan jelen voltak a két világháború közötti magyar
értelmiségben (ha most az értelmiség kifejezést szélesebben alkalmazzuk, éspedig a
speciális szellemi szakismerettel rendelkező foglalkozásúakra is). Sőt, egyes vonásaitól az „adaptációért" való küzdelemben még a „népi" értelmiségi rétegek sem tud50

tak teljesen szabadulni. Tekintettel a felszabadulás óta eltelt három évtizednyi idő
történeti rövidségére, aligha hangozhat túlságosan merészen az a megállapítás sem,
hogy ez a történeti jelenség bizonyos nyomokban még ma is kísért.
Amidőn tehát a szárszói előadás idézett részében Erdei Ferenc az értelmiség
átalakulásának szükségességéről, úri középosztályi jellegzetességeinek megszűntéről
és népi értelmiséggé való átformálódásáról ír, akkor itt elsősorban nem származásbeli átalakulásról, hanem a társadalomban elfoglalt helyéből fakadóan a rétegismérvek (például életmód) és bizonyos fokig a funkciók átalakulásáról van szó.
Erdei Ferenc felszabadulás utáni -beszédvázlatai világosan jelzik, hogy mennyire
foglalkoztatta ez a már a szárszói beszédben is jelzett probléma, „a magyar értelmiség nagy történelmi kérdése". Vagy ahogyan egy előadástervezetben vázlatosan
megjelölte: „kilépni törl(éneti) burkából, úri középoszt(ály) és szakember értelmiségi réteg."
Valóban a magyar szocialista társadalom építésének jelenségeiben, ismert fordulataiban, nem jelentéktelen tényezőként hatottak közre egyebek között éppen azok,
amelyekre a szárszói előadás hívta fel a figyelmet: milyen erővé és tényezővé fejlődött a parasztság, milyen és mennyi „történeti tőkét" vihetett be a parasztság
ebbe az építésbe, végül milyen szerephez jutott a szakember értelmiség. Ez utóbbit
azonban ebben a történeti szerepben nem szabad egységes rétegként felfognunk, a
szakember-értelmiség funkcionálisan is differenciálódott. A szocialista társadalom
építése során különböző rétegek arányai és szaktudásuk felhasználásának alakulása
különböző volt. (A szocialista építés eNő időszakában például jelentős szerephez
jutott a műszaki szaktudás, míg például a jogászi szaktudás háttérbe szorult, sőt
nem kis mértékben „kvázi" szakismeret helyettesítette.) A különböző szakismeretet
hordozó rétegek szerepe, vagy éppen a tényleges szakismeret és „kvázi" szakismeret
arányának alakulása nyomot hagyott társadalmunk építésének jelenségein, sikereiben és hiányosságaiban egyaránt.
Nem véletlen tehát, hogy Erdei Ferenc figyelme a felszabadulás utáni időszakban — a parasztság mellett, amely mindig érdeklődése középpontjában állott —
éppen e szakemberértelmiség fejlődése, társadalmi helyének, funkcióinak problémái
felé fordult. Ezt jelzik nem csupán a „történelmi sorsfordulót" közvetlenül követő
írásai, előadásai, nem is csak egyes szakemberrétegek problémáival, különösen az
agrárértelmiség vagy szélesebben a vidéki értelmiség kérdéseivel foglalkozó tanulmányai, hanem a „Város és vidéke" jó néhány kérdésfeltevése, nemkülönben a
szakszerűség és a demokrácia összefüggéseiről és feszültségeiről írt tanulmányai is.
E lehetséges feszültségek politikai, szociológiai vonatkozásairól ez írás korlátaiból adódóan most nem szólhatunk. Emlékezetes, hogy e kérdés éppen Erdei Ferenc
tanulmányát követően országos méretű vitát váltott ki, éspedig a szocialista demokrácia kibontakozásának feltételeivel együttesen megközelítve. Figyelemreméltó azonban, hogy Erdei Ferenc életének utolsó évtizedében keletkezett egyes írásaiban az
„úri" középosztályi vonás egyikének-másikának, „kísértését" is észlelte (ő konkrétan
az agrár-szakemberekre vonatkozóan írt erről). És valóban vannak annak jelei,
hogy a szélesebb értelemben vett vezetői és értelmiségi rétegek a származási kötelékek megszakadása ellenére sem mentesek még mindig az úri középosztályi helyzet
következményeitől (amelyek közül nem egy a maga korában is csak „visszfény"
volt). Az uri középosztályi állapot és a szakember-értelmiségi képzettség viszonyában a két világháború között — nem függetlenül a hatalmi szférában való elhelyezkedéstől sem — az „úri" jelleg dominált. A felszabadulás utáni szakemberrétegekben az értelmiségi elem kétségtelenül dominánsnak tűnik, az „úriság" még meglevő
maradványait — hiszen történelmünk árnyékát nem ugorhatjuk át, és ezt Erdei
Ferenc tudta a legjobban, és ismerte el következményeit éppen a türelemben rejlő
bölcsességgel — sokféle tényező erősítheti, gyengítheti, amelyek elemzésére itt nincs
mód, de amelyek összefüggéseit egyszer fel kell tárni, hiszen valóságunk része, amelyet hamarabb hittünk eltűntnek, mint ahogyan ténylegesen eltűnőben van.
Két esztendővel ezelőtt — a Délmagyarország egyik számában — megkísérelve
i*

51

Erdei Ferencnek, mint szociológusnak alakját felvillantani, hivatkoztam egy rádióbeszélgetésre, amelyben ő Leninhez, Adyhoz és Bartókhoz való viszonyát elemezte.
Bartókról szólva a következőket mondotta: „ ö . . . a kilátások sejtetője. Ő az ősit, és
a modernet, a paraszti és az urbánus világot fogta valahogy szintézisbe... Megmutatta, hogy valahol itt kell megfelelni a korral, a történelemmel haladó emberiség
sorsának a n y i t j á t . . . Meggyőződésem, hogy Bartók géniusza perspektíva, kiút, a
sors föloldásának lehetősége a harmadik világ számára is. Bartók az egész fejlődésben elmaradt világ számára érvényes."
Miért csengenek vissza most elsősorban Bartókról mondott szavai, amidőn pedig
Erdei Ferenc, éppen őt érezte a három géniusz közül a „legtávolabbinak"? Távolról
sem olyan instruktívnak a szociológiában és politikában, mint Lenint, vagy nem
olyan közeli „családtagnak", mint Adyt.
Talán azért, vagy azért is, mert ahogyan Bartókról vallott, abban saját magatartásának — emberi, tudósi, és politikai magatartásának — kifejezését látom. Olyan
szociológusi magatartást is, aminek időszerűsége még nem múlt el, társadalmunk
szocialista fejlődésének három évtizedével, ahogyan társadalmunk történetileg kialakult sajátosságait sem tekinthetjük még meghaladottnak. Az a kor és társadalom,
amelyben Erdei Ferenc szociológiai és politikusi alkata kialakult, illúziókat is kínálva nem egy esetben hamis alternatívákat állított a társadalmat nem csupán
megérteni, hanem alakítani is kívánó, gondolkodó emberek elé. Ezek az alternatívák
éppen úgy hamisak voltak, amidőn az akkori magyar társadalom mélyére szorult
parasztságot, a falusi társadalmat idealizálták, mint amidőn a hazai valóságtól elszakadva, valamiféle elvont mintához igazodva, tehát ismét csak illúziókat táplálva
keresték a gondolat és cselekvés útját. Egyáltalában nem állíthatjuk azonban —
legalábbis a társadalomtudományunkat és köztük a szociológiát tekintve —, hogy
társadalmunk „fejlődésben elmaradt" szakaszából kilépve, ma már nem találkozunk
ilyen hamis alternatívákkal; hogy ne lennének egyrészről provinciális szemléletű,
másrészről valóságunkat valahonnan világszintről, ne mondjam kozmopolita szemszögből néző, és valóságunktól elvonatkoztatott minta szerint is kezelő társadalomkutatók, gondolkodók, akik „vigyázó" vagy inkább vágyakozó szemüket m a is a
nyugati tudományos világra vetik elsősorban. A szocialista társadalom építésével
ugyan nagyrészt megoldottuk fejlődésben való történeti visszamaradottságunk legsúlyosabb következményeit. De éppen a visszamaradottság tényéből és történeti
összefüggéseiből, máig nyúló hatásából adódik, hogy társadalomtudományban, és
természetesen a szociológiában is vannak még, akik a „csúnyácska háza" kifejezésből csak az egyik vagy a másik szót látják, és nem értik a kettőből fakadó, ragaszkodó jobbítani akarás értelmét.
Erdei Ferenc mint szociológus és mint politikus egyaránt azt valósította meg,
ami őt Bartók Bélában vonzotta, és amiért Bartók munkásságát, művészetét, gondolati szintézisét ma is érvényesnek tartotta.
Ebből az alapmagatartásból következett azután az a szemlélet is, amellyel mint
szociológus és politikus is a két világháború közötti magyar társadalmat megközelítette, de amely felszabadulás utáni munkásságában is vezérelte.
JEGYZETEK
1. Erdei S á n d o r : U t ó s z ó — E r d e i F e r e n c : M ű v e k k e l é l ő t á r s a d a l o m . B p . 1978. 290. o l d .
2. Ld. E r d e i F e r e n c : A m a g y a r t á r s a d a l o m r ó l . M e g j e l e n i k az AkaJdémiai K i a d ó E r d e i
összegyűjtött Művei sorozatában.
3. S z a b ó I s t v á n : J o b b á g y o k — P a r a s z t o k . B u d a p e s t , 1976. 42. o l d .
4. U o . 44. o l d .

52

Ferenc

f ^ i

Ehbfn az épületbek végezte elemi
TANULMÁNYAIT AZ 1920-1921.ÉVBEN
DR

ERDEI FEREN

ÍRÓ AGRÁRKÖZGAZDÁSZ. K O S S U T H - D Í J A S

AKIRE TISZTELETTEL EMLÉKEZIK AZ ISKOLA TJ
JUSAGÁ. TANTESTÜLETE É S IGAIGATÓSÁGA

1971 DECtMBEim. ^

AZ

ÖREG

ISKOLA

A

KÁLVIN

TÉREN

a

megváltozott

szülőház

es

az

üj

t e r

t á b l á j a

..Temetőhely volt ez a honfoglalás korában is, akkor
is, amikor nyolc-tíz falu volt
a mai város helyén...
Maradjon az akkor is, amikor
már csak emlékeztet erre a
történelemmé váló, régi életre, s fogadja be azokat, akik
még ide
kívánkoznak."
ERDEI

FERENC

(A MŰMELLÉKLET I—V.
MÓSER ZOLTÁN
FOTÓÖSSZEÁLLlTÁSA)

FORGÓ ISTVÁN

Erdei Ferenc, a képviselő
Erdei Ferencnek Makó képviselőjévé történt jelölését követő időszakban elmondott beszédei és írásai között a legérdekesebb, legvilágosabb az volt, amelyet Makón
1967 tavaszán, mint országgyűlési képviselőjelölt mondott el. Találkozott a város
lakosaival, többek között a különféle szakterületen dolgozó makói értelmiségiekkel.
Az általa elmondottakat úgy ítélhetjük meg, mint a város újkori fellendítését célzó
politika választók előtti meghirdetését. Erről így írt a „Város és vidéke" című könyvében: „Az összejövetel drámai hangulatú volt, mert a választás számadási és programadó alkalmát történelmi méretekre emelte a jelenlevő negyven-ötven tüzes,
lokálpatrióta számonkérése: »-mi lesz a városunkból?«, s nehogy valami kisebb
dologra gondolhassak, pontosabban megmondták, mi izgatja őket: »legyen tudatában a képviselőjelölt, hogy a következő évtizedben dől el ennek a nagy múltú
városnak a sorsa: képes lesz-e korszerű kisvárossá fejlődni, vagy lesüllyed négy
termelőszövetkezet tanyaközpontjának ?«"
Erdei Ferenc egész életét betöltötte és motiválta makóisága, de ez az erős fogalmazás mégis meghökkentette: hát ilyen komolyan kritikus lenne az ő szülővárosának jövője? Élete első felét Makón élte, s eszébe sem jutott soha, hogy ez a város
— ha így megy tovább — meg is szűnhet városnak lenni, miközben az országban
sok község kapaszkodik fel a városi rangra.
Akkor, a vita drámai szabályai szerint, Erdeinek sikerült bebizonyítania, hogy
van városi jövője Makónak, csak meg kell találni ennek az útját. Megígérte, szociológus-krónikás módján nyomozni fogja az urbanizáció tényleges útjait, tehát
közelebbről szembenéz a feltett kérdésekkel: valóban milyen ennek a városnak a
történelmi múltja, s mi lesz most vele a tudományos-technikai forradalom és az
urbanizáció - korszakában?
Én magam tanácstag jelölt, ezen túlmenően elnökjelölt is voltam az 1967-es
választások idején Makón. így hát az Erdeinek feltett kérdések nekem is szóltak.
Ebből az következett, hogy a gyűlés utáni estén összedugtuk a fejünket, és rendeztük gondolatainkat. Az országos választási program alapján megállapodtunk az
itteni fő célokban és az azokhoz vezető taktikai lépésekben. Közismert Erdeinek a
tézisek, programok és tervek készítése terén megnyilvánuló tehetsége. így tehát
rövid ideig tartó vita után megszületett az „egyezmény", amelyet, mint követendőt
ezek után összefoglalt:
— A választási összejövetelek, gyűlések vitáiban felmerült gondolatokat össze
kell gyűjteni. Ezekben erő van, az erő létét nem lehet „egyszerű" vállrángatással,
ígérgetéssel tudomásul venni, mert gyors változások időszakában él az ország, a
megye és ez bekövetkezik Makón is. Biztosítani kell az állandó és folyamatos fejlődés újraértékelését, az ú j fejlemények iránti éberséget, a leleményességet; alkotó
fantáziával kell a tanács programját elkészíteni.
— Ne az elődök és az egymás kritizálásának vagy megalázásának vágyát hangsúlyozzuk — mondotta —, hanem mindenekelőtt készséget az egységes terrénumokon való munkálkodásra a lakosság szolgálatában. Azt tartotta, nem szabad a végletekig fokozni az emberek elkeserítését és bosszantását, mert az rosszat szül és
megszűnik a lehetősége annak, hogy valamikor is szövetségeseink legyenek.
— Űj eszközöket, módszereket kell keresni ahhoz, hogy előmozdítsuk az energiák kifejlesztését, minél több ember vegyen részt valamilyen formában a várospolitika formálásában.
— Előrehaladást érjünk el a felhalmozott feszültségek csökkentésében, az emberi környezet formálásában, egyszóval a városfejlesztésben. Tudjuk, nem. oldódik
53

meg minden konfliktus, de ne kössük meg senkinek a kezét abban, hogy a városáért
harcoljon, sőt nyújtsunk- segítséget abban. Ugyanakkor — vitában — fel kell lépni
azok ellen a káros nézetek ellen, amelyek szerint a városból úgy sem lesz semmi,
csak a négy termelőszövetkezet tanyaközpontja.
— Ü j viszonyt kell kiépíteni a városból elszármazottakkal, a város barátaival,
felsőbb és más szervekkel, akik így vagy úgy segíthetnek. Fel kell fedezni ú j r a a
várost. Mit kívánt „felfedeztetni"? Azt, hogy a város megmerevedett helyzete hogyan gátolja a fejlődést. Elsősorban is a munkásoknak, parasztoknak és az értelmiségieknek milyen szerep juthat a gyors kibontakozásban. Másrészt határozottabban kereste a hasonlóságokat és a különbségeket szomszédos és távolabbi városok
egymástól eltérő, de egymás útját magyarázó, megvilágító, jellemző helyzetében.
Ehhez az is kell — fejtegette —, hallasson magáról és láttassa magát a város,
írjanak a lapok, beszéljen a rádió, mutassa a televízió a makóiak életét. S ez m a j d
erkölcsi erőt ad az embereknek az ittmaradásra, a mindennapi harcra is a jövőre
nézve.
,
o
— Figyelmeztetett arra, hogy nem minden városnak van nyílt esélye jelentékeny növekedésre, s arra sem, hogy korlátlanul gyarapodhat. Éppen ezért a tudományt segítségül kell hívnunk bizonyos hipotézisek kidolgozásához, hogy jó úton
haladjunk a városépítésben. Ne túlozzunk el semmit, de a kommunális ellátás és a
műszaki színvonal szempontjából egyértelmű a társadalmi igény. Ennek kielégítésére elemi erővel törekedjenek a város igazgatási szervei és lakosai is. Az út, a
világítás, a villany, a vízellátás és vízelvezetés, a fűtés és a szemételhordás korszerű megoldásai, és a lakások, a mindennapi szolgáltatások, az egészségügyi ellátás, a szociális és kulturális intézmények, s nem utolsó sorban a zöldterületek növeléséről és karbantartásáról volt szó. Ezeknél egyszerűen az ismert és igényelt szint
elérése volt a cél. Városunk adottságai között ez elég hosszú időre szóló városfejlesztési program.
Erdei Ferenc — ígéretéhez híven — elemezte: hogyan alakult a város sorsa a
felszabadulás utáni időszakban?, vagy más szóval: hogyan tudott élni Makó a népi
demokrácia és a szocializmus adta lehetőségekkel? Négy szakaszra bontotta a f e j lődést: a földreform volt az első nagy vívmány. A mezőgazdaság szocialista átszervezése volt a következő nagy gazdasági lépés. A város iparosodása volt a harmadik
fejlődési lépcső. A negyedik nagy gazdasági előrelépése a városnak a közlekedés és
a forgalom nagyarányú fejlődése. Mindezt így foglalja össze: „Makó a nagy múlt
után elég mélyről indult a mostani versenybe, de most úgy megmozdult, mintha
mindent pótolni akarna."
Tisztában volt azzal is, hogy rengeteg „égetően sürgős" problémát kellett megoldani, de Erdeit nem tévesztették meg az elért sikerek. A makói emberek sok-sok
levéllel keresték meg, amelyekben az egyes emberek vagy családok gondjait írták
meg. Ezek intézéséhez tényeket, "őszinteséget, jóhiszeműséget, gyorsaságot és méltányosság gyakorlását kérte tőlünk. Mi: a párt, a tanács és más társadalmi, gazdasági szervek vezetői is sok kéréssel fordultunk hozzá, melyeket lehetőségeihez képest
nagy akarattal és buzgalommal intézett.
Fáradhatatlanul járt a különböző főhivatalokba, előfordult, hogy egy-egy ügyben harmincszor tárgyalt; volt, amikor három napig. Főként pedig legkedvesebb
tevékenységének hódolt: írta a leveleket, kéréseket, különböző beadványokat a város
érdekében. Közben, ha sikerült egy-egy ügyet elintézni, olyankor velünk együtt nagyon
örült az eredménynek. De nem feledkezett meg fő feladatáról sem, sokat tárgyalt
választóival, meghallgatta az emberek történeteit, véleményeit, javaslatait és kriti. káit. Azokat feljegyezte — beszélgetés közben — és nagyon gondosan szelektálta és
rendszerezte a különböző készülőben levő vagy tervezett írásaihoz. Ettől voltak
olyan élethez közeliek írásai. Számára a vita, a „megelevenedett élet" volt.
Erdei Ferenc, az Akadémia főtitkára, a politikus, közéleti személyiség — akkor
már nagy beteg — 1971. április 15-én választási nagygyűlésen beszélt. Súlyos műtét
után is vállalta a beszédet Makón. Hogyne vállalta volna, hiszen Makót, a szűkebb
54

pátriát kimondhatatlanul szerette. Korábban más megyékben volt képviselő, de a
gyerekkor, irodalmi munkássága, a táj, az emberek visszavonzották Makóra.
Az első ciklus, amelyben már szülővárosát képviselte az Országgyűlésben, nagyszerű négy esztendő volt. Gondokkal, feladatokkal, sikerekkel gazdag. Erről a
választási nagygyűlésen így beszélt Erdei Ferenc:
„A város történetében észrevehető megfordulás következett be. A lelkekben is,
meg a városban, az utakban is. Szóval akkor, amit olyan drámaian föladták nekem
leckének az első jelöltségem idején, hogy »legyen tudatában a jelölt, hogy most dől
el, hogy Makó lesz-e még valaha virágzó kisváros«. Nos, most már merik mondani
— nem én mondom —, hogy igenis kezd virágzó kisváros lenni. Hát ez az egyik
örömöm. A másik pedig, hogy valami közreműködésem, szerepem nekem is van
benne, de ezen belül külön örömöm, van kinek segíteni." "
Vajon többet tehetne-e ma? Erdei elkötelezett ember volt, méghozzá a társadalom elkötelezettje. Még tenni akart, nem foglalkoztatta az a probléma, mi történik majd ő utána. Valamennyi barátja jól tudta, hogy hitt abban, ha a nehézségek
az égig tornyosulnak is, a társadalom kitermeli azokat a férfiakat és nőket, akik
megbirkóznak velük. S még ennél is megingathatatlanabbul hitt rendszerünkben, a
szocialista intézmények hosszútávú fejlődésében, egy olyan fejlett országban, amelyben egyaránt művelt lesz a • munkás és a paraszt. Hitt szülővárosa felvirágzásában.
Közbeszólt a halál, de a gondolatok, a tervek, mindaz, amit Erdei Ferenc még
tenni akart, megvalósulnak. A beszélgetés akkor még programnak tűnt. Ma már
tudjuk, hogy végrendelet. És a szavakon túli méltó búcsú az, amely tettekben is
megőrzi egy nagy ember emlékét. >
*

A továbbiakban azokból a hozzám írt leveleiből adok összeállítást, amelyek jól
példázzák, hogy a város szülötte képviselőként milyen kötelességtudattal, nagy felelősséggel támogatta a vezető testületek munkáját, s figyelt választóinak kisebbnagyobb gondjára.

1.
A Hazafias Népfront
Főtitkára

Budapest, 1967. szeptember 9.
dr. Forgó
István
elvtársnak,
a Városi Tanács VB. elnöke
Makó
Kedves Forgó
Elvtárs!
Mellékelten küldök egy tervezetet, amiben igyekeztem rendbeszedni a városrendezési kérdéseket. Tulajdonképpen
mind olyan amiről beszélni lehet, de majd
ott kiválasztjuk a 10—15 legfontosabbat.
Az időpontok egyenlőre nincsenek
veszélyben.
Barátsággal
köszönt:
Erdei Ferenc

2.
Kedves István!
Igaz, hogy én derekasan dolgoztam, amikor szeptemberben
összeültünk, de azóta
én nem csináltam" semmit a város ügyében, s nem vagyok biztos benne, hogy nem
kellene. Ezért megkérdezem a
következőket:
55

— az általános városrendezési terv ügyében most mi van voltaképpen:
megtörtént-e az alaptérkép megrendelése, van-e kijelölt tervező s a problémákat
és
megoldási lehetőségeiket műveli-e
valaki;
— a rendezési terv ügyében megindult-e a munka;
— a téli tanácstagi találkozóra végül milyen kérdéseket visztek a
nyilvánosság elé?
Kérem, hogy tájékoztassál ezekről, mert én most a magam
kezdeményezésére
nem ügyködök Makó ügyében.
Más okból csak december elején tervezem az utazást is, amikor a
hagymakísérleti bizottság összeül a kísérleti program megbeszélésére. Másik ok pedig a népfront-választási gyűlés lesz, ami nem tudom még dec.-ben, v. jan.-ban
lesz-e.
Sietve kért és írt cikked megkaptam, köszönöm, még idejében
jött.
Mindnyájatokat
üdvözöl:
c
Erdei Ferenc

I 3' I
A Hazafias Népfront
Titkára

Budapest,

dr. Forgó
István
elvtársnak,
a Városi Tanács VB. elnöke
Makó

1967. november

2.

Kedves István!
Nagyon jólesett október 30-án kelt leveled, mert ez már félreérthetetlenül
bizonyítja, hogy Ti is dolgoztatok derekasan és én is csináltam
valamit.
Igen jó gondolat a víztorony és a népfront választási gyűlésnek az összekapcsolása, ajánlom, kezdeményezd ezt a városiaknál és a megyeieknél. Sajnos a november 6-i megnyitáson nem tudok ott lenni, mert ugyanakkor van Budapesten is a
nagy ünnepség.
November végén, december elején azonban biztosan megyek. (Többek
között
olyan okból is, hogy a Rádió egy nagyobb riportot akar velem csinálni
Makón.)
Barátsággal
köszönt:
Erdei Ferenc

4.
A Hazafias Népfront
Főtitkára
Budapest,

1967. november

8.

Forgó István
elvtársnak,
a Városi Tanács VB. elnöke
Makó
Kedves István!
Saitos Gyula özvegye foglalkozik azzal a gondolattal, hogy esetleg Makóra költözne. Ehhez a kiindulást a Saitos hagyaték átvételére érkezett makóiak adták meg,
ők természetesen ígéretet nem tettek.
Nagyon kérem, gondold végig, milyen lakást tudnátok adni neki, s
tudnátok-e
56

egyáltalán és hogy milyen egyéb támogatásra
gően merhetek tanácsot adni az özvegynek.

számíthatna

részetekről.

Ettől

füg-

Barátsággal
köszönt:
Erdei Ferenc

5.
A HAZAFIAS
NÉPFRONT
FŐTITKÁRA
Dr. Forgó
István
a városi Tanács VB.
Makó

Budapest,

elvtársnak,
elnöke

1367. december

29.. .

Kedves István!
Köszönöm mindhármótoknak
az újévi üdvözleteket
és hasonlókkal
viszonzom.
Azt is köszönöm, hogy a népfront választáskor jelölni kívántok és természetesen el
is fogadom. A választási gyűlést január végén, vagy február elején gondolom, olyan
időben, amikor a városnak és az én programomnak is megfelel.
Témájára nézve viszont már most van határozott ajánlásom: folytatása
legyen
ez a választói gyűlésnek, tehát most számoljak be mindazokról a dolgokról, amik
azóta történtek és újabb törekvéseinket
fejtsem ki a jövőre nézve. Ehhez azonban
előkészítő anyagra van szükségem. Kérem, hogy mindent ami várospolitikai dolog
azt Te készítsd el, és ami népfrontos ügy azt Keczer Tamástól kérjed az én nevemben.
Gondolom, az én beszédem ilyen jellegével egyet fogtok érteni.
Megfontolandó
azonban, hogy valaki (helyi jelölt) is felszólaljon, talán az aki elnök-jelölt és ez
esetben vele osztjuk meg a szerepeket.
Mindezekről közvetlenül is tudunk hamarosan beszélgetni, mert eredeti programomat tudom tartani és január 4-én (csütörtökön) hagyma-megbeszélésre
otthon
leszek. Kérem, mindezt a két másik aláíróval is közölni
szíveskedj.
Szíves
üdvözlettel:
Erdei Ferenc

6.
A HAZAFIAS
NÉPFRONT
FŐTITKÁRA
Budapest, 1968. január 9.
Forgó
István
elvtársnak,
a városi Tanács VB. elnöke
Makó
Kedves István!
Bizonyos vitába keveredtem a vizes Forgó Lászlóval és szeretnék most már
egész pontosan látni. Azt kérem tehát, hogy állítsd össze a város vízellátásának a
jelenlegi reális ütemezését. Azt értem ezalatt, hogy mely részek reális számítás
szerint mikor kaphatnak vizet. Kérem, hogy ezt mindentől függetlenül légy szíves
elküldeni
nekem.
Barátsággal
köszönt:
Erdei Ferenc
57

7.
A HAZAFIAS
NÉPFRONT
FŐTITKÁRA

Budapest, 1969. január 28.
Dr. Forgó István
elvtársnak,
a városi Tanács VB. Elnöke
Makó
Kedves István!
Jobban megnéztem ezeket a címereket és most a küldött anyag
visszaküldésével együtt teszek néhány pótlólagos
megjegyzést.
1. Bátran kihagyható a címerből a korona, hiszen az eredetileg sem volt benne,
csak később a neofeudalizmus
korában tették hozzá.
2. Ugyancsak lényegesen átalakult a daru is meg a baloldalon az a valami kiolvashatatlan jel. Ehhez képest szerintem bőven belefér a címer történeti
folyamatosságának a megtörése nélkül pl. ötágú csillag.
3. És végül, szerintem okvetlen belefér a hagyma is. Hogy ezt milyen
megjelenési formában, hova lehetne belehelyezni ezt a művész tudja
megoldani.
Érdekes, hogy nincs évszám a címeren, szerintem most ez is pótolható
lenne
úgy, hogy beírni az évszámot és hozzáírni, hogy most hány éves a város. A további
dolgokkal is fáradozom, de még a bonyolultabb dolgokra nem jutott elegendő időm.
Arató elvtársnak is add át üdvözletemet és Téged barátsággal
köszönt:
Dr. Erdei Ferenc

8.
A Hazafias Népfront
Főtitkára
Budapest, 1969. március i.
Dr. Forgó
István
elvtársnak,
a Városi Tanács VB. elnöke
Makó
Kedves István!
ö. dr. Tamásy Andrásné (Makó, Kossuth u. 32.) a mellékelt levélben
elpanaszolta nyomorúságát és arra kért engem, hogy 375 Ft.-os vízügyi hozzájárulás
kifizetése alól mentesüljön. Mellékelem is a levelet és ebben az esetben — bár férjét
jól ismertem, — indokoltnak látnám valamilyen kivétel
megadását.
Szíves
üdvözlettel:
Erdei Ferenc

9.
Magyar

Tudományos
Főtitkára

Akadémia
Forgó
István
elvtársnak
a Városi Tanács VB elnöke
Makó
Lenin tér 22.

Kedves István!
A tölgyfa ügyében kedvező
.'58

tájékoztatást

kaptam

Bauecker

Alajos

szakértőtől.

Mint bizonyára Titeket is tájékoztatott a gyermekjátszótéri
ritkaszép nagy tölgyfa
fajta: kocsányos tölgy (Quercus robur) és életkorát 150—170 évesre becsüli.
Olyan ritkaszép példánynak tartja, hogy okvetlenül alkalmas arra az Országos
Természetvédelmi
Hivataltól (Bp. V., Egyetem tér 5.) védettséget kérjünk rá.
Nem tudom, hogy Tóth Ferenc, a Múzeum igazgatója mire jutott az irodalmi
kapcsolatok felderítése révén, mert neki is írtam. Én gondolom, ha nagyon igyekszik, valamit fog találni, ami külön azért is fontos, mert a fának nevet kell adni.
Például „Juhász Gyula fája" vagy „József Attila fája" stb., aszerint, hogy mivel
hozható
kapcsolatba.
Ajánlom, ezt mielőbb tisztázzátok és akkor mint a Városi Tanács Elnöke tegyél
előterjesztést az Országos Természetvédelmi
Hivatalhoz, mégpedig ott személy
sze-.
rint S. Szabó Ferenchez és hivatkozz az előterjesztésben
arra, hogy ezt közösen
tisztáztuk, illetőleg hogy a kérésben én is benne vagyok.
Barátsággal
köszönt:
Erdei Ferenc

J.

BALOG

TÜNDE

MUNKÁJA

59

TAMASI MIHÁLY

Erdei Ferenc és a makói parasztság
Erdei Ferenc társadalmi, közéleti tevékenységét parasztpolitikusként kezdte és
végezte. Életművét — mind tudományos, mind politikai munkásságát — a parasztság felszabadulásáért vívott küzdelme határozta meg. Az egész dolgozó parasztság
sorsa lebegett szeme előtt, de életútjának elindítója a makói hagymatermelő p a rasztság volt, amellyel — magasra ívelő politikai, közéleti pályáján is — mindig
közösséget érzett és kapcsolatát sohasem szakította meg vele. Erdei Ferencet a
makói hagymakertészek harca, e sajátos paraszti réteg gazdasági és társadalmipolitikai dinamizmusa indította küzdelmes útjára a harmincas években. Velük és
általuk, az ő küzdelmük vállalásával vált Erdei Ferenc az egész parasztság ügyének
harcosává.
Műveiben kiérezhető a makói parasztság iránti szeretete. Szociográfiai alkotásaiban mindig visszatekint makói tapasztalataira, a makói hagymatermelő parasztság helyzetének, küzdelmének, törekvéseinek általánosítható tanulságaira. Kedvező,
szerencsés körülménynek fogható fel, hogy Makón, a makói hagymakertészek életének közvetlen, mindennapi ismeretében kezdhette tudományos, szociográfiai m u n kásságát. Makón a parasztság fejlődése előrébb tartott, a vagyonos és zsellér rétegek közötti ellentétek élesebbek voltak a Horthy-rendszer idején, mint a nagybirtok
uralta mezőgazdasági területeken. így az egyetemet végzett, 24 éves fiatalember m á r
1934-ben, a makói parasztságról írott szociográfiai tanulmányában lényegében a
marxizmus—leninizmuséhoz hasonló következtetésre jutott. Megállapította, hogy „a
gazdává és zsellérré, polgárrá és proletárrá hasadt parasztság kezd.hasonlóvá válni
a nem paraszt polgársághoz és proletariátushoz".
Figyelme és érdeklődése még inkább a hagymakertészek helyzete és harca felé
fordult, hiszen e réteg törekvéseiben vélte felismerni az egész elnyomott parasztság
felemelkedési lehetőségét. Tudományos pontossággal igyekezett feltárni e réteg
helyzetét, gazdasági, társadalmi és politikai jellegzetességeit: „A makói hagymások
eredetük szerint zsellérparasztok, valóságos telkesgazda még véletlenül sincs köztük.
A város körüli kis veteményföldeken jöttek rá a hagymatermelés kultúrájára és azt
többnyire bérleteken folytatják ma is. Legtöbbjük csak bérlő, kevés közöttük a
törpebirtokos, és egészen elenyésző hányad az, akiknek 10 holdnál nagyobb birtokuk
van. Termelési technikájuk egészen kerties, tehát e vonatkozásban messze kimagaslanak a közönséges szántóföldi kultúra szintjéről. Tipikus vállalkozófajta, amelyet
egy világforgalmi cikk emelt ki a zsellérségből, minélfogva egész gazdasági egzisztenciájuk kapitalista alapú." 1
Megállapította tehát, hogy a hagymatermelés a makói agrárfejlődés polgári,
kapitalista vonásaival függ össze. Ennél azonban nem állt meg, és a hagymás réteg
iránti szeretete és ragaszkodása ellenére tudományos lelkiismeretességgel feltárta az
ebből adódó következtetéseket, e réteg ellentmondásos társadalmi jellegzetességeit:
„Haladó és kalkuláló termelést folytatnak, és kíméletlen versengésben állanak egymással a termelésben és az értékesítésben egyaránt. Társadalmi arculatuk ennek
teljesen megfelelő. Haladó, polgárosodó parasztok, akik semmiféle paraszti közösséget nem éreznek egymás iránt, és minden vonatkozásban megkülönböztetik magukat
a gazdagparasztoktól. Olyan kisparasztok, akik a mezővárosi társadalom viszonylagos szabadsága és egy szerencsés termelési ág révén birtokában vannak a gazdasági
és társadalmi fölemelkedés bizonyos eszközeinek, vagy legalábbis reményük van
ezek megszerzésére. Szigorúan és ridegen individualista emberfajta. Az egész termelési kultúra, amelyet kiműveltek, bravúrteljesítmény volt, mégpedig egyes vállalkozó és ügyes kertészeknek a teljesítménye. Magatartásuk minden vonatkozásban ez
60

is maradt mindvégig. Versengők, irigyek, bizalmatlanok, de törekvők és h a l a d ó k . . .
Egyetlen olyan tulajdonságuk van a hagymásoknak, amely nem zárja ki azt, hogy
mégis szövetkezetbe legyenek tömöríthetők: az, hogy haladó és polgárosodó parasztok, szóval olyanok, akik az emelkedés és gyarapodás érdekében mindenre vállalkoznak. Ennek a tulajdonságuknak a folyománya az is, hogy ellenzéki szelleműek,
és minden urak felé való lojalitás hiányzik belőlük. Ezért képesek autonóm
társulásra." 2
E sorokat 1934 szeptemberében írta Erdei Ferenc, amikor a szegedi egyetem elvégzése után, a makói hagymakertészek szövetkezetében és egyesületében vállalt
munkát. A szövetkezet és egyesület vezetői 1935 őszén nyugat-európai tanulmányútra küldték, hogy tanulmányozza az ottani hagymatermelést és a hagymaértékesítés
lehetőségeit. Tanulmányútja során nyitott szemmel nézett szét a meglátogatott országokban. (Németországban ekkor már Hitler volt hatalmon.) Legnagyobb gondossággal a németországi pfalzi hagymatermelést vizsgálta. A Makói Újságban 3 megjelent beszámolójában megállapította, hogy a pfalzi és a makói hagymatermelés
között van némi hasonlóság, de lényeges a különbség: a pfalzi tartományban „kiépített és sokirányú mezőgazdasági termelést folytatnak, a kertészek többet dolgoznak, mint a mi földművelőink". Némi büszkeséggel írta: „A pfalziak nem bocsájtkoznak közelharcba a földdel. Nem ismerik a kaparást, a gyomlálást, mindent
hosszú nyelű szerszámokkal végeznek, s amit csak lehet — az én szememben még
azt is, amit nem lehet — igával végeztetnek. Nem simogatják és nem becézik úgy a
földjüket. Nem szeretik úgy, mint a m a k ó i a k . . . Általában hagymatermelésük távolról sem olyan gondos, mint a mienk, s távolról sem törődnek annyit vele: a hagyma
nekik csak egy a sok közül."
Tapasztalataiból azt a tanulságot vonta le, hogy a makói hagymások nem igazi
kertészek, mert domináló kézimunkájuk ellenére egyoldalú monokultúrát űznek,
nem úgy, mint a pfalziak, akik a hagyma mellett káposztát, burgonyát, répát, retket, dohányt és gyümölcsféléket is termelnek, és nem létalapjuk, nem főterményük
a hagyma. Tanulmányútja során Svájcban, Hollandiában a szövetkezetek életével is
ismerkedett. Jobban megismerte az ottani szövetkezeti mozgalmat, s ez is ösztönzést
adott neki, hogy itthon harcoljon a makói kertészszövetkezet demokratizálásáért.
Erősödött a meggyőződése, hogy a parasztság felszabadulási törekvéseiben az autonóm, demokratikus szövetkezetek fontos szerepet tölthetnek be.
Hazatérése után még tudatosabban, még elszántabban vállalta a hagymakertészek harcának támogatását. 1936 elején a hagymaszövetkezet ügyvezető elnökévé
választották, így nagyobb lehetősége nyílt demokratikus szövetkezeti elveinek érvényesítésére. Ellenzéki hagymakertész társaival következetes küzdelmet folytattak
azért, hogy a szövetkezet vezetőségéből kiszorítsák a kormánypártiakat, akik mindenképpen akadályozták a szövetkezet demokratikus fejlődését, a hagymások érdekeinek érvényesítését. 1937 februárjában demokratikus választás útján kibuktatták
a szövetkezet régi kormánypárti vezetőit, és teljesen baloldali, ellenzéki vezetőséget
választottak a szövetkezet élére. Ez nemcsak a városban hatott szenzációként, hanem az egész környéken, és országos figyelmet keltett.
A 3000 tagú szövetkezetnek Erdei Ferenc vált elismert vezetőjévé, aki demokratikus szövetkezeti elveit igyekezett a gyakorlatba átültetni. Legfőbb törekvése az
volt, hogy a szövetkezetet termelői szövetkezetté fejlessze olyan értelemben, hogy
egységes földbérletet harcoljon ki, védje a kishagymások érdekeit és fejlessze termelési, kertészeti kultúrájukat. Célul tűzte ki a hagymatermelés egyoldalú monokultúrás jellegének megszüntetését, más zöldségfélék meghonosítását, és meg akarta
szervezni a szövetkezeten keresztül a termés bizományi értékesítését. Még 1936
végén a hagymatermelés technikai javításának érdekében, felhasználva nyugati tanulmányai eredményét, egy szövetkezeti kísérleti telepet létesített, amelyben — a
legjobb hagymatermelők bevonásával — céltudatos hagymanemesítő és termelésfejlesztő munkába kezdett.
A kertészszövetkezet nemcsak gazdasági szervezet volt, hanem ellenzéki politi61

kai fórummá fejlődött, amely mozgósító hatással volt a parasztság demokratikus
tömegeire és fontos szerepet töltött be a helyi politikai küzdelmekben is. A szövetkezet működését nemcsak Makó, hanem a környező vidék demokratikus paraszti
közvéleménye érdeklődéssel figyelte.
Erdei Ferenc az 1937 májusában indult ellenzéki Makói Független Újságban
megjelent cikksorozatában feldolgozta a makói hagymakertészek korábbi szövetkezeti kísérleteinek történetét és a tanulságok levonásával igyekezett megfogalmazni
az igazi demokratikus szövetkezeti elveket. A lap hasábjain hirdette saját szövetkezeti elgondolásait, ellenzéki demokratikus törekvéseit.
A hagymakertészek gazdasági küzdelme kezdett mindinkább politikai jelleget
ölteni, hiszen mind eredményesebbé váló tevékenységükkel nagy tekintélyt vívtak
ki maguknak a vidék szegényparasztsága körében. A szövetkezet egyben az 1937
elején szerveződött Márciusi Front-mozgalom egyik fontos vidéki gazdasági és politikai bázisává fejlődött. A városban létrejött a demokratikus ellenzéki pártok, a
Kossuth-párt, a Független Kisgazdapárt és a Szociáldemokrata P á r t helyi szövetsége,
amely támogatta a Márciusi Front küzdelmét. Erdei Ferenc a szövetkezet irányítása
mellett a szövetkezett ellenzéki pártok helyi közlönyének, a Várospolitikai Szemlének szerkesztői munkáját is végezte, és a Márciusi Front egyik országosan ismertté
váló vezető egyéniségévé fejlődött.
A kormányzat felismerte az Erdei vezette ellenzéki hagymaszövetkezet működésében rejlő gazdasági és politikai veszélyt, ezért mindenáron a megfojtására törekedett. 1937 nyarán a kormány támogatta országos nagygazda szövetkezet, a Mezőgazdasági Termelők Egyesült Szövetkezete (METESZ) kapta meg a hagyma exportálásának kizárólagos jogát. Ez azt jelentette, hogy a hagymakertészek vagy átlépnek
a METESZ-be, hogy értékesíthessék hagymájukat, vagy ha kitartanak az ellenzéki
kertészszövetkezet mellett, gazdaságilag tönkremennek.
A támadással a kormányzat egyrészt szét akarta verni az ellenzéki hagymaszövetkezetet, másrészt lehetetlenné kívánta tenni Erdei Ferenc további tevékenységét a hagymakertészek között. Hiszen Erdei Ferenc volt az, aki világosan felismerte és a baloldali politikai küzdelem szolgálatába állította a makói hagymások
gazdasági harcát, demokratikus szövetkezeti törekvéseit. A támadás tehát kifejezetten Erdei Ferenc ellen is irányult.
Lehetőség volt arra is, hogy az egész kertészszövetkezet belépjen a METESZ-be.
Az utóbbi azonban Erdei eltávolítását követelte a kertészszövetkezet éléről. Erdei a
Makói Független Újságban nyílt levéllel fordult a hagymakertészekhez: „Olyan
kézzelfoghatóan egyszerűvé vált most a kérdés, hogy csak a vak nem látja a választanivalót, és a gyáva nem meri a feleletet megadni. Teljes hatalommal monopóliumot kapott a METESZ a hagymaértékesítésre, és egykézüzeméből teljesen kizárták
a hagymakertészek szövetkezetét. Erre a szövetkezet megriadt vezetői kérésre fogták
a dolgot és bebocsáttatást kértek. A METESZ vezérlői pedig azt felelték: amíg az a
dr. Erdei ott van a hagymások között, addig ne számítson kedvezésre a szövetkezet.
A szó fogott, s a híres hagymásvezérek kegyelemre megadták magukat, s engem
arra kértek, hogy én is adjam meg magam vagy álljak félre. A feleletet akkor is
megadtam az igazgatóság előtt, s most itt a legnagyobb nyilvánosság előtt is világosan megadom: én soha magamat meg nem adom sem a METESZ, sem m á s
hatalmasság előtt. Azt senki el nem veheti tőlem, hogy küzdjek soha meg nem tagadott fajtámért és osztályomért."
A sarokba szorított hagymakertészek a júliusban megtartott szövetkezeti közgyűlésen Erdei Ferencet kibuktatták a vezetőségből, illetve a közgyűlés hangulatát
látva, Erdei maga vonta vissza jelölését. A szövetkezet csatlakozott a METESZ-hez.
A kormányzatnak, a rendszer helyi hatalmasságainak sikerült tehát elérniök céljukat: megfojtották a kishagymások veszélyessé váló szövetkezetét és Erdei Ferencet
is eltávolították az ellenzéki felfogású hagymakertészek mozgalmának éléről.
A vereség nem törte meg, de a keserűség fel-felizzik későbbi írásaiban. A szegedi Délmagyarország című lap 1938. újévi számában A hagyma legendája címmel
62

megjelent cikkében a korábbinál keserűbben teszi szóvá a hagymásparasztok önző,
individualista, kispolgári vonásait: „Hogy makói hagymás, ez emberben is külön
minőséget és fajtát jelent. Törekvő és polgárosodó parasztfajta. Mindent a hagymának köszönhet, tehát azt is szolgálja. Olyan türelmetlen és önző, mint a termelése..
Ha baja van, zúgolódik, ha jól megy neki, pöffeszkedik. Semmi parasztfajta hit
nincs benne. Csak a saját hasznáért hajlandó elhinni valamit is bárkinek. Urakkal
szemben nem megalázkodó, de ha haszna van belőle, odaszegődik.
Okoskodó emberfajta. Csak annak hisz, amit a szemével lát, és szavakat mondhat neki akárki, úgy hull vissza, mint a falról a borsó. De maga is tud beszélni..
Annyi szónok van köztük, hogy ritkaság, és mindig hatalmaskodó hév van a beszédjükben.
Mint a hagymatermelésük: egyszer csak egy dolog fontos nekik, s arra mindent
rátesznek. Egyszer egyik vezetőnek hisznek, és mennek utána, de ha kicsit is nehéz:
lesz a helyzet, másik után mennek, és az előbbit cserbenhagyják."
Jól ismerte, nem tagadta, sőt bírálta is fajtája, a hagymakertészek kispolgárimentalitását, mégis megrázó volt számára, mikor az egyéni haszonért cserbenhagyták őt. Fájdalmas volt ez neki, noha megértette őket. Ez a szemérmes fájdalom
tűnik elő az 1938-ban megjelent Parasztok című művének utószavában: „Tagadtam
a parasztsorsot, nem menekültem a kínált úton és nem fogadtam a legbölcsebbnek
látszó lázadás támaszát, de az embereket, akik parasztok, soha sem tagadtam meg.
Unszoltak és elvárták tőlem, hogy fussak és elszaggatva a tenger szálakat, belőlem,
legalább legyen szabad ember. Ök viszont sokszor elhagytak. Amikor azt hittem,,
hogy igyekvő véreimmel együttesen teszünk egy lépést fölfelé, akkor fordultak el.
tőlem, amikor legközelebb voltunk a pillanathoz, mert okos urak többet ígértek és:
a szándékomat nagyon veszedelmesnek látták.
Mégis hiszek. Tagadom a parasztsorsot és hiszek az emberben, aki paraszt."
Tagadta a parasztsorsot és hitt az emberben, aki paraszt. Munkásságának, k ü z delmének programja volt ez. Életét a parasztság felszabadításáért vívott harcra tette
fel. Makói sikerei és kudarcai megedzették, még elszántabbá és határozottabbá tették. Makó, a dinamikus életű, a politikai és gazdasági küzdelmektől hangos hagymás,
város volt az a terep, amelyen felkészült az egész parasztság felemelkedéséért vívott,
harc feladataira. Kibontakozó szociográfiai munkássága során az ország más v i d é kein szerzett tapasztalatait mindig otthoni, makói tapasztalataival és élményeivel
vetette össze. A Futóhomok című művében a Duna—Tisza közi parasztság „polgárosodását" vizsgálva sokszor párhuzamot von a homoki zöldség- és gyümölcstermelő.
parasztok, valamint a makói hagymakertészek törekvései között. A makói küzdelmek heve, indulata kiérezhető a könyv tudományos objektivitással megfogalmazott,
soraiból. Miközben a Duna—Tisza közi parasztság helyzetét vizsgálta, a Makón felvetődött, de a parasztság egészét érintő kérdésekre kereste a választ.
A Horthy-rendszer idején született legérettebb művének, a Parasztoknak alapgondolatát otthoni fiatalkori élményének néhánysoros leírásával, visszafogott vallomásával teszi mindenki számára érthetővé: „Fölső iskolás voltam már és gyakorta
kellett kimaradnom az előadások miatt a sürgős mezei munkából, amikor egyszer
nagyapám rettenetes komorsággal támadt apámra miattam. Mintha legfölső átkot
mondta volna ki, úgy dörgött: »Jól van ez így? Paraszt létedre urat nevelsz a.
fiadból?« Az ütő megállt bennünk, s a bűn nehéz tudatában apám is, aki pedig;
régen föllázadt már sorsunk ellen, csak gyönge tagadással mert felelni: »Hiszen nem
lesz ez úr! Nem dolgozik épp úgy, mint mink? Nem paraszt ő most is?« — »Nem!«— zúgta rá a nagyapám és rideg paraszt fejét elfordította rólunk. Tudta, hogy nem,
apám is tudta, én is tudtam és szívünkben konok elhatározás és hideg félelem,
vert tanyát.
Azóta tudom én, hogy mit jelent parasztnak l e n n i . . .
Apám szándékai vittek az iskolába, s nagyapám sötét tekintete kísért utamon.
Olyan világ tárult felém ezen az úton, amelynek az ízei megkeserítették az addig.
63;

való paraszt békességet. A melegítő paraszt élmények kísértetekké fagytak és attól
kezdve két világ közt hánykódtam szomjú lélekkel.
Baromi erőlködéssé fajult a forró nyarak munkája és félállati vegetálássá alacsonyodott a meleg gőzt lehelő parasztélet. Amikor pedig meztelen szögességével
jelent meg előttem az úr és paraszt mostoha testvérisége, a lázadás forró hevülete
buzdult föl bennem: nem, így élni nem lehet és nem méltó emberhez."
A könyvben, amely rendszerbe foglalt vallomás, paraszt beszél parasztokról,
írója vall arról, amit ő átélt, „amit a magyar parasztság átélt és amit egyáltalán a
paraszt ember és paraszt társadalom átélt". A paraszt sorsot mutatta be úgy, hogy
„kérdés és felelet legyen annak az embernek, aki benne él" — ahogyan ő fogalmazta — „nekem magamnak, nekünk parasztoknak és nekünk európaiaknak". Végkövetkeztetése: „Nem szabad parasztnak maradni." „Nem lehet parasztországot építeni. Ha egyszer paraszt egy ország, akkor ott épp olyan naptalan az ég, mintha
fölötte volna egy másik, amelyik elveszi tőle a fényt. Az építés és a szabadság ott
kezdődik, ahol a világ nem paraszt." — vallotta.
A parasztság „polgárosodásában" látta az embertelen parasztsors túlhaladásának, a parasztság felemelkedésének lehetőségét, bár felismerte a paraszti „polgárosodás" ellentmondásait is és tudatában volt annak, hogy a parasztság felszabadulása
•csak az egész társadalom átalakulása útján mehet végbe. Noha ebben az időben
(1938-ban) még nem értette meg a munkásosztály történelmi szerepét, azonban —
makói tapasztalatai alapján is — tudományos és politikai fejlődésében, gondolko.dásában fokozatosan előtérbe került a munkás-paraszt szövetség szükségességének,
jelentőségének felismerése.
Ekkor még — kellő ismeretek hiányában — bizonyos fenntartásai voltak a szocializmus gyakorlatával szemben, mégis a következő sorok olvashatók könyvében :
„ígéret és fölszabadulás a parasztnak az a társadalom, ahol mindenki munkás és a
termelőeszközök egyformán illetnek minden munkást, ahol nincsen uralkodó osztály, hanem csak állandó kiválasztás és ellenőrzés alatt álló vezetőcsoport."
A parasztság helyzetének, fejlődésének, felszabadulási lehetőségének további átgondolt, tudományos vizsgálata, erősödő kapcsolata a munkásmozgalommal, a kommunistákkal juttatta el politikai fejlődése során ahhoz, hogy megértse a munkás, osztály és a szocializmus történelmi szerepét.
1937 nyarán a hagymás szövetkezetben elszenvedett vereség után a p j á v a l és
öccsével (anyja ekkor már nem élt) elköltöztek Makóról. Csepel szigetén, Sziget. szentmiklóson béreltek földet, amelyen tervei alapján tanyát építettek, hagyma- és
zöldségtermelésre rendezkedtek be. így közelebb kerültek a fővároshoz, ami azért is
fontos volt számára, mert ekkor ő már az országos politikai és tudományos élet
ismert személyiségévé vált. Elköltözésük ellenére szülővárosával nem szakította meg
kapcsolatát. 1943-ig a szövetkezeti hagymakísérleti telep vezetését továbbra is ellátta.
1937 októberében az ő javaslatára és aktív közreműködésével tartották meg Makón
, a Márciusi Front találkozóját. 1939-ben pedig egy marosi homokszállító dereglyén
..alakították meg a Nemzeti Parasztpártot, s a programadó beszédet ő tartotta.
A makói hagymásparasztság gazdasági természetéről, társadalmi arculatáról
írott jellemzését mind pozitív, mind negatív vonatkozásban igazolta a történelmi
fejlődés. A 30-as évek közepén Makón — a városi haladó értelmiségiekkel és kispolgársággal együtt — elsősorban a hagymásparasztság volt a társadalmi bázisa a
fasizmusellenes, demokratikus küzdelemnek, s a városban valóságos népfrontszerű
összefogás alakult ki. A 30-as évek végén, a 40-es évek elején azonban egyre inkább
megmutatkozott a hagymásparasztság kispolgári természete, politikai ingadozása.
Ezzel magyarázható, hogy a városban a Szöllősi Jenő-féle szélsőjobboldali, nyilas
..szervezkedés a hagymásparasztok közül is sokakat megtévesztett.
A háborús évek alatt azonban a nyilas mozgalom veszített befolyásából, s a felszabadulást már sokan várták a városban. A demokratikus erők dinamizmusát bizonyította, hogy Makón, amely az ország elsőnek felszabadult városa volt, már a fel.64

szabadulás másnapján nagy energiával fogtak hozzá az élet demokratikus átalakításához.
Erdei Ferenc a felszabadulás után az országos politika küzdőterén szolgálta a
parasztság felszabadulásának ügyét, de Makóval és parasztságával mindvégig megtartotta kapcsolatát. 1944. október végén öccsével a fronton keresztül hazatértek
Szegedre, illetve Makóra, ahol újjáalakították a régi hagymaszövetkezetet, amely
meg is kezdte működését. Erdei Ferenc, mint a Nemzeti Parasztpárt egyik vezetője,
nagy részt vállalt a népi demokratikus átalakulásért folytatott küzdelemben. A parasztság nagy sorsfordulói, a földosztás és a mezőgazdaság szocialista átszervezése
történelmi feladatainak megvalósításában fontos szerepet töltött be.
Mindvégig figyelemmel kísérte a makói parasztság helyzetének alakulását és
a város mezőgazdaságának, tsz-ei fejlesztésének munkájában tevőlegesen is részt
vett. Legutolsó művében, a Város és vidékében megszívlelendő tanáccsal szolgált a
makói szövetkezeteknek gazdálkodásuk fejlesztéséhez: „Az előrehaladás útja nyilvánvaló: a közös nagygazdaságokban korszerű, ipari jellegű üzemeket kell megszervezni minden olyan ágazatban, ami az itteni körülmények között, s az általános
technikai fejlődés feltételei mellett lehetséges. Egy-egy szövetkezet további fellendülése azon múlik, hogy a maga keretei között vagy közös vállalkozásban sikerrel
tud-e ilyeneket létrehozni és kifejleszteni. Emellett azonban a hagyományos művelési módok és azok szerényebb fejlesztése nem nélkülözhető, s ezekkel e g y ü t t . . . a
háztáji gazdaság fenntartása, sőt itt-ott fejlesztése sem. Éppen a legfőbb termékekben, a hagymában és az állattenyésztésben kell tudni ezt a két ellentétes elemet
összhangba hozni, mert a következő időszakban ez az előrehaladás törvénye."
JEGYZETEK
1. Erdei Ferenc: Szövetkezeti Napló. 1937—1945. Erdei Ferenc: Válogatott írásai és beszédei.
Kossuth Könyvkiadó. 1973. 13—14. old.
2. Uo. 14. old.
3. Erdei Ferenc: A pfalzi hagymatermelés. Makói Újság. 1936. január 23., 24.

GÖRÖMBEI

ANDRÁS

„A nagy emberi érdekekkel próbáltam
azonosítani magamat"
ERDEI FERENC IRODALOMSZEMLÉLETÉRŐL
I.
A hatvanéves Németh László Ha most lennék fiatal című vallomásában mondja
el, hogy fiatal korában saját véleményének a másokétól való éles elhatárolására
törekedett, ebben látta az író dolgát, az egyéni gondolkodás kikristályosításának
nagy lehetőségét, de ha ma lenne fiatal, akkor inkább az „élettel, az életben útjukat
kereső nagy emberi érdekekkel" próbálná azonosítani magát. Tíz évvel később, a
hetvenéves Németh Lászlóról szólva az akkor hatvanéves Erdei Ferenc saját pályájára tekintve — szinte minden szenvedéséért, megpróbáltatásáért is kárpótlást találva — a maga vonatkozásában megelégedéssel tehette ténymegállapítóvá Németh
5 Tiszatáj

65

László feltételes módban fogalmazott gondolatát. Ügy érzi, az ő életének éppen az
a nyitja, amit Németh László későn és nosztalgikusán ismert fel. A Németh László-i
késői felismerés megvalósulását látja a saját pályáján kezdettől fogva. A „legnagyobb emberi érdek képviseletében" ő már gyermekfejjel a munkásmozgalom szocializmusát ismerte fel, s élete minden cselekedetével ehhez kapcsolódott, ezzel azonosult, mégis a „más szempontú hozzájárulás igényével, illetőleg érzetével". Erdei
önértelmezésében a nagy emberi érdekek nem emésztik el, nem szívják föl magukba
az egyéniséget, hanem éppen az egyéniség külön értékei révén gazdagodnak. Ez
akkor is nagy eredmény, ha az egyéniség illeszkedése sokszor nehéz, konfliktusokkal
terhes vagy nem eléggé méltányolt.
Erdei Ferenc vallomásos alkatú tudós közgazdász volt, ezért könnyen kiolvasható műveiből a „más szempontú hozzájárulás" mibenléte. Ennek pedig az a
lényege, hogy ő elsősorban közgazda és parasztpolitikus volt, legfontosabb emberi és
tudósi feladatának a parasztság felszabadítását, történelmi átalakítását, illetve átalakulásának segítését tartotta. Ez jelentete az ő leginkább egyéni színét a munkásmozgalom szocializmusában. Németh Lászlóval való első találkozására emlékezve
írja, hogy Németh egy rövid beszégetés után teljesen leleplezte az ő minden titkát:
„valódi paraszt, akinek elszakíthatatlan lehorgonyozása Makó, a hagyma és a hagymások, mesterségénél fogva közgazda és szociológus, ki azonban tevékenységében
nem tud megmaradni a szakma korlátai között, hanem az irodalom és a politika
tágasabb szemhatára felé kapadozik". Ennek az egyéniségnek az azonosulása a m u n kásosztály törekvéseivel, kivételes értéket jelentett a munkásmozgalom számára
szempontjainak egyediségével. Más módon, de ugyancsak alapvető fontosságú az ő
részvétele az irodalomban is, mert művészetszemlélete is a különösség többlettudásával, egyéni szempontjaival, a közgazdász és politikus ítélete miatt figyelemreméltó.
A művészet öntörvényű világát egy művész belső látásával és egy közgazdász közösségi szemléletével egyszerre vizsgálja. Ily módon a művészetszemléletbe fokozottan beleviszi a társadalmi szempontot, a közösség boldogulásának a gondja izgatja
elsősorban, nem a steril művészi vívmány. Irodalmi, művészeti és kulturális tárgyú
írásai rendkívül találó címet kaptak az impozáns életmű-sorozatban: Művekkel
élő
társadalom. Tanulmányok, emlékezések, napló, kritikák, ismertetések, vitairatok,
jegyzetek, rádió-előadások, interjúk, felszólalások, lírai vallomások, szociográfikus
helyzetképek — vallanak ebben a kötetben arról, hogy miképpen segíti a művészet
a társadalmat, melyek a társadalom számára nélkülözhetetlen felismerései a művészetnek, s arról is, hogyan kell-kellene a művekkel élnie a társadalomnak.
Erdei Ferenc írósága külön tanulmány tárgya, hiszen a népi irodalom vonzáskörében vált ismertté, a falukutató mozgalom remekművei közé tartozik a Futóhomok, első jelentős műve, így pályájának nyitánya írói jellegű. Az írói látásmód
több művében tettenérhető később is, a Parasztokat maga is „rendszerbe foglalt
vallomás"-nak nevezte. Erdei Sándor alapos tanulmánya sok hasonló példát idéz.
Ezekből is kitetszik az, amit Czine Mihály összegezve megállapít a Forrás Erdei
Ferencről szóló különszámában: Erdei Ferenc munkásságában szépírói értelemben a
legelső és a legutolsó korszaka mutatja a legteljesebb értékeket. Az utolsó nagy mű,
a Város és vidéke ilyen értelemben is összegző jellegű. Mégis, ahogy távolodik időben Erdei Ferenc a népi írói hőskortól, a Márciusi Front időszakától, egyre gyakrabban hangoztatja, hogy ő nem író, sem szépírói, sem teoretikus értelemben, az
irodalomhoz — mesterségénél fogva — mint társadalmi jelenséghez szól hozzá. Máshelyt maga is megvallja, hogy élete nehéz pillanataiban sokszor ír verseket, vallomásokat. A kötetet egyik záró írása, a Lírai földrajz pedig egyenesen az íróságtól
való búcsúzás ellenpéldája. A tiszai rétről írja: „Szépsége titka, hogy itt látni lehet
a végtelent. A végtelen elvontan ott van mindenütt, szívben, fejben, de mindig mint
megfoghatatlan, mint ellenpélda annak, ami kötött, korlátozott, s fájóan jó érzés
mindennel szemben, ami köt, lenyűgöz, béklyóban .tart. Az a csodája ennek a t á j nak, hogy amit az ember megfoghatatlanul a szívében hord a végtelenről, azt itt
égben, színben, térben érzékletesen látja két tulajdon szemével." Az ilyen vallomá£6

sok „kiszakadnak" belőle, szinte akarata ellenére. A benne bujkáló szépíró, melyet
a tudomány és politika háttérbe szorított, elő-előtör a szakmai tudományjellegű
művekben is, gazdagítva azok kifejezését, világlátását. Hiába mondott le érezhető
nosztalgiával az íróságról, más feladatainak engedve — irodalomról szóló írásai ezt
a választást is megmagyarázzák közvetett módon —, teoretikus igényű írásaiban is
megfogalmazódik az, hogy a Város és vidéke megalkotója írónak tartotta magát: a
szociográfiáról ilyen értelemben beszél. Másrészt: mennyire jellegzetesen írói Erdeiben a szülőföld tájaihoz való közvetlen ragaszkodás, mennyire nem a tudomány jellegzetessége az a nemes lokálpatriotizmus, amellyel ő Makóhoz és környékéhez
kötődik. Reális szociológiai tudása és szinte költői víziója van erről a tájról. A közgazdász és az író egyszerre nézi a világot, ez egyrészt otthonos belső ismereteket,
másrészt a külső szemlélő objektivitását biztosítja. Hangsúlyozni kell azonban, hogy
Erdei Ferenc — saját ismereteinek arányai szerint — természetesen a közgazdaság
tudományában tekintette magát szakembernek, s nem az irodalomban. Ez a megkülönböztetés annyiban jogos az irodalom vonatkozásában, hogy irodalomszemléletének sajátos értékei ebből jönnek: elsősorban azokat a társadalmi jelenségeket
elemzi, amelyek az irodalmi műveket motiválták, s amelyek a művekben tükröződnek, vagy arra figyel, hogy a művek mivel tudják kiegészíteni a tudománynak a
valóságról alkotott képét. Irodalomszemléletének eredetisége, sajátossága is ebben
van, nem pedig a szűkebb értelemben vett művészi értékek elemzésében. A művészi
tökéllyel csak abban a vonatkozásban törődik, hogy a nagy mű által közvetített
társadalmi igazságok nagyobb hatásúak és mélyebb érvényűek.
Mindezeket figyelembe kell vennünk Erdei Ferenc irodalomszemléletének vizsgálatakor, hogy ne támasszunk vele szemben olyan igényeket, melyek kielégítésére
nem is vállalkozott, nem is szándékozott vállalkozni. Öt annyira lekötötte saját
határtalan szakterülete, hogy a művészetre is elsősorban hivatása még eredményesebb művelése érdekében figyelt. Meggyőződése volt, hogy van a valóságismeretnek
olyan jelentős tartománya, melyet a tudósok is csak a művészet segítségével vehetnek birtokukba. Mivel már gyermekfővel azonosította magát a szocializmus eszméivel, pályáján irodalomszemléleti vonatkozásban nem találunk jelentős fordulókat,
inkább a fokozatos szemléleti tágulás, nyitottabbá válás jellemzi, az alapdolgokban
lényegében mindvégig azonos az álláspontja. A változás inkább politikai természetű,
amennyiben a parasztság szerepéről a munkás-paraszt szövetségre, a munkásosztály
vezető szerepére kerül írásaiban a hangsúly,
II.
Határozottan társadalomcentrikus irodalomszemlélete az „elefántcsonttorony"
művészetet a „befalazottságába beletörődő szellem" önkielégítésének tartja. A kifejezésének ez a drasztikussága is azt a felpártoló odaadást jelöli, amellyel a népért
felelős irodalom ügyét nézi. Megítélése szerint a harmincas évek végén az irodalom
előtte jár a politikának, az irodalom érleli és fogalmazza azokat az eszméket, amelyeknek történelemformálóvá kell lenniük. Az irodalom „a társadalmunk sorsáért
való felelős gondolkodás, töprengés és lázas útkeresés hajléka". Ebben az értelme• zésben az irodalom a társadalmi erők kohója, az irodalomban formálódó társadalmi
eszmék politikai bázisra tehetnek szert. Az irodalmat azonban sohasem keveri össze
a politikával. Ugyancsak 1937-ben világosan megfogalmazza, hogy „a szabadság
megépítéséhez politikai út vezet, valóságos szabadságot csak hatalmi tényezők képesek kiharcolni". Számára természetesen a politikai szabadság az alapvető kérdés,
ezért már 1937-ben is abból a szempontból ítéli meg a szociográfiai irodalmat, hogy
a munkás-paraszt politika szempontjából milyen eredményeket hozott. S ebben a
vonatkozásban abban jelöli meg az eredményt, hogy a szociográfiai irodalom remekei a maguk hősi bátorságával felkeltették az olyan emberek érdeklődését — s közelebb hozták egymáshoz őket — akikre szükség lesz a politikai harcban. Az irodalom vájja a medret a politikai mozgalom számára, de a politikai cselekvés nem
5*

67

korlátozódhat az irodalom területére, mert ez a biztos vereséggel egyenlő. Ezért a
politikai igényű íróegyéniségeknek is ki kell lépniük az irodalom fedezékéből, s
minden erővel arra kell irányulniuk, hogy az ország demokratikus átalakulását célzó
törekvések a maguk politikai útjára találjanak.
Köztudott, hogy éppen ez nem sikerült, s tragikus következményekkel is járt.
így csak elménk játszhat el a gondolattal: mennyire más lett volna a magyarság
újabb történelme, s mennyivel könnyebb, zökkenőmentesebb lett volna a szocializmus építése Magyarországon, ha akkor Erdei Ferenc oly világosan látott elgondolása
meghatározó politikai erővé tud növekedni. így azonban inkább azon merenghetünk
el, hogy Erdei milyen világosan látta a történelmi helyzetet, s ennek ellenére menynyire tehetetlen volt benne. Éleslátással akarta távoltartani az írókat a politikai
balek, az illúzióépítő szerepétől, midőn óvta őket attól, hogy a nagyobb szabadság
illózióját építsék. Arra ösztönözte őket, hogy éljenek az adott minimális szabadságukkal, legyenek politikusok, s ne illúziókat építsenek, hanem „politikai mozgalmat
erősítsenek". Világosan látta a legnagyobb veszélyt, a közös törekvéseket szétzüllesztő csapdát is: „Arról pedig különösen le kell mondani minden történelmi igénynyel gondolkodó embernek Magyarországon, akár író az illető, akár nem, hogy a
hatalmi tényezőket nyerje meg politikai tervének, hogy fölébressze azoknak a lelkiismeretét, akiknek ilyesfajta lelkiismerete nemcsak hogy nincsen, de nem is lehet."
Sokat foglalkozott az irodalom és politika viszonyával a harmincas évek végén,
leginkább behatóan természetesen 1937—38-ban, amikor ezt a kérdést a történelem
legélesebben vetette fel. Elhatárolta egymástól ezt a két tudatformát, de érzékenyen
elemezte a közös indítékokat, a közös célt, s az ennek elérése érdekében vállalható
feladatokat. Ügy ítéli meg a helyzetet, hogy az irodalom megtette a kötelességét, sőt
azon túl politikai feladatokat is magára vállalt a harmincas évek közepén. Az irodalom szerepe azonban nem lehet a közvetlen politika, az irodalom a politika előkészítője, terepfelverője lehet. Feltárhatja a politikai megoldást követelő valóságot,
de az irodalom nem tudja azt megváltoztatni: „Sehol nincs megírva, hogy e művek
útját politikai mozgalom fogja követni, de ezerszer jaj, ha nem követi majd." —
írja 1938 karácsonyán.
Az irodalmi művekben elsősorban a valóságfeltáró érték foglalkoztatja. Sinka
István költészetének értékét is abban jelöli meg, hogy „a költői kifejezés pontos társadalmi valóságot elevenít meg", Tolnai Lajos művének dokumentumértéke kárpótolja őt az esztétikai fogyatékosságért. Nem téveszti el a mértéket: kimondja,
hogy Tolnai nem nagy író, de Erdeit az úri rend bomlásáról hozott „hiteles adalékok" érdeklik s nem az esztétikai tökély. A társadalomismeret szempontjából nagyon
fontos számára az irodalom, a nemesség életéről való „jogi tudomás" semmitmondó
jellemzése ennek a világnak, az „író elevenítése kell hozzá, hogy teljes valóság képeiben el lehessen képzelni". Ez az irodalomban, képekben megteremtett m á s f a j t a
érzékelés többlete, intenzitása azért foglalkoztatja a tudós és politikus Erdeit, mert
az írói ábrázolás révén egyrészt teljesebb lesz a valóságkép, másrészt a nagy közönség számára is intenzív, tudatosító élményként társadalmasítja a valóságismeretet.
Éppen ezért számára döntő kritérium a valóságkép hitelessége, pontossága, társadalmi igazsága. Korábban ezt olyan szűkösen, szigorúan értelmezi, hogy a magyar
irodalom parasztábrázolását egészében elutasítja, mert úgy véli, hogy a magyar irodalom a parasztokat kuriózumként kezeli, „egzotikus mivultukban" szemléli. Ezzel a
váddal illeti Móriczot is, mindenkit, még Veres Pétert és Szabó Pált is. .Csak később
látja meg és értékeli az egyedi ábrázolás mögött föltárulkozó egyetemességet, általánosabb érvényt, az emberi létezés teljességérzetét. Azt az összetett, jelenbeli életet
és történelmi létezést egybefogó távlatos ábrázolást, amelyben a megjelenített mai
ember egyben a „sok évezreden keresztül formálódott emberi-társadalmi létezés
meggyötört, de egyben kiművelt formája is". Azt a végtelenséget, melyet a tiszaréti
t á j éreztetett meg vele a Lírai földrajz tanulsága szerint, társadalmi vonatkozásban
az irodalomban fedezi fel: az olyan művekben, amelyek nem mondanak ki mindent,
hanem az ábrázolás ökonómiájával távlatot nyitnak a rejtőzködőbb rétegek felé.
68

Nyilvánvalóan azért érzékelte egzotikusnak a magyar parasztábrázolást, mert a társadalomtudós szemével és a politikus türelmetlenségével kereste benne az általánost, a — tudomány követelményét tehát — politikailag megragadhatót. Később felismerte, hogy amit ő egzotikumnak ítélt, az legtöbb esetben nem más, mint az
általános emberi vonásokkal szembe nem állítható és azoktól el nem választható
egyéni jellemvonás.
Művészetszemléletének a tágulása lényegében a hatvanas években történt meg.
Nézeteiben ekkor kerül egyensúlyba a művészet öntörvénye és társadalmi hivatása.
A megismerési folyamatban továbbra is különös és kiemelkedő szerepet tulajdonít
az irodalomnak, de tágasabban értelmezi a művészi jelenségeket. A Rejtvény és irodalom című vitához írt hozzászólásában a művészi visszatükrözés összetettsége, sajátos törvényeinek tisztelete mellett foglal állást. Nem a közvetlen valóságot kéri
számon a művészeten, hanem a hiteles tendenciákat. Mindegy, hogy Don Quijote
vagy Ludas Matyi konkrét történelmi személyiségek voltak-e, az a fontos, hogy „a
képzelt ellenfél elleni harc vagy a ténylegesen elszenvedett sérelemért való visszaverés 'mindnyájunk emberi törvénye". Hangsúlyozza, hogy az irodáimon nem lehet
sz£$nonkérni mindig a tudományszerűen világos és tiszta valóságképet, hiszen az
„irodalomban egybekeveredik a tudomány, a vallás, a politika és a valóság tükrözésének a varázslata", s ezzel az öszetettséggel ad ú j valóságismeretet. Különösen világosan, szinte kategorikusan fejti ki nézeteit A Valóság tíz évéhez című cikkében.
Árnyaltan különíti el egymástól a politikus és a tudományos közelítésmódot, valamint
az irodalmi szemléletet. Az irodalmi szemlélet más jellegű, mint a világos elvek szerint funkcionáló két másik nézet. Az irodalom „megítélést, szándékot, helyeslést és
tiltakozást egyszerre tükröz", szubjektivitásával keresztezi a tudományosan feltárt
valóságképet vagy a politikusán szándékolt hatást, de ez az ütközés egészséges politikai légkörben egy nagyobb egységen belül a fejlődés fontos tényezőjeként működik.
Lényegében a tudomány, politika és irodalom olyan dialektikus együttműködéséről
van itt szó, melyen belül az ellentmondásoknak termékenyítő szerepük van vagy
lehet a társadalom fejlődésére nézve.
Erdei Ferenc kortársai közül három zsenit tart számon — Adyt, Bartókot és
Lenint — akikhez mindig segítségért fordul. Lenin természetszerűleg a politikus és
tudós Erdeit ösztönözte, a történelmi perspektívában való gondolkodását alapozta
meg. Ady nemzeti jellegével, megtámadhatatlan patriotizmusával, a nemzeti történelem zseniális tudatával, egyéniségének gazdagságával nyűgözi le. Adynak a magyar történelem „családi ügy", a történelmet „mint az összetartozó nép sorsát élte
át és kegyetlenül tette fel a kérdést, hogy mi lesz vele". Ady halálának ötvenedik
évfordulóján írta Erdei: „Korunk költője, aki egész létünkről fed fel titkokat: az
emberben, a népben és az# életben való hitünkről, vérről és aranyról, idilli szépségekről és apokaliptikus borzalmakról, két szóval: az életről és a halálról." 1969-ben,
amikor ezt a vallomást teszi, már nagyon is jól érti Erdei Veres Péter nemzeti gondjait, s a maga gondolkodásában is egyre gyakrabban foglalkozik a nemzeti tudat
kérdéseivel, a magyarság mibenlétével és nemzeti feladataival. Mód Aladár könyvéhez fűzött reflexiójában fejti ki, hogy a nemzeti és az egyetemes — nézete szerint
— a szubjektív és az objektív viszonyának felel meg: „A társadalom és a történelem
objektív törvényei uralkodnak a világon, de az adott lét minden nép számára »sors
és felelősség-«, s nemzeti tudat a társadalmi és történeti valóságának a szubjektív
oldala." A marxizmusból táplálkozó tudatos szocialista hazafiságnak éppen abban
van. legfőbb ereje, hogy nem áll szemben az egyetemességgel, az objektív törvényszerűségekkel, hanem azok szubjektív oldala. „Ez különbözteti meg a mi hazafiságunkat a soviniszta nacionalizmustól. És ez a megkülönböztetés életbe vágó fontosságú éppen most, amikor szocialista országokban is vannak olyan irányzatok, amelyek lényegében szembefordulnak a szocialista nemzetköziség objektív törvényével."
Abban, hogy Erdei szemléletében a nemzeti kérdés, a nemzeti tudat és a hazafiság
problémája ilyen fontos helyre kerül, nagy szerepe van az irodalomnak, elsősorban
Adynak és Veres Péternek. A nemzetinek és az egyetemesnek, a nemzetinek és a
69

nemzetközinek a dialektikus értelmezéséhez is fontos ösztönzéseket kap a művészettől. Legnagyobb művészeink éppen arra mutattak művészi érvényű példát neki, amit
a marxista elméletből tudott: a nemzeti és nemzetközi dialektikus, történelmi és
perspektivikus összefüggésére.
Bartók művészetében az ősinek és modernnek, a múltnak és a jövőnek, a paraszti és az urbánus világnak a nagy szintetizálását értékeli, de Bartók eme közismert jellegzetességét a modern kor legfontosabb emberi kérdésének erőterébe
állítja, s a technikai forradalom és az urbanizáció előrehaladásának idején a „humánumon belüli" megoldások követendő mintájaként értelmezi, tehát a kulturált világ
egyfajta modelljeként szemléli. Bartók géniuszában látja a „sors föloldásának" lehetőségét, perspektíváját a harmadik világ számára is.
Erdei Ferenc társadalom- és művészetszemléletének korszerűségét tágassága és
történeti nézőpontja biztosítja. A szocialista kultúra jeléne és jövője szempontjából
rendkívül fontosnak tartja a nemzeti hagyományok helyes értelmezését. Ezért száll
szemlélettágító szándékkal vitába Molnár Eriknek a hazafias-nemzeti ideológiáról
kifejtett nézeteivel. A nemzeti történelem folytonosságát vallja a szocializmus viszonyai között is, a szocialista nemzeti közösségi tudatnak pedig fontos része a nemzeti történelem szemlélete, a hagyományok összetett és korszerű értelmezése. Ezt
maga Erdei a legkülönfélébb területeken példaadóan gyakorolja. A népdal mai
értelméről beszél a Röpülj, páva! népdalverseny televíziós bevezetőjében, s a népdalt mint a történelem és a hagyományok legtömörebb értékösszegzőjeként elemzi,
s a technika eluralkodásának korszakában a „természethez kötött és egymás közt
nyíltabb emberi sors" felidézője gyanánt tartja létfontosságúnak a mai ember számára. Korszerűség, modern technikai civilizáció és humánus, melegebb emberi t a r talmak társítása Erdei eszménye bizonyságául annak is, hogy valóban komolyan
veszi a bartóki modellt.
A hagyományok korszerű asszimilálása és a mai igényeknek megfelelő ú j látásmód, ú j formák kialakítása egyszerre izgatja. Az idő őt igazolta abban a vonatkozásban is, hogy az irodalmi szociográfiának n a g y j ö v ő t jósolt már 1964-ben. Az irodalmi szociográfiában egy önálló prózai műfaj „széles és nagy perspektíváját" látta
meg, a modern világkép kifejezésére fölöttébb alkalmasnak tartotta. Többször kifejtette; hógy a modern művészetnek a mai, sokrétű és bonyolult világkép kifejezésére megfelelő formát kell találnia, s a szociográfia az eszközök bőséges felhasználásával alkalmas arra, hogy ennek az összetettségnek adekvát formájává legyen,
mert „az absztrakciónak és a konkrét jelenítésnek, a tömörítő elvonásnak és az
egyszeri dokumentálásnak olyan lehetőségeit rejti, ami a hagyományos tiszta műfajokban nem áll rendelkezésre". Azóta bizonyosodott, hogy a magyar próza megújulásának egyik útja a szociográfikus természetű, valósághű élményirodalom lett.
A korszerűség és egyetemesség követelményének állandó hangoztatása, elemzése
emeli általános érdekűvé Erdeinek azokat az írásait, amelyek látszólag lokális érdekeltségűek. Különösen a vásárhelyi festészettel kapcsolatban fejti ki több ízben azt a
követelményt, hogy a művészet nem maradhat kívül korunk nagy társadalmi-politikai irányzatain és technikai vívmányain, az ú j világkép megjelenítése döntő vonása kell hogy legyen a szocializmus művészetének.
III.
Köztudott, hogy Erdei Ferenc a népi írói mozgalom balszárnyának volt egyik
legnagyobb formátumú képviselője, de az már kevésbé ismert — a vonatkozó szakirodalom sem kamatoztatja eléggé —, hogy milyen gazdag és árnyalt képet rajzol
írásaiban a népi írói mozgalomról, s milyen figyelemreméltó észrevételeket tesz
egész pályája folyamán a mozgalomról s annak egyes képviselőiről. Ha igazabb és
összetettebb képet akarunk kapni a népi írói mozgalomról, fokozottabban kell
figyelnünk Erdei Ferenc elemzéseire. Nem véletlen az, hogy a munkásmozgalom
történelmi feladatát és jelentőségét korán felismerő marxista Erdei sohasem tagadta
70

meg a népi írókkal való közösségét, hanem minden alkalmat megragadott arra, hogy
tisztábbá, elfogulatlanabbá tegye a róluk alkotott képet. Ez a törekvés végigkíséri
pályáját. Előbb szinkronban, majd történelmi visszatekintésben a mozgalom elemzése, később az egyes életművek összegző áttekintése, értékelése jelenti a konkrét
alkalmat erre. Irodalomszemléletének a politika és irodalom viszonyát elemző része
teljes egészében a népi írói mozgalom vizsgálatára épül. Erdei a Márciusi Frontnak
egyik vezéregyénisége volt, s miként erre Huszár Tibor rámutat, már ekkor leszámolt „a parasztország illúziójával" és a faluromantikával egyaránt, „a városiasodó,
a paraszti népből kitörő parasztra figyelt, és a mozgalomban nem azokat az erőket
és meggondolásokat és törekvéseket támogatta, amelyek konzerválni akarták a paraszti létet". Már 1937-ben világosan megfogalmazta, hogy irodalomnál többre van
szükség: politikára. 1941-ben azt elemzi, hogy miért nem jutott idáig a mozgalom,
miért maradt „irodalmi törvények szerint élő politikai hangulat", „szellemi mozgalom". a tetőzésekor, a Márciusi Front idején is. Ennek okát abban látja, hogy a
mozgalom írói jellegű volt, „megsemmisítő többségben" voltak benne az írók, akik
alkatuk, műfajuk, társadalmi hovatartozásuk és eredetük szerint rendkívül különbözőek voltak, s csak a hőskor hangulata fogta őket össze egy rövid időre. „Különböző emberek, különböző társadalmi osztályok törekvései és különböző politikai
tendenciák találkoztak, s ezek egy történelmi hangulatban, egy mozgalom áramlásában egyesültek." De a politikai gondolkodás közös elemeiként csak a parasztsággal
érzett szolidaritás és az erős társadalomkritika jelölhető meg. A konkrét feladatokat
mindenki íróilag és másképpen látta. A politikai hangulatot az írók idézték fel valóságfeltáró munkásságukkal, s ez a közösen fölidézett politikai hangulat fogta őket
egységbe, de gondolkodásuknak azok a politikai elemei, amelyek politikai mozgalom
kibontakoztatására is képessé tették volna őket, annyira általánosak, keretjellegűek
voltak, hogy nem lehetett politikai programot fogalmazni belőlük. így következett
be a gyors széthullás: az általános elvekből a konkrét megvalósítás reménye már
sokfelé vezetett. „Mindenféle politikai irányhoz került közülünk, miután az egy
politikai eszmét nem teremtettük meg" — állapítja meg rezignáltán és tárgyilagosan
a Kelet Népében 1941-ben. Valóban drámai az az önvallomás — Huszár Tibor utal
erre —, melyben Erdei, a Márciusi Front politikusa azzal magyarázza a mozgalom
megrekedését az irodalomban, hogy a Márciusi Front idején nem volt egyetlen olyan
politikus sem tagjainak sorában, aki „ösztönnel és ítélőképességgel ismeri a politikai
cselekvés elemeit" és cselekvőképes egyéniség lett volna, alkalmas arra, hogy politikai mozgalommá növessze, erősítse az irodalmi törekvéseket. Nyilvánvaló, hogy
Erdeinek ezeket az ítéleteit erősen befolyásolta Révai 1938-as elemzése, s általában
a harmincas évek végén fölerősödött marxista tájékozódása. A mozgalom későbbi
megítélése szempontjából is fontos ez a vallomása, hiszen már ekkor hangsúlyozza,
hogy a népi íróknak csak azokban a műveiben van igazi közösség, amelyeket — s
ezek a mozgalmat messze túlélő, jelentős alkotások — az összetartozás korszakában
írtak. A rövid hőskor utáni időszakban éppúgy szétváltak a pályák, mint ahogy a
hőskorhoz is különféle irányokból érkeztek. Nem lehet tehát ezeket a pályákat a
későbbi időszakra nézve is egy bugyorba rakni, nem lehet közös mértéket alkalmazni. Az ilyen törekvés „tökéletesen történeti érvény nélkül" való.
Mindez azonban nem ütközik azzal az először Révai által megfogalmazott, majd
később Lukács György révén is hitelesített megállapítással, hogy a népi írói mozgalom a legnagyobb jelentőségű irodalmi eseménye az ellenforradalmi korszaknak.
Erdei Ferenc főbb vonásokban egyetért Révai és Lukács megállapításaival, de több
lényeges ponton árnyaló és magyarázó kiegészítéseket tesz. Révai és Lukács elsősorban ideológiai szempontrendszerét a történetiség elvével egészíti ki. Történelmi
magyarázatot ad több ellentmondásra, másrészt egyértelműbben világítja meg a
mozgalom progresszív szerepét a magyar társadalom fejlődésében. Hangsúlyozza,
hogy a népi mozgalom nem volt egységes, genezisét tekintve két jellegzetes különböző szálnak az összefonódása alkotta: az értelmiségi középosztálynak a történelmi
formákból kifelé törő ága találkozott itt a parasztságnak csak most jelentkező értel71

miségi-szellemi képviselőivel. Ezt a két ágat a demokratikus törekvések fogták
össze. Bizonyos, hogy mindkét ág hozta a maga buktatóit — Erdei ezekre is bőséggel rámutat —, de a szocializmus felé vezető fejlődésvonal szempontjából sokkal
fontosabb az, hogy a mozgalomban talált a magyar értelmiségi középosztály a demokratizmus útjára, s a népi irodalomban született meg a parasztság szellemi képviselete, ez pedig a „történelmi kifejezése annak, hogy a parasztság önálló történelmi tényezőként jelentkezik". Nem kevesebbet jelent ez, mint azt, hogy a népi
írói mozgalomban „a magyar társadalom demokratikus fejlődésének leglényegesebb
medrei ásódtak ki", ezért Erdei Ferenc már 1946-ban, Lukács György előadásához
fűzött hozzászólásában — rendkívül fontosnak tartja azt, hogy a mozgalom megítélésében ez legyen a fő kritérium. S nem szabad, hogy az egyes írók későbbi nézeteinek bírálata elfedje a mozgalom fő vívmányát. Fontos, hogy az egyes írók, nézetek
bírálata „valamiképpen korlátozza magát", ne lépje túl hatáskörét. Ezért szólalt fel
— mikor ez a korai előérzete valósággá lett — az 1958-as népi írói vitában ugyanebben a szellemben. Felhívta a figyelmet annak a jelentőségére, hogy a népi írói
mozgalomban a parasztság aktív jelentkezését kell értékelni az irodalomban és általában a nemzeti kultúrában, másrészt rámutatott arra, hogy a népi írók legtöbbjének komoly munkásmozgalmi kapcsolatai voltak, s hogy ez a kapcsolat mégis kevésbé fejlődött ki, mint természete szerint kellett volna, annak történelmi okai —
elsősorban a nemzeti szemlélet sajátos ellentmondásai — voltak. A népi írók közül
senki annyi bíráló megjegyzést nem írt le a mozgalomról, az egyes nézetekről, mint
Erdei Ferenc, de a mozgalom történelmi érdemének felismerése is benne a legteljesebb, s a leginkább korszerű. Ez a kép az idők folyamán egyre gazdagodott, mert
Erdei Ferenc mindig érzékenyen figyelt az értékekre. Mennyit vitázott Veres Péterrel, s mennyit Németh Lászlóval! Ez mégsem gátolta meg abban, hogy a hetvenéves
Veres Pétert és Németh Lászlót köszöntve történelmi igazságot is szolgáltasson
nekik. Nem a köszöntők nagylelkűségével, hanem az elemzés tárgyilagosságával.
Fenntartásait, ellenvéleményeit megőrizve ad elégtételt, s egyben használható gondolatokat a szocializmus mai építése számára. Elismeri, hogy Veres Péternek sok
lényegbevágó részletkérdésben volt igaza a falu szocialista átalakulásával kapcsolatban, hogy az „egyéni és közös munka Veres Péter-i ismerete nem nélkülözhető".
Belátja Veres Péter nemzeti gondjainak jogosultságát, maga is fogékonnyá válik
ezekre. Még több vitája volt az idők folyamán Németh Lászlóval. Gondoljunk a
szárszói konferenciára! Mégis: a Sajkáéi esték megjelenése idején az egész életművet a szocialista fejlődés érdekei szerint ítéli meg, s így lát benne kivételes
értéket: az egykori elképzelések „minőségi szocializmus", „értelmiségi társadalom",
a megvalósulás reménye nélküli időben romantikus illúziók voltak, „ma pedig
ugyanezek a gondolatok a történetileg megvalósult szocializmus gazdasági-társadalmi
feltételei között megvalósuló törekvésekként válnak élővé". Egy évtizeddel később
konkrét elemzésben tér vissza ehhez a gondolathoz, s a „meghaladott" Németh
László-i eszmék előremutató korszerűségét vallja. Sohasem általánosít nagylelkűen
és felelőtlenül: szavának éppen a tárgyilagos körültekintés, az igaznak és a tévesnek
a szétválasztása, a történelmi és perspektivikus szemlélet, s a „legnagyobb emberi
érdekekkel" való feltétlen azonosulás ad hitelt és vonzást.

72

90 ÍM ízüleMt

CfJut

JMáji

SÍK CSABA

ítélet és ádvent között
Amit verseiből tudunk, s amit a lexikonok és irodalomtörténetek mint okmányokkal igazolható tényt mondanak róla — összeegyeztethetetlen. Mert a lovas, aki
mellén a rendjének hivatását jelképező kereszttel, panyókára vetett, sújtásos köpenyben, arcán a lovasok könnyű bánatával, a békekötés hírére társaival Madrid
felé lovagolt, aligha lehet azonos a Budapesten, 1888. július 17-én született Fürst
Milánnal, az Ausztriában elsők között nemesi rangra emelt Bassevi von Treuenburg
zsidó család leszármazottjával, a jogakadémiát végzett felsőkereskedelmi iskolai
tanárral, akinek 1908-ban verse jelent meg a Nyugatban, s 1913-ban verseskönyve,
beletörődést és reménytelenséget sugalló Változtatnod nem lehet címmel. Idézett
költeményében a Levél a rémületről-ben,
a filológiai elemzés egyetlen támpontul
szolgáló tényt talál, a helységnevet, ezért találgatásra kényszerül. Fehér köpenyt, a
bal vállon veres liliomos keresztet a Calatrava rend tagjai viseltek, hogy a versben
sujtás, ráadásul violaszínű szerepel, nem bizonyíték a feltételezés ellen. Ugyanis
Füst Milán esztétikájának Ami dallamos, az jobban átélhető című alfejezetében a
következőket olvashatjuk: „ . . . nem elég szép maga a szó, nem világít eléggé, sem
a vörös, sem a piros. Ez a szó viszont, hogy sárga, már sokkal érzékletesebb, s
annál fogva is, mert dallamosabb, tehát ha valami dallamba teszem bele, többre
lehet vele menni". Veres helyett violaszín minden bizonnyal esztétikai meggondolásból került a versbe. A jelzőt értelmezve még csak a költői szabadság minden
korban elfogadott gyakorlatára sem kell hivatkoznunk, hiszen a költő nem mondja
meg, melyik lovagrendhez tartoznak a néptelen falvakon átügető lovasok. Harcos
rend tagjai, az bizonyos, a falusiak ugyanis rémülten húzódnak előlük házaikba,
megriadva a vér szagától, mely kíséri őket. A Calatrava rendet III. Sancho, kasztíliai király alapította a mórok által zaklatott Calatrava város védelmére 1158-ban, s
a lovagok első parancsnokuk, Rajmund apát nagymesterségének idejétől 1492-ig,
Granada elfoglalásáig, a hétszáz éves mohamedán uralom utolsó pillanatáig, dárdahegye voltak a reconquistának. Mivel a költő a békekötésről, mint közismert eseményről beszél, nem mondván el, kik és mikor kötötték, a történés időpontja három
évszázadon belül bármely évre eshet, mikor fegyvernyugvásban állapodtak meg a
névtelen hadviselők — e bizonytalansággal éppúgy, mint a helyszín megjelölésével
a drámai hatást, az általános érvényességet fokozza. A vers egy harcba, vérontásba
belefáradt katona monológja, aki tegnap még ifjú volt, mára azonban hallgatagon
viseli sarkából kifordult élete terhét. Sorsdöntő pillanatról tesz vallomást: „Szabályosabbnak hittem ezt a létet e d d i g . . . " — mondja, mert ő, aki mindenkor és minden körülmények között érvényesülő törvények által kormányzottnak látta a világot, amelyben mint a dantei konstrukcióban, vagy a középkor teológiai summáiban
kétségbevonhatatlan rend érvényesült, tapasztalja, hogy a rémület lealacsonyítja a
létet, s arra kényszeríti a rettegőt, hogy magasabb cél nélkül tengődve még egy
napot, még egy csókot, kortyot lopjon magának.
Általánosabb érvényű ez a felismerés annál, amit személyes élmények igazol73:

"hatnak; Füst Milán mellőzi is legtöbb versében a konkrét tényt, a hétköznap mindenekfeletti érvényességében bízó irodalomfelfogás számára oly fontos adatot. Költészetéből nem könnyű kielemezni, hol élt és mikor, mert az áruló nyomokat, h a
voltak is, versei átdolgozása során rendre eltüntette: „A tajtékos lovakat hajszolván
véresre verte / S a vad Mura folyó felé kormányozó..." — írta egyik ifjúkori
versében, melynek végleges változatából a földrajzi név már hiányzik: „A tajtékos
négy állatot mindegyre verte I S a vad folyó felé terelte énekelve..."
— bár a
négyesfogat képe, ha rejtjeles üzenetként is, hazai élményre, magyar irodalmi előzményekre utal. Költeményeiben arra jár, amerre a hontalan kalandorok, akiknek a
nagyvilág az otthona: „Hol domborul a Csendes Ó c e á n . . . odalenn a Nagy Rabszolga
T ó n á l . . . a Rocky Mountains / Legyező-formájú záró-szirtjein... az Arany P a r t o k
m e n t é n . . . Mekka f e l é . . . I n d i á b a n . . . " . Igaz, a József körúton is, Árpád, Frigyes,
Dezső lábanyomát keresve [emlékeztetve Karinthynak ugyancsak a régmúlt ifjúkort
ébresztő versére: „Hasztalan keserű becsvágyad Milán, és gyanakodásod / Kutass ki,
nem én loptam el vajaskenyered / Valaki más lehetett mindkettőnk tolvaja pajtás /
Szervusz neked is Desiré hát mit csináljak / Nem tudtam eljátszani a nagy komoly
szerepet...", s egy másikra, amely ugyanúgy egy sorsdöntő pillanatról, felismerésről,
.a remények összeomlásáról beszél, mint a Levél a rémületről, néven nevezve a
valóságos okot is: „Készültünk valamire és vártunk valami Meglepetést / Aminőt
: soha még hinni se mert a v i l á g . . . S álmodtunk kisdedet aki majd megéri ezt a
napot / Gyalázatos század, mit tettél mire a kisded megszületett / December közepe•tájt karácsony előtt tizenhetedikén / Százezer ember hörgött Mazurnál a jeges
•pocsolyában... Sok-sok év múlva tértem magamhoz egy árokban valahol / ahová
dobott a földrengés s elindultam keresni h e l y e m . . . Keresni a kedvem és hitem és
'hetyke bizalmam / Hová tettétek mi ez miféle világ l e t t . . . " ] . Füst Milán költészetében komor és világosság nélküli, melyben nem lobognak színek, ahol a nap „fénykörei" is feketék, s a mezőkről a gyász fehéré sandít fel az égre és sötétben telik s
mélyen elrejtezik az élet java, a férfikor, mert őszbe s télbe fordult a természet
mindörökre és a sűrű ködben a valóság nem több halvány valószínűségnél, amelyn e k riasztó és fenyegető voltát igazában e bizonytalanság m u t a t j a meg, élővé és
érzékivé varázsolva a képzelet teremtette univerzumot. A név sem jelent mást,
m i n t személytelen eszmét, tragikus szerepet, Árpád, Frigyes, Dezső nem Tóth, Karinthy, Kosztolányi, hanem az elrontott teremtés jelképes áldozata, mint Mózes,
Jézus, Oidipusz, Trisztán vagy Berengár király, aki a vastag kurváért versengve
megöli vetélytársát, a kecskebakot A legtisztább tragédiába is szégyen vegyül, a
komédia észrevétlenül vált át mitikus méretű küzdelembe. Füst számára az átélt
csalódás visszaható érvényű, átfogja a teljes emberi történést; senki sem érezte át
„nálunk — mondja Kassák — az általános sorsközösséget ilyen intenzíven, végzetszerűen".
Aki ennyi álakban próbálta meg a sorsot, magáról is szól persze néha, mégha
énjébe is úgy öltözik be, mint egy mitológiai vagy történelmi szerepbe. Lexikális
adatokkal egyező tényt azonban kizárólag gyerekkori önmagáról árul el, lélektani
magyarázatát adva „a vizionárius lélek és tudatos intellektus" (Kassák) természetrajzának, tehetsége anatómiájának, amely nemcsak szuggesztív világmagyarázatot
adni tette képessé, de — ami számára fontosabb volt — a magyarázathoz megteremteni az azt hitelesítő és értelmező világot:
S mi voltam én is itt? árva fiú!
A sértődöttség vontatott dallamát hagyták rám örökül:
semmi mást!
S miből a zsidónak oly bővén jutott ki minden időben:
gúny és magány: — e kettő volt örökrészem e földön!
Idegen vagyok én itt, idegen nékem ez a Föld s idegen
minden népe!
Művészete jellemző és egyéni tulajdonságának eredete „saját életrajzától való fokozatos ¡elszakadása — Somlyó György szerint — itt kezdődhetett: apja halálánál, a
74
0

korai árvaságnál, s mindannál, ami rákövetkezett". Az Advent önmagától utálkozó hőse a regény csúcspontján így vall: „— Látja, egész fiatalkorom csupa szenvedés volt, Elnök úr. Még gyerek voltam, mikor meghalt az apám s mi árvák
bizony magunkra maradtunk, nem volt, aki törődött volna velünk. S hogy, hogy
nem, aztán hát szélnek eresztettek engem is Uram, — Eredj utadra, keresd a szerencséd — mondta nekem egy nagybátyám s minthogy én szófogadó fiú voltam, hát
mentem is, útnak eredtem. Ne legyek terhére senkifiának!" Ennyi a kézzelfogható
nyersanyag, a költői sors valós expozíciója, amely determinálja írói világát, mint
Kronosz lánya, Ananké, a tragédiahősökét.
Módszerét, ennek a természettel és társádalommal bíró fiktív középkornak
építőelvét, egy Karinthy-paródián tanulmányozhatjuk a legegyszerűbben, melynek
Kosztolányi emlékezete sajnos csak két utolsó sorát őrizte meg:
Míg az úton két fehérhúsú pékné öldösé egymást,
szemben a mészáros tanítá kutyáit okosabb beszédre.
„Bevallom — kommentálja a töredéket Kosztolányi —, Karinthy torzképei közül
ma is ezt a két sort becsülöm legtöbbre. Mi minden van elrejtve benne. Mennyire
rátapint arra a körmönfont tárgyilagosságra, mely a meseszerűt, a hihetetlent létezőnek tünteti föl, s mennyire él ez a két, céhrendszerhez tartozó fehér pék, aki oly
magától értetődően, oly angyalian öldösi egymást az úton, mint ahogy mások virágokat szagolgatnak, s az a fölöttébb csodálatos mészáros is, aki — mint régi képeken látni — hegyes süvegben, kissé kenetesen, de jóságosan, mutatóujját fölemelve
tanítja fölöttébb csodálatos kutyáit »okosabb« beszédre, hiszen az ő kutyái már
tudnak beszélni, csak még nem eléggé »okosan«. Ez a veleérzés a torzítás remekműve". Kosztolányi miért veszi vajon biztosra, hogy a két, frissen kelt kenyérhez
hasonlatos, telt és fehér pékné céhbeli mester felesége? Miért oly bizonyos Füst
Milán minden kritikusa abban, hogy ez az életrajzi tényeket mellőző, valóságelemekben és részletekben mégis annyira gazdag világ középkori, a középkoré? „Minth a . . . a kívülálló művész ravasz, hamiskás stilizálásával vetítené maga köré a középkor világát" — írja Komlós Aladár Füst élete, stílusa irodalmunkban valóban kivételes kettősségének titkát kutatva, betájolva e teremtett voltát stilizáltságával hangsúlyozó világot a történelmi időbe, s meghatározva a nézőpontot, a pozíciót,
melynek épp a stilizáltság okán mégsincs köze a valóságos középkorhoz. De a
jelenhez sincs. E furcsa dialektika abból az eltökéltségből ered, hogy a költő nem
tud, nem akar a korabeli polgár nyelvén szólni, nevében beszélni; végletekig vivén
az undort, amely_ Adyt arra készteti, hogy két_ kurucként vitázzék önmagával. Verst a n á b a n ugyanez a kettősség lepi meg az olvasót, érthető tehát, hogy formáival
annyit bizonytalankodtak kritikusai. 1914-ben Kosztolányi még a „magyar vers
libre" megteremtőjeként ünnepli, két évtizeddel később, pályakezdésének huszonötödik évfordulóján mondott beszédében pedig már ezt állítja: „Följegyezték róla,
hogy először ő írt magyarul szabad verseket. Ezek a szabad versek mégis zártak, a
lehető legkötöttebbek". Schöpflin Aladár szerint „Füst Milán szabad versek költője,
nem igen használ rímet-mértéket. Hosszú sorainak azért megvan a dallama: panaszos, szüntelen recitatív, a zsidó temetési énekeket juttatják az ember eszébe bő
folyamként ömlő frázisai", önvallomás a pálya végén című esszéjében Füst a kétségekre maga szolgál magyarázattal: „Gyakran olvasom, hogy én voltam az első,
aki a szabad verset művelni kezdtem Magyarországon. Egy szót mégiscsak szólanom
kell erről is: mert ez merő tévedés, az én verseim soha nem voltak szabad versek,
éppen ellenkezőleg, a lehető legkötöttebb formájúak s kezdettől fogva.
Mert igaz ugyan, hogy az összes eddigi, ismert vers-idomoktól elszabadultan
írtam verseimet, csakhogy nem azért, hogy valamiféle lendülettelen vagy indulattalan, vagy formátlanul lapos prózát nevezzek el verseknek (mint azt annyian tették), éppen ellenkezőleg. Nékem minden mondanivalóm, minden indulatom számára
új és szigorú formát kellett kitalálnom, olyat, amilyet az indulat épp akkor követelt,
sugalmazott, amelyben tehát a kezdet, emelkedés és lezárás erőteljesen kifejeződik.
75

Kétségtelen, hogy nem úgy skandálandók, mint a régi formák versei, hanem csakis
úgy, ahogy az indulat menete megköveteli, viszont, ha jól meggondolom, azért javarészt jambikus menetűeknek mondhatók ezek is." A változatosság és a változatosságon belül érvényesülő közös törvényszerűség nem egyénieskedésre törekvő költészetfelfogás eredménye — mert ha eredeti is, nem kivételes, hiszen Ady számtalan
strófaszerkezet variációjában is jambikus lejtés muzsikál —, hanem a kívülálló
nézőpontjával egyező megoldás, a stilizáltságot és a valószerűség meggyőző erejét
ötvöző világának adekvát kifejezése, amely valóban oszlopokat döntő indulattal
megteremtett mása a korabeli valóságnak. Mert a kívülállás mögött politikai indulatok munkálnak, a költő fülébe „jajszó kiált", üldözi a „vér szaga", gyűlöli a világot, hol „csattogó harc hangja dúl" s „gyorsan zátonyára f u t az ész", amelyet elfeledett és nem szeret már az Isten sem s elhagyott a Törvény is. 1920 t á j á n írott
versei igazolják Kassák megállapítását: „Én az állandó és tárgytalan félelemérzést
látom a Füst-versek tartalmi, lényegének", bór a tárgytalan jelző a versek mitikus
arányúvá fokozott sejtelmes történéseire, érzésvilágára érvényes inkább, mint a mögötte, ha nem is könnyen és vitathatatlanul, de mégiscsak kitapintható élményre.
Lírája hitelességét epikába kívánkozó események adják, epikájának az álcázott lírai
vallomás ad hitelt.
Advent című regényében egész életét megrázkódtató megrendülését írta ki, mint
Móricz a Légy jó mindhalálig-ban
[„A Nyilas Misi tragédiájában valóban nem a
debreceni kollégium szenvedéseit írtam meg, hanem a kommün alatt és után elszenvedett dolgokat. Ezt, tudja, még eddig senkinek ki nem vallottam. Én akkor
egy rettenetes vihar áldozata voltam. Valami olyan naiv és gyerekes szenvedésen
mentem át, hogy csak a gyermeki szív rejtelmei közt tudtam megmutatni azt, amit
éreztem s lám, az egész világ elfogadta s a gyermek sorsát látták benne".], a könyv
1949-es kiadásónak előszavában el is mondja keletkezéstörténetét: „hogy az 1920-as
év mely hónapjában írtam, magam sem tudom már pontosan megállapítani (naplóm, feljegyzéseim, sajnos, elvesztek, elégették e szegényeket az ostrom alatt), annyi
tény, hogy a Stocker és Surgoth nevű bírák embertelen magatartásának és szörnyű
ítéleteinek hatása alatt fogant meg bennem egy háborgó p i l l a n a t o m b a n . . . Mert a
szívemhez annyira közelálló forradalmárok oldaláról mégiscsak sokan integettek
felém akkoriban, — e nagy világ sokféle részéről érkezett el hozzám egy-egy szó,
egy üzenet, egy jeladás, s ez jólesett. Mert hogy magányomban így mégiscsak társakra leltem, ez valamelyest kárpótolt is tehetetlenségemért... Mert mit is akartam
én mondani ezzel az Adventtel? Lelkem felejthetetlen megrendülését, de mondhatnám úgy is: szakadatlan könnyeimet... Mert rettenetes volt nekem arról értesülnöm, hogy mi zajlik odakinn. És alig is volt valaki, akivel szót lehetett volna váltani erről. S ekkor elhatároztam, hogy a régi hűségről fogom venni a példát, vagyis
példázatot akartam tenni mindazok elé, akik Jézus Krisztus nevében gyakorolták
az embertelenséget. S ráébreszteni őket arra, hogy forradalmár áldozataik talántán
nem is kisebb ügyért küzdenek, mint a nagy Názáreti valamikor, vagy legalábbis:
hogy a szegénység és szenvedés iránti részvét dolgában semmiképp se kell előtte
lesütniük a szemüket". Szerencsére, a Napló nem veszett el, az 1919. szeptember 1-től
1922. szeptember 30-ig tartó eseményeket elbeszélő fejezetében az Advent élményhátterét megvilágító történetet olvashatunk.
Egy átjáróház kapuit váratlanul lezárta a rendőrség s a bennrekedteket szaporán
ütlegelve terelte össze és az időközben megérkezett román katonák segítségével elhajtotta a megszállók Veres Pálné utcai parancsnokságára. A csoportban véletlenül
ott voltak Budapest izraelita hittanárai is, akik a tanév kezdete lévén, teendőiket
megbeszélendő, gyűlést tartottak. A rendőrök és a román katonák agyában rögtön
megszületett a vád: a zsidók természetesen a megszálló hadsereg ellen szervezkedő
kommunisták. Dolgozott a puskatus, üvöltöztek a pribékek: „piszok, rongy zsidó, a véredet fogom inni!" Folyt az elfogottak kihallgatása, Füst Milán az átácsorgott éjszaka
után, másnap estefelé került a nyomozótisztek elé. Egy barátságosnak látszó kapitány
átölelte: „ezt az embert szabadon kell bocsátani — mondta s szünetet tartott —
76

ha mindent m e g v a l l . . . — Mindent megvallok — mondtam — s erre a tisztek felálltak . . . S be akartak vinni a másik s z o b á b a . . . Ekkor értettem meg, miről van szó
s kitört r a j t a m a hideg v e r e j t é k . . . Mert ha nem vall — olvasta-e a hirdetést —,
nyolctól tíz évig terjedő f e g y h á z . . . De hát mit valljak be? — kérdeztem. — Maga
az egésznek a szervezője — a főbűnös...". A történetet természetesen nem írta bele
az Advent-be — Levél a rémületről című versében is hiába keresnők a konkrét élményt —, csak hideglelős atmoszféráját, „a tárgytalan félelemérzést", a kiszolgáltatottság és tehetetlenség kínját, melytől csak a cselekvés szabadíthatja meg az embert.
Nem kulcsregényt írt, hanem példázatot, amelyben a történelmi környezet lehetőséget ad a jelen gondjaival egyező gondok hiteles ábrázolására. Nem egy helyzet időbeli előzményét ábrázolja tehát, mint a történelmi regény általában, hanem a megfelelőjét.
Angliában vagyunk, a 16—17. század fordulóján. Az angol királyság könyörtelen
erőszakkal gyarmatosítja az íreket. Nemzeti önállóságuk megszüntetésének a vallási ellentét az ideológiai alibije: az egyedül igaz anglikán egyház nevében katolikus
hitükért üldözik őket. Az elnyomást az eretnek tévelygők megtérítéséért vívott harcnak álcázzák, az írek pedig önálló nemzeti létük zálogaként védelmezik vallásukat.
Füst Milán azért találhatta alkalmasnak ezt a történelmi helyzetét mondanivalója
számára, mert az ellenforradalom ugyanilyen ideológiai álarcot öltve küzdött a haladó mozgalmak ellen. Elfogatásának a Naplóban leírt történetét így kommentálja:
„Vallásos nemzeti elveket csináltak, — összekeverik a keresztényi gondolatot a faji
kérdéssel: — s ez a keverék aztán tetszik, ez az elv általánosul... Nem vagyok
itthon a saját hazámban...". Sir Edvvard sincs otthon. Vallási áhítatba merülve
töpreng hónaposszobájában, de amint becsukja bibliáját, rátör a félelem — „Ó, ha
tudnák, hogy én is katolikus vagyok!" —, és a rettegés miatti szégyenérzet. A teáskancsónak támasztott kalácshéj az akasztófa képét idézi fel benne; barátját, Lord
Harryst, már kivégezték. Gyorsan előszedi metszeteit, s elálmodozik a 15. századi
életképeken... ha ez az elegáns dáma most betoppanna a szobájába, s ő a vállára
hajthatná a fejét! Tudja ugyan, hogy félelme indokolatlan, hiszen titkát senki sem
sejti, de álmodozó, minden harctól visszariadó művészleikére lidércként telepszik rá
„az egész világnak ez a bomlott, felfoghatatlan zűrzavara", melynek természetéről
vajmi keveset tud, hiszen nem az okot keresi, csak a miértet, s mint ártatlan bogarat a lámpa fénye, vonzzák azok, akiktől retteg. Sir Edward félelme kényszerétől
hajtva, a zűrzavarra magyarázatot keresve, játszik a tűzzel.
Az állókép megmozdul, a fiatalember látogatóba megy a Picadillyre James
Freeman ügyvédhez, hogy megismerkedjék a törvényszéki elnökkel, aki barátját
halálra ítélte. Nem ismeri a házat, útbaigazítást kér egy lerongyolódott emberkétől,
akiben titkos katolikust gyanít. A gyanú beigazolódik: a csavargó bevallja, valóban
katolikus, s már el is tűnik az éjszakában. Sir Edward az ismeretlen bátorságától
megrendülve és saját gyávasága miatt szégyenkezve lép be az ügyvéd házába. Silány
kis figurák ülik körül a kandallót, a hatalom gátlástalan haszonélvezői, akik a konc
maradékán csámcsognak. Tisztelettel fogadják, mint előkelő család tagját, de hamar
kiveszik belőle, hogy befolyásos rokonaival — mirit sejtették — valóban nem zavartalan a kapcsolata. Hogy a kínos témáról elterelje a figyelmet, szóba hozza a csavargót, aki templomgomb-aranyozónak mondta magát. A szobában megfagy sr
levegő. Az ügyvéd felvilágosítja: Mac Rohummal, az ír függetlenségi mozgalom
vezérével találkozott. A jelenet feszültsége fokozódik, s Van Gelden bíró megérkezésével elviselhetetlenné válik — legalábbis Sir Edward számára. Pedig a bíró barátságos, sőt jóindulatú, ha rokonszenvébe a zavart fecsegés, a naiv, már-már leleplező
kérdések és kijelentések hallatán vegyül is némi lekezelés. Sir Edwardban a gyűlölet
elfogódottsággal, az atyai barát iránti bizalommal keveredik, közben pedig leküzdhetetlenül elhatalmasodik rajta az előérzet, hogy a végzettel kacérkodik. Még Lord
Harrysról és a halálos ítélettel végződő tárgyalásról is kérdezgeti, s az elnök gunyoros tárgyilagossággal számol be kettejük nem egyenlő pozícióból folytatott párbajáról. A kérdések hallatán az ügyvéd megvádolja, hogy „más pártállás" vezette közé77

jük, de Van Gelden fölényeskedve veszi védelmébe. Sir Edwardot elönti a hála,
„nem, itt már nem szabad alakoskodni tovább: ez a szeretet volt! Áradó, mélységes
és nyílt érzés e furcsa idegen iránt, — a barátom gyilkosa iránt!" A bíró sejti
ugyan Sir Edward meggyőződését, de t u d j a : a tettre készületlen kívülálló hite, b á r milyen igaz is, veszélytelen. A lassú menetű, sokfele ágazó és több irányba világító
expozíció az ő kiaknázatlan győzelmével s Sir Edward következmények nélküli
vereségével zárul. A regény Sir Edward naplója. Szerencsés megoldás, mert a vallomásszerűség hitelesíti a jelennel benső azonosságot tartó történelmi keretet, s az
indulatoknak és érzelmeknek az azonosság érzését fokozó viharzását a külső körülmények rajzával jeleníti meg, ezáltal vízióvá emeli; a naplóban természetesen ható
kommentárok, pedig elmélyítik az olvasóban a meggyőződést, hogy Sir Edward zaklatott megjegyzései lelki állapotáról valójában lírai beszámolók, a csak szimpatizáns,
de üldözött barátaiért rettegő s titkon segíteni akaró Füst Miláné. A főhős nem
történelmi regény hőseként tipikus figura, hanem mint alterego, mint az ellenforradalom győzelmét követő időszak meghasonlott értelmisége magatartásképlete. A terjedelmes expozíció felvonultatja az összes szereplőt, élőt és holtat, kit azért, hogy a
befejezésben fontos szerepet juttasson neki, kit csupán, mert a példa és a példázott
helyzet valós ábrázolásához nélkülözhetetlen. Szembekerült már a hatalom megtestesítője, aki visszataszító, mégis figyelmet keltő jelenség, félelmetes ellenfél és szerepének áldozata egyszerre, az üldözöttekkel rokonszenvező néma ellenzék képviselője, s egy szempillantásra felvillan a sorsába tehetetlenül belenyugodni nem tudó
tettrekész üldözött figurája is.
Sir Edward egy Perchy nevű kocsmatölteléktől értesül Mac Rohum elfogatásáról. Megbízza, menjen el a tárgyalásra és némi baksis fejében értesítse őt minden mozzanatáról. Az utolsó napon maga megy el a bíróságra, az ítéletet személyesen akarja hallani. Lord Harrys perének nem mert t a n ú j a lenni, mert félt, hogy
nem lesz képes végigalakoskodni az ítélethirdetést, most azonban rászánja magát,
bár tudja, hogy ez az elhatározás csak „beteg és elkínzott lelkének gyönyörűsége",
ráadásul veszélyes is, nemcsak a maga, de az „ügy" szempontjából is. Végighallgatja
Mac Rohum utolsó szavait — „De sose búsuljanak, semmi b a j ez; Urak. Én meghalok, de az eszme élni fog!" —, az elnök durva közbevágását — „Éppen eleget
t u d o k . . . A bíróságnak semmi szüksége további fecsegésre... Megszerkesztjük az
ítéletet..." —, majd mikor a bíróság ítélethozatalra vonul vissza, beóvakodik Van
Gelden szobájába. Elfelejti a halálraszánt ír katolikust, s megkönnyebbült szívvel
úgy érzi, mintha régen elhalt apjával találkoznék. Pedig az elnök nem akar szeretetreméltónak látszani, hidegen kijelenti, hogy ítéleteit „megrendelésre" hozza, nem
független képviselője a törvénynek, a hatalom jelképeként is csak — szolga. „— És
Önt tudja ezt? — kérdeztem elszörnyedve. S megint nem akartam hinni a fülemnek. — Hát olyan ostobának tart ö n engem Baronet?"
Sir Edward viszont valóban az, és vallomást tesz: „én is katolikus vagyok".
Ahogy elhangzott a kijelentés, megnyugszik, megszabadulva az alakoskodás, a félelem nyűgétől, kész vállalni a sorsát, legyen az akár a halál. Nem a hős szerepét
játssza: ebben a pillanatban igazán hős. Van Gelden azonban nevet rajta, bár
búcsúszavaiban ott rejlik, a fenyegetés: „éljen addig is boldogul, U r a m . . . viszont;átásra, B a r á t o m . . . de okvetlenül — mert tudja meg, én számítok is erre". Visszamegy a terembe, helyet foglal a pulpituson s felmenti Mac Rohumot.
A befejezést csak a cím magyarázza. Advent az egyházi évnek a karácsony előtti
negyedik vasárnaptól szentestéig terjedő időszaka, az adventus domini, a megváltás
ideje, a rációval nem magyarázható csodáé. A regény írásakor az író nem reménykedhetett másban, a logikátlannak tetsző befejezésben mégis történelmileg hiteles
perspektíva rejlik. Füst Milán bízott nemcsak a jelen és múlt, hanem a jelen és
jövő dialektikájában is.

78

KIS PINTÉR IMRE

Tárgyszavak Füst Milán verseihez
(AZ ÚJAK ÉRTELMEZÉSÉHEZ)
„Senkinek

se kell a kincs... így jártam én. Oh végtelen e lét
és tárgytalan!
S akármit mondanék, hatástalan! S ha átkozódom is,
vagy ráznám ökleim,
Ordítanék, hogy megbomoljatok ... mindez hiába van!
S ha majdan olvadott tűzcsepp gyanánt lehullok fenn a
lázas
firmamentumon...
Ti mit tehettek arról is? ti nép!
álomszuszékok,
tisztességesek! — Oh nagy világ!
Én bezzeg rosszul jártam itt!"
(Füst Milán: Panasz)

A „RÉGI" ÉS A Z „ Ú j " V E R S E K

Füst Milán panasza ma is időszerű. A magyar kultúra sok nagy fényűzése közül"
az egyik, hogy máig nem fogadta be Füst Milán költészetét. Ami belőle valóságosan
hat: az is inkább — mintha — más művek közvetítéseivel. Pedig Füst költői nagyságát rég nem vitatja senki, sőt: kultusza, láthatóan, egyre divatosabb. Mélyebbmegértésére is sokan törekedtek; nemzedékek java irodalomértői igyekeztek — egyegy cikk erejéig — leírni, vagy éppen megfejteni ezt a különös lírát, s el is mondtak
róla úgyszólván minden fontosat. Monográfiák is születtek róla az utóbbi időkben:
Bori Imréé, Somlyó Györgyé, Bányai Jánosé. De közkinccsé Füst Milán mégsem lett,
az értetlenség vagy tanácstalanság művészete körül keveset oldódott. Az értelmezők
is általában egyetlen nézőpontot erőltetnek, ki-ki a maga kulcsát próbálgatja Füst
Milán egész jelenségére. így lett a költőből: magányos, dilettáns, esztéticista-szeceszsziós, nyugatos, egzisztencialista, középkori, avantgard, pszeudo-avantgard, költők
költője, objektív lírikus és még k i ' t u d j a mi nem. A kulcsok mindegyike nyit is valamit; de ha a Füst költészetére vonatkozó valamennyi kétségtelen részletigazságot
összeadnám is: még mindig nem állna össze az egész, Füst művének jelentősége —
mint minden más igazi műalkotásé is — túl van a megközelítések lehetséges szempontjain. Van ebben a költészetben valami monolit erő, csak aki érzi ezt, annak
tárja fel szépségeit. Ám aki érzi is, nehezen fogadja el százszázalékosan. Füst
Milán számára eddig nem sikerült méltó helyet találni a magyar Pantheonban.
Tünetértékű, ahogyan legjobb író barátja — Kosztolányi — róla nyilatkozik: „Együtt
látom nagy erényeit és nagy hibáit, együtt szeretem őket és együtt tárom föl, mint
vonzó, eleven valóságot." (Nyugat, 1934. I. 355.) S nem kevésbé szimptomatikus az
ötvenes évek kultúrideológusának — Horváth Mártonnak — az emlékezése is: „Nem
nagyon vitatkoztunk vele, mert ki vitatkozik egy heggyel — sorsa az agyonhallgatás
lett." (Kritika, 1976. 9. 18.)
Poétikájának sajátszerűsége, ihletésének ez a rendkívül szoros belső egysége mindig is elterelte a figyelmet költői fejlődésének arról a nyomatékos cezúrájáról,,
amelyhez pedig a költő versei 1934-es kiadásától kezdődően következetesen ragaszkodott. Egész életműve autentikusnak vállalt 76 versét végül is két ciklusba ren79

dezte el, és megfordítva az időrendet: az „Újak" 48 darabját a „Régiek" 28 verse
•elé helyezte. Nem véletlenül. Könnyű belátni a döntő szemléleti és magatartásbeli
különbséget a ciklusok között, noha sem lírai kérdésfelvetése, sem poézisének természete nem változott jelentékenyen. S könnyű belátni, hogy az „Üjak" ciklusa
bontja ki Füst Milán művészetének, szellemiségének véglegesebb, valódi arányait.
Írásomban — néhány tárgyszóval — most Füst Milán lírájának szemléleti és motívumbeli összeforrottságát, az élménykifejtés belső vonatkozásrendszereinek bonyolult logikáját szeretném hangsúlyozni mindenek előtt, ezért is csak az ú j verseket
elemzem. Az attitűd megváltozását két jellemzőnek vélt versidézettel érzékeltethetem. Füst Milán egész lírájának központi élménye a gondolatai börtönébe zárt ember „ontológiai" reménytelensége és tehetetlensége; de ha az első lírai korszak
vezető szólama még csak a tehetetlenség ténye: „Nehéz a valóság nekem:
elmenekülni tőle / Ö mily boldogság, mily rémület lesz..." (149.)» — a második korszaké
már e tehetetlenség bizonyossága: „Szabályosabbnak hittem ezt a létet eddig. — Ma
már megvetem." (53.)

E L L E N T M O N D Á S ÉS E G Y S É G

Füst Milán verseit lapozgatva egymást érik a m á r - m á r durván közvetlen közlések: halálról, boldogtalanságról, magányról stb. és egymást érik az értelmi-érzelmi
azonosulásból éppoly erőteljesen kizökkentő víziók, hatások, fordulatok. Megszokhattuk: a modern vers jószerivel per definitionem disszonáns, Füst lírája viszont
mintha éppen a disszonanciák minden irányú halmozásával térne el a modern líra
ismertebb kánonjaitól. Nála a vers szinte minden síkja és eleme föladja elvárható
funkcióját, kisiklik, vagy önmaga ellentétébe fordul. Legfőbb ritmikai leleménye
például az egyértelműen időmértékes (szűkebben: jambikus) versbeszéd állandó kiugratása a skandálhatatlan, ritmusközömbös, rövidebb-hosszabb sorbetoldásokkal.
S nem is annyira az effektus, sokkal inkább végletes alkalmazása a meglepő, amikor
éppenséggel tiszta jambusok döccennek meg a hangsúlyos pontokon és látszólag
öncélúan, hogy aztán ugyanilyen gondtalanul visszaváltsanak a dallam m á r - m á r banális édességébe: „E város minden kölke ismeri / Botod, monoklid s fehér keztyűd /
És tudja már, hogy öreguras vagy és elnyűtt, — / Szerelmed már nem kell neki,"
(66.) De ugyanilyen szeszélyesen váltakoznak Füst verseiben a tér, idő, a beszédhelyzet síkjai. A költő igen gyakran didaktikus kiszólásokkal szakítja meg a vers
menetét: „meglásd", „tapintsd", „képzeld el", „vedd szívem melegét" (17.) — mintegy bensőségesen bevonva a versbe ezzel a képzelt, vagy talán megnevezett hallgatót: „Hallgass rám oh ifjúság." (21.), „
mondd Vladimír Iljics", (20.) stb.
Ám a tegező formula imént még önmegszólítás volt, máskor meg konkrét versmotívumhoz szól: például Istenhez vagy a Holdhoz („Te felfaló, te bűvölő",) (24.), ismét
máskor a lírai én egyik alteregóját jelzi, amellyel a másik én ugyanabban a versben
-egyes szám első személyben vitatkozik (A Mississippi), s esetleg eleve eldönthetetlen,
hogy ki beszél kihez: „Mindennek el kell múlni / elé bed járul Jézus / fejet hajt
aztán elmegy" (48.).
Mindeme végül is már hagyományossá vált, feszültségképző stíluseffektusoknál
nagyobb megkavartságot okoz, hogy a költő — láthatóan — a modern vers két
szentségét: a képet és a hangulatiságot sem tiszteli. A vershangulat is többnyire
sorról sorra, vagy periódusról periódusra változik: a fenséges komikusba, a tárgyszerű érzelmesbe fordul. Aligha van még olyan magyar vers — például az önarckép hez hasonló —, amelyben a hangulatoknak csapongóbb játékával s az érzelmek
szélsőségesebb kilengéseivel találkozunk. Itt most csak a rendkívül bonyolult szerkezet főbb irányait jelezhetem; ahogyan ez az élet és művészet fölvállalt egységét
tanúsítani akaró ars poética: a személyiségnek az első sorban felvillantott istenülő
* A z ö s s z e s versek

80

1969-es k i a d á s á n a k lapszámaira

hivatkozom.

vágyát — „Horgaselméjű s szikár / Aggastyán akarok én is lenni, olyan, mint maga
az Űr..."
a következőkben átjátszva a baudelaire-i utazás emblématikus motívumára („mindegy Pokolba, Égbe, / csak az Ismeretlen ölén várjon az új") már mint
„arabs szamár" láttassa önmagát. S nem az öröm útján, ám a kopár sivatagban,
szemben — mondjuk — a Rimbaud választotta „vizek szabadja", „részeg hajó" önszimbólummal is. Az öniróniára patetikusan kérkedő érvelés következik, majd
tárgyszerű lezárás: „Ügy látom, öregember én már nem leszek". Hogy aztán az
érzelmeknek a patthelyzet béklyózta pillanatnyi csöndjéből felsivítson a groteszk,
a metsző öngúny (a költő talán legsajátabb esztétikai minősége): „G jaj, — kiáltanám egy ablakból talán", s rá mindjárt a bensőségesen tiszta vallomás, a leheletnyi
őszinteség is, mintegy előkészítve a zárórész komor fenségét, a sértődöttség immár
minden sallangtól, szerepjátszástól mentes, engesztelhetetlen haragját („Négy izzó
fal mered reám csupán, — ¡Az Úristennek vörhenyes haragja, —"), s áthangolva
majd még ezt is valami esendőbb, végességét is tudó, tragikus érzés csöndesebb, ám
a sor végén megemelt — mert lezárhatatlan — vitájává.
De Füst Milán versei korántsem csak az egymással feleselő rapszodikus szenvedélyekben tobzódnak. Találunk bennük meghitt, revelatív szépségű költőiséget
(„Akár az álomlátás ize, oly fanyar a sárga táj" (41.) és a súlyos indulatokat hordozó sorok is átválthatnak aprólékos gonddal kidolgozott — szinte már epikus —
látványba, esetleg álomszerűen torzított, de plasztikus felületű rémlátásokba: „S egy
katona megy ott, a lábait veti, / A bátorságát mind mellén viszi / S az árokparton
ördög ráncigál zsidót / S egy sékelt ad neki." (56.) És csakúgy átváltanak kifejező,
d e tartalmilag üres képekbe — „. ..a lovasok könnyű bánatával arcomon..."
(53.),
„Űgy száguldoztok, mint a vőlegények." (57.) — vagy, mint a legtöbbször, vizuálisan
üres, elvont fogalmi közlésbe: „Mert jó valék. / Mert rossz nem tudtam
lenni..."
(29.) Viszont maga, ez a versekben mindenütt jelenlevő, vázszerűnek sejthető fogalmiság sem ad sok fogódzót; részint mert a nyilvánvalóan érzelmi közlésre törekvő
versstruktúrán belül a helyzete alárendeltnek látszik, másrészt, mert sokszor önellentmondó jelentéseket fogalmaz. Éppen leghangsúlyosabb szavainak adnak szögesen eltérő értékelőjeleket a különböző versek. Egyformán lehet pozitív érték Füst
verseiben az „élet", az egykori „szédítő, teljes napsütés...
földi tűz" (13.), az „elmulasztott" (66., 84.), a jelenvaló: „S tudom: remegve sírok majd utánad életem!" (37.),
és pozitív a „nemlét", az „elmúlás": „G; jöjj már, légy itt, boldogabb vigasság —
s bár elmúlna már tőlem ez az élet / S e világ is..." (38.) Ugyanúgy az „álom":
„Csak még az álmaimat nem adom." (75.) és az álmatlanság: „De nem lehet, aludni
nem tudok. / S a lelkem gőgjén nem változtatok." S maga a művészet, a „szép" is
egyfelől: „E szép világ hát nem enyém?...
ó hagyjatok! hadd sírok még
ezen..."
(53.), másfelől: „Szépséggel étetsz, megzavarsz, / Fejemben mérgeket kavarsz." (24.),
sőt: „minek nekem?" (13.)
A példák tovább szaporíthatok, ám mindeme és még más ellentmondások és
disszonanciák mögött is nyilvánvaló és lefegyverző a szemlélet valamilyen egysége,
a versvilág koherenciája. S hozzá: olyan nagyformátumú lírai személyiséget sejthetünk e poézis mögött, aki megnyilatkozásait nemcsak érzelmeivel fedezi, de akinek
alapvetően tudatos meggondolásai vannak versbéli gesztusaira; mégha intencióit,
lírája genezisét, magatartása kulcsát — bizonyos mértékig — elrejti is az olvasó
elől. Így aztán — érzésem szerint — Füst költészetének igazi problematikáját nem
annyira a versek leírása, hatáseszközeik leltározása jelenti, hanem mindenekelőtt:
e belső egység természete, a költő világszemléletének felderítése a költői motívumokban. Amelyek, végül is: szintén csak ebben a viszonyban — az egészre vonatkoztatva — kaphatják meg valódi arányaikat, szerepüket. Füst Milán azonban egyetlen versével sem azonosul maradéktalanul, s így az egység is csak az életmű szintjén jöhet létre. Az egyes versek, formák, gondolatok, elemek, eszközök — láthattuk
— egymással feleselnek, nemritkán egymás antagonistái (például Az igaztevőhöz —
Madrigál stb.), de mindenképpen a személyiség más és más konklúzióit hangosítják.
Füst Milán csak költészete egészével vállalja az azonosságot; poézisének ez a tulajg Tiszatáj

81

donsága még Ady rokon törekvéseinél is nyomatékosabb, alighanem egyedülálló a
magyar lírában. Csak Weöres Sándor gyakorlata fogható hozzá, akinek szintúgy
proteuszi lénye — nem véletlenül — éppen a Füst-líra modelljén tudatosodott. Ezért
is - idézhettem kiragadva egyes verssorait, szavait, mert Füst Milán esetében nem a
verseket, hanem a versekből megkomponált művet — jelen esetben: a ciklust —
kell elemezni: csak így fejthetők fel művészetének bonyolult feltétel- és vonatkozásrendszerei. Ügy vélem: ezért csiszolta, változtatta, írta át visszamenőlegesen is, kiadásról kiadásra egyes verseit. Mert Füstnél minden mindennel összefügg; olyannyira, hogy például a ciklus kezdő és záró sorai""pontosan kijelölik gondolatai
szélső határait s közöttük azt a pszichikus teret, amelyben e líra egyáltalán megtörténhet: „Minden ellenemre van." (13.) és „S néhány évszázad múlva felszánt a
földművelő / S csontjaim porát a szél összekavarja. (91.)
A Z ESZME M I N T R E A L I T Á S

Mint a modern líra legtöbb opusza Füst Milán költészete sem közvetlenül az
empirikusan adott, érzéki valóságra, hanem e valóság sajátos szemléletére épül.
Értelmezésének nehézségei is főleg abból fakadnak, hogy ez a szemlélet az olvasó
számára — első látásra — nem evidens: lévén eleve sokszoros esetlegességek és
absztrakciók eredménye. Ez a próbája is: nem levezetéseinek objektív jogosultsága,
dehogy evidenciává válhat-e a magyar kultúrában, igazolja-e magát az olvasók
érzelmeiben. Mindezt azért is szükséges leszögezni, mert Füst Milán valóságértelmezése az alkotó szándéka szerint is eleve elfogult: élményei szinte kizárólagosan
gondolkodásának az élményei, lírája: tudatlíra. S nem azért, mert a valóságról ilyen
vagy olyan gondolatokat közvetít, hanem mert a gondolkodásnak magának ázt az
extrém és végletes állapotát jeleníti meg, amikor tudat és élet, szellem és valóság
között nincsen közvetítés, amikor — fogalmazhatom úgy is — a szubjektum szellemmé transzponálja magát; vagy — ha így pontosabb —: amikor a gondolat az
egyedül meghatározó realitássá változik. Füst szemléletében az eszme m á r - m á r
érzéki létező, olyannyira, hogy például az öregség ősi nyomorát megátkozó aggastyán „szavától megállt a malom, megrendültek a dombok / S az ötéves kos is felemelte rá a fejét." (22.), valóságosságát a költő expresszív képpel a természeti törvények fölé rendeli, akárcsak a Jézus halálát leíró evangélista: „És imé a templomnak kárpitja ketté hasada a felitől fogva mind az alsó részéig, és a föld megindula,
és a kősziklák megrepedezének." (Máté, 27., 51.)
A lehetőségnek és a valóságnak a szembeállítása, a gondolatnak mint potenciális
valóságnak a tényleges életvalóságtól való elszakítása persze nem Füst Milán leleménye, hanem az ember mindennapos tapasztalata, nemcsak a Biblia mondja, hogy
az „Ige testté lőn", de Marx is, hogy az elmélet „anyagi erővé változik". Amint a
líra mindig is élt a gondolatot megszemélyesítő, allegorizáló, érzékivé stilizáló stb.
hatáseffektusokkal, s kivált élt ezzel a modern művészet, amely a tényleges cselekvés esélyeinek szűkültével a szubjektum önmegvalósítási törekvéseit mind nyilvánvalóbban a lehetségesbe: a szellem és művészet feltételes valóságába kényszerült
átutalni. Egy életrajz-történeti megközelítés könnyen kimutathatná, hogy Füst Milán
jellegzetes „elidegenedés"-élményét miféle reális ösztönzők motiválták ilyen kizárólagossá: „A sértődöttség vontatott dallamát hagyták rám örökül: semmi mást! /
S miből a zsidónak oly bőven jutott ki minden időben: gúny és magány: — e kettő
volt örökrészem e földön! / Idegen vagyok én itt,..."
(31.) Számomra most fontosabb ennél az alkotónak az a végletes — és lírát konstituáló — gesztusa, amellyel
tudatát választja egyetlen létező valóságának, s amelynek következtében valósághiányát, a kommunikációs képtelenség mélyen megszenvedett személyes létélményét
a szellemi valóság ontológiai paradoxonéval modellezheti. Mert Füst Milán az eszmét vagy a gondolatot (s így lírája egész világát) aporiaként értelmezi: hogy tudniillik olyan létező, ami nincs. Az eszme realitása ekképpen nem stílusjegy vagy
82

költői fogás, hanem az ember számára legalábbis: megdönthetetlen objektivitás —
ez Füst gondolkozásának sarkköve, e meggyőződés belátása nélkül költészete alighanem nem is értelmezhető. Az aporia két pólusában tehát a szellemének és a szellem nélküli univerzumnak egyaránt kiszolgáltatott ember néz önmagával farkasszemet: „Oh hát ilyen nagy az Eszme, mondd Vladimír Iljics, ilyen? / Hogy életen,
halálon, hogy csontokon megyen átal s marad meg a csontok velejében, ami nincs
már? / Mondd, ki tanítja meg a lényeket a hűségre,..."
(20.)
S nem véletlenül hivatkozik Istenre, itt a Lenin-versben sem, hogy: „ . . . háromszor szent az Űr" (20.); lírája e gyakran felmerülő költői motívumában — istenképzetében — Füst éppen ezt a szellemi princípiumot vetíti ki abszolutisztikusán. Sajátos vallásosságára már Vas István figyelmeztetett: „ . . . m i n t e g y az állandó hitetlenség fölé emelve az annyira izzó, mert annyira reménytelen hitet, vallásossága szüntelen feszültség... folytonos felelősségrevonás, pörlekedés az Istennel." (Vas István:
Az ismeretlen isten, 1974/743.) De azt Vas sem nyomatékosította, hogy Füst Istene
nem személyes Isten, mint mondjuk, Adyé, hanem test (végesség) nélküli szellem,
maga az elv, az absztrakció, az eszme. Akárha „horgaselméjű, szikár aggastyán"-ként
(25.), „földöntúli jó bíró"-ként (40.), „rideg" Istenségként (59.), jelenjék is meg a versben: Füst racionalitásként gondolja el, ő a szellemi abszolútum, a rend és törvények,
morális parancsok őrzője és letéteményese. „ . . . ki vagy a Jóság! —" (45.) — szólítja
meg Mózes, de tudhatjuk róla, hogy „... az Eszme kegyetlen, hogy az Eszme a jóság,
de mert jót akar, azért annyira kegyetlen". (20.) Füst hite és hitetlensége, amelyet
egyébként a lírai személyiség különféle szerepeibe rejtett, de végül is két uralkodó
és ellentétes magatartása képvisel, így gyökeresen más megvilágításba kerül. Voltaképpen az eszme vezérelte életvitellel, az erkölcsiség parancsaival való azonosulást
és éppen ellenkezőleg: a szellemmel azonosulás imperatívuszától — a reménytelen
feladattól — való menekülés irányultságait jelenti. Illetve mindezek végeérhetetlen
küzdelmét a lírai szubjektumban, hiszen a tudat számára a választás kényszerűen
vagylagos: míg az első esély a szellem realitását, a másik éppen semmisségét hangsúlyozza. Füst nem hagy kétséget afelől, hogy szíve szerinti választása az erkölcsi
gesztus: olyan akar lenni, „mint maga az Űr..." (25.), „De lásd én másképp vagyok
ezzel, — én, mint Ábrahám, / Még lelkesedem Istenért." (40.), „Mert jó valék, / ...
ama nagy parancsokat / Nem törtem meg, ha ingadoztam is..." (29.). A sírja előtt is
„igazát" hangoztató öreg látomására pedig még az istenség maga is tehetetlen: „Sírt
az Istenség." (22.) Ám Füst éppígy nem hagy kétséget afelől sem, hogy ez a választás: nem választható. Mert: „...tünékeny
ez a lét s nincs benne semmi maradandó!"
(44.), „nincs is jó bíró" (40.), a szellem vagy isten: emberi vágyak, melyekre az ember nélküli létben — a kozmikusban — nincsen objektív, ontológiai garancia: „Dobogás volt itt, lázas vacogás, — . . . s a felejtés szürke köpenye s a kőzivatar betemet s beborít." (18.)
A gondolat érzelmi komolyságát, az érvelés abszurdumig végigvitt következetessége bizonyítja, hogy a szubjektum, hite igazolására, tényszerű bizonyítékot, s így
emberszabású mindenséget vár el a világrendtől. Idézek, kivételesen — a „Kísérletek"-ből is: „Mit igazság? — Ha volna / A tető tán dalolna, / A föld repedne ketté /
S az alkony mennydörögne, mint / Papocskánk egykoron." (163.) A költő szívszakító munkája béreként, nem kevesebbet: „a Mississippit" igényli (40.), „jelenést"
vár (20.) s — visszautalva a biblikus idézetre — abban bízik, hogy: „...a borús ég
is meghasad vigasztalásomúl, —" (29.)
KÉT K Ö Z B E V E T É S : 1. A Z E S Z T É T A M Ű V É S Z

Irodalmunkban talán senki sem fejtegette ars poéticáját olyan körültekintően,
szabatosan és annyiszor, mint Füst Milán. Esztétikát írt ömagáról, számtalanszor
hivatkozott kedves, hamleti szállóigéjére, hogy a művész „ad alakot a légi semminek". A kreatív esztétikák elvét vallotta, az író — olvashatjuk A feleségem
törté6*

83

netében —: „Mint egy megvert Isten munkálkodik a magányban, s haragjában teremt egy ú j világot. S bizony lehet, hogy bosszúból is." (1970/464.) Ott, nagyregényében, jobbára tartotta is magát ezekhez az intenciókhoz, amit a versek alanya
hiába vár, Störr kapitánynak megadatik a „jelenés", megjelenik neki a hat éve
halott feleség: „ . . . h a b o s s á tették, szinte semmivé. Mintha nem is testi jelenés:
csak a szelleme v o l n a . . . " (Uo. 465.) Itt, a versek komorabb, vigasztalan világában
nem történik meg a csoda. Hogy Füst egy másik, Goethétől vett esztétikai alapelvét
idézzem szabadon: törvényszabóvá a „Drang nach Wahrheit" válik, a „Lust a m
Trug"-gal szemben is; a művész igazság iránti felelőssége háttérbe szorítja a szakember örömét. A Füst-értelmezések egyik legközkeletűbb félreértése ezért az esztétaköltő legendája. Noha már a kortársak közül is sokan cáfolták — Kosztolányi,
Komlós Aladár, Kassák — alighanem felszínessége okán maradhatott fenn napjainkig is ez a felfogás, amely Füst Milánnak a művészi gyakorlatról, technikáról stb.
vallott kétségkívül esztétizáló meggyőződését és ízlését, automatikusan terjeszti ki |
az életmű egészére: tartalommá s műteremtő élménnyé súlyosítja. Holott talán m á r
az eddigiekből is látható: a versek imaginárius közegében — tudati t á j o n — valójában a lét megismerésének drámája zajlik, azzal a következetesen vállalt — és szinte
egyetlen lényeges — következtetéssel, hogy az egyéni létezés paradoxona, tragikuma
nem oldható fel, hogy „az életünk: Isten jelenléte nélkül való!" (Napló, 2. köt.
1976/209.), „objektíve" eszme nélküli. Füst Milán szellemisége tehát végső soron
abból a közös megrendültségből, történelmi gondból eredeztethető, amelyre az
európai kultúrában leginkább az egzisztencialista gondolkozók kerestek különféle
válaszokat. Ö maga azonban egyetlen ilyen filozófiával sem vállal azonosságot; mint
költő és mint gondolkozó: egyaránt megmarad az egymásnak tehetetlenül nekifeszülő érzelmek patthelyzeténél, s a viszonylagosság alapélményére (mint költői
nyersanyagra) épít fel nagy művészetet. Lírája is ezt, a hibás körbe keveredett gondolat különös dualizmusát érzékíti meg elemi szenvedélyekkel. Az emberi teleológia
és természeti kauzalitás, mint két egyenértékű realitás, egyenrangú igazság váltóáramként fluktuál Füst verseiben, s minél bonyolultabb szerkezetek, revelatívabb
szimbólumok, sokértelmű költői metaforák épülnek rájuk, annál inkább dezorganizálja a lírai személyiséget és az egész fiktív líravilágot az az osztinatóként elmaradhatatlan, monoton felismerés, hogy „mindez hiába van!" (80.) (ez talán legtöbbet
ismételt szava): a két különnemű minőség között nincsen — „végleges,"
„maradandó" — közvetítés: „Oh semmi sem segít... Minek a szó? / Hiába mondjátok,
én
sosem éltem." (47.)
S mégis: a viszonylagosság bizonyosságának a tudása lesz az, ami olyannyira
áthatja Füst „új" verseit, hogy képes nagyobb egységbe szervezni mégoly ellentmondó szerepeit is. Füst Milán éppen azáltal lesz „mítoszteremtő" (Kosztolányi
szava), a szűkebben értett esztétikai szférát is túllépő irodalmi jelenség, hogy minden külső célszerűségükre tekintet nélkül levonja — pontosabban: megéli — keserű
töprengéseinek („Oh gondolataim, gazverte kert" 67.) összes lehetséges következtetéseit. Láttuk, kivonul a nem kedvére való világrendből; mintegy már életében is a
„semmibe" teszi székhelyét. Aki itt választ, bármit válasszon is, csak a semmit
választhatja. Ez a jellegzetesen időtlen, álomi t á j — ontológiai státusz — Füst Milán
költészetének szuverén tulajdona. Itt lehet képzelegni a boldogságról is: „A messzeségben, ott, hol domborúl a Csendes Óceán... f Ott képzellek el zöld sziget és zöld
árnyékaid, — / Hol többé semmi sincs. Ott ferdén fordul el / A föld a semmiség
felé. j Vigyél el még oda. / Még hazát is találok ott a vég előtt, én hontalan. (29.)
Itt remegő szeretettel lehet fogadni a drága látogatókat: „a téveteg
szellemeket"
(44.), itt „ . . . némely látomás felér egy ezredévvel!" (54.) és itt jól esik feladni a
küzdelmet is, hagyni, „hogy lehúzzon a nemlét / Orjás mágnese...
S
tünékeny
alakzatokkal csalogasson, ami nincs" (44.) Innen — e távolságból — nézve: különös
fénytörésben látszik a kinti, a valódi világ (mint felsejlik ez a perspektíva a
Szeptemberi áhítat Kosztolányijának látomásában is: „vakok meresztik égre szemük e t . . . " ) : „Mint tófenéken furcsa limlomok / S a furcsa népség, mely ott imbolyog:
.84

olyan vagyunk...
/ Oh nagypénteki
részegek, dicsők, / Hogy belefeküsztők a szélbe,
— . . . " (56.) S itt „a szellemek utca"-jában, ahol mintha „— hatvan fáklya tüze
ontaná vad lángjait / A semminek...
mert nincs ott senki sem." (13.), itt a küzdelemnek is más a dimenziója. Sziszifusz erkölcse ez, de az öncsalás reménytadó
pillanatai nélkül, a költő a széllel pöröl, amikor a lélek „célja", „sírjának barna
pereme" előtt is szembefordul üldözőivel (84.): „s még mindig pörölve a széllel j
S még egyszer hangoztatni akarván igazát, mielőtt elomolna..."
(22.) Mert jól
tudja: „Hogy mit tesz: mindig ablakból nézni másik ablakot... / S mi
visszatükröz:
mindig szembenézni véled végtelen...
/ S mi nem hagy nyugtot: kérdéssel felelni
szomjas kérdezőnek..."
(33.) S a summázás is?! Vagy: „Hát igyál!" (33.) Vagy:
A felhőket kergetem én — s az úgy van jól! — de emberfia hozzám többé be ne
tegye lábát!!" (31.)

2. A „ M Ó Z E S S Z Á M A D Á S Á É N A K L O G I K A I S Z E R K E Z E T E

A hagyományos — és kivált a magyar lírai tradíción nevelődött — versérzék
nehezen fogadja be a logikai paradoxont megnyilvánító verset. Felőle nézvést kevés
ugyanis a különbség, mondjuk, Vörösmarty romantikus („Még jőni kell, még jőni
f o g . . . Vagy jőni fog, ha jőni kell, ...), vagy József Attila szkeptikus („Mért legyek
én tisztességes? Kiterítenek úgyis! / Mért ne legyek tisztességes! Kiterítenek úgyis.")
vagy—vagyai között. A lírai személyiség tehetetlenségérzését egymást kizáró, ám
egymást feltételező magatartás-mintákba vetíti, s viszonyukat abszolút ellentétesnek
gondolva el — a klasszikus logika szabályai szerint —: A és nem-A között kényszerül választani. A kései József Attila problémalátása Füst Milán egzisztenciaszemléletével nagyon is rokon. Találomra idézek jellemző sorokat: „ügyeskedhet, nem fog
a macska / egyszerre kint s bent egeret." (Eszmélet), „Csak az zavar e semmiben,
mért nincs bűnöm, ha van." (A bűn), „ . . . mert énvelem a hűség van jelen / az
üres űrben tántorgó világon!" (Négykézláb másztam...),
„Csak egy bizonyos itt —
az, ami tévedés. / Még jó, hogy vannak jambusok és van mibe / beléfogóznom."
(Szürkület) stb. De mert végül József Attila is állandónak tételezi mind a fenti
alternatívát, mind pedig a közöttük választásra kötelezett ént — noha ebben is
immár a végső pontra jutva: „S mit úgy hívtam: én, / az sincsen. Utolsó morzsáit
r á g o m , . . . " (Ki-be ugrál...)
— így az ellentét is óhatatlanul a szubjektum és az
objektum között képződik. Füst Milán szemléletében viszont a szubjektivitás is
objektivitás (az eszme — láttuk — ontológiai realitást kap); vagy, másfelől nézve,
mindkettő egyenrangúan semmis: ellentmondásukból tehát paradoxon válik. Az antagonizmus mélyen megosztja a lírai személyiséget is, a tudatnak, hogy a világról
alkotott víziójával azonossá váljék: meg kell szüntetnie önmaga: az én állandóságát. Füst Milán lírájában így azután nem az én panteisztikus feloldásáról van szó
valamely titokzatos, netán transzcendens objektivitásban, hanem éppen ellenkezőleg:
a személyiség szakadatlan és heroikus azonosulási kísérleteiről, s ennek velejáró —
szükségszerű — kudarcairól, hisz bármely azonossága csak részleges lehet. S kivéve
a teljes negativitás határhelyzetét: az egyetlen adekvát szerep hiánya, a bármely
megközelítés elkerülhetetlen kudarcai, egyszóval: a teljes azonosulás képtelensége
minden fogalmi közlésnél elemibben érzékelteti — a versek villámfényeivel — örökegy mondanivalóját: az emberi egzisztencia elidegenedettségét a léttől, elesettségét
(a „Verfallenheit" heideggeri értelmében).
Az egyes versek persze már eleve számos eszközzel, formai leleménnyel nyomatékosítják a distanciát, amely a költői én és a versbéli alany között Füst Milánnál
alapvető. Többnyire már a címben jelződik valamely sajátos irányultság, keret vagy
korlátozás; verscímeinek nagy része fiktív megszólítás vagy ritka m ű f a j (Motetta,
Madrigál, Levél stb.) esetleg különleges helyzet- vagy szerepmegjelölés, amely
eleve félreérthetetlenné teszi az inkognitót. Ilyen a Mózes számadása is, nem kétsé85

ges, hogy a létélmény itt is közvetlenül tárgyiasul a képzeit versközegben, a biblikus helyszín csak a stilizálást érzékletesíti: a hős nem Mózes, de nem is egészen
Füst Milán. Az első személyben beszélő alany mindazonáltal a költő talán legkedvesebb alteregója, a személyiségnek azt a részét jeleníti meg, amely számára törvény tszabó a gondolat; s az eszmével, amit a már elemzett módon a Füst-líra Istene
képvisel — most tényszerűen is: kőtáblákra vésett erkölcsi parancsaival — ez a
hős is feltétel nélkül azonosul. Mégis, más versek (önarckép, A Mississippi stb.)
rokon alanyaihoz képest a vers Mózesének döntése szögesen ellentétes: nem a
lehetetlennek is nekifeszülő (vagy azzal szembenéző) erkölcsös magatartást választja,
hanem gyakorlatilag föladja küldetését, megtörik. A vers eseménye és Mózes gondolatmenete teljesen világos, oktatóan egyszerű: a hősnek nem a hite rendül meg,
csak gyengének bizonyul a feladatához. Mert a világ nem törődik az erkölcsi elvekkel, sőt: hamis és gonosz, a „gyűlölettől volt annak förtelmes az ereje", vele szemben Mózes tehetetlen, eltöri hát a kőtáblákat, elárulja az Istent, bűnös lesz s el kell
fogadnia a büntetést. Mindezt jól tudja maga is, nem pöröl s nem lázad tehát,
bűnére nincs is mentsége, csak magyarázata: „S bizony már ehhez vén valék Uram.
—" Hogy ez a megbízatás meghaladta az erejét, mert: „...fáradt
voltam én! I S a
váltaimmal kellett vőn kivetnem négy sarkából mind e nagy világot, úgy, mint egykoron, — / S jajonganom megint akár a szél, vagy átüvöltenem az éjszakát..."
Ám
ha logikus érve nincs is az Istennel szemben, feladata megnevezéséből pontosan kitetszik Mózes mélyebb, rejtett meggyőződése: az érzelmeké, amelyek abszurdnak
minősítik a kapott feladatot: „egy már haragra is erőtlen aggastyán"-ként
megdönteni egy egész ú j világot, ami „ . . . megdönthetetlen
állt előttem, mint az éj maga".
Mózes tehát a sorsával, esendőségével, ember volta végességével perel az Isten
ellen; kérdése (amit Füst Milán másutt is annyiszor föltett, hogy tudniillik „lehet-e
egy embertől többet kívánni, mint amire képes?") mélyről valóságos, időszerű és
tragikus. Idézhetem Nagy László hasonlóan ünnepélyes szavaival is: „Irgalmatlanok
ne legyünk magunkhoz: ne kárhoztassuk az embert végtelenségre. Mert a teljes
megismerés maga a végtelenség." (Versben bujdosó, 1973 — fülszöveg.) Mindvégig
érezzük tehát Mózes elemi erejű igazát, ha felmentést — miként maga se — mi
sem adhatunk neki. Mert Mózes Istennel önmagát is elárulta: bűnös, ha bűntelenül
is. Bűnössége nyilvánvaló, bűntelensége igazi érvényével viszont csak Füst Milán
„öregség"-motívumának teljesebb fényében világosul meg. Lévén ez a szó, vagy
képzetkör (öregség, aggastyán, vén stb.) Füst Milán lírájának következetesen alkalmazott és egyik legsúlyosabb trópusa: Mózes itt sem csak a szó első — élettani —
jelentésében használja, de a jelképes értelmében is. Az öregség Füst Milánnál
mindenekelőtt a bölcsesség állapota; az evilági vonzásokon, érzéki ösztönzéseken —
vágyon, szenvedélyen, szerelmen — is immár túllátni képes életkor, a tisztán szellemi, mert kontemplatív fölény életidőszaka. Az aggastyán az igazság tudója, aki
egyszersmind már cselekvésképtelen. Ezért választja Füst ezt a maszkot annyiszor,
ismétli egyfelől, hogy „Egy öreg úr vagyok, akinek nincs neve / S ki bottal jár
ugyan, de nem suhint vele" (74.), vagy „Én mindezt láttam, mélabús öreg / S nem
vállalkoztam többé küzdelemre ... / Az emberekhez nem volt már közöm ..." (55.),
kérdezi az öregségben: „S hol a kín és hol az áldás, amelyet most hiába keresek
eszelős utaimon, görbe bottal a kezemben?" (21.) És ettől az értelmezéstől kap a
szó minden eddiginél nagyobb nyomatékot az Önarcképben másfelől: „Ügy látom
öregember én már nem leszek". (25.)
S a motívum pozícióértéke nyilvánvalóvá teszi, hogy vénsége felemlegetésével
Mózes korántsem gyengeségét, de e gyengeség erejét rögzíti. A tudását és cáfolhatatlan bizonyosságát arról, hogy eszme és gyakorlat különnemű, nem lehetséges közöttük a teljes megfelelés. S ha nem lehet közöttük abszolút módon közvetíteni:
akkor a közvetítés, a feladat — noha nem hárítható el, de végül is, az ő gyarló
személyétől függetlenül sem volt és nem is lesz soha igazán megoldható. Mindezt
nem mondja ki, csupán groteszk távolságtartással, a komikum finomabb árnyalatával és két időhatározó szócskával sugallja, hogy csak az ifjúságnak volt előjoga a
86

lehetetlennek gyürkőző naiv, de teljes hit: „...úgy
mint egykoron,
— / S jajonganom megint
akár a szél..."
(Kiem. K. P. I. Vö. még Ady ugyanilyen értelemben következetes ,,ifjúság"-motívumával: „Ifjú szívekben é l e k . . . " , „Holdnak, mint
minden jó vitéz, . . . " stb. S általában is Füst Milán versépítkezése sokkal közelebb
áll Ady szimbólumépítéséhez, mint eddig gondolták.) A hit pedig nem mérlegelhető:
az öreg — s csak egy kicsit is hitetlen — próféta bizony nevetséges. Mózes eme
igazságával válik istene partnerévé; de mert ez az igazság egyszersmind nem érvényteleníti a másikat, az istenit, ezért a hős lelkében felvonuló nagyformátumú
ellentétes és egyenrangú érzelmek újrafogalmazzák az abszolút tehetetlenséget, megjelenítik — e fénytörésből is — Füst Milán jellegadó konfliktusát. S miután ez a
lélek is potenciálisan azonosul az aporia mindkét felszólításával: a lírai személyiség
a Mózes álruhájában is két részre hasad, autonóm lényként meg kell szűnnie. Ettől
persze Mózes még vállalhatná a szembenállást, a mindenséggel szemben is „igazát
hangoztató" hősies-hiábavaló pózt. De konfliktusa szempontjából választása lényegtelen. Füst Milán öngúnyja megrendítő: Mózes voltaképpen azért töri el kőtábláit,
hogy „mint ama kőtáblákat cipelő öreget" — ne nevessék ki a nők.
A T E L J E S S É G ÉS A Z O B J E K T I V Á L Ó S T Í L U S J E G Y E K

Füst Milán ú j verseinek eddigi — mégoly vázlatos — értelmezésével mindenekelőtt a létélménynek a versvilágot teljességgel meghatározó voltára igyekeztem irányítani a figyelmet. Érzékeltetni próbálván, jelzésszerűen, lírának .azt a genetikus
pillanatát, amikor a valósághiány kínzó és elviselhetetlen személyes élményére
kényszerű reflexióként a személyiség végletes gesztussal mintegy a tudatba emigrál
s ott — e feltételes birodalomban — téve fel az ember és a költészet egyik végső
kérdését, hogy „miért élni?", farkasszemet nézve a semmivel, vagy a végtelennel:
válaszul csak a paradoxont, a létezés tragikus relativitását ismételgetheti. Így lesz
Füst költészetének „cantus firmus"-a a panasz: „Mindennek el kell múlni..."
(48.)
— a létben minden emberi érték törvényszerűen megsemmisül, objektíve: „hiábavaló". E bizonyossága megszervezi, ám tartalmilag le is zárja Füst versvilágát,
amely ezáltal a hogyan? felé növekedhet csupán: a tehetetlenségre kárhoztatott
szubjektivitás keserű tragikumát és pátoszát — indulatát — vetítve ki a minél
expresszívebb érzelemközlés nyelvi közegébe, a minél tárgyszerűbb — mert objektív
érvényre törekvő — látomásokba. Füst Milán poétikáját ez a két — esztétikája
címébe is kiemelt kulcsszó — feltétlen uralma alakítja ki. A reális világ meghatározottsága alól felmentett képszerűség — a látomás tehát, amely egyedül képes
adekvát és tárgyias formát adni ama belső világnak: az ellentétes érzelmek lehetséges legnagyobb intenzitásának: az indulatnak. A Cantus firmus imént idézett,
végső törvényt fogalmazó tézise tehát már a következő sorban önkényes, érzéki
képre vált: „elébed járul Jézus / fejet hajt aztán elmegy", majd — megmaradva e
fiktív tárgyszerűségben — a különböző költői effektusok az egymás ellen forduló
indulatok nagyarányú fokozása kezdődik. Előbb a teljes tehetetlenség, a bénult
érzékek szinesztéziái „élő parázs a talpán", „béna szív", „siket agy" sorjáznak,
majd a céltalan aktivitást fokozó igék: „fut", „lobog", „bomol", „okádja", „megfiadzik", „magát emeszti falja" s végül ismét a tények végig jól tudott nominális
„nincs"-ei. A fokozás szó szerint kozmikus: Jézus a látomásban „megőrült csillag"-gá
nő, majd az indulatok csendesültével „vak ember"-ré törpül. Az emberi kultúra és
moralitás e szimbolikus-nagy alakja a költő képzeteiben először fölveszi az égitest
objektív attribútumait: „Így fut a semmiségbe / lobogni kezd az úton", majd az
esendőség és elesettség személyes tulajdonságait: „sírna de nincs ki
hallja..."
A „szépség — írta Baudelaire — kőbe vésett álom", s úgy látszik Füst költői stilizációinak is ez a legfőbb törekvése: összhangba hozni a minél szélsőségesebben különbözőket: az önkényest a törvényszerűvel, a pillanatnyit az örökkel, a viszonylagost
az abszolúttal. A költői kifejezés e kettősségét fellelhetjük líravilága legáltalánosabb
87

ismérveiben, például a régiség és modernség különös keverésében: a régi korok (görögség, biblikus, középkori vagy természeti ember) álruháiba öltöztetett, ám csak az
e században lehetséges élményeiben. S fellelhetjük e kettősséget egyetlen versben
is: úgy is mint disszonanciát és úgy is, mint kötést. Mert például a Cantus
firmus
spontán Jézus-képe, indulatos érzékisége lehet kihívóan is véletlenszerű, de mégis
egybefogja a létélmény izzása, és a roppant gonddal és tehetséggel megmunkált
forma, a konkrét nyelvi anyag. Hozzátartozik a vershez az is, hogy mögé a magyar
olvasónak Vörösmartyt kell társítania: „A vak csillag, ez a nyomorú föld / Hadd
forogjon keserű levében,..."
A lírai stilizálásnak ez a kettőssége, mint tendencia, persze úgyszólván az egész
modern lírára, s végső soron o művészetre (az érzékiben megnyilvánuló általános)
jellemző. S a legkülönbözőbb alkatok és poétikák törekedtek ennek a feszültségnek az intenzív növelésére is. Már a fiatal Kosztolányi impresszionista verseszménye
is: „egy percre megfogom, ami ö r ö k . . . " , nem is szólva most az avantgard-esztétikákról. Füst Milán annyiban rokon velük, hogy túl a képek konkrét minőségén —
mondtam — az ő lírájában is az asszociációs távolságok végletessége mindenekelőtt
a jellegadó. Füstnél minden szélsőséges, a maximumig feszített, mindent és mindennek az ellentétét is a k a r j a : szellemiségének és jelenségének ez a legáltalánosabban
meghatározó jegye: a teljességigény.
Abszolútra törekvését már Karinthy legelső
kritikája is szóvátette: „Füst Milán minden érzésében az Abszolútat keresi: ama
ritka költők közé tartozik, kiket kozmikus erők ihletnek." (Nyugat, 1911. II. 64.)
Németh Andor rögzíti ezt a formában is (noha a versképző gondolatélmény számára
rejtve marad): „Amivel hat, az a celebrálás ünnepélyességére emlékeztető magatartása s a kijelentéseinek tartalmával semmiképpen sem indokolt, rendkívül affirmatív és szenvedélyes dikció." (Forum, 1948. 409.) Mert — még mindig a nyelv
konkrét közegében maradva — a statikus, ünnepélyes, megcáfolhatatlan stb. stilizáló
gesztusok éppoly „abszolút" ellenpontjaiként érvényesíti Füst költészete az „infantilis szemlélet" (ez is Kosztolányi szava) groteszk-ironikus stilizációját, ezt a nem
annyira Boschra és Breughelre (Komlós Aladár), sokkal inkább Csontváryra vagy
Chagallra emlékeztető vizualitást. Majd minden verséből idézhetek: „Hogy Jupiternek s kilenc holdjának sem örülnél, ha lejönne a kutadhoz inni?" (39.) „De még az
inge szövetét is csalafintaságból szövé." (45.) „S amott hányt cigánykereket
Frigyes,
a Hős..." (89.), „Oh jaj, — kiáltanám egy ablakból talán." (25.) „S hol vagy ó csodálatos fülem is, amely oly hegyes lett, mint a szamáré valamely édes-bús
nevetéstől? (21.) „Sok holdi poronty / Ilyenkor nyeri létét s a hold alá szalad
nyavalyássa
melegedni." (43.) stb.
S egy fokkal elvontabban szemlélve: Füst ugyanilyen abszolutorikusan különíti
el a személyiség számára lehetséges magatartás-mintáit. A szerkezetek felfejtése
nélkül és itt is csak találomra idézek; szemléltetve talán azt is, hogy Füst alapvető
disszonanciaélménye mennyire egymást teljességgel kizáró magatartásokban (hősvagy verstípusokban) tárgyiasul. Ez is a lét absztrakt megközelítésének következménye: egyes, kiemelt értékviszonyokat érzékit meg a lírai személyiség különféle
maszkjaiban — létrehozván ezzel a személyes és a személytelen, a közvetlen érzelemközlést vállaló és az attól elidegenítő poétikai eszközök sajátos, irizáló játékát
is. A Füst-líra szubjektuma ekképp egyformán és egymással összeférhetetlenül kiszolgáltatott például (az igazság, morál, emberi esendőség, végesség m á r említett
példáin túl) a szépségnek, pro forma: „Oh holdözön, te végtelen! Nem ér fel hozzád
értelem. /' Miféle bűn a léted mélye, / Hogy jussod földünk annyi kéje?" (23.), az
érzékeknek: „Végeláthatatlan / Gyönyörök szolgája lettem. ... f Egy hetairáé vagyok s mindörökre, érzem." (52.) a szívnek és a szeretetnek: „Szív voltam, tört szív,
emberek!" (50.), az álmoknak és a békesség vágyának: „Csak még az álmaimat
nem
adom." (75.), „Ez áldott völgyet én nem ismerem. / Hol zöld levélen űl az elmúlás,
... I Egy szóval mondom, hol a szív pihen..."
(72.) s újra csak a halálnak: „A hant
alá / Ne menj nehéz búcsúval." (85.) és az életnek: „Mit ér, mit ér, végezned
tisztán? I Az életedet elmulasztád Trisztán." (66.)
88

Füst Milánnak tehát a teljesség kihívását mindvégig elfogadva kellett: mindennel és mindennek az ellenkezőjével is azonosulnia. S ha valaki egyszer mélyebben
átgondolja a magyar századelő „szellemtörténetét", s szembe kell majd néznie ennek
a „totalitás"-igénynek kultúrateremtő (s nagy kultúrát teremtő) igézetével: a fiatal
Lukács, Babits és Ady mellől aligha hagyhatja el majd Füst Milánt. Mert az önarckép önjellemzése — úgy látszik — autentikus: „S minden tudásban
kerestem
egyre új tudást / S a dicsőségben nagyobb dicsőségeket / S hol világos volt az ég,
nagyobb világolást, / S az asszonyölnél égetőbb és még nagyobb sötétet,.."
Elmondhatta volna Babitscsal: „a mindenséget vágyom versbe venni, / de még tovább magamnál nem j u t o t t a m . . . Én maradok: magam számára börtön,...", mint ahogy
Adyval is: „A Minden kellett s megillet a Semmisem." S tudjuk, akaratos, végletes
gesztussal — abszolútan — végül is a semmit választotta. A kétségre, a negativitásra
épített fel teljességet, sziporkázó költői világot és ezt kitartotta egy hosszú életen
át következetesen és példátlanul. Gyönyörködtetően és tanulságosan. S mint a
csendhez József Attila; úgy szoktatta szívét Füst Milán az elmúláshoz: „Ami még
jussom itt." (14.), s ami „...a karjaival itt is átölel" (67.). Perelve vele és eufemizálva is a szót, ráépítve lírája legnagyobb — öntanúsító — motívumbokrát: a sötétséget, fekete tüzet, napot és fényt, az éjszakát. Ebből a nemlétező abszolútumból
szemlélte a futást „e kétes térségen" (79.), melyben — úgy képzelte — „Földnek
fekete göröngye felszállottam / Mélységes éjszakámból sáppadt arccal, fel a nap elé,
a fény alá..." (17.) s: „...felléptem
a sötétség csúcsára, édesanyámhoz, oda / Honnan a fájdalom is csak még nagyobb ragyogásom, / Hol enmagam részege
lengek..."
(28.) S úgy képzelte: „S ki úgy szeretted már az elmúlást, / Hol régen s mélyen rejtezel, úgyis még jobban elmerülsz. / S bevonván fekete tüzeid / Lassan fordúlsz el e
vidékről. (65.) S végül valamiképpen mégiscsak kifogva az elmúláson: e logika szerint komponálta meg művészetét s általa az életét. Ezért adott meg már a ciklus
első versében költészete egységéhez minden lényeges útmutatást: „Minden ellenemre
van." és „S ma már éjszakám: / Egyetlen teljességem." (13.) Művét is eszerint zárta
le, tudva a törvényt búcsúzott el az utolsóban: „S ti éjszaka örvényei s fekete tüzei
szívemnek, ... Én elmegyek, én elmegyek, örökre búcsúzom, S nincs gyermeki báj,,
amely kicsalna síromból..."
(91.)

J.

BALOG

TÜNDE

MUNKÁJA

89

Polner Zoltán: Táncoltató
Negyedik verseskötete Polner Zoltánnak a Táncoltató. Mintegy két évtizede
jelen van irodalmunkban, de a jelenlétnél sokkal többre még nem futotta. Antológiákból, névsorolvasásokból rendre kimarad. Nem valamiféle fátum okán: kötetei
tették indokolttá a visszhangtalanságot. Még a harmadikban is (Egyetlen hangszer,
1971) tanítványként áll olvasói elé, olyanként, aki keresi a saját hangot, saját mondandót. Eleinte József Attila volt rá minden mást elnyomó hatással, mint annyi
fiatal költőre 1957 után. Polner figyelmes tanítvány volt, jól mintázta József Attila
néhány sajátosságát, de munkája a másolat jellegét alig tudta túllépni. Később Váci
Mihály lírájának bűvkörébe került, s gyakran elégedető meg henye verbalizmussal,
amire nem Váci, hanem a deklaratív közéletiség csábította. Harmadik kötetének
másik fele érdekes anyagot hozott: jobbára dél-alföldi népi hiedelmek, babonák és
szokások megverselt változatát. Ez a téma fegyelmezettségre és szűkszavúságra
késztette a szerzőt, mégis úgy látszott, mindez csak kuriózum lehet.
A Táncoltató azt mutatja: mégsem. Polner Zoltán ugyanezen a nyomon megy
tovább, s nem is eredménytelenül. Okkal gyanítom: éz a könyv sem teszi népszerű
költővé, de bizonyos, hogy mégis minőségi ugrás következett be pályáján. Ez az
ugrás azonban sok ellentmondástól terhes, s ezek akadályozzák az igazi kibontakozást.
A legnagyobb probléma, hogy Polnernek máig sincs kialakult s nagyjából egységes lírai világképe. Így nem tudja eldönteni azt sem, hogy mik legyenek költészetének lényegi tartalmai. Nyilván ezért annyi nála a bukdácsoló keresés. Korábbi
verseinek rokonszenves, de esztétikai értéket alig hozó közvetlen politizálását levetkezte már, úgy tűnik azonban, hogy ezt túl egyszerűen akarja helyettesíteni a népszokások anyagával. Nem a néphagyományok versbe emelése ellen van kifogásom.
S hogy efféle törekvés mily sikeres lehet, példa rá Kiss Anna költészete. Kiss Anna
a sámános, babonás elemeket egy szuverén költői világ szerves részeivé tette. Polner Zoltán azonban láthatóan nem látomásos, nem „sámános" alkat. Meditatív,
nyugodtan közlő hang üt át versein. Némileg vontatott, lineáris versépítkezés jellemző rá, s versritmusa is visszafogott, ritkán feltűnő. Előző kötetének „babonás"
versei például még alig voltak ritmizáltak. De miféle „sámán" lesz abból, aki nem
hisz a sámánizmusban? Ha csupán kísérletezne vele, s eszköznek tekintené, nem is
lehetne kifogásunk. De a Táncoltató lényegi tartalma is ez kíván lenni. Nemcsak a
cím, nemcsak a rejtett ciklusos tagolás utal erre, hangsúlyozva a „babonás" versek
jelentőségét. (Mintegy harmadát teszik a könyvnek.) A nyitóvers, a Sámánok
nyara
is ezt a programot adja: „jönnek az oltárhoz kényszerített szokások, hiedelmek",
„jönnek a babonák". Jönnek — s behálózzák életünket. A záróvers, a Szülőföld
föloldaná a kötet korántsem táncoltató kedvű hangulatát: „Regék gyönyörű varrot"tasát / betűzgetem a virradatban." Ez viszont nincs benne így a kötetben.
Mutatja e két vers, e két idézec Polner tisztázatlan viszonyát a népi kultúra
eme rétegéhez. Ami a maga eredeti állapotában szép, „gyönyörű", azt rögzíteni érde90

mes, de variációkat készíteni rá, aligha. Erdélyi Zsuzsannának verset ajánlott a
költő. Az archaikus népi imádságok is a maguk gyűjtött állapotában értékek, s nem
átdolgozásban. Megint más dolog aztán beléhelyezkedni e népies tudatba, s úgy
alkotni, mintegy „sámán" módjára. S végül a harmadik, s legtermékenyebb lehetőség: az alkotó fölhasználás. Erre is van már, s nem is jelentéktelen példa Polner
Zoltánnál. Ezt olvashatjuk a Kaján Gyula című versben:
Aranykarddal
miért nem
viaskodtál,
Tűzliliommal miért nem verekedtél?
Mindenség-jegenyék
jönnek a halálból:
dalaidat kiköpöd a szádból.
Ablakodon jégesők
dobolnak.
Szobádban még Kohán ásta el a holdat,
a mártélyi alkonyt, bivalyok
csontját:
hajnalra véred ontják.
A kép — „Szobádban még Kohán ásta el a holdat" — élő, s a néphagyományok
inspiráló erejéről tanúskodik. De ez az idézet sajnos bizonyítja azt is, hogy a
vers egészére az átütő erő még mindig ritkán sajátja a költőnek. Az aranykard, a
tűzliliom, a mindenség-jegenye ide nem illően idézi Juhász Ferenc költészetét. Ha
szándékolt vita kívánna lenni, akkor így nagyon szerencsétlen. Az idézet utolsó
sora pedig bántóan Pilinszkyre vall. Meglepő egyébként, hogy a „semmi" motívuma
most jön elő Polnernél. Nemzedéktársai a pályakezdéskor jeleskedtek ebben. Másrészt a sámánosságtól is nagyon idegen ez a motívum. A Kajári Gyula-vers azért
végig egyenletes színvonalú. A hosszabb versekről azonban ritkán mondható ugyanez
el. A Marosnál például a huszadik századi tájleíró vers legjobb hagyományaiból
építkezve indul. A harmadik strófát azonban elrontja egy eredetieskedő, rossz rím,
egy szerencsétlen kép. S eztán már nem a hagyomány, csak annak sablonja uralkodik. Betolakodnak a töltelékszavak, s a strófa, a rím és az elképzelt eszmei mondanivaló kényszere lerontja a verset, amely 10 helyett 30 soros.
Vannak e kötetnek jól megoldott, a költői személyiséget megmutató versei: a
Haraggal élni, a Kiss Lajos, a Mártély, a Babona, a Száműzetésem, a Kérdőjelek, s
különösen az Egy Mónus-vázára és A madár. Verseket s ennyi verset jó szívvel
Polner Zoltán eddigi köteteiből nem emelhettem volna ki. S hogy miért most is
csak ennyit, erre kerestem a magyarázatot. (Magvető, 1977.)
VASY GÉZA

A kimondott szó erejébe vetett hit
POLNER ZOLTÁN: FÖLD SZÜLTE FÁJÁT...
Felfedezése pillanatától máig a népballada áll a szakmai és a közérdeklődés
homlokterében, egyes népköltészeti műfajokról (például munkadal, altató stb.) viszont meglepően keveset tudunk. Sokáig elfeledett műfaj volt a ráolvasás és a népi
imádság is, míg a szórványos kezdeményezéseket Erdélyi Zsuzsanna országos gyűjtőmunkája ki nem teljesítette. Könnyen azt hihetnők, hogy egy ilyen alapos feltárás
után a helyi gyűjtők már csak tallózhatnak, ám Polner Zoltán könyve erre a vélekedésre alaposan rácáfol: Csongrád megye 51 helységében 294 idősebb embertől több
száz varázsos erejű mondást szedett össze. Ezek javát: 158 ráolvasást, imádságot,
91

továbbá legendát, legendaballadát és köszöntőt tesz közzé áttekinthetően rendszerezett, megfelelő mutatókkal ellátott és okos előszóval induló könyvében, amely egy
sorozat első része, Péter László gondos szerkesztésében jelent meg.
Aki már gyűjtött Csongrádban, az tapasztalhatta, hogy nem tartozik a leggazdagabb hagyományú megyék közé, és az ilyesfajta érdeklődést nem is fogadják a
legnagyobb megértéssel. Kétszeresen nehéz annak a dolga, aki divatjamúlt, szégyellt,
sőt titkolt szövegeket gyűjt, mint amilyenek sokak szemében e ráolvasások és imádságok is. Alaposan megtizedelte ezeket is a feledés: Polner Zoltán csak minden
negyedik közlőtől hallott imádságot, sőt minden nyolcadiktól ráolvasást. Nem csoda,
ha gyűjtőmunkája kerek egy évtizedig tartott!
Felvetődik a kérdés: mi készteti a kutatókat erre a fáradságos munkára, és az
eredmény vajon arányban van-e a ráfordítással? Ilyen áldozatos munkát értelmiérzelmi „érdekeltség" nélkül egyszerűen nem lehet végezni. Az más kérdés, hogy a
kutatók különböző irányokból érkeznek, Polner Zoltán például így vall erről: „a
költő szemével néztem és végeztem a munkám. Arra soha nem vállalkoztam, és
nem vállalkozom most sem, hogy filológusként értékeljem az összegyűjtött anyagot."
(7. old.) Ennek ellenére is ún. nagyolt fonetikával, tehát a főbb nyelvjárási sajátosságokat feltüntetve, és a szakemberek által kidolgozott rendben közli értékes, hiteles és viszonylag gazdag anyagát. Az említett előszó is a r r a vall, hogy bizony jól
ismeri e szövegekre vonatkozó gyér szakirodalmat is! Ezeket a gyűjtéseket bármelyik hivatásos kutató örömmel vallaná magáénak. Nem hiányzik sehonnan a
közlő neve, életkora, foglalkozása és egyéb fontos, személyi vagy a szövegre vonatkozó, adat sem. Polner Zoltán egy-két műfaj érdekében járta ugyan a városokat,
falvakat és tanyákat, de minden más, önként kínálkozó adatot is felvett, rögzített.
A legjobb adatközlői valóságos nótafák voltak, repertoárjukat nem hagyta az ismeretlenség homályában. Arra is volt gondja, hogy a kéziratos imádságokat és a
ponyvakiadványokat is összeszedje, mert mindezek közvetíthetnek az irodalom és a
népköltészet között, jegyzi meg. (15.) Annál nagyobb viszont a meglepetésünk, amikor határozottan kijelenti, hogy „e kötet népi imádságait nem leltem föl a ponyvafüzetekben" (15.). Erre, sajnos, nem ad semmiféle magyarázatot.
E varázsos műfajok iránt mutatkozó élénk nemzetközi érdeklődés már önmagában is megnyugtathatná a kétkedő lelkeket, de legmeggyőzőbb maguknak a szövegeknek áttekintése. Bárki önmagától is megállapíthatja, hogy ezek a ráolvasások és
imádságok a régmúlt idők kövületei, maradványai, semmi közük a mához! Főként a
családi keretbe és szegénységbe zárt emberek tudatában maradtak fenn, kiknek az
élet útvesztőiből (betegség, természeti csapás és hasonlók idején) ezek jelentettek
kiutat. Tudatos és művelt kutatók mindezt pontosan megállapítják, de megsejti
maga a nép is. Erre vonatkozólag tanulságos idézeteket olvashatunk Polner Zoltán
közlőitől: „tudja, én annyit szenvedtem életemben; ez vigasztalt meg mindig"; „mindig csak kínlódtam életemben; megnyugtat engem az imádság; hát ez a bizodalom"
stb. Feudalizmus ez a javából, mégha az imádságoknak a különböző történeti korokból származó rétegei el is különíthetők. E korban a közgondolkodást az alárendelődés, az Isten akaratába vetett hit jellemezte elsősorban, és az imádság közvetítők
nélküli, közvetlen kapcsolat felvételét jelentette e siralomvölgyben sínylődő szegény
„párák" és a fent tündöklő, mindenható égi hatalmasságok között. E korban még a
betegségeket is a gonosz művének vélték, ez b ú j t belé az emberekbe, de „szent"
igével ki lehetett onnan űzni. Az időjárás viszontagságait is Isten küldte az „elfajult" emberek megjobbítására; nem is szólva a földrengésekről, háborúkról és
egyéb, elháríthatatlan csapásokról. Ez a kicsinyke ember azonban a kimondott szó
erejében bízva, a felsőbb hatalmak segítségével próbált a sorsán változtatni. Micsoda
hit kellett mindehhez!
Polner Zoltán azt is megfigyelte, hogy egyes egyének, sőt a helységek között is
volt némi különbség atekintetben, melyik műfajból (ráolvasás vagy imádság) ismertek többet vagy kevesebbet, ö lett volna ugyan hivatott arra, hogy e különbség
okait felfedje, így legfeljebb csak találgathatunk, bizonyára az elmaradottabb (tu92

datú) helységek és közlők jeleskedtek a ráolvasások, míg a fejlettebb vagy az egyházak közvetlen felügyelete alatt élők az imádságok megőrzésében!?
Míg e két műfajnak az országos központban külön kutatója van: Erdélyi Zsuzsanna és Pócs Éva személyében, Polner Zoltán — a kettő közötti műfaji rokonság
elve alapján — együtt gyűjtötte és tárgyalja ezeket. Kétségkívül a ráimádkozás a
régibb, és egyben aktív (így optimistább) jellegű is; az imádság viszont újabb, egyháziasabb, ez már a „bűnös" és megalázkodó ember szava. Még ha ma már nem is
mindig tudjuk kimutatni, ez utóbbiak mögött egyházi hatást kell föltételeznünk!
A valamikori „hivatalos" szövegek azonban ki voltak téve a szóbeli hagyományozás
viszontagságainak, jegyzi meg Mezey László Erdélyi Zsuzsanna könyvének előszavában. Később az egyházak már rá sem ismertek ezekre, nem tudtak róluk vagy
éppenhogy tiltották is őket, úgyhogy a nép a templomban vagy az egyházi szertartások során úgyszólván soha el nem mondta ezeket, megmaradtak családi-egyéni
körben, míg csak a szorgos kutatók rájuk nem találtak. Mára úgy megkoptak, hogy
terjedelmük nem több 10—12 sornál, a zömük már töredék; egyes szavak alakja,
értelme időközben elhomályosult, esetenként, el is torzult; mindez alaposan próbára
teszi az értelmezésre törekvő kutatókat!
Költői szépségük azonban megmaradt; Polner Zoltán meggyőzően fejtegeti a
balladákkal való rokonságot, tetszetős példákat hoz a régies alliterációra (elő- vagy
betűrímre) és egyéb stíluseszközökre is. Polner Zoltán jó érzékkel mutat rá többször (18., 21.) is, hogy e műfajok írott irodalmunk oly gyér emlékeit némileg kiegészítik, nem egyszer pótolják is.
Különböző történelmi korok és tudatformák torlódnak itt egybe, és ez a tudat
kezdettől máig torz — bár művészi-költői — tükre volt a valóságnak, következésképpen a szövegek egyenként is, összességükben is nagyon nehezen értelmezhetők.
Egyelőre inkább csak általánosságokban tudunk róluk nyilatkozni, a kutatás adós
még a valamennyire is megnyugtató válaszokkal.
A társadalmi háttér azonban kezd kirajzolódni. Erdélyi Zsuzsanna még azt írja
könyve (Hegyet hágék, lőtőt lépék) előszavában, hogy az imádságok ismerete terén
nemek, tájak vagy társadalmi helyzet szerinti különbséget nem tapasztalt, legfeljebb
kor és felekezet szerintit, ám Polner Zoltán könyve másról győz meg bennünket;
igaz, itt a ráolvasások is jelen vannak: a legszegényebb, családjukhoz, otthonukhoz
kötődő, a várostól távol eső vidékek lakói őrzik legtovább e hagyományokat, nagyobb részük nő és ezek is a legidősebbek! ö k maguk így nyilatkoznak: „olyan
senkiházi, ijedt asszony voltam egész életemben"; „tudja, én nem jártam iskolát";
„írást nem tudok, tanyán születtem" és hasonlók. Egy részük máig hisz mindezekben: „ez szent és való"; „ez így igaz, ahogy mondtam", jelentik ki magabiztosan.
Ámde másokban már ott bujkál a kétség: „sokat imádkoztam régen, mos már nem
annyira használom"; „ne hallja meg a lányom, nem szereti az i l y e t " . . . Egy öntudatos kubikosfeleség pedig programot ad: „ne az imáról beszéljünk!... Csak a két
kezünk: a m u n k a . . . Ez megy Keletről Nyugatra, végig a Világon!..." És ezek a
kedves öregek a mát így jellemzik: „Máma? Aranyos az élet! Csak hát mink most
már nagyon kiveszünk belőle" . . . „Mi már olyanok vagyunk, mint a vízen a bugyb o r é k . . . " (Somogyi-könyvtár,
Szeged, 1978.)
KATONA IMRE

93

Két kiadvány a Somogyi-könyvtárból
Néhány hónapja két kiadványt is útjára bocsátott a szegedi Somogyi-könyvtár.
Mindkettő a honismereti jellegű munkák alaptípusaként vehető számba. Az egyik a
látszólag szűk, helyi vonatkozású témában országos érvényű jegyeket mutat meg,
a másik viszont az országos ügy viszonylatrendszeréből metszi ki a helyi vonatkozásokat
Hajdú Géza munkája a Vásárhelyi egyletek és könyvtárak 1827—1944 a Hódmezővásárhely régi közigazgatási területén — mintegy 132 000 holdon (!) — kialakuló
közművelődési viszonyok történeti alapkutatásait tartalmazza. A vásárhelyi puszta
alapos ismerője, Nagy Gyula ugyan már egy fejezet erejéig ízelítőt adott e témából
— Hajdú Géza akkor még kéziratban levő kutatásait is felhasználta —, könyve
átfogó jellege miatt azonban nem tehetett eleget a teljesség igényének.
Vásárhely egyik „történelmi" sajátossága volt, hogy lakói sohasem szerették a
könyvet. A 18—19. századi hagyatékok, végrendeletek csak a legritkább esetben
emlékeztek meg könyvekről is. Közismert Móricz írása is, melyben afölött panaszkodik, hogy a hatvanezer lakosú városban egyetlen könyvet sem vesznek. A közművelődés előmozdítására alakult legelső társaság is inkább csak társalgási egyletnek volt nevezhető, mint olvasókörnek. 1827-ben a Fekete Sas vendéglőben alakult
meg Piroska Egylet néven, hogy két év múlva, a fogadó leégésével együtt meg is
szűnjék. Mindenesetre feltűnő, hogy már a legelső egyleteknél és köröknél is rendkívül élesen vetődik föl a közéletiség problematikája. Hol úgy, hogy az alapszabályok eleve feltételként szabják meg a tagoknak a politikai szervezkedéstől való tartózkodást, hol meg úgy, hogy a hatóságilag ellenőrzött és a körök által pro forma
megtartott normákat a valóságban szétfeszíti a köri munkák ideológiai hangoltsága.
A függetlenségi körök példájára alakuló agrárszocialista és munkás egyesületek
létrejötte, működése különösen érzékeny függvénye volt a társadalmi változásoknak.
A pusztán művelődési célzattal, politikamentes tartózkodással induló körök egyre
sűrűbben váltak a közvetlenül társadalmi-politikai cselekedetek eszmei forrásvidékévé, szervezeti színhelyévé. A Viharsarok esetében például — mutat rá a szerző —
a szervezeti formák megújulásának, fennmaradásának közvetlen okaiként a kubikusok tömeges elszegényedése, a nyomorúság fokozódása jelölhető meg.
Ezzel kapcsolatos az a mozgalom ideológiai alapjaira utaló megállapítás, hogy
maga Szántó Kovács János is szakegyletben ismerkedhetett meg a szocialista
elvekkel.
Az pedig már az irodalomtörténethez tartozik, hogy az 1935 augusztusában
megrendezett, oly nagy jelentőségű vásárhely-kutasi találkozó sem jöhetett volna
létre az olvasókörök szervezési akciói nélkül.
A paraszt- és földmunkáskörök tárgyalásakor Hajdú Géza sort kerít az ismeretterjesztés, a színjátszás, a társasélet és a szórakozás egyéb fajtáinak tárgyalására
is, mellyel az olvasóköröknek a korabeli művelődésben betöltött helyét határozza meg.
Az ipari munkásság egyletei Kari Liebknecht jelszavát magukévá téve készültek
létük tudatosabb alakítására. Hajdú arra is számos adalékot hoz fel, hogy „A tudás
hatalom" jelszavát hirdető mozgalmat hány meg hány rendelettel igyekeztek korlátozni, hogy a megalakuló körök is teljesen kiszolgáltatottak voltak az alispáni hivatalnak, hogy „a törvényes rendet veszélyeztető izgatás szervezetévé" ne válhassanak.
Hajdú dokumentatív értékű munkájában minduntalan visszatérő motívum az
uralkodó osztály közigazgatási szerveinek szerepe az egyletek, körök életében. Kitűnő, bár nem eléggé hangsúlyozott mozzanatként bukkan elő ú j r a meg ú j r a a
házkutatásokkal, fogdával, megfigyeléssel zaklató rendőrség, melynek gyanakvása
nem is volt teljesen alaptalan, hisz részben ezeken a fórumokon zajlott az agrárproletárok, munkások, iparosok eszmei tájékozódása.
94

Az uralkodó osztály ellenséges, manipulációs szándékainak illusztrálására ugyancsak jellegzetes példa Rubinek Gyula Parasztszocializmus című, Hajdú által megnyerően boncolgatott könyve, melyben a forradalmi megmozdulások leszerelésére a
sajátos nevelő célzattal összeállított népkönyvtárat ajánlja. Hajdú mindezek mellett
számba veszi a mozgalom korlátozására kiépített többi tényezőt is. Az ilyen törekvésekkel kapcsolatban írta Szabó Ervin: „ . . . a népkönyvtárak a népéi, nem pedig
azon osztályokéi, amelyek sokszor igen dicséretes buzgalmukkal a népkönyvtárügy
fejlesztése iránt gazdasági és politikai törekvéseket lepleznek..." Márpedig alig
leplezett szándékkal működtek a mozgalmi egyletek és körök ellenében a különféle
ifjúsági egyletek, egyházi körök, nőegyletek és kapitalisták által finanszírozott gyári
egyesületek.
„A körök, egyletek szervezete demokratikus volt" — írja Hajdú. Ennek elfogadása mellett azt is látnunk kell, hogy ezekben a spontán kialakuló, kezdetben művelődési céllal létrejövő szervezetekben egy még kialakulatlan, burkolt, ám így is
üldözött társadalom mikrostruktúrája épült. Nagy Gyula utal arra, hogy az olvasókörök magukban hordozták a szövetkezeti mozgalom csíráit. A kör köztulajdonába
tartozó sátor, permetezőgép stb. kölcsönzésétől már csak egy lépés hiányzott a szövetkezeti életforma még szervezettebb, még tudatosabb, erőszak és felülről jött
kényszer nélküli kialakításáig.
1949-ben belügyminiszteri rendelettel oszlatták föl az olvasókörök és egyesületek
többségét. A közművelődés ú j intézményei, a művelődési otthonok és könyvtárak
nem kapcsolódtak az évszázadosnál régebbi hagyományokhoz, nem használták föl
azok értékeit. Az eredmény nem is lehetett más, mint az egykori önművelő közösségek felbomlása, hogy az újak csak nehézkesen, felesleges anyagi erőket is igénybe
véve, meglevőket elpusztulni hagyva indultak meg. A mintegy 200 hódmezővásárhelyi olvasókör, szakegylet és más, művelődéssel kapcsolatos egyesület működése
alapjaiban rendült meg, noha hatásuk szinte napjainkig is érezhető. Különösen szépen vall erről a függelékben közreadott egykori rádióriportban egy régi olvasóköri
tag: „Gyerekkoromban, emlékszöm rá, egyik kezembe a karikásostor, másik kezembe
a könyv. S azt szerettem is nagyon, még a mai napig is eztet tartom, hogy a jó
könyv elkíséri az embört egésszen... hosszú ideig."
Hajdú Géza könyve kinőtte a szűk helyismereti, könyvtártörténeti szempontokat.
A vásárhelyi parasztok, iparosok életének küzdelmes korszakáról nyújt izgalmasan
őszinte és hiteles művelődéstörténeti képet. Forráskiadvány jellege miatt haszonnal
forgathatják helyismereti és néprajzi kutatók, történészek és könyvtárosok egyaránt.
Értékes segítséget nyújt a mellékletek között található, Hódmezővásárhely külterületét ábrázoló térkép, melyen az egykori olvasókörök helye azonosítható. Ez pedig
különösen fontos akkor, amikor a valóságban mindennek csupán csak a romjai
találhatók. (A Somogyi-könyvtár
kiadványai 20, 1977.)
*

Péter László Ady nálunk című könyvében közzéteszi mindazt, amit a költő
valaha is írt e vidékről, e t á j szellemi, politikai életéről, számba veszi azokat a
dokumentumokat is, amelyeket a megyében élő kortársak hagytak hátra Adyval
kapcsolatban.
Ady kardpárbajának hírével — érdekfeszítő módon — indul az időrend szerint
elrendezett kötetben az Ady-emlékek közlése. Egy véres kimenetelű párbaj miatt
került ugyanis először közvetlen ismeretségbe Szegeddel az ötnapos államfogházra
ítélt ifjú író. Ezt követően, egy hírlapi csatározás után írta: „A múltkoriban is
beszélgettünk Szegedről. Akkor győzött meg bennünket egy igen előkelő agyvelejű
jeles ember, hogy Szeged szűrszaga nem eltávolíthatatlan, csak okos legyen a parfümözés."
A látszólag jelentéktelen megállapítás országos viszonylatok között, találja csak
igazi értékét, amelyeket éppen Ady volt képes felvillantani. E cikkében is a demok95

ratikus haladás normatív tényezőjeként szabja meg Szeged helyét: „Nem tettük mi
Szeged elébe azokat a városokat, amelyekben mi ma több és lüktetőbb életet, erősebb kulturális vágyódást s merészebb lépéseket látunk. (...) Hiszen jóformán még
maga a magyar fajta sem tett le minden egzáment, mely kultúrképességét igazolja.
Először a magyar társadalomnak, mely nincs, kell megszületnie, s le kell számolnia
azzal a fél Ázsiával, amit magunkkal hoztunk, s még mindig őrzünk."
Péter László más dokumentumok mellett közli Domokos Lászlónak, a Szegedi
Napló munkatársának az első Ady-kötetről írott kritikáját, és Baranyai Zoltánnak,
a Szeged és Vidékében megjelent lelkes méltatását a Vér és arany kötetéről. A tömör, ugyanakkor jól eligazító kommentárok írója ezzel is érzékelteti, hogy a
nietzschei individualista filozófia bűvkörében verselő Ady kedvezőbb fogadtatásra
talált a „szűrszagú" Szeged értelmisége részéről, mint a társadalmi haladás kérdését
feszegető, metsző hangú publicista. A Dugonics Társaság felolvasó ülésén először
1905-ben szereplő Adyt, „a modern szellem e derék, nagyra hivatott képviselőjét"
ezért „éljenezte és tapsolta" a hallgatóság, ahogy arról a Szeged és Vidéke tudósít.
A megye északnyugati részén fekvő, Péter László elmés címlapjáról sajnálatos
módon hiányzó Pusztaszer nemcsak az Uj versekben jelenik meg Adynál. Újságíróként is a feudális világ megcsontosodott konvencióit támadja benne, s ugyancsak
éles gúnnyal emlékezik meg a Boszorkány-szigetre tervezett emlékoszlop körüli
civódásokról. Olvashatjuk a Szegeden bebörtönzött Kun Béla és a román szocialista
agitátor, Goga Octavian Adyról, Adyhoz szóló sorait, szerepel a relikviák között a
szegedi Ivánkovics Imrének írt levelezőlap — a rövid, barátságosan tartózkodó
szöveg és fénykép —, melyet Ady küldött a verseit megzenésítő műkedvelő muzsikusnak. A „Rohanunk a forradalomba" című versre a vásárhelyi „Köztársaság"
szerkesztői rezonáltak, a másodközlésben megjelenő versen a szegedi királyi ügyészség akadt meg.
A Nagy György szerkesztette újság és a másodközlés (!) nyomán fenyegető pör
viszont már Adyt kényszerítette arra, hogy a kesztyűt fölvéve kifejtse nézeteit a
köztársaság és a politika kérdéseiről.
Tömörkényről viszont, aki „annyira szegedi, hogy az már szinte bosszantja az
embert", személyes vakvágásai ellenére is azt állítja, hogy „ő is az én emberem és
tanúm". Péter László az Ady és Tömörkény között kialakult fonák helyzettel kapcsolatban is magyarázattal szolgál. Éppúgy, mint ahogy Ady és Móra esetében írásaik egymás mellé vágásával szemlélteti, kommentálja a kettejük közötti súrlódások
okát, természetét.
Izgalmasak a kötetnek azok a dokumentumai, kommentárjai, amelyek Ady és
Juhász Gyula kapcsolatára vonatkoznak. Itt sajnálhatja talán leginkább az olvasó,
hogy Péter László filológusi szerénysége jobbára csupán a szöveggyűjtemény-jelleget
hagyta érvényesülni, s nem adott bővebb teret olyan irányú képességeinek, amit
például a fiatal József Attila egyik Adyt idéző Juhász-motívuma kapcsán mutat
meg: a költői életművekben meglevő, rokon eredetű erővonalak felvázolásának.
Ugyanakkor az is elképzelhető, hogy ezt a meglepetésekkel teli, izgalmas munkát
tudatosan hagyta a szellemi élvezeteket kedvelő olvasóra.
Péter László könyve részletes, fáradságos filológiai felmérésen alapuló összefoglalása, kötetbe rendezése mindazon emlékeknek, melyek tükrében Adynak Csongrád megyével kialakított kapcsolatai láthatók. E kapcsolatok feltárása és közzététele nem annyira Ady, mint inkább a megye irodalomtörténeti képét árnyalja,
gazdagítja. (A Somogyi-könyvtár
kiadványai 21, 1977.)
TÉGLÁSY IMRE

36

Halász Péter—Tóthné Loós Gyöngyi:
Egy termelőszövetkezet harminc éve
Kevés olyan mezőgazdasági termelőszövetkezet van az országban, amelynek életéről annyi értékes méltatás, könyv jelent volna meg, mint a makói Üttörő Termelőszövetkezetről. Az első összegzés Stenczinger László, a mezőgazdasági tudományok
kandidátusának munkája Az Űttörő Termelőszövetkezet és a közös gazdaság szervezése címmel, amelyben nemcsak az üzemszervezés tudományosan megalapozott módszerét és gyakorlatát írja le, de egyben a termelőszövetkezet első évtizedét is taglalja. 1960-ban maga Erdei Ferenc ír egy széles perspektívájú tanulmányt az akkor
országosan is kiemelkedő .tsz-ről a Hazai Tükör című kötetben. Ennek minden gondolata a mai kutatónak is irányt mutató.
A közelmúltban megjelent termelőszövetkezeti monográfia egyik szerzője Tóth
Lászlóné Loós Gyöngyi makói születésű, de Halász Péter is otthonosan mozog vidékünkön, az apátfalvi termelőszövetkezeti mozgalmat szintén a közelmúltban dolgozta
fel, mely az Agrártörténeti tanulmányok sorozatban jelent meg. A szerzők az Agrárgazdasági Kutatóintézet munkatársai. Az intézet egykori igazgatójának, Erdei Ferencnek javaslatára választották az Üttörő Termelőszövetkezet történetének megírását.
Az adatgyűjtéshez a hatvanas évek végén kezdtek. Az első összegzésüket a Termelőszövetkezeti tanulmányok sorozatban a Mezőgazdasági Múzeum adta ki 1972ben. Valamivel korábban a Tiszatáj is közölt tőlük egy tanulmányt a szövetkezet
nehéz éveiről (1971. 7. szám). A jelen monográfia nem azonos az első kiadással,
annak bővebb, ú j fejezettel és jegyzetekkel is kiegészült változata.
A szerzők igen logikus tagolásban — egy alapos bevezető után — a termelőszövetkezet megalakulását, megerősödését, fénykorát, a megpróbáltatás éveit és a jelenkor
történetét írják meg egy-egy fejezetben. Nem elszigetelten vizsgálják a szövetkezet
történetét, beleágyazzák Makó, sőt az ország fejlődésébe. így munkájuk jól példázza
az egész magyar szövetkezeti mozgalom fejlődését, nem hiába változtatta meg a
kiadó az eredeti konkrét megjelelölésű címet Egy termelőszövetkezet harminc évére.
A kutatás gazdag forrásanyagra támaszkodik, ezt kritikailag értékelik. Mondanivalójukat igen olvasmányos stílusban fogalmazzák meg, így a tudományos színvonalú munka egyben közművelődési hasznú is, szinte minden sora életet idéző
(milyen plasztikusan megformázott fejezet például „Az öreg Mágori meghallgatott
mindenkit"). Nem tűzdelték tele millió számadattal, bár jól sommázott táblázatokban az adatokat is megtalálja az olvasó. A közérthetőséget segítik a szemléletes
rajzok és térképek.
A könyv megjelenésének ideje végül is nem lett szerencsés, ugyanis éppen veszteséges évet zárt le az Űttörő. Sajnáljuk, hogy az úgynevezett kényes kérdések (termelőszövetkezet-szervezés, begyűjtés, az elnök és a főagronómus ellentéte stb.) csak
érintőlegesen szerepelnek: A szerzők főleg a vezetőség szavait idézik, pedig érdekes
lehetett volna kritikus kérdésekben a tagság véleményét is megtudnunk.
A szerzők az egyik legjobb magyar termelőszövetkezeti monográfiát írták meg,
mely periodizálásban, súlypontozásban, az országos fejlődési folyamatba való beleágyazásban, módszertani, sőt elméleti vonatkozásban is kiemelkedő feldolgozás. Az
olvasó számára hasznos a megtett pályára való visszatekintés, a mezőgazdasági
szakembernek pedig tanulságos a napfényes és néha árnyékos út megismerése.
T. F.

1

Tiszatáí

97

A Békési Élet repertóriuma 1966-1975
Irodalmi, művészeti és tudományos életünk jelesei nagy számmal származtak el
Békés megyéből. Némelyikük élete fontos szakaszát töltötte itt, de jelentős kulturális
központ kialakulására, tartós életű folyóirat kiadására a múltban nem került sor.
Az előzmények sorában a Békés vármegyei Régészeti és Művelődéstörténelmi Társulat 1875—1894 között tizenhét kötetet megért periodikáját és a gyulai Nemzeti
Kultúra címet viselő folyóiratot tartják számon (1911—191,4). A két világháború
között még csak alapítási kísérlet sem történt. Csupán az 1950-es évek derekától
kezdett a helyzet változni. Az első folyóirat-kezdemények még kérészéletűek voltak
vagy nagy időközökkel jelentek meg (Békési Üzenet, Viharsarki Élet, Körös Népe),
azonban az egyre gyakrabban napvilágot látó múzeumi kiadványok már világosan
mutatták, hogy a megye művelődési élete a tudomány mezején erőre kapott. A jól
szervezett, központi fórum megteremtése nem sokáig késett. 1966-ban az olvasók
kezébe került az ú j közművelődési és tudományos szemle, a Békési Élet első
száma. Tíz esztendővel később a vidéki testvérlapok képviselőinek részvételével a
munkatársak és az olvasók konferencián vehették számba a megye első tartós életű
folyóiratának munkáját. Majd elkészült az első évtized repertóriuma is.
A repertórium — amelyet Kovács Mária állított össze — az anyagfeltárás legegyszerűbb módja szerint készült. Megjelenési sorrendben közli tíz év számainak
pontos tartalomjegyzékét. A jelentősebb írásokat annotáció kíséri. A tartalomjegyzéken belül évről évre követhetők az állandó rovatok (pl. tanulmányok, szemle, ismeretterjesztés, hírek, tények-dokumentumok-emlékek stb.), a tematikai bontást azonban a részletes mutatóban találja meg az érdeklődő, amely ilyenformán egyszersmind
tárgy-, név- és helymutató.
A repertóriumok nem tartoznak az olvasmányos művek közé. Arra is emlékeztetnünk kell, hogy a cikkek és tanulmányok színvonaláról sem árulnak el semmit
sem. Lapozgatásuk, tanulmányozásuk azonban megéri a fáradságot annak, aki képet
kíván kapni a folyóiratról. A Békési Élet tízéves termésének gazdagsága és tematikai sokoldalúsága azt is meglepi, aki annak — mint e sorok írója is — rendszeres olvasója. Mindenekelőtt az, tűnik föl, mennyire szorosan kötődik a folyóirat a
megyéhez. A kérdésnek két arca van. A fórumot a megye hozta létre, hogy olyan
írásoknak és problémafelvetéseknek biztosítson helyet, amelyeket hiába keresünk az
országos sajtóban. Tájékozódás és tájékoztatás folyik egyidejűleg a „táji-megyei
önismeret" jegyében. Az igény és a törekvés igazsága kétségbevonhatatlan, de megvan a veszélye is. A megyei folyóiratokban nem ritkán tapasztalható a megyén
kívüli témáktól való óvakodás territoriális okokra és a helyi szerzők publikációs
lehetőségének védelmére hivatkozva. Holott egy vidéki folyóirat akkor igazán jó,
ha nem szűkíti le bázisát. Nehéz szerkesztői feladat megtalálni az igazi határt, és
olyan helyi vonatkozású írásokat közölni, amelyek országos viszonylatban megállják
a helyüket, illetőleg felelősséggel és színvonalasan szólnak hozzá országos jelentőségű ügyekhez. A tematikát tekintve a repertórium tanulsága az, hogy a Békési
Élet megvalósítja ezt a programot, bár országos kitekintésre általában a megyével
kapcsolatos jelenségek kapcsán kerít sort.
A folyóirat profilját meghatározza az alcímben is hangsúlyozott, közművelődésre
és tudományra való utalás. Ennek megfelelően a TIT Békés megyei Szervezete és a
Békés megyei Tanács V. B. művelődésügyi osztálya a d j a ki. A hosszabb ideje együtt
dolgozó szerkesztők is ezt a kettősséget képviselik. Szabó Ferenc felelős szerkesztő,
a Békés megyei Levéltár igazgatója, számos újkori történeti tanulmány szerzője és
helytörténeti kötetek szerkesztője. Krupa András főszerkesztő, megyei TIT-titkár
pedig tanulmányai és könyvei révén az alföldi szlovákok néprajzának legkitűnőbb
ismerője.
A Békési Életben nagy az aránya az ismeretterjesztő írásoknak, illetőleg a TIT
98

munkájával kapcsolatos különfajta dokumentumoknak és híreknek. A másik összetevő a tudományos értékű tanulmányoké és közléseké. Dominál a ' társadalomtudomány, mert a megyebeli értelmiségiek, szakemberek középiskolákban, múzeumokban
és más kulturális munkahelyeken elsősorban ezzel a területtel foglalkoznak.
A hagyományfeltárás szembetetsző törekvése a szerkesztésnek. Erősen kapcsolódnak a mához azzal, hogy a közelmúlt szocialista és általában a baloldali hagyományaival foglalkozó cikkeket és visszaemlékezéseket közölnek. Példaként utalunk
P ú j a Frigyes külügyminiszter memoárelemeket tartalmazó, 1944—46-os évekről szóló
tanulmányaira. A korábbi számokban föl-föltűnt a róluk szóló vagy saját írásokkal
Szabó Pál, Sinka István, Darvas József neve is.. A Viharsarok múltja bőven nyújt
a haladó mozgalmakra vonatkozó anyagot-(36 tanulmány, 28 adatközlés, 35 recenzió).
A társadalomtudományon belül figyelemre méltó specialitás a nemzetiségi
(elsősorban szlovák) néprajz ügyének ápolása. Amennyiben a magyarországi nemzetiségek tudományos kutatását kívánjuk dokumentálni, bízvást utalhatunk a Békési Életben-megjelent idevonatkozó cikkekre (37 különböző műfajú írás).
A helyi jellegzetességeket képviselő két kiemelt terület mellett számos, a megye
régebbi történetével, irodalmi és művészeti tradíciójával, szociológiai kérdésekkel
foglalkozó cikk jelent meg a Békési Életben. Itt említjük meg, hogy vannak politikai életről és közigazgatásról szólók is. A társadalomtudomány túlsúlya az első tíz
évet tekintve azonban nem olyan nagy, hogy ne kapjon helyet a gazdaságszervezés,
a jogi kérdések, a demográfia, a közegészségügy, a közlekedés, a mezőgazdaság, az
ipartervezés stb. Talán a műszaki tudományok képviseltetik magukat viszonylag
mérsékelten, a vízügyi kérdéskör kivételével.
A repertóriumban ismétlődő nevek tanúsítják, hogy a folyóiratnak kb. 30—40
állandó szerzője van. Tíz esztendő viszonylatában mintegy 250 névvel találkozunk.
Többségük megyebeli értelmiségi, de mellettük vannak a megyéből elszármazottak
is, akik időről időre publikálnak a Békési Életben. A számokkal kifejezhető eredményekhez tartozik, hogy a folyóirat egy évtized alatt összesen harminc számot ért
meg, és 5486 oldalon 762 változó terjedelmű írást adott az olvasó elé.
A Békési Élet újabb számai arról tanúskodnak, hogy az első évtizedben kialakult irány a következő tíz év elején sem változott. A repertórium nem is korszakhatárt kívánt lezárni, hanem a kerek szám szolgáltatott alkalmat elkészítésére. Az
első szám beköszöntőjében a következők olvashatók: „Oldalain igyekszünk megláttatni a tájat, és népe sajátos egyéniségét, ízét, a maga állandó mozgásával, változásával, fejlődésével. Feladatnak tartjuk, hogy bemutassuk a jelen és a múlt történelmi összefüggéseit. Ösztönzést szeretnénk adni a szocialista nemzeti egység elvi
és gyakorlati kibontakoztatásához megyénkben." A Békési Élet, a repertóriumnak is
ez a tanulsága, kialakította sajátos arcát, amivel nemcsak a megyei közművelődési,
tudományos és helytörténeti folyóiratok népes táborában, hanem a fővárosiak mellett is képviseli a megyét és annak társadalmát. (Kiadja a Békés megyei Tanács
V. B. művelődésügyi osztálya és a TIT Békés megyei Szervezete, Békéscsaba,. 1977.)
KÓSA LÁSZLÓ
t

,

Szentirmai László:
Egyetemi hallgatók Szegeden
A közelmúltban egy sokakat érdeklő és érintő könyv látott napvilágot. Szentirmai László Egyetemi hallgatók Szegeden című tanulmánya a szerző szociológiai
vizsgálatainak egy darabját összegzi. A mű elsősorban szűkebb pátriánkban váltott
ki nagyobb figyelmet, de haszonnal forgathatja minden pedagógus, ifjúsági vezető,
7*

99

közművelődési és tájékoztatási szakember. Általánosítható tapasztalatokat meríthetünk a könyv egyes megállapításaiból az egyetemi és főiskolai réteg, esetenként a
fiatal értelmiség életmódjára, érdeklődésére, művelődési szokásaira vonatkozóan.
A tanulmány következtetéseinek alapjául szolgáló felmérések, interjúk a József
Attila Tudományegyetem hallgatóinak körében készültek, olyan közegben, melyet a
szerző jól ismer. Nem úttörő vállalkozás, de sok szempontból irányt ad más rétegek
életmódját vizsgáló, hasonló jellegű kutatásoknak.
Ma, amikor a szocialista életmód és a közművelődés kérdései egyre inkább az
érdeklődés homlokterébe kerülnek, e munka aktualitása is fokozottabb. Különösen
akkor, ha figyelembe vesszük, hogy az elemzés olyan fiatalokról készült, akiknek
fontos tevékenységi területe lesz a közművelődési munka, az újfajta, a társadalmi
viszonyokhoz jobban igazodó életmód kialakításában való közreműködés. Alkalmasak lesznek majd ezekre a feladatokra? Minden bizonnyal. A kérdésre adandó
válasz azonban nem lehetett a könyv feladata. Sokkal inkább volt a tájékoztatás,
hogy milyen módon és körülmények között készülnek az egyetemisták hivatásukra.
A szerző sok szempontból és aprólékosan vizsgálja a hallgatók munka- és szabadidejének tevékenységstruktúrájót, hangsúlyozottan veszi figyelembe azokat a tényezőket, melyek ezek kialakításában közreműködnek: a család, a középiskola, a
lakóhely szerepét. A reprezentatív felmérések sora hívja fel a figyelmet arra, hogy
sok esetben az intézmény felszereltsége, pontosabban annak hiányosságai egyfajta
túlterheltséget idéznek elő a hallgatóknál. Ilyen tényezők például a tanteremhiányból adódó rapszodikus óraelosztás, a kevés diákotthoni férőhely stb. Az adatok bemutatják az úgynevezett hátrányos helyzet sajátosságait, hatását, jelzik annak a
munkának a fontosságát, amely az elsőéves hallgatók egyetemi beilleszkedését segíti
elő. Ilyen jellegű tevékenységet elsősorban a kollégiumok közösségei végeznek.
Érdekesek a különböző statisztikai adatok, melyeknek alapján a szerző kimondhatja: „A hallgatókra a rendkívül kedvezőtlen munkaidő-beosztás j e l l e m z ő . . . "
A vizsgált közegben forgolódó számára nem hatnak az újdonság erejével, a
bizonyító adatok mégis súlyt adnak a megállapításoknak, melyek a hallgatók t á j é kozódási, kulturálódási szokásaira vonatkoznak. Helyes, hogy a vizsgálat kitér a
sportnak a hallgatók életében betöltött szerepére is.
A vallomásokon alapuló következtetések nem mindig hozhattak megnyugtató
eredményt. Rávilágítanak a propagandában, az ifjúsági mozgalom munkájában mutatkozó hiányosságokra is. Felhívják a figyelmet többek között arra, hogy sokkal
nagyobb szerepet kell, hogy kapjon a hallgatók tevékenységében, érdeklődésében az
életük egy jelentős — esetleg meghatározó — időszakában otthont adó város kulturális élete, a tágabb közösség mindennapos munkája.
E tanulmány is felveti és több szempontból bizonyítja a sokszor előkerülő észrevétel jogosságát, hogy egy-egy értelmiségi munkaterület elnőiesedésének hatása m á r
egyetemi hallgató korban is gyakran élesen jelentkezik. Így van ez különösen olyan
pedagógusképző intézményekkel rendelkező egyetemi város esetében, mint Szeged.
A könyvben kiemelt helyet kapott az olvasás, mint a legfontosabb szabadidőtevékenység vizsgálata. Helyenként izgalmas olvasmányok azok a mélyinterjúk, melyeket a szerző negyven különböző szakon tanuló hallgatóval készített olvasási szokásaikról, olvasmányélményeikről. Képet kapunk itt a fiatalok olvasói ízléséről,
arról, hogy - a szépirodalom milyen helyet foglal el értékrendjükben. Az az adat,
mely szerint az egyetemi hallgatók 94 százaléka úgy véli, hogy a diploma megszerzése
után legalább ennyit, vagy ennél többet kell olvasnia szépirodalmat, mindenesetre
megnyugtató képet fest gondolkodásukról.
Jelentős eltérést mutat ki Szentirmai vizsgálata a különböző karokon, más-más
szakképzésben részesülő egyetemi hallgatók életmódjában, olvasói, kulturálódási
szokásaiban, néha gondolkozásmódjában is. A statisztikai táblázatok nem mindegyike ad használható következtetések levonásához támpontot. A számadatok túl100

nyomó, többségükben mégis elgondolkoztatóak, orientálhatják azok munkáját, akiknek feladata az egyetemi ifjúság nevelése, tevékenységének irányítása.
A felmérések adatai jórészt egy 1973-as képet tükröznek. Hisszük, hogy egy
esetleges mostani vizsgálat már több területen előrelépésről számolhatna be.
Felmérések összegzése az Egyetemi hallgatók Szegeden. Része annak a szükséges áttekintésnek, amely feltérképezi majd a teljes magyar társadalom munka- és
életkörülményeit, közművelődésünk helyzetét, és alapot szolgáltathat a következő
évtizedek életviszonyainak alakításához. (Gondolat, 1976.)
PAPP ISTVÁN

Kis képeskönyv Csongrád-Belváros
népművészetéről
PALÁSTI PÁL : CSONGRÁDI HÁZAK OROMDÍSZEI
A csongrádiak évtizedek óta panaszolják, hogy publikációk tekintetében milyen
kedvezőtlen helyzetben vannak: városukról alig jelenik meg valami. Saját erejükből
azonban nem valami sokat tettek. Csak legutóbb indult meg végre a Mozaikok
Csongrád város történetéből című sokszorosított sorozat, melynek további füzetei
vannak előkészületben. A Somogyi-könyvtár többet tett a városért, mint mi eddig
összesen: neki köszönhető többek között Váry Gellért emlékiratainak hasonmáskiadása; e fenti sorozatban pedig a Tari László szerkesztésében megjelent 7. füzet:
Krónikák a régi Csongrádról. S most itt van e kis képeskönyv is végre a kezünkben.
Palásti Pál városunk szülötte, aki rajongásig szereti pátriáját, s érzelmileg
annyira „érdekelt" (jó értelemben véve elfogult vagy inkább talán elfogódott), hogy
szinte a szívével ír és rajzol. Kissé művészlélek is: rajztanár, festő, de volt már
múzeumigazgató és iskolaigazgató is, tehát összetett émber, aki éppoly lelkesedéssel
rögzíti és adja is tovább a látottakat, tapasztaltakat, mint annak idején például
Csete Balázs tette. (Ld. Faluról falúra, házról házra című könyvét!)
„Csongrád városnak nincs népművészete" — hangzott az ítélet néhány évtizeddel ezelőtt, de a könnyen ítélkezők sem azt nem tudták, hogy például Bartók Béla,
majd Mathia Károly és Péczely Attila is gyűjtött népdalokat, sem pedig azt, hogy
volt némi kerámia- (például butella-) díszítés is, ezekről az oromdíszekről pedig
eddig tudomást sem vettek.
Igaz, e művészeti ág nem gazdag, sőt utóbb már teljesen el is sorvadt. Palásti
Pál azonban még idejében vette észre és rögzítette. Tetszetős, érdekes könyvet állított össze, melynek előszava — érzelmi telítettségéből adódóan is állandó váltásokkal — elmondja a legfontosabb történeti és építéstechnikai tudnivalókat. E néhány
sorból megtudjuk, hogy voltaképpen ácsmesterek művészetéről van itt szó, akik
azonban megrendelőik ízlését messzemenően kiszolgálták. Az ácsmesterség pedig az
egyik legrégibb és „legnemzetibb" iparágaink közé tartozik, így teljesítményei minden figyelmet megérdemelnek.
Palásti Pál nem összegezi és elemzi ugyan, de rajzaiból és adataiból világosan
kiderül, hogy az oromdíszek motívumkincsében ókori frízek barokkos stilizálásai
vagy a török hódoltság korára emlékeztető félhold éppúgy megtalálható, mint a
reális vagy valóságos kereszt, a napkorong, a tulipán, a virágszirmok, a szív sokféle
formája, sőt a kapufélfák tetején a titokzatos piramisok és az oromdeszkákon a
»

101

nyílhegyek is! Mennyi hatást fogadtak be és dolgoztak fel ezek az egyszerű emberek: dór és jón oszlopok, pártadíszek, barokk templomi festmények éppúgy kikövetkeztethetők, mint az itt-ott még látható orientális szamárhátív. (Ne feledjük, a mai
belvárosi templom apszisa a török alatt mecset lehetett!)
A mesterek nemzedékei nyilván mindezt látták és építették is, nemcsak a házakon maradt fenn a hagyomány, hanem az itt készült fahajókon is. De sokat tanulhattak a céheken belül és az ipariskolákban is. Mindezt azonban még további
elemző tanulmányoknak kell felderíteniük.
Palásti Pál kitűnő és hiteles rajzokkal mindent rögzít és közben betűkkel „lerajzolja" a tudnivalókat is, így valóságos népművészeti vagy inkább mesemondó
képeskönyvet tartunk kezünkben, melynek adatai azonban minden szempontból
hitelesek. (Szigorú volt a lektor is, Juhász Antal, e kérdés egyik legjobb hazai szakértője, így a munka is minden igényt kielégít.)
Keveset tudunk a szépen kovácsolt vasakról és a festésmódról; ez utóbbi talán
még a jobbágyvilág emléke? Az ablaktalan, befelé forduló, összebújó házak mindenesetre a török világ maradványai. Fájó szívvel gondolunk arra, hogy az egész Belváros miért nem lett népi műemlékegyüttes, kis mezővárosi belső Skansen?
•
Köszönet ezért a szép füzetért, amely méltó emléket állított szépet szerető elődeinknek! fSomogyi-könyvtár,
Szeged, 1977.)
K. I.

J.

102

BALOG

TÜNDE

MUNKÁJA

Í

SZÍNHÁZ

Egy kordé előtt...
SZÍNHÁZAK TALÁKOZÓJA SEPSISZENTGYÖRGYÖN
Hol földön, hol széken, máskor lépcsőn vagy színpadon ülve és szorongva együttélői voltunk egy színházi szemlének a romániai Sepsiszentgyörgyön. Színházi Kollokvium — így szólt a hivatalos jelölés, tartalmában pedig magyar, német és zsidó
színházak találkozója volt, amelyhez az aradi színház. jelenléte szépen illeszkedett
abban a gondolatban, hogy folyamatos feladatának tekinti magyar művek román
nyelvű előadását.
Legelébb még 1968 tavaszán Kányádi Sándor épp Sepsiszentgyörgyön a nagy
igénnyel kiteljesedő Megyei Tükörbe írván, indította el a gondolatot: milyen példás
együttlét és közös gondolkodás fóruma volna a pódium, ahol németek, zsidók, magyarok és románok nem tematikai okkal, hanem a létkérdés és testvériesség gondolatának összevonó erejében játszanának színházat néhány estén át. S az otthoniasságnak ebbéli gyakorlati-szakmai hiányérzete és igénye mondatta el javaslatát
Sinka Károllyal is, a temesvári Állami Magyar Színház igazgatójával a Politikai
Nevelés és a Szocialista Kultúra Kongresszusán 1976 júniusában.
Sok felületes és pontatlan adat olvasható a romániai magyar színházakról szóló
kevés számú beszámolókban. Bántó és súlyos hibákat találtunk a sepsiszentgyörgyi
kollokviumról szóló, Bukarestből küldött hivatalos magyar tudósításban is. Tisztázás és áttekintés végett a romániai magyar színjátszás státuszát alább közreadjuk
szerény adattárunk alapján. Mert ismeretünk szerint sem magyar, sem román nyelven összefoglaló művek nem íródtak a felszabadult Románia nemzetiségi színházainak történetéről.
Marosvásárhelyen Tompa Miklós vezetésével 1946-tól Állami Székely Színház
elnevezéssel kezdte meg működését az államosított színjátszás. 1962-től román társulattal bővül ez a szervezeti keret, melynek folyományaképp a két szekcióval a
színház neve Marosvásárhelyi Állami Színházra módosul. Az igazgatói posztot a
hatvanas évekig Tompa Miklós töltötte be, ezt követően Kovács István, Gálfalvi
Zsolt, Tóth Tamás és Csorba András, utóbb pedig Iulius Moldován, jelenleg Dan
Alexandrescu a direktor. A Marosvásárhelyi Szentgyörgyi István Színművészeti Intézet az ötvenes évek elején Kolozsvárról átköltöztetve véglegesült. Stúdiószínházuk
1962-től működik. Szabó Lajos hosszú rektorságát 1976-ban Tompa Miklós váltotta
fel. 1977 őszéig csak a magyar színészet utánpótlását szolgálta, amikor is román
katedrát is létesítettek. Temesvárott éppen negyedszázada alakult az Állami Színházon belül magyar tagozat, amely 1957-től önállóan Állami Magyar Színház elnevezéssel működik. Elébb a kitűnő Taub János, majd Krausz Imre, s 1965 óta Sinka
Károly irányításával. Harmincesztendős a Nagyváradi Állami Színház, amelynek
keretében magyar és román szekció működik, Ion Bradu irányításával.
Negyedszázada egy Marosvásárhelyen végző osztály Nagybányán színházat alapított, majd 1956 őszétől Szatmáron játszanak. 1969-ben bemutatkozik a román
tagozat, azóta Állami Északi Színház néven két szekcióban működik. Igazgatói:
Erdős I. Pál, Harag György, Csiky András, csaknem tíz éve Áts Alajos. Aligazgató
103

pedig az a Mihail Raicu, aki a román tagozat első előadását rendezte, előtte pedig
ott volt a Marosvásárhelyi Állami Színház román tagozatának megteremtésénél.
A Kolozsvári Állami Magyar Színház néhány esztendeje hozott rendelettel nemzeti
színház jelleggel működik, 1945 óta Janovics Jenő, Szentimrei Jenő, Nagy Béla,
Marosi Péter, Tamás Gáspár, Huszár Sándor, Senkálszky Endre igazgatták, jelenleg
Bisztrai Máriát tudja direktorul. A Sepsiszentgyörgyi Állami Magyar Színház 1949
februárjától dolgozik e megnevezéssel, azelőtt néhány hónapig Sepsiszentgyörgyi
Állami Népszínház néven működött. Bokor Andor, Kováts Dezső, m a j d Dukász
Anna igazgatta az intézményt, az utóbbi esztendőket Sylvester Lajos irányításával éli.
1978. április 15-e és 23-a között tizenhat előadást láttunk. A 'szíves házigazda,
a létének harmincadik esztendejét ünneplő Sepsiszentgyörgyi Állami Magyar Színház eredeti bemutatója volt Veress Dániel örvényben című műve, és előadták Tamási- sorozatuk legutóbbi, s legtöbb előadást megért darabját, a Hegyi
patakot.
A Marosvásárhelyi Állami Színház magyar tagozata Sütő András Vidám sirató egy
bolyongó porszemért és Szabó Lajos Hűség című darabjával volt jelen, a Szatmári
Északi Színház magyar tagozata Kocsis István Árva Bethlen Kata és P. Everac
Vesekő című darabját mutatta be. Két előadással szolgált a Nagyváradi Állami
Színház magyar tagozata: Kós Károly Budai Nagy Antaléval
és Marin
Sorescu
Édesanyánkjával. A Kolozsvári Állami Magyar Színház egy három éve tartó nagysikerű produkciót, Sütő András Egy lócsiszár virágvasárnapja
című d r á m á j á t ú j í totta fel ez alkalomra. A Temesvári Állami Magyar Színház Tömőry Péter Síp a
tökre, a Marosvásárhelyi Szentgyörgyi István Színművészeti Intézet diákjai H. Lovinescu Az utolsó futam, a nemrég alakult Székelyudvarhelyi Népszínház lelkes amatőréi Huszár Sándor Jött egy lány... című darabjával vendégszerepeltek. A Szebeni
Állami Színház német tagozata E. Barbu Más feleségét ne kívánd, a Temesvári
Állami Német Színház H. Kehrer Jakab mester és gyermekéi, a Bukaresti Állami
Zsidó Színház A. Sahia Munkanélküliség
— fajra való tekintet nélkül s az Aradi
Állami Színház Méhes György Duplakanyar című darabját román nyelven mutatta be.
Egy, legfönnebb két előadás teljességgel nem rajzolhatja ki egy-egy színház
jellegét, alkotói törekvések irányát. Már csak azért sem, mert jó néhány számontartásra érdemes alkotó hiányzott a kollokviumról. Nem volt jelen produkcióval a
temesvári Cseresnyés Gyula, a nagyváradi Szabó József, a szatmári Kovács Ferenc,
aztán a fiatal Kincses Elemér (egy gyönge darabban a főiskolásokat rendezvén,
nem mutathatta meg azokat az erényeit, amiket a vásárhelyi színházban m á r megismertünk). Seprődi Kiss Attila is társrendezői minőségben volt csak jelen Tompa
Miklós mellett a szentgyörgyiek Hegyi patak előadásában. Kiváló színészek is hiányoztak, akik színházak, előadások meghatározói; nem láttuk színpadon a szatmári
Áts Alajost, Boér Ferencet, Elekes Emmát és Benczédi Sándort, a vásárhelyi Tóth Tamást és Illyés Kingát; Sinka Károlyt, Fábián Ferencet Temesvárról, betegség
miatt ugyan Vadász Zoltánt és a most Kolozsvárra szerződött Csiky Andrást.
Milyen is volt hát a szentgyörgyi kollokvium? Mondjuk meg m i n d j á r t : kevés
igazán jó, kevés emlékezetes előadást láttunk. Értve most már nemcsak a magyar
színházak produkcióira is. Más vonatkozásban nem szólhattunk ugyanis a többiről,
hiszen történeti és személyi ismeretünk hiányos a német és a zsidó színház m u n kálkodását illetően.
Kinek mi a mondanivalója? Nemcsak a darabbal, hanem az előadással, a színház nyelvén? Mert az erre való válasz és a fogalmazás közbeni tanulságok nyomán
a kérdés most se más: mennyiben korral együtemű ez a színjátszás? Mérték és
igény nem kevesebb, mint egy kaposvári, budapesti, varsói, párizsi, vagy moszkvai
színház produkciójánál. Lebecsülés volna akárminő lefokozás; a helyzet legfönnebb
emeli a feladatok számát. Ok és szempont nem lehet lesunyó tekintetre és engedékenységre.
Harag Györgynek van mondanivalója a világról. Szuverén színházi látomás,
104

ahogyan Sütőről és Sütővel gondolkodik. Kolhaas Mihály pokoljáró küzdelme és'
Nagelschmidt Münzerhez vezető útja Harag pontos elgondolásában egy hatalmas
kapuval bereteszelt zárt térben játszódik. Kemény és végletes elvi és politikai küzdelem zajlik Harag játékterében. Kolhaas engedékenysége, hiszékenysége, jámbor ságának kutyakomédiájában az ördögi logika, ámítás, fegyver és vér egyaránt arettenetet és a néző pokoljárását szolgálja. Midőn Héjjá Sándor Kolhaas Mihálya
rádöbben a megcsalatásra és fiacskájáról szóló bensőséges szavakat mondja már,
kiteljesedik Sütő és Harag üzenete hűség, megtartás, forradalmiság dolgában. Képek,
víziók sorozata, ahogyan Harag építkezik; ebben a nyers, durva, kegyetlen történetben micsoda bensőséges fényességgel ragyog fel Kolhaas és Lisbeth szerelme! Héjjá
Sándor és Sebők Klára Énekek éneke szépségében megfogalmazott vallomása mérnem is színházi teljesítmény; túlsugárzik a mindennapok kivételes adományának
körébe: a szerelembe. S talán a rendező legszemélyesebb szemérmes vallomása is.
Egy másik rendkívüli Harag-kép, ahogyan a felkelők rátörnek a mulatozó urakra;,
nem statiszták csörtetése ez, hanem fegyveres, véres rítus, fájdalom, a düh megsemmisítő erejű be- és kiszabadulása. Víziót említettünk Haraggal kapcsolatban, sebben külön elemzendő volna, hogy Mircea Matcaboj színpadterében hogyan él a
világítás erejével; annyi finomsággal kiemel, háttérben tart, drámaiságot erősít, sugalmaz és értelmez. A Hunyadi Andrással közösen rendezett Vidám sirató kapcsán
is részletesen elemezni kéne Harag gondolkodását. S főképpen ehelyütt Szegeden,
hiszen itt is láthattunk egy Vidám sirató-előadást vasárnapozó népiességgel fogalmazva. Harag és Hunyadi Tamás Anna forgó díszletén megemelik a látszólagos
könnyű, bolondos mezőségi történetet. Ekképpen Fügedes Károly áttérésének mélységeés magassága nyílik meg; tánc és ének, mezőségi szokások és a „Nyúlványemberek . . . " vissza-visszatérő strófái színpadi, színházi nyelven is megnyitják Sütő András írásának és gondolkodásának rétegeit. Feltárván azokat az egyetemesebb vonásokat, amik a bolyongó porszemség és a közösségi sorskérdések dolgában összefüggnek a mindennapokban és Sütő András üzenetében. S amint Kolozsvárott, Harag.
Marosvásárhelyen is egyetért színészeivel. A lócsiszárban Héjjá Sándor és Sebők
Klára mellett előadást mentett meg Czikéli László a beteg Vadász Zoltán helyett,
nagy benső hévvel megformálva Nagelschmidtet. A Vidám siratóban, mint egy
filmburleszk nagy clown párosa, úgy komédiázott Lohiszky Loránd Prédikás, Tarr
László Fügedes Károly szerepében, s kiváló színészek villanásnyi szerepeket emeltek emlékezetessé; Mózes Erzsébet Lenkéje mint egy mezőségi Magdó lázadt, szeretett és röpködött a dombok fölött, Ferenczy István Miklósként derűsen maskarázott,.
majd döbbenetes erővel elmondott összefogó gondolatokkal zárta be a komédiát..
Író, rendező, színház kapcsolatát említettük Haraggal kapcsolatban, s ugyanebben a törekvésben jelentős eseményként említhető a szatmári Északi Színház
magyar tagozatának, név szerint Gyöngyösi Gábor és Nyiredi Piros ka munkája,,
közös alkotó gondolkodásban Kocsis István Árva Bethlen Kata című monodrámájának bemutatója. Ezt a teljesítményt méltatva egy korábbi előadásélmény meghatározó; Sepsiszentgyörgyön ugyanis Nyiredi Piroska betegen, teljes rekedtséggel, a
kollokvium és a közönség iránti mérhetetlen tisztelete, alázata eredményeképp vállalta az előadást. Zsúfolt ház és rezzenéstelen figyelem és a végén kirobbanó nagy
taps nemcsak az együttérzés és köszönet jele volt, hanem a Teljesítmény
dicsérete
is. Gyöngyösi látomással idézte meg Bethlen Kata drámáját, számtalan szép beállítást, igazi és feledhetetlen pillanatot idézhetünk. Mindjárt az indítás, ahogyan a
megvilágított fehér függönycsíkok megnyitják a teret; vissza-visszatérő kép, s mögötte Bethlen Kata mint egy kúria nagyasszonya átvonul. Törékeny színésznő Nyiredi Piroska, de ezen a mindenséggé táguló kúrián személyisége monumetánlissá
válik. Győzi a kétórás küzdelmet, győzi a harcot azért az egykor volt nagyasszonyért és mai következetességet és hűséget áhító jobbik énünkért. Szék, kelengyés
láda, gyertyatartó — ennyi a díszlet, a kellék; ezek a tárgyak, amik Kata belső
történetének nyugvópontjait, • nyomatékait, hangsúlyait meghatározzák. Nyiredi Piroska színészi eszközökkel magabiztosan teremt feszültséget, a lánykori játékos
105

•benső és külső hangzástól jut el a magába keményedő fenséges önmegtartó magányig. Gyöngyösi Gáborral nagy színházi munkát végeztek, s a színésznő művészpályáján összegző nagy esemény Árva Bethlen Kata.
Tudott és sokszor emlegetett tény Tompa Miklós hiteles és pontos megjelenítője
Tamási Áron színházának. A Hegyi patak erénye is ez a mértéktartó gondolat és
hangulatteremtő erő, amelyben végletes elvek küzdelmében Király József figurájában az evilági földhöz-sorshoz kötődő magatartás poétikus megfogalmazása teremt
feloldozást. Figurák és helyzetek lélektani hitelességű kidolgozása Tompa Miklós
annyi rendezői erényeinek legfontosabbika. Egy másik visszatérő szerzői kapcsolatában ez sem segíthetett; Szabó Lajos Hűség című darabjáról van szó, amely egy
családi dráma konfliktusában az elmenni-ittmaradni kérdést veti fel. A történet
bonyolításában annyi naivság, esetlegesség van, hogy nem lehet komolyan venni
Szabó Lajos jószándékkal íródott darabját. Akármennyire is valóságos eseményekre
hivatkozik; az élet hozhat oly esetet, hogy az Amerikából hazaérkező ismerős a
szülőfölddel találkozván meghal; színpadon, dramaturgiai fogásként ez már épp az
életet teszi kérdésessé. Konstruáltnak tűnik, s már-már paródiába, fordítja a szerző
komoly, etikai példázatát. Sematikus figurákat kiváló színészek, mint Csorba András, igyekeztek emberi hitellel megrajzolni, átélni. Ironikus, karikaturisztikus színnel világfit alakít Ferenczy Csongor, íróilag népszínműstíl, hatásban túl könnyű és
hálás epizód a részeges Forintos bácsi, akit Gyarmati István nagy rutinnal megcsinál.
Veress Dániel több helyütt köszönettel szól Völgyesi Andrással való alkotókapcsolatáról, aki a korábbi történelmi darabok után a legújabbat, az Örvénybent
is rendezte. Kemény Zsigmond pusztakamarási betegsége-vívódása az alaphelyzet, s
közben megidéződik a forradalmas idő; emberi magatartások, politikai elgondolások
igazát keresi Veress vívódó Kemény bárója, konfliktusát mégsem sikerült drámává
emelni. Esszé közelében marad Veress válasza; mert Veress gondolkodásmódja valójában esszéisztikus. Színpadi szituációkat, hiteles helyzeteket és főképpen jellemeket nem sikerült teremtenie. Az árnyaltság hiánya, hogy némely színész túldimenzionálja szerepét, Zsoldos Árpád például, aki akkor is szenved és kiabál,
amikor csöndesen tűnődnie kellene.
Említettük már, hogy Kós Károly Budai Nagy Antalát hozták Szentgyörgyre a
váradiak. Előadásuk nem sikerült. Nem azért, mert a benső emberi személyes és
politikai drámák erejét nem sikerült megmutatni, de Farkas István stilizáció és a
naturalizmus, történelmi hitel kérdését a színház jelrendszerében sem tudta eredetien megfogalmazni. A jobbágytelek és az apátság díszlete jelzett, de Márton valóságosan dolgozik a kisbaltával, körülötte röpködnek a faforgácsok. Edit Schranz
Kunovits mint vendég-jelmeztervező rossz kosztümökbe öltöztette a színészeket;
mint a Magyar Televízió előadásában: Nagy Antal és a jobbágyok székelyharisnyában — a XV. században! A tájékozatlan gondolhatja így, holott csak a dráma Kós
Károly által illusztrált változatát kellett volna megnézni; egyszerű, matt színű, cirkálom nélküli kosztümöket álmodott színészeire. Miske László nagy formátumú színész, őérte érdemes volt elővenni a darabot, csakhogy rendezői elgondolás h í j á n
magára hagyatkozott. Vendégszereplések is jelzik, hogy a társulat színészi összetételben nem győzi a darab monumentalitását: László Gerő Kolozsvárról, Dengyel Iván
Andor Szatmárról érkezett erősíteni az előadást. A váradiak másik produkciója
igazi élmény: Marin Sorescu: Édesanyánk című monodrámája Bányai Irén interpretálásában. Az előadás Laczó Gusztávot jegyzi rendezőül, valóságban a produkció
egy esztendővel korábban Temesvárott Gaál Ernő elképzelésében született, aki azóta
már Pécsett dolgozik. Bányai Irén és Laczó Gusztáv Temesvárról Nagyváradra
szerződvén vitték magukkal ezt a szép előadást, mint ahogy Virgil Miloia kék leplekből a víz hullámzását stilizáló, szépen megkomponált játéktere is azonos maradt.
A küzdelmeken át is a földhöz, a természethez való ragaszkodás és megtartatás
jellegzetesen sorescui metaforája bomlik ki ebben a színpadi látomássorban. S az
előadás erénye éppen az, amit a Kós Károly-darabbal kapcsolatban hiányoltunk: a
106

költői stilizációt sikerült színpadon megteremteni, s egy komoly és alázatos színészi
munka, Bányai Irén teljesítménye, a kollokvium emlékezetes eseményei sorába
•emelte.
Milyen is volt őseink színháza? — ez a kérdés indította a népi játékok megírására Illyés Gyulát és őreá hivatkozik Tömöry Péter, aki a Síp a tökre című népi
komédiájában a Kocsonya Mihály házasságát, az iskolajátékok és Csokonai komédiáinak világát idézi. Mértékkel és arányérzékkel teszi, noha a történetet foghatta
volna feszesebbre is. Az már egy következő, írói gond, hogy a stílkeret eleven, aktuális gondolati anyagot, drámait is egybefoghatna — ahogyan Illyés a Bolhabált
nemcsak címében, gondolati ívében is módosította Bál a pusztánra. Tömöry rendezőként leleményes és fegyelmezett. Nem spekulál, ízléssel egynemű derűs játékos
hangulatot tart végig. S ebben legfőbb partnere Szélyes Imre, aki álszent és kedélyes, plébános-Boncius folyamatos röpködő mozgással jellemet teremt és a játék
motorja, de Kilyén Ilka szolgálója, Czegő Teréz gazdánéja, Kőfalvi István gazdája
is finom, stílusérzékeny, jókedvű alakítás. Józsa Erika és Horváth Károly folklorisztikus dalai hiteles és derűs hangulatot teremtenek.
Az utolsó futam címmel Horia Lovinescu fiatal sportolók magánéletének és
társadalmi presztízsének kérdéseit vizsgálja meglehetősen konstruált dramaturgiai
elgondolásban és túl könnyen megoldott befejezéssel. A Szentgyörgyi István Színművészeti Intézet fiataljai Kincses Elemér rendezésében helyzet- és jellemgyakorlat
próbájaként készíthették magukat erre az előadásra. Egyik-másik fiatal, főként a
fiúk, még kamaszabbak a szerepeknél is. Az erős adottság Szilágyi Enikőnél bizonyos, nemcsak szép, mozogni tud, érett is, játékos és színes, izgalmas teremtés —
az utóbbi esztendők végzősei között a legtehetségesebbnek mutatkozik. Egyéniséggé,
művésszé érhet.
Huszár Sándornak egy korábbi darabját hozta magával a Székelyudvarhelyi
Népszínház együttese, noha számítottunk jóhírű előadásukra, Tomcsa Sándor Műtétjére is. Jött egy lány — mai történet egy vidékről a gyár világába csöppenő teremtésről. Huszár azokra az etikai-emberi próbákra utal, amik az urbanizációban a
faluról városba kerülő fiatalokra nehezednek. Nem elég mélyen és alaposan megírt
színmű ez, amelyet az se erősített színpadi életében, hogy a színművészeti intézet
fiatal tanára, Kovács Levente, zenével és sok mozgással, amolyan kollektív játékká
igyekezett szervezni. Az alapanyag nem bírta el ezt a több, kívülről szervezett rétegződést. Tudjuk, hogy más előadásokban Kovács Levente ez irányú törekvése sikeres
módszernek bizonyult, ez alkalommal külsődlegesnek és formálisnak tűnt.
Nem irodalmi anyaga, hanem George Teodorescu kitűnő rendezése tette emlékezetes előadássá a bukaresti Állami Zsidó Színház Munkanélküliség — fajra való
tekintet nélkül című produkcióját. A harmincas éveket idézi, családi és nagyobb
társadalmi korrajz összefüggéseit jeleníti meg, s ami igazi színházzá teszi, az a
fegyelmezett társulati összmunka. A zene, a tánc feszes, erős funkciója kiteljesíti a
drámai alapanyagot. Jiddis nyelven hangzik az előadás, miként Bukarestben, Szentgyörgyön is működött tolmácskészülék, amely románra fordítva kíséri a színpadon
elhangzottakat. Kevesen értik a jiddis nyelvet ma már, a több mint százesztendős
múltú intézmény így nyelvi építés dolgában már kevéssé szolgálhat. Mégis igazi
színház, amit produkál — egy értékes szín Románia színházi életében. Utazóknak
és érdeklődőknek emlékezetes előadásokkal elmondhatja: lám, vagyunk és működünk. Mert működhetünk és működtetünk. Hozzá személyenként is kitűnő alkotókkal, akik közül kiemelkedik a szép és kitűnő Tricy Abramovici.
Két nemet előadást láttunk; a szebeni együttes játékát éreztük egységesebbnek
és korszerűbbnek, akik E. Barbu Bukarest külvárosában játszódó Más feleségét ne
kívánd című darabját mutatták be Hans Schusching rendezésében. Nem a darab
értéke, inkább a színészek együttműködése, a rendezés hangulatteremtő ereje sejteti,
jó erők vannak Szebenben. A temesváriak Hans Kehrer Jakab mester és gyermekei
című falusi történettel szerepeltek Margót Gottlinger rendezésében. Sokszálú, meglehetősen epikus, Hauptmann modorában írt történetnek tűnt Hans Kehrer darabja,
107

amit a rendezés olyan felemásságban jelenített meg, mint aminő hibát több magyar
előadással kapcsolatban is felemlítettünk: a naturalizmus és stilizáció átgondolatlan
kevertségében.
Amidőn az Aradi Állami Színház Méhes György darabjának előadásában a
tehetséges színészek munkáját figyeltem, egy nem sokkal korábbi bukaresti vélekedésemben és óhajtásomban erősödtem meg: milyen nagy haszonnal járna a magyar
drámairodalomnak és színjátszásnak az a kölcsönösség, ami főképpen a romániai
magyar színházakban, egyik vonatkozásban természetes gyakorlat. A román d r á m a irodalom műveinek magyarra fordítása és folyamatos műsoron tartása, D. R. Popescu, T. Popovici, P. Everac, H. Lovinescu. és más kitűnőségek vissza-visszatérő
szerzők a magyar színházakban. A kölcsönösség másik vonatkozása is milyen gyümölcsöző volna, ha nemcsak egy-két vígjáték, hanem Sütő András, Deák Tamás,
Kocsis István műveit kitűnő román rendezők és színészek is színpadra állítanák!
Írónak és a magyar színjátszásnak szóló általános érvényű tanulságok mindenki
gyarapodására szolgálnának. S ami a legfontosabb: a nézők, egymás ismeretének
építése igényes gyakorlatban alakulna mindennapi természetes feladattá. Amiként
sok száz és ezer előadás a román drámairodalom szolgálatában a magyar színházak
felbecsülhetetlen értékű munkája a két nép testvéri megismerésének folyamatában.
Egy kordé előtt, írtuk beszámolónk fölé. Igen, mert ama bizonyos Nagy Görög
színházi kordéja előtt együtt és egymás mellett a közös szolgálattal haladnak rorhánok, németek, magyarok, zsidók. Ki-ki a maga színeivel együtt építvén színházi
kultúrát. A sepsiszentgyörgyi kollokvium gyakorlatban szép példaként mutatta fel
ennek a küldetésnek a soha el nem süllyeszthető értékeit és a tanulságokat.
Kollokvium volt Szentgyörgyön, ám a közönség figyelme, érdeklődése fesztivállá tette. Ahogyan Sylvester Lajos írta a Megyei Tükörbe: „Dicsértessenek nézőtérrohamozó barátaink és a bennünket így pártoló segítő szentgyörgyiek." Ez a
figyelem és érdeklődés az időben előretekintve immár igény és számonkérés lészen:
az elkövetkezendő esztendőben, április közeledvén, egyre sűrűbben kérdik m a j d a
szentgyörgyiek: mikor jönnek a vásárhelyiek, itt lesznek-e Szebenből, Temesvárról,
Bukarestből?
ABLONCZY LÁSZLÓ

J.

108

BALOG

TÜNDE

MUNKÁJA

MŰTEREMLÁTOGATÁS

Jámborné
Balog Tündénél

—
—
—
—
—
—

A mű beszéljen, ne alkotója!
Talán úgy, hogy festő vagyok.
Batik és ballada együtt jött.
Vannak témák, amikhez meg kell érni.
Elkeseredtem, amikor láttam, hogy nem hasonlítok
Elégedett vagyok, egészen másnap reggelig.

senkihez.

— Hallom, szakdolgozatot írnak Balog Tündéről.
— Furcsa érzés és kínos. írni könnyebb, mintha rólam írnak. Olyanokat is
kérdeznek, amiről nem szeretek beszélni. Miért csináltam valamit, mit akartam kifejezni vele? A mű beszéljen, ne az alkotója! Ha nem beszél, az már az én bajom,
meg a mű baja.
— Nem értheti mindenki a beszédet.
— A maga módján, a maga szintjén kell, hogy mindenkinek mondjon valamit.
Hogy milyen mélységig jut el valaki, az már más kérdés. Nem biztos, hogy a magot
érti meg, lehet, hogy megmarad a felszínnél. Aki viszont érti, abban a mag kivirágzik. Ezért nehéz szakdolgozat témájának lenni.
— Rossz is?
— Jó is van benne. Egyrészt nagyon megtisztelő dolog. Rákényszerültem, rendszereznem kellett, mit csináltam, meddig jutottam el. Még az is fölmerült bennem,
hova tovább, de erről fogalmam sincs.
— Honnan bukkant elő a batik? Amikor először hallottam róla, akkor kezdett
divatos szakköri m ű f a j lenni.
— Onnan is jött. Itt a városban, de azt hiszem, Csongrád megyében is az én
szakkörömben csináltak először batikot a gyerekek. Akkor kezdtem tanítani, mindent kipróbáltam, amivel a figyelmet le lehetett kötni. A gyerekek csinálták tehát
előbb, én meg sem próbáltam addig. Elolvastam, hogyan kell, megpróbáltam irányítani a munkát, és tessék elképzelni harminc üvöltő gyereket, akik anyák napjára
ajándékot csinálnak. Apró kis térítőkét. Egyszerűek voltak, de sikerültek.
— Ez az a technika, amikor összefogják a vásznat, megkötözik nagy csomókra,
és fazékba mártják?
109

— Nem kötözték. Az is batik, de ők festették, forró paraffinnal, úgy mártották
hideg festékbe az anyagot. Ez a hagyományos batik.
— A gyerekeket mi izgatta ebből?
— Hogy mi lesz belőle.
— És aki hivatásból vagy hitvallásból csinálja?
— Az tudja, mi lesz belőle. Azzal szokták vádolni a batikot, hogy sok az esetlegesség benne, sok a véletlen. Én ezt tagadom.
— Kik vádolják?
— Legyintenek: ja, a batik? Általában nem tekintik komoly műfajnak.
— Kik?
— Nem művészettörténészekre gondolok, inkább a kollégákra.
— Kiállításon hogyan kezelik?
— A dél-alföldire beveszik, az őszi tárlatra nem. De nem biztos, hogy ennek a
batik az oka.
— Hagyományos batikot említett az előbb. Ha új, mi benne a hagyományos?
— A jávai a hagyományos, de az teljesen a díszítőművészet körébe tartozik.
Maga a technika több ezer éves. Megolvasztott, forró méhviasszal festettek f e h é r
anyagra, és bemártották a festékbe. Ott fogta be, ahol nem volt viasz. A technikát,
tekintve tehát hagyományos, amit csinálok, de az enyém nem díszítőművészet.
— Hanem?
— Bizonytalan a helyzetem. A technika iparművészeti, az eredmény képzőművészet.
— Hogyan kell mondanunk? Aki fest, az festő, aki szobrot farag, szobrász.
És aki batikol?
— Attól függ. Tervezőművész, iparművész, festőművész. Én szeretem elhagyni a
címeket a nevem mellől, álljon csak magában a név.
'
— önéletrajzba hogyan írja be?
— Leginkább sehogy. Ha nem kerülhetem el, akkor azt írom, hogy festő vagyok,
de azt, hogy művész, sehogy nem tenném bele. Sok ember van, akinek papírja van
róla, hogy művész, mégsem egészen az. Idővel majd elválik.
— Hány batikost tart számon?
— Úgy tudom, csak én csinálom. Azelőtt táblaképeket festettem, de nem sokra
mentem velük. Senkinek nem kellettek, nem is voltak jók, ez az igazság. El is
határoztam, abbahagyom a festést. Öntudatlan keresgélés következett ezután, azt a
módot kerestem, ahogy ki tudnám magam fejezni. Maradt egy darab anyag a szakkörben, volt egy szabad ecset, húztam rajta néhány vonást, belemártottam a festékbe, lett belőle valami. Időbe telt, amíg rájöttem, ez az, ami nekem való. Ezzel
tudom megcsinálni, amit szeretnék. Elég gyorsan jött. Ügy tudom, 1967-ben próbáltam először, és két év múlva már önálló kiállításom volt, csak batikból. A táblaképen nem jutottam el oda, hogy síkban kell ábrázolnom valamit, itt magától adódott. Azelőtt kötött a látvány, ha meg elszakadtam tőle, zavaros vizekre tévedtem.
— A népdal és a népballada a batikhoz kötődik, vagy azelőtt is vonzódott
hozzá?
— Ballada, népdal? Batik nélkül biztosan nem kerültem volna közel hozzá.
A táblaképeken nyoma sem volt.
— Ha jól emlékszem, abban az időben kezdte művelt köztudatunk ú j r a fölfedezni a népi alkotásokat.
— Benne volt a levegőben, nem vitás.
— ö n honnan hozta? Családi örökség?
— Az én családom? Ha azt mondom, hogy Duna-medencei, talán akkor mondom jól. Őseim között vannak székelyek, makói parasztok, bolgárok, valahová betelepített németek is. A legdöntőbb hatás anyám révén ért, aki erdélyi volt, és apám
anyja közvetítésével, aki viszont makói volt. Mindezek ellenére nem élt családunkban a népdal.
— Tehát nem énekli, csak festi.
110

— Ahogy a nagyanyám beszélt, máig a fülemben van. Nem is a kiejtése, hanem
olyan szavakat használt, amiket ezen a vidéken nem ismernek. Szépen beszélt,
szavai beleragadtak az agyamba. Mégis azt mondom, ha nem énekeltem is, a népdal
annyira elkerülhetetlen volt számomra, mint a batik. Legalább tíz éve festettem,
tele voltam sikertelenséggel.
— Lett a batik, és jött a siker?
— Most már tudom, az iskolából jött a ballada is. Volt egy kedves kolléganőm,
meghalt azóta, ő rendezett egy előadást. A Kőmíves Kelemennét. Megkért, hogy
segítsek. Most is előttem van, ahogy bementem a próbákra, és a kislányok énekel-,
ték a balladát, mindig sírhatnékom támadt, annyira szép volt. Az első batik a bal-,
ladasornak az első tagja lehetne, ha megvolna még. Déva vára volt rajta, háttér
volt az előadáshoz. Hosszú nyélre függesztettük föl, és két gyerek tartotta. Azutáni
megcsináltam a Kőmíves Kelemennét, a Megöltek egy legényt, a Júlia szép leányt,
aztán jöttek szépen, sorba a többiek.
— Könyvből lapozta a balladát?
— Onnan. Vadásztam a népdalszövegekre, balladákra.
— Program maradt a ballada?
— Nem. Megcsináltam egy sort, aztán jött a nagy kérdés: most mi következik?*
A Torreádorsiratók jöttek, később a nyelvemlékek.
— Azok is sorban? Halotti Beszéd, Ómagyar Mária-siralom?
— A Halotti Beszéd megvan, a Mária-siralom még hiányzik. Legalább fél esz-,
tendeig foglalkoztatott, nem lett belőle semmi. Vannak témák, amikhez meg
kell érni.
— Hadd kérjem meg, mondja el szóban, miből áll a Halotti Beszéd a batikon.
— Akkor halt meg az apósom. A képen szereplők egy része élő személy, portré.
Ennyi az egész. A háttérben a Halotti Beszéd szövege, fölnagyítva. A technika meg-,
engedi, lehet törni az anyagot, tele van finom repedésekkel.
— A batik határai? .
— Azt hiszem, mindent meg lehet vele csinálni. Félek is tőle, vigyáznom kell,
nehogy rossz útra tévedjek.
— Mikor veszi észre, hogy téved? Ha egyedül van, nincs közege.
— Legtöbbször utólag. Egy darabig elkeseredtem, amikor kollektív kiállításokon,
láttam, hogy én nem hasonlítok senkihez. Mindenki társakat keres. Később jöttem
csak rá, ez erény is lehet. Nem is magam jöttem rá, mondták.
— Közben kis kitérő: az agyag. Menekülés?
— Ü j lehetőség. Szereztem egy agyaghurkát, elkezdtem gyúrni. A népdalok,
népballadák batiksora tragikus volt, engem is nyomasztott. A későbbi is komor volt,
mind. Az agyagnál? Nagyokat nevettem, amikor csináltam. Kemenceasszonyság,
meg a többi — játék volt!
— Maradt is játék?
— Régen nem csinálom.
— Kovács Margit hatása?
— Biztosan nagy szerepe volt, hogy hozzákezdtem. Nagyon tetszettek a kúpos,
formái. Kúposat akartam én is, de korong nélkül.
— Elmúlt a játékos kedve, azért hagyta abba?
— Az agyaghiány miatt. Makón nincs jó agyag. A játék visszatért a Krúdybatikokon. Története van, hogyan jutottam ide. Serdülőkorom legkedvesebb olvas-,
mánya volt Krúdy, a mag nyilván itt van. Egy hagyatékból kaptam öt törülközőt,
Kornélka néni volt a tulajdonosa. Nem tudom, érzi-e a név zamatáÖ Kornélka
néni! Láttam az emlékkönyvét is, piros plüssbe kötve, rajta nefelejcs. Ez már tiszta
Krúdy. Mind az öt törülközőből batik lett.
— Pedagógus, háziasszony, családanya és festő.
— Megnyugvást ad a munka, de csak rövid ideig. Amikor készen-van, kivasa-.
lom, mert igazi arcát csak vasalás után mutatja meg. Elnézegetem. Akkor elégedettvagyok, egészen másnap reggelig. Előfordul, hogy két napig is. Ha akad valaki, aki-.
111

nek adhatok a véleményére, és azt mondja, hogy jó, akkor biztat egy darabig. Aztán
ez is elmúlik.
— A grafika? Kirándulás vagy komoly szándék?
— Kiegészítő, mint a terrakotta volt. Grafikai profilt kapott a makói művésztelep, mindenféle grafikai eljárásra lehetőség van. Kapva-kaptam az alkalmon, fejest
ugrottam bele. Ahogy a terrakotta hasznát végül is a batiknál láttam, elképzelhető,
hogy a grafika kamata is ide jön.
HORVÁTH DEZSŐ

$&ftt4'ktri
A Magyar írók Szövetsége A hetvenes évek valósága az irodalom, és a
kritika tükrében címmel kétnapos konferenciát rendezett a szegedi József
Attila Tudományegyetemen. Referátumot tartott Szabolcsi Miklós akadémikus és Gáli István író. A tanácskozáson Pozsgay Imre kulturális miniszter
is fölszólalt. A konferencián részt vett
Rátkai Ferenc, az MSZMP KB osztályvezető-helyettese, Tóth Dezső kulturális miniszterhelyettes, Dobozy Imre,

aszóit
az írószövetség elnöke és Garai Gábor, a szövetség főtitkára. A vita
anyaga előreláthatóan lapunk szeptemberi számában jelenik meg.
*

Az ünnepi könyvhétre
hazánkba érkezett szovjet íródelegáció tagjai, Jaan
Kross, Ellen Niit és Vlagyimir
Iljics
Amlinszkij Szegedre is ellátogattak, és
a Somogyi-könyvtárban
találkoztak
az
olvasókkal. A vendégek
szerkesztőségünket is
fölkeresték.

