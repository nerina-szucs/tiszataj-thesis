tiszatáj
IRODALMI. MŰVElűOÉSI ÉS TÁRSADA1ŰMPOUTIKAI FOLYÓIRAT

Főszerkesztő
KAPOSI MÁRTON

Főszerkesztő-helyettes
LENGYEL ANDRÁS

Á szerkesztőbizottság elnöke
TÓTH BÉLA
A szerkesztőbizottság tagjai
Berényi Bogáta, Besenyi Sándor, Borvendég Béla, Csatári Dániel,
Kaposi Márton, Szentpéteri István

A szerkesztőség tagjai
Csatári Dániel, Nikolényi István, Szabó Tibor,
Tóth Béla, Zsoldos Sándor

Tartalom
XLI. ÉVFOLYAM, 12. SZÁM
1987. DECEMBER

Erdélyi cigány népköltészet: Szent karácsony éjszakáján; Arono és Barono (BARI KÁROLY gyűjtései és
fordításai)
VERESS DÁNIEL: A levélíró Zágoni Mikes Kelemen
(Befejező rész)
KÁRPÁTI KAMIL: Noah-noah lexikon (vers)
TAKÁTS GYULA versei: A Minotaurusz kora; Tudása
titkon ehhez nőve
POLNER ZOLTÁN versei: Fekete virággal állsz; Alkonyi őrjárat
HATVANI DÁNIEL versei: Folyóközi nyárban; Fáradni
könnyű
PÉK PÁL versei: Mielőtt; Innen és túl; Útvesztő
TANDORI DEZSŐ versei: Kerítésből, bódéból, útjelekből vonat zötyörög el:; A térgyakorlat; Mely igen hirtelen és árnyalatnyi alkony; „Filozófusnak lenni nemcsak annyit
WEÖRES SÁNDOR: Satöbbi (vers)
KÁROLYI AMY: Idő és hely (vers)
DOBOS MARIANNE: Embereszményeink (Beszélgetés
Károlyi Amyval)
KABDEBÓ LÓRÁNT: Miért indulnak el a szobrok?
(Károlyi Amy újabb verseiről)

3
14
30
32
34
35
38

40
43
43
44
46

, MŰVÉSZET
Kass János hatvanéves

50

TANULMÁNY
LACZKÓ ANDRÁS: Takáts Gyula távlatai
51
KOVALOVSZKY MIKLÓS—LÁNG JÓZSEF: Adyról,
Adyért
59
SZŐKE GYÖRGY: „Talán eltűnök hirtelen..." József
Attila betegségéről és haláláról
64
1

KELET-EURÓPAI TÜKÖR
FŐNÖD ZOLTÁN: Ady és Fábry

74

ÖRÖKSÉG
Szent-Györgyi Albertre
emlékezve
LAMBRECHT MIKLÓS: Szent-Györgyi Albert kutatóegyénisége
83
TÓTH BÉLA: Szent-Györgyi Albert négy tudós visszaemlékezésében (Beszélgetés Straub F. Brúnóval, Guba
Ferenccel, Fodor Gáborral és Marx Györggyel)
97
SZÁLLÁSI ÁRPÁD: Borsos Miklós Szent-Györgyi-érme 114
Híreink
116

ILLUSZTRÁCIÓ
A műmellékleteken: Vinkler László Szent-Györgyi Albert-portréja és Kass János Psalmus Hungaricus-sorozatának darabjai
Borsos Miklós Szállási Árpádhoz írott levelének hasonmása a 115. oldalon

A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 87-3219 — Szegedi Nyomda — Felelős vezető:
Surányi Tibor igazgató.
Szerkesztőség: Szeged, Tanácsköztársaság útja 10. — Táviratcím: Tiszatáj Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a posta hírlapüzleteiben és a Hírlapelőfizetési és Lapellátási Irodánál (HELIR), Budapest V., József nádor tér 1. — 1900,
közvetlenül vagy postautalványon, valamint átutalással a HELIR 215-96-162 pénzforgalmi jelzőszámra. Egyes, szám ára: . 16 Ft. Előfizetési díj negyedévre: 48, fél
évre 96, egy évre 192 forint.
Kéziratot nem őrzünk meg és nem küldünk vissza.
ISSN 0133. 1167
2

ERDÉLYI CIGÁNY NÉPKÖLTÉSZET
Szent karácsony éjszakáján
KÁNTÁLÖÉNEK
Szent karácsony
éjszakáján,
szent karácsony
éjszakáján.
Ómi, ómi, nagy Űristen!

Istállóban két ökröcske,
Istállóban két ökröcske.
Ómi, ómi, nagy Űristen!

Ki bolyong a városkában,
ki bolyong a városkában,
Ómi, ómi, nagy Űristén!

Jön a szülés nagy ideje,
jön a szülés nagy ideje.
Ómi, ómi, nagy Űristen!

Bolyong a szép Szűz Mária,
bolyong a szép Szűz Mária.
Ómi, ómi, nagy Űristen!

Elfogják a fájdalmai,
szenved a szép Szűz Mária.
Ómi, ómi, nagy Űristen!

Szállást keres éjszakára,
szállást keres éjszakára.
Ómi, ómi, nagy Űristen!

Fekszik ő a hideg szalmán,
fekszik ő a hideg szalmán.
Ómi, ómi, nagy Űristen!

Be is tér a nagygazdához,
be is tér a nagygazdához.
Ómi, ómi, nagy Űristen!

Megszülte a kisdedecskét,
megszülte a kisdedecskét.
Ómi, ómi, nagy Űristen!

Gazdag ember nem ad szállást,
gazdag ember nem ad szállást.
Ómi, ómi, nagy Űristen!

Jézus nevet adta neki,
Jézus nevet adta neki.
Ómi, ómi, nagy Űristen!

Szegény emberhez is betér,
szegény emberhez is betér.
Ómi, ómi, nagy Űristen!

Kisdedecske szalmán fekszik,
kisdedecske szalmán fekszik.
Ómi, ómi, nagy Űristen!

Szegény ember befogadja,
szegény
ember.befogadja.
Ómi, ómi, nagy Űristen!

Ott ül egy ezüstrucácska,
ott ül Jézus lábainál.
Ómi, ómi, nagy Űristen!

Odakint az istállóban,
odakint az istállóban.
Ómi, ómi, nagy Űristen!

Istálló előtt a sárkány,
nagy fekete
sárkánykígyó,
ómi, ómi, nagy Űristen!
3

Gyertek, gyertek, jó cigányok,
gyertek, gyertek, jó cigányok!
Ómi, ómi, nagy Úristen!

Szent karácsony
szent karácsony
Ómi, ómi, nagy

éjszakáján,
éjszakáján.
Üristen!

Egyetek csak, jó legények,
igyatok csak, jó cigányok!
Ómi, ómi, nagy Úristen!

Arono és Barono
MESEBALLADA
Eredj, lányom, hozzál vizet,
eredj, lányom, hozzál vizet,
szomjan halok, elpusztulok,
szomjan hálok, elpusztulok!
Hoznék, anyám, de nem lehet,
hoznék, anyám, de nem lehet,
forrás vizét sárkány őrzi,
f orrás vizét sárkány őrzi.
Kérdezd tőle, mit kér érte!
Mit kérsz a hűs forrásvízért?
Liliomszál szép hajadont,
liliomszál szép hajadont!
Hálált nevel a szomjúság.
Miért büntetsz,
sárkánykígyó?
Ezt az átkot tették reám,
ezt az átkot viselnem kell,
holnap, mikor álló dél van,
holnap, mikor álló dél van,
hozzátok a szép hajadont,
hozzátok a szép hajadont!
Két leányod közül, anyám,
sárkánypréda melyik legyen?
Legyen csak a mostoha lány,
liliomszál szép hajadon!
Elindul az árva leány,
elindul az árva leány,
édesanyja sírjához megy,
édesanyja sírjához megy.
Kelj fel, anyám, ne aludjál,
kelj fel, anyám, ne aludjál,
jajszavakkal szólok hozzád,
jajszavakkal szólok hozzád!
Fölfelelek, édes lányom,
fölfelelek föld mélyéből!
Kilenc falucskába menj el,
4

kilenc falucskába menj el,
kérj magadnak kilenc inget,
kérj magadnak kilenc inget!
Kilenc karéj kenyeret
kérj,
kilenc karéj kenyeret kérj,
átalvetődbe tedd mindet,
átalvetődbe tedd mindet!
Holnapi nap fényes délben
rád indul a sárkánykígyó,
hívogasd, ám sose várd be,
csalogassad, csalogassad!
Állj csak meg, te árva leány,
állj csak meg, te árva leány,
hókörte szép
mellecskédet
mutasd nékem, hadd nézzem meg!
Megmutatom
mellecskémet,
vesd le egyik
sárkánybőröd,
levetem egy ingem én is,
levetem egy ingem én is!
Felső ingét földre dobta,
felső ingét földre dobta,
lehullott egy sárkánybőr is,
lehullott egy sárkánybőr is!
És a leány megint hívja,
csalogatja maga után,
egyre messzebb az út hosszán,
egyre messzebb az út hosszán.
Árva leány, mutasd nékem
hókörte szép
mellecskédet!
Bújj ki még egy
sárkánybőrből,
bújj ki még egy
sárkánybőrből,
még egy ingtől válok én is,
még egy ingtől válok én is!
Hívogatja a leányka,
csalogatja egyre
messzebb.

Dobd le mind a kilenc bőröd,
megmutatom
mellecskémet,
kenyérrel is megkínállak,
kenyérrel is megkínállak!
Kilencedik
sárkánybőrből
Barono most előlépett.
Legény, legény, honnan jöttél,
jöttél-e nagy itt termettél?
Jöttem hozzád
átoksúllyal,
jöttem hozzád
átoksúllyal.
Kicsi gyermek mikor voltam,
édesanyám
bosszantottam,
anyám ezért átkot tett rám,
anyám ezért átkot tett rám.
Liliomszál szép hajadon,
átoksúlytól te menthetsz meg,
legyél nekem
feleségem,
legyél nekem feleségem!
Ütjaidat anyámhoz vedd,
útjaidat anyámhoz vedd,
segítségnek szegődj hozzá,
segítségnek szegődj hozzá!
Azt kérjed, hogy ott maradhass,
kicsi kamrácskában alhass,
Barononak
alvóhelyén,
Barononak
alvóhelyén!
Aranyos nap ha elszentül,
szót váltunk majd minden éjjel!
Árva leány útnak ered,
öreg papnét felkeresi.
Szép jó estét, öreganyám,
szép jó estét, öreganyám!
Isten hozott,
vándorleány,
tégedet az Isten hozott,
éppen nem volt kihez szólnom,
éppen nem volt kihez szólnom,
beszéld el, hogy hol jársz erre,
beszéld el, hogy hol jársz erre!
Hosszú nagy utakat járok,
hosszú nagy utakat járok,
ahol engem befogadnak,
ahol engem befogadnak,
kenyeremet
megszolgálom,
kenyeremet
megszolgálom.
Nincsen apám, anyám sincsen,
nincsen apám, anyám sincsen,
árvább vagyok az árvánál,
árvább vagyok az árvánál,
kiskoromtól ez a sorsom,
kiskoromtól ez a sorsom.

Aki nevelt, mostoha volt,
aki nevelt, mostoha volt,
föld színéről eltett volna,
elveszejtett volna, ha tud,
nem engedte a nagy Isten,
nem engedte a nagy Isten!
öreganyám, megkérlek most,
folyamodom
jóságodért,
napkeltéig hadd maradjak,
napkeltéig hadd maradjak,
adjál szállást éjszakára,
adjál szállást éjszakára!
Reggel aztán útra kelek,
reggel aztán útra kelek,
szolgálóhelyet
keresek,
szolgálóhelyet
keresek.
Szolgálnom kell szép ingvállért,
testemre való ruháért,
úti gúnyám lefoszlott már,
úti gúnyám lefoszlott már.
Leányomnak
elvállallak,
leányomnak
elvállallak,
apád is ha megtagadott,
szívéből ha kitaszított!
Bizony ő is megtagadott,
bizony ő is megtagadott,
asszonyt mikor újat hozott,
asszonyt mikor újat hozott!
Vándorbotot kézbe vettem,
meg sem álltam, mindig jöttem,
amíg hozzád el nem értem,
amíg hozzád el nem értem.
Beszegődnék
szolgálatra,
étkemről ha gondoskodnál!
Éppen ilyen szolgát vártam,
ilyen leány után jártam,
legyen valaki
mellettem,
magányom hogy
megoszthassam!
Valamikor két fiam volt,
pajkoskodtak,
bosszantották,
nehéz átkot tettem rájuk,
nehéz átkot tettem rájuk.
Uralmat vett rajtuk a szó,
mindkét fiam odaveszett,
átokszavam de megbántam,
átokszavam de megbántam!
Hallgass ide, öreganyám,
munkám után ne számolj pénzt,
fizetséget nem kérek én,
azt kérem csak, fogadjál bé,
5

azt leérem csak, fogadjál be!
Hadd aludjak kamr ácskádban,
hadd aludjak kamr ácskádban,
nagyobb fiad szobájában,
nagyobb fiad szobájában,
Barorvonak alvóhelyén,
Barononak
alvóhelyén!
Jaj, te leány, mit beszéltél?
Milyen szavakat
ejtettél?
Meghasad a szívem rögtön,
meghasad a szívem rögtön,
fiam nevét
említetted,
fiam nevét
említetted!
Szép szerencséd ő legyen majd,
szép szerencséd ő legyen majd,
menyemnek mondalak mától,
menyemnek mondalak mától!
Akaratod szerint legyen,
akaratod szerint legyen,
kamrácskába
beengedlek,
kamrácskába
beengedlek!
Feltételnek azt szabom csak,
ne cselekedj
butaságot,
szépen tartsd meg
tisztességed,
szépen tartsd meg tisztességed!
Serénykedik nála a lány,
szennyeseit mind kimossa,
házikóját
kimeszeli,
házikóját
kimeszeli,
portáját is rendbe teszi,
portáját is rendbe teszi.
Jóravaló teremtés vagy,
jóravaló teremtés vagy,
nem mehetsz el soha tőlem,
nem mehetsz el soha tőlem!
Második nap éjfélórán
legény fia hazatoppan.
Szólj anyámnak, árva leány,
esedezzél kérő szóval,
nagy átkait vonja vissza,
nagy átkait vonja vissza!
Varázserő így törik meg,
varázserő így törik meg,
Baronon, a nagyobb fián,
harminc éve aki szenved,
harminc éve aki szenved!
Szólanom kell, öreganyám,
szólanom kell, öreganyám,
álmomban a fiad jött el,
álmomban a fiad jött el!
6

Arra kér, hogy
imádkozzál,
vond vissza az ártó szavad,
vond vissza az ártó szavad,
mert az átok nehéz rajta,
mert az átok nehéz rajta!
Három teljes hónapja már,
három teljes hónapja már,
hazajár az ifjú legény,
éjszakáit otthon tölti.
Ártó szavát
édesanyja
oltár előtt
visszavonta,
arra kérte a nagy Istent,
törje meg a nehéz átkot.
Három napnak
elteltével
varázserő megszűnt volna,
öreg papné mit figyelt meg,
mit vett észre a leányon?
Áldott állapotot visel,
áldott állapotot visel.
Állj elémbe
kurvafajzat,
állj elémbe,
kurvafajzat!
Ki járt hozzád
éjszakánként,
kivel adtad össze magad?
Mert a fiam nem lehetett,
mert a fiam nem lehetett!
Ha a nevét nem mondod meg,
éles karddal fejed veszem,
madárijesztőre
tűzöm,
madárijesztőre
tűzöm!
így teszek, ha ki nem vallod,
állapotos kitől lettél!
Kivallom én, öreganyám,
holnap este kivallom majd!
Megijedt az árva leány,
megijedt az árva leány:
kedvesének mi lesz sorsa,
mi lesz, hogyha elárulja,
gyászfekete rossz hatalmak
föloldják vagy láncra verik?
Többé talán sohasem jön,
többé talán sohasem jön!
Fényes délben fogta magát,
fényes délben fogta magát,
kisétált a temetőbe,
ének erejét próbálni,
édesanyját
feldalolni,
énekszóval
felkérdezni:
mit tegyen most, mihez
kezdjen,
mit tegyen most, mihez
kezdjen,
kedves párját
kivallja-e,

kedves párját
kivallja-e?
Ha kivallja,
elveszejti,
átok súlya rajta marad!
Énekszókat
kezdegette,
mikor magát
észrevette:
idegen sír mellé tévedt,
idegen sír mellé tévedt.
Kedvesének fivére volt,
kinek sírjánál megállott.
Azt hittem, itt anyám nyugszik,
fejfa alatt anyám f ekszik!
Bárki vagy is, légy szerencsés,
bárki vagy is, légy szerencsés,
szólj hozzám a föld mélyéből,
hétrétegű
mélységéből!
Ha asszony vagy, anyám legyél,
ha asszony vagy, anyám legyél,
ha ifjú vagy, bátyám legyél,
ha ifjú vagy, bátyám legyél,
ha leány vagy, néném legyél,
ha leány vagy, néném legyél!
Bizony mondom, ifjú vagyok,
bizony mondom, ifjú vagyok,
fivére a kedvesednek,
fivére a kedvesednek!
Eredj haza vallomásra,
mindent mondj el az anyánknak,
mondd el, hogy a fiától van,
szíved alatt akit hordol!
Megtörik a nehéz átok,
nagyobb fia megszabadul,
holnap talán végleg megjön,
visszatérek én is egyszer.
De most menjél, ne félj semmit,
de most menjél, ne félj semmit!
Árva leány vette magát,
vén papnéhoz haza indult.
Hol voltál, te kurvafajzat,
hol voltál, te kurvafajzat?
Temetőben
sétálgattam,
temetőben
sétálgattam!
Megteszed-e
vallomásod,
megteszed-e
vallomásod,
ki járt hozzád
éjszakánként,
állapotos kitől lettél?
Vallok neked, öreganyám,
vallok neked, öreganyám,
kíméld meg az életemet,
kíméld meg az életemet!
Elárulom,
megmutatom,

elárulom,
megmutatom,
éjjel tizenkét órakor,
éjjel tizenkét órakor!
Szemeiddel
megláthatod,
szemeiddel
megláthatod,
ki az, kivel
játszadoztam,
ki az, kivel
játszadoztam!
Ma éjjel, ha nem adod ki,
éles karddal fejed veszem!
Ne oltsd ki az életemet,
ne oltsd ki az életemet,
úgy lesz minden, ahogy mondom,
úgy lesz minden, ahogy mondom!
Elérkezett
éjfélóra,
elérkezett
éjfélóra,
éjfélórán a legény is
hazatoppant a leányhoz.
Hozzá feküdt,
szeretgette,
hozzá feküdt,
szeretgette,
arany díszes
nyoszolyában,
aranydíszes
nyoszolyában.
Szerelmesen
játszadoztak,
megpihentek,
szunnyadoztak,
álom nyomta el a legényt,
elaludt a leány mellett.
De előtte szóval szólott,
de előtte szóval szólott.
Ne árulj el az anyámnak,
ne gyűjtsél rám több bajokat,
anyámnak ha megmutatol,
mindörökre el kell mennem!
Nem hitte meg beszédeit,
nem hitte meg beszédeit,
vén anyósát
felköltötte,
vén anyósát
felköltötte.
Ébredj, ébredj, öreganyám,
ébredj, ébredj, öreganyám,
nézd meg, kivel
játszadoztam,
nézd meg, kivel
játszadoztam!
Bizony hogy a te fiaddal,
bizony hogy a te fiaddal!
Légy szerencsés, kedves menyem,
légy szerencsés, kedves menyem,
igaz neked minden szavad,
igaz neked minden szavad!
Alvó fiát megcsókolta,
alvó fiát megcsókolta.
Bocsássa meg a nagy Isten,
bocsássa meg átkaimat,
nem én, csak a dühöm szólott,
7

nem én, csak a dühöm szólott,
mikor ártó szókat mondtam,
mikor ártó szókat mondtam!
Naptámadtán
fölébredtek,
naptámadtán
fölébredtek.
Van-e jóság a szívedben,
miért sújtasz,
édesanyám?
Átkozások alá vettél,
olyan átok kötést tettél:
árva leány, szegény leány,
liliomszál szép hajadon,
ő az, aki feloldozhat,
ő az, aki feloldozhat,
de csak úgy, ha kedvesem lesz,
de csak úgy, ha kedvesem lesz!
Én küldtem őt hajlékodba,
én küldtem őt hajlékodba.
Miért fogtad vallatóra,
miért fogtad vallatóra?
Hogyha békén hagytad volna,
nem kellene útra kelnem,
nem kellene útra kelnem,
világgá se kéne mennem!
Kérdezgetted,
megvallattad,
nevemet is kifaggattad,
megváltani nem tudott így,
rossz hatalmak megint várnak!
Hírem többé nem halljátok,
hírem többé nem halljátok!
Messzeségnek
nekiindult,
messzeségnek
nekiindult.
Anyja is sírt, kedvese is,
anyja is sírt, kedvese is,
szemük könnyet könnyre
ejtett,
szemük könnyet könnyre
ejtett.
Verte volna meg az Isten
jó anyámat, mikor megszült,
mert ha engem nem szült volna,
mert ha engem nem szült volna,
bánatot sem tudtam volna,
bánatot sem tudtam volna!
Kedvesem ha világgá ment,
elindulok
felkeresni,
kerek földet
átkutatom,
talán egyszer reá lelek!
Ütra kelt a leány nyomban,
útra kelt a leány nyomban.
Ment ő nappal, ment ő éjjel,
ragyogásban,
sötétségben,
Nagyszombathoz
elérkezett,
8

Nagyszombathoz
elérkezett.
Szép jó estét, Szombat anyó,
szép jó estét, Szombat anyó!
Adjon Isten,
vándorleány,
adjon Isten,
vándorleány!
Hol jársz erre, hová tartasz,
hol jársz erre, hová tartasz,
kiért, miért fáradozol,
kiért, miért fáradozol?
Elbeszélem,
öreganyám,
elbeszélem,
öreganyám:
keresem a kedvesemet,
keresem a kedvesemet,
ártó szavak
elragadták,
ahol ő van, oda megyek!
Hosszú utak visznek oda,
hosszú utak visznek oda!
/ Ne is pihenj, tovább indülj,
szent nénémhez,
Vasárnaphoz,
ő majd mindent elmond néked,
ő majd mindent elmond néked!
Fölkerekedett a leány,
Vasárnapot
megkereste.
Szent Vasárnap, légy
szerencsés,
szent Vasárnap, légy
szerencsés!
Légy szerencsés te is, leány,
légy szerencsés te is, leány!
Hol jársz erre, miért jöttél,
hol jársz erre, miért jöttél?
Keresem a kedvesemet,
keresem a kedvesemet!
Megmondom, hogy hol találod,
megmondom, hogy hol találod!
Le van zárva
pincemélyre,
le van zárva
pincemélyre,
csúszómászó férgek közé,
csúszómászó férgek közé.
Átok akin rajta maradt,
átok akin rajta maradt,
átok akin félig tört meg,
átok akin félig tört meg,
oda van az mind bezárva,
oda van az mind bezárva,
boszorkánynak
pincéjébe,
pincéjének
sötétjébe.
Hogyan jutok
kedvesemhez,
hogyan jutok
kedvesemhez?
- Eljutsz hozzá, ne félj semmit,
eljutsz hozzá, ne félj semmit!
Mielőtt még tovább
mennél,

kerülj beljebb, légy vendégem,
biztos sokat
nélkülöztél,
asztalomhoz, gyere, ülj le!
Egy-két falást egyél vélem,
egy-két falást egyél vélem,
éhen halsz a hosszú úton,
éhen halsz a hosszú úton!
Nekiül, de enni nem tud,
nekiül, de enni nem tüd,
alig nyel le pár falatot,
alig nyel le pár falatot.
Megköszönöm, szent Vasárnap,
megköszönöm, szent Vasárnap,
amit ettem, elég nékem,
amit ettem, elég nékem,
kedvesemig bírom véle,
kedvesemig bírom véle!
Megnézem, hogy él-e, hal-e,
megnézem, hogy él-e, hal-e!
Indult gyorsan, sietve ment,
indult gyorsan, sietve ment,
nagy faluba vitt az útja,
nagy faluba vitt az útja.
Mikor oda elérkezett,
mikor oda elérkezett,
vén boszorkány nem volt otthon,
vén boszorkány nem volt otthon.
Ajtószárnyát
megnyitotta,
ajtószárnyát
megnyitotta.
Bent a házban, hová lépett,
bent a házban, hová lépett,
övkötésig ért a mocsok,
övkötésig ért a mocsok.
Seprűt fogott,
kiseperte,
seprűt fogott,
kiseperte,
edényeket vízbe tette,
mosogálta,
törölgette,
szennyes ruhákat is fogta,
azokat is mind kimosta.
Mikor mindent
elvégezett,
megbúvóhelyet
keresett,
ágya alá elrejtezett,
ágya alá elrejtezett.
Vén boszorkány haza zúdult,
vén boszorkány haza zúdult,
majdnem leült, úgy elképedt,
majdnem leült, úgy elképedt.
Jaj, nagy Isten, mit kell látnom,
jaj, nagy Isten, mit kell látnom!
Amióta anyám megszült,

amióta anyám megszült,
házam földjét nem söpörtem,
házam földjét nem söpörtem,
ruháimat sose mostam,
ruháimat sose mostam!
Edényeim tisztán várnak,
edényeim tisztán várnak,
házam földje
fölseperve,
házam földje fölseperve!
Ki járt nálam., ki tett rendet,
ki járt nálam, ki tett rendet?
Munkájáért
megfizetném,
munkájáért
megfizetném!
Bújjon elő, ha még itt van,
rejtekéből jöjjön elő,
jöjjön elő, nem ölöm meg,
jöjjön elő, nem ölöm meg!
Előbújok,
öreganyám,
előbújok,
öreganyám,
szerencsétlen leány vagyok,
szerencsétlen leány vagyok.
Gyermekem lesz nemsokára,
gyermekem lesz nemsokára,
apátlanul születik majd,
apátlanul születik majd!
Nem baj, lányom, sose bánkódj,
nem baj, lányom, sose bánkódj,,
gyermekednek lesz majd apja,
gyermekednek lesz majd apja!
Jótettedet
meghálálom,
jótettedet
meghálálom,
fizetségül kérj akármit,
fizetségül kérj akármit!
Két véka pénz elég lesz-e,
két véka pénz színaranyból?
Ha kevesled, többet is kapsz,
ha kevesled, többet is kapsz!
Szerencsédre váljon minden,
szerencsédre váljon minden!
Amit kívánsz,
teljesítem,
amit kívánsz,
teljesítem!
Mondjam-e, hisz úgyis tudod,
mondjam-e, hisz úgyis tudod,
nálad van az ért kedvesem,
nálad van az én kedvesem,
életére börtönt szabtál,
sötétséget
határoztál!
Miért nem mást kívánsz tőlem?
Fizetek még inkább neked!
Arra kérlek, őt add vissza,
9*

arra kérlek, őt add vissza,
gyermekem lesz nemsokára,
— ki visel majd gondot reánk?
Nincsen apám, anyám sincsen,
nincsen apám, anyám sincsen,
kedvesemet hagyd meg nékem,
kedvesemet hagyd meg nékem!
Gyere vélem, árva leány,
gyere vélem, árva leány,
ötszáz rabom
megmutatom,
ötszáz rabom
megmutatom!
Kedvesed, ha fölismered,
kedvesed, ha fölismered,
tiéd lehet, elviheted,
tiéd lehet, elviheted!
Semmit nem tudok felőle,
azt se tudom, él-e, hal-e!
Alászállnak
sötétségbe,
pincebörtön
legmélyébe.
Pincemélyben ötszáz rabok,
pincemélyben ötszáz rabok,
síró hangon kiáltoznak,
síró hangon kiáltoznak,
kedvese már szólni sem bír,
kedvese már szólni sem bír.
Nyújtják könyörgő
kezüket,
nyújtják könyörgő
kezüket,
kedvese már nem is mozdul,
kedvese már nem is mozdul.
Egész teste elsorvadt már,
egész teste elsorvadt már.
Vén boszorkány szóval kérdi:
Melyikért jöttél el hozzám?
Reá lelek mindjárt, úrnőm,
várj egy kicsit, reá lelek!
Amott van az én kedvesem,
amott az a nagyon beteg,
aki nem tud beszélni sem,
aki nem tud beszélni sem,
kinek teste elsorvadt már,
kinek teste elsorvadt már!
Odamegy az árva leány,
odamegy a kedveséhez,
kedvese már talpig hervadt,
összesorvadt öt kilóra.
Kötényébe
beletette,
kötényében ölbe vette.
Jaj, te bolond, minek már ez,
se nem élő, se nem halott!
Ugyan mihez kezdesz véle,
10

ugyan mihez kezdesz véle?
D e ő fogta,
hazavitte,
de ő fogta,
hazavitte,
fehér ágyba
lefektette,
fehér ágyba
lefektette.
Mielőtt még hazaindult,
tanácsszókat szólt a vénség :
Gyűjtsél avas
embercsontot,
gyűjtsél avas ember csontot,
régi halottak
csontjait,
régi halottak
csontjait,
két álló nap főzzed őket,
két álló nap főzzed őket!
Csontok levét itasd véle,
csontok levét itasd véle!
Varázsfőzetet ha issza,
egészet ha elfogyasztja,
kedves párod fölépül majd,
kedves párod fölépül majd!
Tanácsait
megfogadta,
tanácsait
megfogadta,
holtak csontjait
gyűjtötte,
két álló nap főzögette,
varázsfőzetet
készített,
kedvesével
megitatta.
Alig ivott, magához tért,
álig ivott, magához tért,
erőre kelt,
lábadozott,
erőre kelt,
lábadozott.
Ezalatt az idő alatt,
ezalatt az idő alatt,
megszületett
fiacskája,
megszületett
fiacskája,
öreg papné
örvendezett,
öreg papné
örvendezett.
Barono is felgyógyult
már,
egészségét
visszanyerte.
Egyszer éjjel álmot látott,
álmában az öccsét látta,
Aronot, a
testvéröccsét,
Aronot, a
testvéröccsét.
Üzenettel fordult hozzá,
üzenettel fordult hozzá:
Azt üzenem, jó testvérem,
azt üzenem, jó testvérem,
anyácskánknak azt üzenem,
anyácskánknak azt üzenem,
esedezzen Isten előtt,
átok alól oldozzon fel!
Béklyó még a szava rajtam,

ártó erő félig tört meg!
Anyácskánkat
emlékeztesd,
anyácskánkat
emlékeztesd:
hét híjával negyven éve,
hét híjával negyven éve,
átkával hogy
eltemetett,
átkával hogy
eltemetett,
lent vagyok a föld mélyében,
hétrétegű
mélységében!
Esedezzen kérő szóval,
esedezzen kérő szóval,
oltár előtt térdre essen,
keljen nagy
engesztelésre!
Átokszavát vonja vissza,
citokszavát vonja vissza,,
visszatérek én is akkor
kilenc napnak
elteltével!
Akkor állíts lakodalmat,
akkor fogadjatok
hitet,
ha majd én is otthon leszek,
ha majáén is otthon leszek!
Fiadnak is nevet adunk,
szent keresztvíz alá tartjuk,
legyen neki szerencséje,
legyen neki szerencséje!
Segítsél, hogy
visszatérjek,
segítsél, hogy
visszatérjek!
Szép jó reggelt,
édesanyám,
szép jó reggelt,
édesanyám!
Légy szerencsés, kedves fiam,
légy szerencsés, kedves fiam!
Figyelj most rám, édesanyám,
lenne hozzád egy-két szavam,
mondanám, hogy mire kérlek,
mondanám, hogy mire kérlek!
Álmodtam a fivéremmel,
álmodtam a fivéremmel,
vedd le átkod őróla is,
vedd le átkod őróla is!
Borulj le az oltár elé,
Aronoért
imádkozzál,
oldozza föl a nagy Isten,
oldozza föl a nagy Isten!
Hiszen dühödben
szólottál,
mikor ártó szókat mondtál.
Kilencszer is arra kérlek,
kilencszer is arra kérlek,
könyörülj meg
gyermekeden,
könyörülj meg
gyermekeden!
Bocsásson meg a nagy Isten,

bocsásson meg a nagy Isten,
szabaduljon meg a fiam,
szabaduljon meg a fiam,
Arono, a másodszülött,
Arono, a másodszülött,
ahogy Barono fiam is,
ahogy Barono fiamis!
Szentéletű pap volt apjuk,
szentéletű pap volt apjuk,
ő is sokat imádkozott,
ő is sokat imádkozott.
Kilenc hosszú nap múltával,
kilenc hosszú nap múltával,
betoppant a kisebb fiú,
betoppant a kisebb fiú.
Köszöntelek, kedves testvér,
köszöntelek, kedves testvér,
tégedet is, szép sógornőm!
tégedet is, szép sógornőm,
Légy szerencsés, vén anyácskám,
köszöntésem fogadd te is!
Megsajnálta a nagy Isten,
megsajnálta a nagy Isten,
anyja, átkát feloldozta,
anyja átkát feloldozta.
Ha megadta a szerencse,
ha megadta a szerencse,
hogy mégegyszer
találkozzunk,
hogy mégegyszer
találkozzunk,
arról döntsünk, édes bátyám,
arról döntsünk, édes bátyám,
kit illet a feleséged,
kit illet a feleséged!
Engemet is ő mentett meg,
engemet is ő mentett meg!
Téged is ha ő mentett meg,
téged ishaő mentett meg,
nem vetekszem, legyen tiéd,
nem vetekszem, legyen tiéd!
De nekem egy fiút szült már,
de nekem egy fiút szült már,
s életemért kétszer harcolt,
halál elől kétszer vett el!
Ha ez így volt, édes bátyám,
légy szerencsés
asszonyoddal,
fiacskád is legyen boldog,
fiacskád is legyen boldog!
Anyám, anyám, elátkoztál,
fekete sorssal sújtottál,
megszabadított az Isten,

menyed értünk vezeklést járt!
Nagy lakodalmat
állítsunk,
nagy lakodalmat
állítsunk!
Elkezdték a lakodalmat,
elkezdték a lakodalmat,
lagzi után keresztelőt,
lagzi után keresztelőt.
Ettek-ittak,
mulatoztak,
ettek-itták,
mulatoztak,
két évig csak vigadoztak,
két évig csak vigadoztak,
vigadoztak, táncot jártak,
vigadoztak, táncot jártak.
Bátyám, te már párra leltél,
van már asszony feleséged,
bölcsőbeli fiacskád is,
bölcsőbeli fiacskád is!
Bizony én is megnősülnék,
magam mellé asszonyt
vennék,
neked már van, liliomszép,
legyen hozzá szép szerencséd!
Gyere vélem, jó testvérem,
gyere vélem, jó testvérem,
hozzunk nekem feleséget,
hozzunk nekem feleséget!
Babahalma falujában,
Babahalma falujában
él egy vén csúrári cigány,
él egy vén csúrári cigány.
Vénséges vén Jankócskánák,
vénséges vén Jankócskának
van egy lánya, szép Brájíca,
van egy lánya, szép Brájíca.
Vénséges vén Jankócskának,
vénséges vén Jankócskának
van egy lánya, szép Brájíca,
van egy lánya, szép Brájíca.
őt szeretném
feleségnek,
őt szeretném
feleségnek!
Ideje, hogy asszonyt hozzák,
ideje, hogy asszonyt hozzák,
hadd legyen már életpárom,
hadd legyen már életpárom!
Eredj, testvér,
készülődjél,
eredj, testvér,
készülődjél,
lovainkat szerszámozd fel,
lovainkat szerszámozd fél!
Szászrégeni szekér elé,
szászrégeni szekér elé, fogd be őket, induljunk el,
12

fogd be őket, induljunk el!
Legyünk hamar
Babahálmán,
legyünk hamar Babahálmán,
hajtsunk el a vén Jankóhoz,
hajtsunk el a vén Jankóhoz!
Amikor ők odaérnek,
illendően elé lépnek.
Légy szerencsés, vén Jankócska,
légy szerencsés, vén Jankócska!
Szálljon rátok is szerencse,
szálljon rátok is szerencse!
Mondjátok el, hol jártok itt,
miért jöttetek
házamba?
Eljöttünk mi kéretőbe,
eljöttünk mi kéretőbe,
házasodna jó fivérem,
f ivérem, ki mellettem áll,
add hozzá a leányodat,
add hozzá a leányodat!
Kérésetek öröm nékem,
családomnak nagy
tisztesség,,
kincses kelyhet
birtokoltok,
kincses kelyhet
birtokoltok,
jó fajtából valók
vagytok,
jófajtából válók
vagytok!
Komám is volt az apátok,
komám is volt az apátok,
keresztelni engem hívott,
keresztelni engem hívott!
Leánykámat máris adnám,
vihetnétek, egy a baj csak,
nincsen mátkái ruhája,
nincsen mátkái ruhája!
Nagyobb bajunk sose legyen>
nagyobb bajunk sose legyen!
Szabattak rá mátkaruhát,
szabatták rá mátkarühát.
Mikor díszbe
öltöztették,
mikor díszbe
öltöztették,
királyi leánynak
vélték,
királyi leánynak
vélték.
Szép szerencsét hozzon nekünk,
szép szerencsét hozzon nekünk
ékességes kicsi menyünk,
ékességes kicsi menyünk!
Isten veled, jó apósom,
elmegyünk, mert anyám is vár,
anyám otthon nagyon készül,
kisebb menye látására,
kisebb menye látására!

Lányos háztól elbúcsúztak,
enni-inni sokat hagytak,
vígan
fölszedelőzködtek,
dallal útra kerekedtek.
Mikor szépen hazaértek,
mikor szépen hazaértek,
összegyűlt az egész falu,
tódult a sok menyegzős nép.
Legyetek mind
szerencsések,
legyen szerencsés a mátka!
Ez a leány azt érdemli,
lakodálma ünnep legyen!
Ékes menyecskét
hoztatok,
ékes menyecskét
hoztatok!
Két álló nap
ettek-ittak,
két álló nap
ettek-ittak,
lakomáztak, táncot jártak,
lakomázták, táncot jártak.
Második nap mit nem látnak:
házuk felé tart az após
vastag, régi, rossz bundában,
vastag, régi, rossz bundában,
ormótlan nagy
bőrbocskorban,
ormótlan nagy bőrbocskorban!
Messziről már
észrevették,
messziről már
észrevették.
Eredj, testvér, menj elébe,
szégyen, ha így ideállít,
vigyél apánk ruháiból,
öltse azokat magára!
Arono már iramodik,
Arono már iramodik
édesapja
ruhájával,
édesapja ruhájával.
Falun kívül reá adja,
falun kívül reá adja.
Jaj, vejecském, mit adsz reám,
miket cselekedel vélem?
Ne haragudj, kedves após,
ne haragudj, kedves após,
mifelénk már más a divat,
mifelénk már más a divat!
Akármilyen szegény ember,
akármilyen szegény ember,
szőrös testét nem mutatja,

szőrös testét nem mutatja!
Megevett volna a szégyen,
megevett volna a szégyen,
rongyosan ha beállítasz,
rongyosan ha beállítasz!
Üj ruhákba
öltöztette,
új ruhákba
öltöztette,
vendégei közé vitte,
vendégei közé vitte.
Legyetek mind szerencsések,
szép szerencsét,
embertársak!
Légy szerencsés te is, vejem,
légy szerencsés, te is, vejem!
Hozott Isten, vén Jankócska,
hozott Isten, vén Jankócska!
Jó helyre adtad a leányt,
jó helyre adtad a leányt,
leányodat, szép Brájícát,
leányodat, szép Brájícát!
Szép szerencsém legyen véle,
szép szerencsém legyen véle!
Hosszú, boldog életsorsa,
hosszú, boldog életsorsa,
az legyen az ifjú párnak,
az legyen az ifjú párnak!
Kilenc évig
ettek-ittak,
kilenc évig
ettek-ittak,
szüntelen csak mulatoztak,
szüntelen csak mulatoztak.
Véget ért a lagzi egyszer,
véget ért a lagzi egyszer,
Arono is családos lett,
kicsinyei jöttek sorban.
Sokasodtak mind a ketten,
sokasodtak mind a ketten.
Meghalt a vén öreg papné,
meghalt a vén öreg papné,
elsiratták,
eltemették,
elsiratták,
eltemették
fiai és szép menyei,
fiai és szép menyei.
Ők pedig még tovább éltek,
ők pedig még tovább éltek,
éltek, amíg meg nem haltak,
éltek, amíg meg nem haltak.
BARI KÁROLY gyűjtései és fordításai

VERESS DÁNIEL

A levélíró Zágoni Mikes Kelemen
(Befejező

rész)

Irodalomtörténeti értékelés szerint Zágoni Mikes Kelemen a késő barokkból kialakult rokokó széppróza, egyetlen kortársa által felül nem múlt művelője. Az övéhez mérhető minőségű elbeszélő és leíró prózát, a XIX. század derekáig magyar nyelven nem írt senki. Ugyanakkor a XVIII. század első felében létrejött művet, írójának szemléletmódja a kora felvilágosodás eszmekörén
belül helyezteti el.
Ez a kétoldali besorolás az irodalomtörténetekben evidencia igényű, bármely irodalmi korszakolás, osztályozás és rendszerezés többértelműségével és
viszonylagosságával. Minden irodalmi mű meghatározó történelmi feltételek és
korviszonyok között keletkezett, azonban ez nem jelenti szükségképpeni egybeesését az irodalmi korszakkal, ugyanis az alkotás, lévén sajátos művészi immanencia, távolról sincs magától értetődő közvetlen kapcsolatban a kor — gyakran csak utólag felismert — lényegével. Mindez természetes, hiszen a műalkotás, a maga személyes voltában, egyéni szemlélet, műveltség, alkotó módszer,
ízlés és természetesen tehetségalkat egyedül való összetettségének eredménye.
Egyoldalúsításhoz, sőt csonkításhoz vezetne, ha épp egy magányos mű kapcsán
egyértelműen homogén, azonos tipológiai jegyekkel kifejezhető s ily módon
lemerevített irodalmi periódusban gondolkoznánk. Egy irodalmi korszak végsősoron nem annyira időszakaszokat jelöl, hanem alkotásokat, műveket tömbösít, s ezeken keresztül gondolkodásmódot, szellemiséget. Azt a bizonyos korszellemet, mely tömöríti az indítékokat, rokonitja a célokat, egységesíteni igyekszik a kifejezési formákat és eszközöket. Valójában az utókor előtt szélesül és
szervesül tablóvá mindaz, ami a maga idejében csak művek szétszórt és esetlegesnek tűnő halmazata volt.
Igazoljuk, Mikes érdekében és vonatkozásában, állításainkat az említett
két kulcsfogalom, a rokokó és a kora felvilágosodás körüljárásával.
A rokokó a belsőépítészet és az iparművészeti ornamentika fogalomtárából került át a képzőművészetbe, majd stílusirányzatot jelölve a szépirodalomba. Az irodalomban azt a késő barokkból kinőtt stílusirányzatot jelenti, mely
alapvetően módosította, majd szét is bomlasztotta a barokkot.
A barokk, a mag lázas, vad, szinte gigantikusán felfokozott vízióival, hevességével és szenvedélyességével, óriási és súlyos tömegeivel a királyok és az
udvar művészete volt, és nem kis mértékben az uralkodói reprezentáció és propaganda tökéllyel kivitelezett színpada, háttere. A rokokó viszont mint intim,
társasági művészet alakult ki, a francia nemesség és nagypolgárság érzelemvilágát, életérzését, ízlését fejezve ki könnyedségével, elegáns lendületével, természethűségével. (Stílusjegyeinek eredeti és nem későbbi, túlérett és mesterkélt változataira gondolunk.) Az alapmodellről írta Arnold Hauser: ,,A rokokó
a reneszánsszal kezdődő fejlődés utolsó fázisa és betetőződése; azt a dinamikus, liberális, felszabadító elvet, amellyel a fejlődés kezdődött, és amelynek a
maradiság, a kötöttség és a szabályok elvével szemben mindig újra fel kellett
vennie a harcot, diadalra viszi. Csak a rokokóval teljesedik be végleg a rene14

szánsz művészeti törekvése; a rokokóval éri el a dolgok ábrázolása azt a szabatosságot és folyékonyságot, amelyet az újkori naturalizmus tűzött maga
e l é . . . Csak akkor ítéljük meg helyesen a természetét, ha az udvari barokk
és polgári preromantika közötti láncszemnek tekintjük. A rokokó epikureizmusa, szenzualizmusa, esztetizmusa — a barokk reprezentáció és a romantikus
érzelmesség között középütt foglal helyet."
A rokokó Európában sokfele elterjedt, a magyar fő- és köznemesség körében Bécs közvetítésével eresztett gyökeret. A franciától oly különböző keletközép-európai világban — módosulva, áthasonulva — lassan elvesztette eredetileg nyomatékosan arisztokratikus tartalmait, és a polgárosodás műveltségelemévé vált, a laicizálódás és a természetes emberi, lelki reakciók kifejezőjévé.
A rokokó a fanatizmusmentes értelem világossága fele vezetett, a kor embere
ugyanis az élet értelmét az ésszerű boldogság útjának keresésében vélte megtalálni. Mondjuk ki a leegyszerűsített végkövetkeztetést: a rokokó, a barokkhoz
viszonyítva, játékos volt és gyermeteg, könnyű és édes, a szelíd erkölcs és az;
életet szabályozó emberi értelem felmagasztalása. Ezen a ponton már egyértelműen Mikesről is beszélünk, őt is jellemezzük: a Leveleskönyv — alapjában
véve — gondolati és hangulati rétegeivel a rokokóba illeszthető.
A Mikes művéhez kapcsolt kora felvilágosodással sem könnyű a helyzetünk. A felvilágosodás történelmileg létrejött eszmei mozgalom, egyetemessé
tágult ideológia volt, mely ugyan átfogóbb, mint a kor erkölcsi-tartalmi és
művészeti irányzatai, azonban sem társadalmilag, sem elméleti alapvetésként
nem alkotott szigorúan körülhatárolható, illetve egységesnek nevezhető bölcseleti rendszerezést. Legalábbis olyant nem, amelyből egyetlen egy eszmeváltozat
kristályosodott volna ki, s amely egyetlen érvényes útként vezethetett volna a.
tizennyolcadik századból a tizenkilencedikbe.
A felvilágosodás az észt igyekezett piedesztálra emelni, ám változataiban
hol a gyakorlati forradalmi cselekvés eszmei előkészítőjévé vált, hol éppenséggel a forradalmi cselekvés elvetésének ideológiájává. Az európai felvilágosodás mai elemzői, vizsgálódásaikban épp a rációban kiéleződő feszültségek és
negativitások fontos mozzanatára helyezik magyarázataikban a hangsúlyt.
A harc tartalma, célja, eszköztára sokrétű, tartalmaiban távolról sem egyértelmű, miként maga az eszmei-filozófiai alapvetésű mozgalom is rendkívül öszszetett és bonyolult volt. Ám néhány lényeges ponton mégis megragadhatóelméletileg, anélkül, hogy indokolt lenne egyik vagy másik jellemzőjét egyoldalúsítva, kizárólagosítva kiemelni, nagyobbítani vagy kisebbíteni.
A felvilágosult gondolat igyekszik visszaállítani az egyensúlyt a valóság és:
az azt megismerni vágyó tudat közt, a természettudományok által támogatott
rációt a „józan polgári ésszel" azonosítva. A felvilágosodás fogalomkészletét a-,
polgárság társadalmi előretörése ügyének rendeli alá, összekapcsolván a nemzeti tudat építését az anyanyelvi műveltség kimunkálásával és terjesztésével,
A felvilágosodás egyébként időben tagolódó folyamát, melynek első, kitapintható jelentkezése — már a hivatalos korszakhatárt, 1772 — megelőzően, a.
protestáns és katolikus egyházi körökben jelentkező szellemi erjedésben, nagyjából az 1730-as évek táján — a kor hagyományos filozófiája, túlhaladott gondolkodása és ízlése, valamint az ébredező új eszmeáramlat között támadt feszültség, polémia, majd fokozatosan erősödő és nyílttá váló küzdelem volt.
A magyar felvilágosodás képviselői általában a nemesség köréből kerültek
ki, hiszen az alsóbb néprétegeknek nem állt módjában megismerkedni a nyugati, a nyugatról beszivárgott tanokkal, ez a nemesség pedig a szabadság és
15

egyenjogúság eszméjében saját jogainak igazolását látta, önmagukat értették
az észlények közösségén is, és a feudális rendi hagyományok alapján önmagukat azonosították a nemzettel. Hozzá kell tennünk, hogy a nemesség, különösen Erdélyben, regionalitásbeli tősgyökerességet jelentett, erős helyi színeket
hordozott és fejezett ki. Másrészt a megismerés tartományai — a nyugatihoz
viszonyítva elkésett fejlődés folytán — Erdélyben még nem váltak el teljesen
egymástól, nem vált el az író a tudóstól, a szépirodalom a tágan értelmezett
írásbeliségtől, az államtan a jogtól és történetírástól, esztétikától, sőt még a
természetismereti diszciplináktól sem. Már az említett sajátosságok következtében sem beszélhetünk egyetemesen ható ideológiáról, sem az irodalmi alkotások vegytiszta egyneműségéről, sokkalta inkább különbségeikről, stílusáramlatok és műfajok keveredéséről. A kivételek, a mondás szerint ugyan erősítik a
szabályt, azonban még a mereven ráolvasott szabályok sem tudják biztosítani
egyik-másik irodalmi alkotás hézagmentes besorolását egy eszmeáramlatba.
És ha a magyar irodalomban beszélhetünk „kivételről", legegyedibb példaként
Mikes Leveleskönyve az.
A Törökországi levelek elhelyezését, helyét egy eszme- és irodalomtörténetileg felfogható folytonosságban mindenekelőtt szerzőjének életpályája teszi
rendhagyóvá, sajátossá. Mikes egész tudatos élete külföldön, bujdosásban telt
el, tehát az itthoni társadalmi és szellemi környezeten kívül, abból kirekesztve, attól elzárva, egy isten háta mögötti görög-török-örmény-zsidó fészekben, a
Márvány-tenger partján. A Leveleskönyv keretháttere, egyszersmind tárgya
és tartalma, alaprétegként felfogható esemény- és cselekményvilága, a rodostói
elszigetelt kolónia, a Törökországba szorult kuruc emigráció embertenyészete,
a maga vitathatatlan partikularitásában. Mikes leveleiben ezt az állandósult
kényszerlakhelyet, az oda száműzött és a száműzöttekhez csapódott társaságot,
életüket rögzíti. Ábrázolásuk a múló évekkel változik, és Mikes helyzetének,
állapotának, közérzetének, hangulatának is tükrévé válik.
A bujdosás kezdetén, Mikes, társairól derűs hangon, nemegyszer viccelődve, finoman gúnyolódva ír. Egyik-másikukról játékos-ironikus portrét is rajzol.
Kineveti — megbocsátással — emberi gyöngéiket, időszerűtlenné vált társadalmi rátartiságukat, szokásaikat, szórakozottságukat, de ugyanakkor a saját
helyzetén, állapotán, gyöngéin is humorizál. Humora kitartó, néha átbillen
bohókázó moralizálásba: a pietista beletörődés mellett ez segíti Mikest rendíthetetlen belső egyensúlyának megtartásában. Hamis a múlt századbeli, lényegében Lévay verse nyomán kialakult olajnyomat a tenger partján összeomoltan
és reményvesztetten búsulóról. Búsult persze, hogyne búsult volna, de önmarcangoló keserűség, vezeklő bűntudat nélkül, gyakran humorának fölényével
hessintvén el a valóságos, súlyos bajokat is.
Az idő teltével az emigrációs bolyról készült egyéni arcképek és többalakos tablók fokozatosan egyre komorabbá válnak, Mikes hangja egyre keserűbbé, feddőbbé, sértettebbé. A rendhagyó élethelyzet, az összezártság, az itthonról magukkal hurcolt osztály-előítéletek, az eseménytelenség, a semmittevés a személyiség válságát, a közösség megosztottságát vonták maguk után.
A történelmi szélcsendben, a várakozásba belefásulva, reményeikben csalódva,
a hazatérés lehetőségének elmúltával, beidegzésből látogatták egymást, vadásztak, barkácsoltak, gyóntak és áldoztak, de főleg unták egymást és magukat.
Hosszú időn át, még az önmagát elfoglaló Mikes témája sem több és más, mint
a tétlen együttélés, az egyhangúság, a rájuk telepedett imalom. A fegyelmező,
rendet tartó fejedelem holta után a rodostóiak közt megkezdődik az egymásra
16

acsarkodás később az elöljárójukká vált Mikes becsületét sem kímélték. A pozitív változások lehetőségeinek szétfoszlása a közösségi tudat elferdülését,
majd szétfoszlását, elsorvadását idézte elő. Mikes pontosan érzékeli a helyzetet,
meg is érti eredőit, hatása alól közérzetileg nem tudja magát teljesen kivonni.
A személyes krízisen ugyan túlemelkedik, és az emberi kapcsolatok elfekélyesedését konok fájdalommal kommentálja, észleleteiről megrovó hangon számol
be leveleiben. Az egyenetlenséget szítókat szokatlanul kemény hangon ítéli
meg, s noha általában kerüli leveleiben a vaskosabb kitételeket, a perlekedőket
egyenesen „beste kurafiak"-nak nevezi. Emigráns társaival szembeni kritikus
magatartásához, fontos tényezőként személyes sorsa is hozzájárult. A fejedelem
mellett betöltött tisztsége nem kényszerítette hazája elhagyására, mint oly sok
társát, a szabadságharc vezetőit és aktív résztvevőit. Fejedelme kíséretében
ugyan járhatott a már hanyatló küzdelem harcterein, de a fegyveres harcokban nem vett részt, más volt a dolga, mást követelt a tiszte. Így hát őt személyesen felelősségre vonni — mint rebellist — nem lehetett. Azonban mindhárom alkalommal, Magyarországról Lengyelországba, Lengyelországból Franciaországba, valamint Franciaországból Törökországba való menetelt maga vállalta, önkéntes módon választotta. Döntése személyes jellegű volt. Ezt az is bizonyítja, hogy másik két apródtársa, Szatmáry Király Ádám és Kisfaludy Boldizsár francia földön „elkérezkedtek" uruktól — aki mindig biztosította híveinek a választás szabadságát —, és a fejedéimet Törökországba nem követték. A törökországi számkivetettség tizedik évében, 1727-ben, Mikes félreérthetetlenül megfogalmazza elhatározása motivációját: „De én, aki egész életemben bujdostam, és végtire 16 esztendős koromban a hazámot elhadtam, a' bizonyos, hogy a szabadságkeresés az elmémben akkor nem volt, és ha eddig tart
bujdosásom, az igaz, hogy az uramhoz való vak szeretetem okozta." Egyik, tíz
évvel később kelt levelében pedig ez olvasható: „Mert énnékem soha semmi
egyébb okom nem volt hazámot elhagyni, hanem, hogy igen szerettem az öreg
fejedelmet." Emigrációs sorsukat így ítélte meg: „...boldogok azok, kik tanulni fognak rajtunk, kik az országgal együtt tartanak, és akik füsthöz hasonló okból el nem hagyják nemzeteket és örökségeket. Adja Isten, hogy soha
senki bennünket ne kövessen, és írtózva halljon beszélni a mi hosszas bujdóságunkról."
Miként az idézett szövegrészekből is kitűnik, Mikes eredetileg személyes
érzelmi, lelkiismereti okból választotta a száműzetést. Erősen kötődött Rákóczi
Ferenchez, korán elpusztult, soha nem ismert apja helyett apjának érezhette.
Ezzel a ragaszkodással siratta el, amikor elhunyt. Az érzés kialakulása jól
nyomon követhető. Rideg és szigorú iskolai fegyelemből szabadulva került be
a fejedelem belső környezetébe s Rákóczi előtt nőtt férfivá, aki kedvelte a
tisztelettudó, fegyelmezett, talpig becsületes belső inast majd kamarást. A csapások még közelebb hozták őket egymáshoz, noha származás, társadalmi rang
és súly tekintetében óriási volt a két férfi közt a távolság. Rákóczi két ország
leggazdagabb főura volt, uralkodókat adó családból származott, egy időben tényező volt az európai. politikában. Holtáig adott fejedelmi rangjára, a neki
ekként kijáró tiszteletet a száműzetésben híveitől és az idegenektől is megkövetelte. Mikes néha zúgolódott is a rodostói udvartartás merev rendje, szigorú
időbeosztása miatt. Bizalmasának, a „Nénékám"-nak meg is írja: „Nem üsmerek olyan klastromot, amelyben a rendet úgy megtartsák, mint nálunk... Egy
kis kutyám vagyon, az is már úgy tudja a rendet, valamint én. Mikor dobolnak, és misére megyek, reám sem néz, de mihent ebédre dobolnak, azonnal
17

felugrik, s hozzám jő. A' bizonyos, éh arra reá vigyáztam, hogy ez a kutya
úgy tudja a rendet; csak arra vigyáz, mikor kimegyek a házból, hogy merre
megyek, ha a fejedélemhez vagy a templomban megyek, meg sem mozdul, ha
hínám is, már tudja, hogy arra a két helyre nincsen szabadsága." Finom irónia
bujkál a szövegben, azonban ne vezessen félre: Mikes Rákóczi iránt feltétlen
tiszteletet érzett, folt és szenny nélküli emberi példaképének, tanítójának érezte, tekintette. Viszont tisztelete nem volt kritikátlan hajbókolás. Ismerte a fejedelem gyengéit is, de erkölcsi nagysága előtt alázatosan fejet hajtott. A Leveleskönyv megrendítő — kapcsolatuk mélységeit feltáró — megnyilatkozása a
121. levél, melyben Mikes egyik, lényegében jelentéktelen összekoccanásukra
emlékezik vissza, s ahol gondolatban ismételten megköveti az egykor talán nem
is egészén ok nélkül megsértett Rákóczit. Mert végül is, miért hitt jobban a
fejedelem a renegát Bonnevalnak, miért bízott jobban az aranycsináló szélhámosban, Vigourouxban, mint abban, aki kamasz kora óta nem csökkenő buzgalommal és hittel szolgálta? Azonban Mikes fejedelme nem tervkovács kalandorok által körülhízelgett — pillanatnyilag éppen száműzött — államfő, hanem egy sokat csalódó, vétkeiért magát sanyargató, korán öregedő ember, akit
vallomásaiból ismerünk. És ez a „magánember", roppant belső fegyelmével,
nem csökkenő munkalázban, szakállába akaszkodó faforgácsokkal esztergája
mellett, népünk történeti tudatában végsősoron az, amivé leghűbb emberének,
Mikes Kelemennek nagy szívébem lenni tudott. A kiemelkedő történelmi egyéniség, a szabadságharcos uralkodó, szerepe és' tettei jogán, létezik Mikes nélkül
is, de a tényleges cselekvés peremére szorított, a múló hétköznapokat morzsolgató, az önmagát, a tetteit elemző ember nem. Öt, nem fakulón, Mikes
emelte be századok emlékezetébe, magasztos jelénléte átsugárzik a leveleken.
Ugyanakkor Rákóczi nélkül nem lehetett volna Mikes sem az a Mikes Kelemen, akit a Leveleskönyvből megismerünk. A zágoni székely nemes legendásult hűségének alanya, tartó pillére a fejedelem: Mikes hozzá kapcsolta sorsát,
lényegében egész életét. Mikor az eszmény fizikailag kidőlt a sorból, szolgálta
emlékét, mert ezt vélte élete feladatának. Viszont ezzel a kötődéssel a legvérbelibb kurucok sorsát vállalta. Tudta, hogy az 1715 elején hozott országgyűlési végzés jóváhagyta a „Nota et Capitalis sententia"-t, mely nem csak Rákóczira, hanem „országháborító híveire, kíséretére is vonatkozott, „mivel a
kitűzött időre nem tért vissza, sőt az irtózatos hazaárulás és felségsértés gonosz
bűnében makacsul megmaradt... mint törvényes királyának és hazájának
nyilvános ellensége... törvényen kívül helyeztetett". Ekkor váltak a külföldre
menekült kurucok hivatalosan is száműzöttekké. A fő- és jószágvesztésre ítélteket Bécs mindenütt „üldözni és elfogni" rendelte, még az érintkezést is megtiltották velük, súlyos megtorlással fenyegetve az ellene vétőket.
Mikes sorsa tulajdonképpen még ekkor sem dőlt el véglegesen. Más „bűne"
nem volt, csak az, hogy nem hagyta el Rákóczit. Édesanyja 1722. december
22-én kelt hazahívó levelében írja: „...ifjúságodnak virágát mi haszna ott
eltöltened, egy emberbe reménységedet vetned, ha meghal, mit csinálsz... jobb
magad hazájában lenned, hogysem az idegenek között". A befolyásos erdélyi
rokonságnak módjában lett volna, hogy a hazatérőnek az udvarnál a kegyelmet
kijárja, idővel elkobzott jószágait vagy azok egy részét is visszakaphatta volna.
Az anyai levél volt Mikes életében a választás és döntés egyik legdrámaibb
pillanata. A szülőföld nyúlt utána észérvekkel és érzelmekkel, ö azonban —
ki tudja mennyi emésztődés után? — Rákóczit választotta, és ezzel megpecsételte sorsát. Utóbb meg is írta, úgy érezte, amíg a fejdelem él, el nem hagy18

hatja. Rákóczi halála után viszont már késő volt: a hazatérés útjait-módjait
császári döntés zárta el.
Ebbe a rendhagyó történelmi-társadalmi keretbe „visszahelyezve" kell
vizsgálnunk a Törökországi levelek mélyebb rétegeit, amelyek részben tükörképei az objektív valóságnak, részben Mikes szellemiségének, világképének,
értelmi "színvonalának, lelki alkatának, temperamentumának kifejezői, egy
olyan összefüggésrendszerben, melyben egy lélek, nem csak a világgal, hanem
önmaga legszemélyesebb lényével is igyekszik harmonikus kapcsolatot kialakítani. A módszer — látszólag — egyszerű: önmagunkat kendőzetlen őszinteséggel kell kifejeznünk. Azonban ez csak akkor lehetséges, ha sikerül megteremtenünk a kinti és a bennünk lakozó életnek a megváltoztathatatlanba való
belenyugvásra épülő kapcsolatát. Ebben az igyekezetben, a jelentős különbségek hangsúlyozásával, bizonyos rokonságot vélünk felfedezni a rodostói kamr ócskájában gubbasztó Mikes, valamint mestergerendás toronyszobájába viszszahúzódó francia írótárs, Montaigne között, akinek esszéit Mikes talán ismerte
is. A mindenesetre rokonítható szövegekben felsejlik két természetesen viselkedő, póztalan, egészen hétköznapinak tekinthető ember, akiket a magány és
szabad idő, koruk, sorsuk az évek múlásával egyre inkább moralizálókká válni
kényszerített. Mikesnek erkölcsbölcseletinek csak fenntartásokkal és óvatossággal nevezhető gondolatrendszere pragmatikusan fejezi ki viszonyát környezetéhez, a világhoz, helyzetéhez, ugyanakkor a mindenséghez, a transzcendentáliákhoz is, összességében mindahhoz, ami szellemi világképét alkotja.
A mikesi világkép számos hatást szívott fel és olvasztott magába, amelyek egyes jegyeikben, részleteikben ugyan nem függetlenek a fejtegetéseinkben
érintett kora felvilágosodást jellemző koráramlatoktól, de nem is azonosíthatók azokkal, már csak a jelzett életrajzi determinációk folytán sem.
Mikes, a szó hétköznapi, tág értelmében racionalista volt, azonban racionalizmusa nem bölcseleti eredetű. Tűnődésre és érzelmességre hajló alkatából
kinövő értelmi tudatossága elsősorban közvetlen tpasztalataira épült, a mindennapinak nevezett „józan ész" segítségével a valóság tényeinek számbavételére, mind a nagy kérdésekben, mind az elsősorban őt érintő, tehát személyesen fontos dolgokban. Kétségtelenül tudatában volt gondolkodási képességének, ítélőerejének, hiszen egyik levelében szemérmesen, de félre nem érthetően megjegyzi, hogy „sokan vannak olyanok, akik szégyenlik világosságra tenni gondolatjokot, noha jobban gondolkodnak sokszor, mint azok, akik aztot
csak bátran kipökik".
Racionalizmusa abban áll, hogy higgadtan, megfontoltan végiggondolta a
dolgokat, minden lehetséges tényezőt mérlegelve, következtetéseit a valóságos
tapasztalatokkal, régiekkel és újakkal egybevetve jutott el álláspontja kialakításához, gyakran az ítélkezéshez. Jobb emberismerő volt, mint a nálánál jóval műveltebb, tágabb látókörű és nagyobb élettapasztalatokkal rendelkező Rákóczi. Ebben ösztöne is segítette.
A racionalista Mikest jellemezve józan valóság- és életszemléletét kell
hangsúlyoznunk. Tudjuk például, hogy a bújdosó fejedelem belső kamarását
titkos diplomáciai terveibe nem avatta be. Azonban a Leveleskönyvből az is kiderül, hogy Mikesnek jócskán volt érzéke a politika iránt, néhanap el is beszélgettek a fejedelemmel politikai kérdésekről. A politikai légvárépítéshez, a
nemzetközi cselszövényekhez, a fölcsigázott kalandos tervezgetésekhez azonban
nem volt kedve, ugyanis egyáltalán nem bízott az uralkodók Rákóczinak tett
ígéreteiben, az ura köré csapódó idegenekben, akiknek egy részéről utólag ki19

derült, hogy bécsi kémek, kettős ügynökök, kétes múltú kalandorok vagy
jobbik esetben a fejedelem jóhiszeműségét a maguk javára fordító fantaszták.
Mikes egyre inkább szkeptikussá vált, s miután — főleg a Rákóczi halálát követő években — életük és jövőjük kérdéseire nem kapott sem kielégítő, sem
megnyugtató választ, a megnyugvást a transzcendentáliák világában kereste.
Tájékozódása magától értetődő: hívő fejedelem mellett nőtt föl, élt, úgymond
gyakorló keresztény volt, olvasmányai is teológiainak nevezhető tartalommal
töltötték fel gondolkodását.
A kérdést érzékenyen kell kezelnünk. Mikesnek nem volt Rákóczihoz mérhető valláselméleti műveltsége. Olyan mély és feltétlen hite sem, mint urának.
A vallás dogmatikai alapjai, a teológiai tanítások árnyalatváltozatai különösebben nem érdekelték. Vallásossága a népi hitvilághoz, a laikus istenhithez állott
közelebb. Ez a hit szilárd volt, alapja belenyugvás az isteni akaratba. Erős meggyőződése szerint Isten vezérli az országokat, emeli fel az egyiket, veti rabságba
a másikat, ö adja a népeknek mind a jó, mind a rossz fejedelmeket, szándéka
szerint megaláz vagy felmagasztal, ha kell szigorúan fenyít is. A világot az
emberek által megváltoztathatatlan módon irányítja, következésképpen tőle jön
a jó is, a rossz is. A leveleken végigzengő alapdallam az, hogy „a nagy cselédes
gazda", a Mindenható „akaratjára kell magunkot hagyni", „minden dolgunknak az ő akaratja szerént kell folyni". A hontalan bujdosó végezetül már azzal
vigasztalja magát, hogy tulajdonképpen az is mindegy, hol él az ember, Zágonban, Gdanskban, Grosboisban vagy Rodostóban, hiszen a föld minden pontján egyformán közel van, és egyformán távol van mennybéli, „igazi hazájától".
Az emberfia számára, aki csak zarándok e földi tereken, egy marad: zúgolódás nélkül, alázattal belenyugodni a felső döntésbe, hiszen „az ostort holtig
kell csókolnom".
Mikes lelki egyensúlyát ez a janzenista olvasmányai hatására egészen a
protestáns predesztinációs hitig, némelykor a mohamedán fatalizmustudatig kilendülő teocentrizmus biztosítja. A „belső csendesség" kialakításának képessége valójában Mikes itthoni, fiatalkori nevelésében gyökerezik. Eredetileg tanítói, a kolozsvári jezsuiták plántálták belé, későbbi olvasmányai csak elmélyítették, kiteljesítették a tanítást, melynek megtapadásához maga az élet is
alaposan hozzájárult. A jezsuiták tanítási elvei, a tantárgyakat, azok tartalmi
elmeit vizsgálva, nem voltak igazán korszerűek. Mikes leveleiben többször is
megbírálta ezt az életidegen iskolatípust, azonban tanítói nevelési gyakorlatuk során, miközben a diák és nevelője közötti személyes kapcsolat elmélyítésére törekedtek, messzemenően figyelembe vették a serdülők személyiségjegyeit, hajlamait is. Azt vallották, hogy a fejlődő fiatalra különösen hatásos az
egyéniség átsugárzása, a közvetlen példaadás. A rend katonái, aszkézist súroló
fegyelemmel és önmegtagadással végezték munkájukat, vállalt hivatásukat,
magatartásukkal példát mutattak növendékeiknek is. Mikes jó tanítvány volt,
és a tanítást legfogékonyabb életkorában, tizedik és tizenhetedik életéve közt
szívta magába: „Lehet-é mást kívánni, ha csak azt, ami az Istennek tetszik?
És az ő rendelése után kell járnunk, és azon nem sétálni kell hanem futni,
mert az Isten azt szereti, hogy fussunk az ő akaratján, ne csak jó kedvvel, hanem örömmel. Ne szomorkodjunk hát azon, hogy a dolgok nem úgy folynak,
amint nékünk tetszenék. Aki a jövendőt igazgatja, azt is tudja, hogy mit kell
folytatnia azoknak."
Mikes az ily módon felfogott isteni mindenhatóság sugárzásában szemléli,
fogadja el élete, mindennapjai eseményeit, történéseit. Az alapelv számos
20

ízben visszatér leveleiben: „Aki minket teremtett, annak legyen meg az akaratja rajtunk." „Aki a keresztet adja, a vigasztalást is attól kell várni." „Aki
a hideget adja, mentét is ád melléje. Aki bennünket ide hozott, a gondunkat
is viseli." Íme, a mindenhatóság gondolata a napi gondokhoz időszerűsített alkalmazásban.
Azonban Mikes Kelemen vallásos világképe távolról sem volt problémamentes. Megteremtette ugyan a belenyugvás közérzetének pillérzetét, de nem
adott — nem is adhatott! — választ egy sereg kérdésre, amelyeket a kétkedő
természetű, kritikus hajlamú, az emberek cselekedeteit megítélő bújdosó az
életnek feltett. Mikes gondolkodásában ugyanis igen jól megfért a hit és a
ráció, a reális és a realitásokon túli, egymás szomszédságában a tapasztalati
tények és a hitbéli abstrakciók, egymást kiegészítve, de gyakran egymással feleselve, néha kételyeket is élesztgetve. Több ezer oldalnyi vallásos kegyességi
irodalmat fordított, általában a teológiai determinizmus alapján magyarázta a
társadalom jelenségeit is, de életfilozófiájában főleg azt fogadta el, amit számára a tapasztalati értelem is hitelesített. Ugyanakkor a belenyugvás mellett
szüntelenül munkált benne a változtatás, a javítás, a jobbítás igénye. Vallásos fatalizmusa egyáltalán nem jelentett tétlenséget, még kevésbé letargiát,
mindössze önmegnyugtató megoldás volt, belenyugvás abba, ami elháríthatatlanul bekövetkezett a bujdosók, a bujdosó életében. Mikes vallásossága kompromisszumos: elismeri a Teremtő kezét, akaratának feltétlen érvényesülését,
de meggyőződése, hogy a dolgok megváltoztatására, nem különben önmagunk
jobbítására kötelesek vagyunk erőfeszítéseket tenni, tehát az embernek, minden egyes embernek feladatai és céljai vannak — az isteni végzés folytán is —
a világban.
Ez az építő jellegű-tartalmú gondolat Mikesre jellemző módon teljesedik
ki. Bárhol járt a világban, a fő gondja mindig a szülőföldje volt. Erdélyben,
a Habsburg-megszállást követően, erősödött a vallási reakció, a szépirodalom
viszonylag háttérbe szorult, az alsóbb irodalmi kultúra — különösebb irodalmi
tudat nélkül — a kéziratosan terjedő írásbeliségben, a lassan gyarapodó fordításokban, az iskolai színjátszásban, az átalakuló emlékirodalomban élt vagy
csak tengődött tovább a század első felében. Például az iskolarendszerben —
Mikes saját század eleji élményeihez képest — még a század derekán sem változott lényegesen a helyzet, akkori tapasztalatai javarészt most is érvényesek voltak. Miként több oldalról is bizonyítható, Mikes nagyjában-egészében ismerhette, illetve ismerte is az otthoni körülményeket. Azt is tudta, hogy a lassú,
a megszállók által talán szándékosan is késleltetett és egyoldalúsított gazdasági fejlődés, fokozatosan mégis a szaktudományok kibontakozását vonta maga után. „Mint hazafia azt akarnám, hogy a tudomány oly közönséges volna
nálunk, valamint a tudatlanság" —írta egyik levelében, és egy felvilágosodottnak nevezhető művelődési programon belül több ízben is reformokat sürgetett, vitathatatlanul a polgárosodás irányában.
Mikes szerint Erdélyben a legfontosabb feladat az ifjúság nevelése. Ök a
jövő letéteményesei és zálogai. Személyes iskolai tapasztalatai alapján bírálta
a rendi-nemesi iskolázást. Hatással lehettek rá a nagy erdélyi nevelők, Heltai
Gáspár, Apáczai Csere János, Tótfalusi Kis Miklós, bizonyosan hatott rá a Rákóczi környezetében oly népszerű Zrínyi Miklós tanítása is, valamint az országépítésben mindenre gondoló Rákóczi példája, aki 1707 húsvétján Kolozsvárt
azért hozta létre a Nemes Ifjak Társaságát, hogy egy művelt, hazafiúi érzésű,
szellemileg jól képzett, erkölcsös csoportot hívjon életre, „mely szemünk előtt
21

nevelkedvén, hazájához való szeretetet az isteni félelemmel együtt több tudományokkal és jóságos erkölcsökkel tanulja és gyakorolja". A Társaság tagja volt
Mikes is. Itt teljesedett ki és véglegesült az ő neveltetése.
Mikes nevelési elveit kontinentálisán korszerű színvonalra külföldi tapasztalatai, olvasmányai francia fordításai emelik. Különösen ösztönzőnek bizonyult Claude Fleury és Fénélon hatása. A Leveleskönyv helyenként meglehetősen szoros gondolatpárhuzamokat mutat az említettek műveivel.
A tanulás, a műveltség, Mikes felfogásában szervesen összefügg a munkával, mint társadalmilag és egyénileg szükséges hasznos tevékenységgel. A munkálkodás morális kötelesség is: elvonja az embert a tunya, hasznot nem hajtó,
részegeskedésben és bujálkodásban megfeneklő élettől. Ebben a vonatkozásban
írja le az erdélyi nemességről, amelyből ő is származott, s melyből érzelmileg
soha nem is szakadt ki, a legélesebb mondatokat: kíméletlenül bírálja parazitizmusokat, üresfejűségüket, léhaságukat, felelőtlenségüket.
Mikes életeszménye a közhasznú tevékenység. Ebben az összefüggésben is
ismételten felbukkan a hazaszeretet eszméje: a tanulásban, tanultságban is „az
ország haszna" lebeg a szeme előtt. A tanulásból nem vonja ki a nőket sem,
ellenkezőleg, fontosnak tartja, hogy a nők, az anyák műveltek legyenek, az
írásban, olvasásban egyaránt járatosak. Nem feledkezik meg a parasztgyerekek
iskoláztatásáról, a mesterségek tanulásának szükségességéről sem. Miközben
hangsúlyozza az idegen nyelvek tanulásának, ismeretének fontosságát, több ízben is kitér az anyanyelv ápolására. Rákóczi fiainak, az idegenek által nevelt
Györgynek és Józsefnek felrója, hogy nem tudják anyanyelvüket. Leveleskönyvében ugyan nem említi, de ő maga éveket fordított franca nyelvű munkák
átültetésére, „bujdosásomnak ideje adván alkalmatosságot erre, hogy szomorúsággal múló időmet haszontalanul ne tölteném".
Végezetül, Hopp Lajos szavait idézve, foglaljuk össze Mikes művelődési
eszményét: „A mikesi társadalomszemlélet már nem a barokk kor rendi-nemesi
ideológiájára, a konzervatív feudális rendi társadalmi gondolkodásra és történetfilozófiára jellemző. Inkább a kelet-közép-európai feudalizmus osztálykeretei
között megindult nemesi reformigényekkel, a polgáriasulással érintkező haladó
törekvésekkel, történelmi nemesi szerepvállalással áll összefüggésben. Innen
adódik a gondolati tartalom feltöltődése Mikes meghatározó köznemesi világnézetének s erkölcsi felfogásának és asszimilált polgárias valóságszemléletének
elemeivel; a világi (valódi) tapasztalatok keveredése a vallásos biblikus világnézet moralista irodalmi ítéleteivel".
A levélíró munkásságát tovább mélyíti és árnyalja, ám sem tartalmilag sem
formailag meg nem változtatja a műfordító hatalmas arányú, még fel nem
dolgozott teljesítménye. Ez utóbbiban nem kevés az ellentétes világnézeti elem,
de érezhető a szándék gondolkodásában azok összebékítésére. A fordító Mikes
munkái éppúgy összefüggésbe hozhatók a korai magyar felvilágosodással, mint
az európai felvilágosodást tápláló és megosztó, színező eszmeáramlatokkal.
Ugyanakkor bizonyos mértékben kötődnek a korabeli erdélyi művelődéshez is.
*

A mikesi levél a mai olvasót a részletek realizmusával, a lélektani-hangulati állapotokat rögzítő-közvetítő képességének hatáskeltő erejével ragadja
meg és bűvöli el. Az író eleven előadásszövő tehetségével, játékos hangjának
személyességével, réges-régen elavult tudósításainak frissességével, a társalgó
hangnem meleg közvetlenségével dalolja bele magát olvasóiba. Miként a mű
első kiadója^Kultsár István hélyes ráérzéssel írta: „Gyönyörködhetsz a vidám
22

szívnek, a friss elmének barátságos nyájaskodásában, s abban a szép s értelmes magyarságban, °amellyel a külömbféle dolgokat oly kellemetesen kifejezte
a Szerző."
Mikes leveleit a pillanat eseményeihez alkalmazkodva, mindenkori hangulata szerint fogalmazta, következésképpen a Leveleskönyv sokféle levéltípus
gyűjtőhelye. A levél, mind a fiktív, mind a misszilis magánlevél, mind tartalmi, mind formai szempontból nyitott műfaj. Mikes episztoláit a tartalmi tényezők, tárgyuk, a levelek írását meghatározó helyzetek, körülmények, szándékok és közérzet alakítják. A műfaj történész filológusok, a Mikes előtti idők
erdélyi levelezésében — funkcionális szemszögből — több mint három tucat
alkalmi levéltípus létezését állapították meg: adhortáló levél, alázatos levél,
becsületes levél, biztató levél, búcsúzó levél, complementumos levél, confidens
levél, derék levél, együgyű levél, esdeklő levél, fenyegetődző levél, főfájós
levél, gratuláló levél, hívogató levél, hosszú levél, igazságos levél, kedves levél,
kegyelmes levél, könyörgő levél, köszöntő levél, lármázó levél, látogató levél,
méltóságos levél, mocskos (és disznó) levél, rettentéssel írt levél, siető levél,
szánakodó levél, szép levél, szeretettel írt levél, szívből írt levél, szomorú levél, törekedő levél, tudósító levél, vigasztaló levél. Ezek a tartalmi levéltípusok, nehézség nélkül szinte egytől egyig megtalálhatók a Leveleskönyvben.
Azonban Mikes a levélváltozatokban nem a műfaj kifejezési lehetőségeivel „kísérletezett", nem a változatok teherbíró-képességét próbálgatta, hanem mindig
a mondandóra, a tárgyra összpontosított. És ez bármi lehetett, személyesen
megélt esemény vagy olvasmányélmény, gyakran, ismétlődően a tikkasztó eseménytelenség, kiszolgáltatottság és tétlenség, valamint a reménykedés és csüggedés, a várakozó bujdosó lelkiállapotának hullámzása és megdermedése, elvillanó képek, hangulatok, kimódolt gondolattársítás, minden, minden, amit a
végtelenül türelmes papírral a magány esti óráiban meg lehetett osztani.
Igen ám, de — és most térünk rá kérdésünk lényegére — a két fedőlap
közé sorolt levélegyüttes, a mai olvasónak, mai olvasatban jóval többet és némileg mást nyújt, mint amit és amennyit írója az egyedi levelek írásával valamikor vállalt, tudatosan egyáltalán vállalhatott. A Törökországi levélek,
egységes műalkotásegész, amely többféleképpen is felfogható, legkézenfekvőbb
módon regényként, és nem is annyira XVIII. századbeli gáláns-rokokó regényként, hanem teljesebb, későbbibb értelemben vett románként. Ugyanis ha a regény műfajt — melyről már Kemény Zsigmond megírta, hogy „törvényei oly
engedékenyek, köre oly tág, hogy majd mindent a művészi feldolgozás anyagává tehet" — a legtágabban, öntörvényű tulajdonságokkal rendelkező, tárgyi
és emberi információkat közvetítő, a valóságot a maga módján tükröző és
mimetizáló tárgyiasult művészi tudatformaként fogjuk fel, és ebből a szögből
közelítünk a Leveleskönyvhöz, meglepő felfedezésre jutunk. Arra ugyanis,
hogy a levél-regény, a folytatásos regény struktúrája és motívumrendszere szerint kialakult írásegyüttesben a klasszikus értelemben vett regény minden komponens elemét — tér, idő, információ, eseményvilág, személyiség, világkép —
megtaláljuk. A meghatározókat közelebbről is szemügyre véve, mihamar világossá válik, hogy Mikesnél egy magasan értelmezhető és értékelhető realista
epika-előkísérlettel találjuk szemben magunkat: a rodostói száműzött évszázadok regényirodalmának szinte minden „fogását" felfedezte, hasznosította, legalábbis előrejelezte, s egyáltalán nem oktalanság, ha a Törökországi leveleket a
sajnos csak késve megvalósult magyar regény egyik lehetséges előzményének
tekintjük. Mikes vállalkozásában, műfaj történetileg az a legfigyelemreméltóbb,
23

hogy teljesíti azt a kritériumot is, mely szerint a regény önállósúltan akkor
teljesedik ki, amikor műalkotásként magába tudja olvasztani mind a valóságot, mind a fikciót.
Mi a fikció Mikesnél? A dolgok felületén kutakodva úgy tűnik, hogy a
nem létező „édes néne", akihez ő hol friss, hol lankadóbb buzgalommal, végül
ímmel-ámmal leveleit írogatta. Azonban a műfaj lényegét keresve, nem a kedves rokonasszony, a tételezett, de valóságosan nem létező személy és viszony
az igazán „költött elem", hanem az „édes néne" levelei, a Mikes leveleire írt
„válaszai", amelyeket címzettjük vár, sürget, gondosan félretesz, megőriz, dicsér, nyomtatásos kiadásra érdemesít, de amelyekről mindössze annyit tudunkj
amennyit saját leveleiben vélünk közölni szükségesnek tart.. És ha ezek a levelek csak így, „áttételesen léteznek", az alkotó Mikes bravúrja, hogy érettük,
a nem létezőkért, a létezőt, saját leveleit ítéli megsemmisülésre, azt írván a
nénének, hogy „az enyimeket pedig, ha tanácsomat béveszik, meg kell égetni,
vagy akármi szükségre fordítsa kéd, nem bánom". „Ez a mítosz fogja egybe
— írja Kibédi Varga Áron — a leveleket, strukturálja őket regénnyé: a nem
létező kezeskedik a létezőért, garantálja annak valóságát. A mítoszban helyet
kap a gáláns anekdota, az élcelődés, a helyszíni tudósítás, a világpolitika, a
komoly vallásosság; a valóság és a fikció egybeötvözése vezeti Mikest és olvasóját a Törökországba érkezéstől az utolsó levél búcsúszaváig."
Igen ám, de a fikcióban életdús realizmust találunk, tények, helyzetek,
emberi sorsok, drámai és komikus történések egész sorát, ezek adják a mű
nyersanyagát, töltik fel a pusztán kitaláltat, s így áll elő az a meggondolkoztató helyzet, melyre Illyés Gyula már fél évszázaddal ezelőtt felfigyelt Naplójegyzeteiben, tudni illik, hogy „irodalmunk első nagy realistája, szinte riportszerűen beszámoló művésze egyszersmind a legl'art pour l'art-abb költő v o l t . . .
Mindössze egy öreg nagynéninek írt, és még azt is csak az ő képzelete teremtette".
Mikes valóban költő abban az értelemben, hogy kommunikációra nyitottsága folytán a legalkalmasabb spontán műfaj, a levél anyagába rejtette azt,
amit élete regényének nevezhetünk, létrehozván a valóság és a képzelet egyik
legelbűvölőbb irodalmi ötvözetét, s egyáltalán nem véljük túlzónak Barta János
megállapítását, mely szerint „Mikes tudatos művésze az írott szónak, főleg
pedig a kompozíciónak; őseredeti elbeszélő tehetség, aki a látszólag naiv, spontán formákkal bravúrosan tud bánni. . . bőséges eszközökkel biztosítja leveleinek kompozíciós egységét s azon belül változatos tagoltságát".
Számunkra percig sem kétséges, hogy Mikes tehetségéből futotta volna
„szabályos" regényre, ha mintaként, a XVIII. század első felében, a magyar
irodalomban ilyesmi egyáltalán létezett volna. A levélformát, vagy ha úgy tetszik a ,,levél-regény"-t azonban ettől függetlenül egyéniségének tónusa, alkatának líraisága is választtatta vele. Ez volt az az eszményi műfaji keret, amelyben ő mint közlő, a maga teljes személyiségével szüntelenül jelen lehetett. Nem
véletlenül jegyzi meg nénjéhez szólván: „nemcsak azért írok kédnek, hogy írni
tudok, hanem azért, hogy a hajlandóság vlszen rá". A hajlandóság jelenti személyes vonzalmát nénjéhez, de jelenti a hajlamot, a műfajra hangolt tehetség
természetét is. Lám, még arra is képes, hogy nénjével egy finom erezetű gáláns szerelmi regényt játsszon, önmaga mulatságára, és egy kicsit keservére,
kompenzálásként.
Miként említettük a fikciós keretben a regénykoordináták pontosan kijelölhetők. A mikesi regényvilágban a tér földrajzilag meghatározható hely, azo24

nos a levelek keletkezésének színhelyével: Gallipoli, Drinápoly, Bujukdere, Jenikő, Békós, Rodostó, Bujukálli, Constancinápoly, Csernavoda, Vidin, Ferislán,
Oroszcsík, Bukurest, Jász, Mikes helységjelölését használva. Természetesen leginkább Tekirdag, azaz Rodostó, hol életének és száműzetésének javát töltötte,,
és ahol a mindenkori konkrét történések túlnyomó része játszódik.
Az idő naptári pontosságú, Mikes homokórája együtt jár a mai olvasó
kvarcórájával. Regényideje lineáris dimenzió: előre mozog a tegnapból a holnapba, hol száguldva, hol vonszolódva, gyakran úgy tűnik, hogy a változatlanság következtében egy helyben topogva, 1717. október 10-étől, a vég, 1761.
március 19-e felé, illetve 1758. december 20-a felé, ha csak a fiktív levelekre
gondolunk és az utolsó általunk ismert misszilis levelet nem vesszük figyelembe. A levelekben rögzített események nagyjában-egészében, ha nem is mindig,
szinkronban vannak a reális idővel: Mikes a már megélt, a már lezajlott eseményeket rögzíti.
Az emlékezés síkján a Leveleskönyvet érdekes többszólamúság jellemzi.
Ha szétbontjuk, három emlékezésréteget találunk benne. Egyrészt a naptárinak
nevezhetőt: az író az elmúlt órákat, napokat, heteket, utóbb már — nagyon
kihagyásosan — hónapokat-éveket rögzíti, idézi fel egyre csökkenő kedvvel
tollával. A másik rétegben az elmúlt idők tágabban értelmezhető tapasztalati
felismerései jelentkeznek, tulajdonképpen a kortárs történelem, hadtörténet és
politika elmeit, szilánkjait, az azokra adott reflexiókat tartalmazzák. A harmadik, a térben és időben legtávolabbi emlékréteg anyaga sistereg fel a legmélyebbről: ez Mikes saját hazai, erdélyi gyermekkori múltjáról őrzött „tudása", melyet a kalandos, az áramló évek hullámverése, az eseménytelen napok,
utóbb évek tikkasztó némasága, reménytelensége sem tudott tudatából kitörölni, életének ez lévén a szubsztanciája, melynek kohéziója erősebbnek bizonyult minden rákövetkező jelen valóságnál. Ezek a megtartó erővé szilárdult
emlékforgácsok Mikes alkati alaphajlamának legfőbb jellemzői, lényegi emberi kötődésének hordozói. Felbukkanásuk a levelekben nem kiszámított elrendezés eredménye, hanem a valóságos időt viszonylagosító, szétbontó, feloldó
belső kényszeré. Mikes szimultán utazik az időben „előre", újraélvén leveleiben az eltelt napot-napokat, de utazik „visszafelé" is, a múltba, a régmúltba,
hiszen ott találja meg léte valódi tartalmait — a lélek mély, geológiai rétegeibe
ágyazottan —, a szülőföldet, a tájhazát.
A regényként felfogott levélegyüttes információtároló is. Körülírható, kimutatható, csoportosítható és értékelhető ismeretek bizonyos mennyiségét és
minőségét tartalmazza. Az információk változatosak: történelmiek, politikaiak,
szociológiaiak, néprajziak, művelődéstörténetiek, erkölcstaniak, esztétikaiak, lélektaniak. Lebontásuk a majdani Mikes-nagymonográfia feladata lesz, itt elégséges azt hangsúlyoznunk, hogy Mikes — viszonylag totális — regényvilágot
alkotott. A Leveleskönyv „az első könyvterjedelmű magyar prózai mű —, hogy
Szabó Zoltánt idézzük egyetértően —, mely mindmáig élvezhető, folyamatosan,
elejétől végéig olvastatja magát." Rögtön egészítsük ki a megállapítást, hogy
nemcsak a magyarok, illetve a magyar nyelven olvasók által. Mikes már elég
régen, de jelentősebb mértékben az elmúlt negyedszázadban kitört az egynyelvűség elszigeteltségéből, bizonysággá vált, hogy sokszálú érzelmi-értelmi ránövéseinktől függetlenül is van „üzenete" más nyelvű népek fiai számára. Ezt a
levelek román, legújabb német megjelentetésével, valamint angol recepciójával

25'

egyaránt igazolni lehet.* Egyébként francia, olasz, lengyel antológiák is közöltek Mikes-leveleket, sőt van a Leveleskönyvnek török nyelvű kiadása is.**
Zágoni Mikes Kelemen kétszáz év óta úgy él az olvasók, valamint a magyar irodalmat tanító és tanuló nemzedékek tudatában, mint egyetlen remeklés, a Törökországi levelek írója. Kevesen tudják, hiszen az irodalomtörténetek,
sőt irodalmi lexikonok is csak mellékesen említik, ha egyáltalán említik, hogy ő
egyben a régi magyar irodalom egyik legszorgalmasabb, legtermékenyebb, és
legkiválóbb képességű fordítója volt. Tizenkét prózai munkát ültetett át franciából magyarra, nem kevesebb mint hatezer kéziratoldalnyi terjedelemben.
Ez a tekintélyes írásos hagyaték, csak az utóbbi években került első ízben kinyomtatásra kritikai kiadásban.*** Mikes születése háromszázadik évfordulójának küszöbén még mindig nem ismerjük a bujdosó teljes életművét, noha
fiktív leveleinek írásával párhuzamosan négy évtizeden keresztül folytatta fordítói tevékenységét, sőt élete utolsó két évtizedében írásos munkálkodásának
súlypontja a levélírásról a műfordításra tolódott át.
Azonban nemcsak a múlt szellemi értékeinek tudatosításában gyakran
lomha irodalomtörténetírás, irodalomnépszerűsítés ludas abban, hogy Mikes
fordítói munkássága — a szélesebb olvasótábor előtt — szinte mindmáig homályban maradt. Mikes, Leveleskönyvében, sehol sem említi, hogy idegen nyelvű művek átültetésével foglalkozna. Csak élete alkonyán, amikor a fiktív
levelek írását abbahagyta, írta meg mostohaöccsének, Huszár Boér Józsefnek,
hogy tulajdonképpen mivel is tölti idejét: „Tudom, hogy kedves öcsémuram
azt is akarná tudni, hogy miben áll a foglalatosságom. Itt a világi bajtól, dologtól, gondtól ment vagyok, a csendes életet a könyvek fordítására szentelem,
és sok francia könyveket magyarrá változtattam, amelyekből, ha alkalmatosságom adatik, öcsémuramat is részeltetem." (Konstantinápoly, 1759. január 5.)
Egy évvel később, 1760. március 25-én útnak is indítja szülőföldjére egyik fordításának (A kereszt királyi útja) kéziratát megjegyezvén, hogy „egy könyvet
is küldök öcsémuramnak... A könyvnek hasznos voltát megmondja a bevezető, az én ítéletem szerint méltó, hogy kinyomtassák".
A tagadhatatlan tény, hogy Mikes Leveleskönyvében árva szót sem ejtett
fordítói munkásságáról, távolról sem jelenti azt, hogy ezt a munkát pusztán
unaloműző időtöltésként, mintegy mellékesen végezte. Ellenkezőleg! Épp fordításai bizonyítják, hogy az anyanyelven tolmácsolásnak nagy jelentőséget
tulajdonított, önszántából vállalt feladatát fokozott gonddal, felelősséggel, tételesen megfogalmazott írói tudatossággal végezte. A Leveleskönyvnek a fiatalok nevelésével foglalkozó, máig időszerű passzusaiban nyomatékkal szól a fordítói munka fontosságáról, lévén az általános közművelődési programjának fontos része: „Ha (az apák) a fiakot csak arra vennék is, hogy a deák könyveket
magyarra fordítsák, úgy a tanulásokot a közönséges jóra fordítanák, mivel
* Mikes Kelemen: Serisori din Turcia. Fordította Gelu Páteanu. Bukarest 1980.
300. 1. Kelemen Mikes: Briefe aus der Türkéi. Fordította Manteuffel-Szöege Sybill.
Graz—Wien—Köln 1978. 271 1. D. Mervyn Jones: Letters from Turkey. Five Hungárián Writers. Oxford 1966. 62—102. 1. A levélbetétek a szerző fordításai.
** Mikes Kelemen: Türkiye mektuplari. Fordította Sadettin Karatay. Ankara
1944—1945. I—II. kötet. 224, 268 1.
*** Mikes Kelemen összes művei. Szerkeszti és sajtó alá rendezte Hopp Lajos.
Akadémiai Kiadó, Bp. I. 1966. Törökországi levelek és misszilis levelek. II. 1967.
Épistolák. III. 1970. Mulatságos napok és más fordítások. IV. 1974. Az ifjak kalauza.
V. 1986. Catechismus formájára való közönséges oktatások. A sorozat záró kötete
még kiadásra vár.
.26

sokan vannak olyanok, akik arra alkalmatosak volnának. És ha csak egy könyvet fordítana is meg életében, azzal mind magának, mind másoknak használna, és látná valamely gyümölcsét annyi esztendeig való tanulásának."
Mikes teljes fordítói hagyatékának feldolgozását, értékelését és értékesítését az irodalomtudomány még nem végezte, nem végezhette el. Tudnunk kell
azt is, hogy a lefordított írások zömét pedagógiai, elmélkedő és vallásos moralizáló művek, valamint legendás-regényes barokk kegyességi elbeszélések alkotják. Azonban a Leveleskönyv figyelmes olvasója nem egy olyan utalásra
bukkan, mely arra enged következtetni, hogy Mikes fordítói munkásságát komolyabb és társadalmilag hasznosabb cselekedetként értékelte, mint a saját
kedvtelésére, örömére és bánatára írt leveleit, túl személyesnek tartott beszámolóit és vallomásait. Fölösleges mondanunk, hogy az idő és utókor az életmű felett másként ítélt.
Ám, ha a Mikes-fordítások túlnyomó része a Mikes-filológia és eszmetörténet körébe tartozik, találunk a gazdag hagyatékban egy teljességgel világi jellegű szépirodalmi munkát is, amely ma is általános figyelmet érdemel, sajátosságai folytán félig önálló mikesi alkotásként is felfogható, eloszlatván az egykönyvű szerzőről kialakult, indokolatlanul egyoldalú képet. A Mulatságos napokról

van szó.

Mikes, kolozsvári deáksága ideje óta szorgalmas olvasó volt. Franciaországi
időzése, az erdélyinél előbb járó és magasabb színvonalú művelődési élettel
való érintkezése csak növelte mohóságát a mindenrendű olvasmányok iránt,
gazdagította tájékozódási lehetőségeit is. Rodostóban is bőven volt ideje olvasni. Elsősorban a fejedelem gazdag könyvtárát használta, de másoktól is kölcsönözhetett könyveket, hiszen a világvégi sárfészekben egy kis szellemi műhely működött, s nem Mikes volt az egyetlen, aki Rákóczi mellett írással töltötte idejét.
írással és olvasással. Olvasott, hogy ismereteit gyarapítsa, hogy világlátását tágítsa, műveltségét pallérozza, lelki életét erősítse, de olvasott puszta időtöltésből is, unalmában, szórakozásra vágyva a köré tokosodó magányban,
egyedüllétben. A Leveleskönyvben található sokszínű betétekből kitűnik, hogy
igencsak kedvelte a mozgalmas, kalandos, néha éppenséggel fantasztikus történeteket, a távoli, ismeretlen világokban zajló, gyakran valószínűtlen, képzeletszülemény-históriákat. Mikes érdeklődésének, ízlésvilágának egyik rétegét a
Nyugat-Európában korában divatos, egyes műfaji változataiban a realista regény korában félig már elvirágzott kalandregények alkották.
Madame de Gomez, teljes nevén Madeleine-Angélique Poisson, Mme de
Gomez (1684—1770) Journées amusantes című, lazán összefüggő novellisztikus
történetekből álló, társasági beszélgetések fonalára fűzött elbeszélésgyűjteménye Mikes egyik kedvenc olvasmánya volt. Mielőtt 1745-ben egy kötetnyit lefordított volna, Mulatságos napok címet adva neki, a hat könyvből — nyolc
kötetből — álló műből, öt levelébe is beledolgozott egy-egy belőle kölcsönzött
kurtább történetet.
A Journées amusantes első kiadása, melyet Mikes használt, 1722 és 1731
közt jelent meg. A felvilágosodás százada első felének termékeny és divatos
írónője rendkívül népszerű szerző volt. Munkája még életében nyolc francia
kiadást ért meg, s magyarul például még a XIX. század elején is megjelentették három „széphistóriáját".
A szóban forgó kalandregény formailag keretes elbeszélés. Valahol, Párizstól egyórányira, a Szajna-parton összegyűl egy kis főrangú társaság: három
27

lány és jegyeseik. Háziasszonyi munkával, hímzéssel, olvasással — a férfiak vadászattal —, valamint beszélgetéssel töltik az időt. Mme de Gomez munkájában
ugyanannyi nap alatt tizennyolc különböző történetet mesélnek el egymás szórakoztatására. Mikes a tizennyolcból hat elbeszélést választott ki, remek érzékkel a legcselekményesebbeket és a legrövidebbeket.
Az elbeszélésekben a helyszínek, a korok és a miliő változatosak. A történet színtere Közép- és Távol-Kelet, Afrika északi partvidéke, az Egyenlítő
tájai, Dél-Amerika, India, Ausztrália, a világóceánok rejtelmes szigetvilága, világvárosok, reneszánsz és barokk királyi és fejedelmi udvarok, titokzatos főúri
paloták.
Ezeken a színtereken színes és roppant bonyodalmas kalandok zajlanak,
tele váratlan, meghökkentő fordulatokkal. A gyakran egzotikus mesék eszköztárát Boccaccióból, Navarrai Margit Heptameronjából, a barokk pásztor- és heroikus regényekből ismeri a mai olvasó.
Mikes, ezzel a fordításával szórakoztatni akart, ezért elsősorban olvasmányosságra törekedett. Ám ez csak köntöse az alábujtatott valódibb szándéknak: alakjainak jellemrajzával, történeteinek erkölcsi tanulságaival félreérthetetlenül nevelni is akar. A cselekmény sodrásában mind az erény, mind a
vétkek megméretnek, a makulátlan hűség, a nemeslelkűség, a jellemnagyság,
az érzelmi kitartás — sok küzdelem s nem egy kudarc után — elnyeri megérdemelt jutalmát. A „Kegyes olvasó"-hoz címzett bevezetőben tételesen is
megfogalmazza: „Ebben a könyvben sok szép jó erkölcsűeket és nemesi indulatuakot látsz, amelyek még ez életben hasznokra vált, és az olyanokot kövessed. Ellenben pedig a sokaknak rossz hajlandóságok szégyenekre és veszedelmekre fordult, és ezeket kerüljed. Kérem az Istent, adja, hogy ne csak mulatsággal, de haszonnal olvassad."
A Mulatságos napokat félig önálló mikesi alkotásnak neveztük, hiszen műve nem egyszerű fordítása, hanem figyelmet érdemlő átdolgozása is az eredetinek. Mikes munkája során a fordítói fegyelmet — ami az ő korában egészen
mást jelentett, mint ma — sokszor áthágta. Például már magát a helyszínt is
megváltoztatta, s Párizsból „a Szamos mellett lévő szép városba", Kolozsvárra
telepítette át Honoriát, az okos és tisztes erkölcsű özvegyet, akinek birtoka,
ahová a fiatalokkal kihúzódott, valahol az erdélyi város közelében helyezkedett el. „öt óra tájba ez a szép társaság a Honoria házához érkezvén, és minthogy már májusnak közepe felé a napok elegendő hosszak, azért nagy sietséggel mindnyájan a kertbe menének. S a kert elegendő nagy, a fél oldalát a
Szamos mossa. A sok szép gyümölcsfák mind utcákra vannak ültetve. A kert
két részben vagyon: az egyik része a ház felől mind virágokkal vagyon béültetve, a másik része mindenféle kerti veteménnyel. A kert közepében pedig
egy nagy lúgos, amelyet a szőllőlevelek egészen béfedték, és olyan volt, valamint egy levélből való palota. De még a szőllőfáknak, amelyekből állott az a
szép lúgos, mása talám nincsen Erdélyben, mivel Honoria azokat mind Rodosztóról, a Mármora-tengerének partján lévő városból hozatá. Ezek a szőllőfák
pedig hétszer hoznak szőllőt esztendőben. De még narancsfái és laurusfái is
valának kertében."
Mikesünk hazakacsintó ártatlan csalafintaságára könnyű rájönnünk: kertszemléletében erdélyi, francia és egzotikus török elemek keverednek. A kert
szép is, hasznos is, a lugas mintája lehetne más, mint Rákóczi rodostói ebédlőpalotájának kertjében található filegória?
28

De akadunk más módosításokra is. A francia eredetiben a fiatalság magára hagyatva szórakozik. Az átültetésben, híven az erdélyi szokásokhoz, Hilária leányzó anyja, a már említett Honoria asszony ügyel fel rájok, erdélyi
nagyasszonyként tartja kézben a társaságot, hajtja végre a házirendet, szervezi
a fiatalok szórakozását. Mme de Gomez munkájában a mesélgetések a könyvtárszobában zajlanak, de Mikes gyerekkorában a háromszéki udvarházakban
csak szerény könyvtartó tékák voltak s nem párizsi mintájú könyvszalonok,
így hát a beszélgetések színhelye a magyar szövegben a kert lesz: „az egész
társaság a kertbe gyülekezék, és a szöllőlugosok alá, a pásintre szőnyegeket
terítenének, és elegyesen kerekben leülének". Mikes azzal is itthoni, személyes
élményvilágának elemeit emeli be a történetbe, hogy nála a fiatalok zálogosdit
játszanak s a vesztesnek a zálogot egy széphistória elmesélésével kell kiváltania. Az eredetiben erről szó sem esik.
Érdemes közelebbről szemügyre vennünk a szereplőket is. Ha nem is egyértelműen erdélyiek, de egy kicsit mások, mint a mintául szolgáló mű francia
szereplői. Mikes leveleiben már leírta, hogy milyennek kellene lenniök az erdélyi nemesi renden lévő asszonyoknak, lányoknak, ifjaknak. Nos, a Mulatságos napok hőseit is az általa kívánatos irányba eszményíti. A lányok, Hilária,
Constantina és Viktória szépek, természetes viselkedésűek, jó magaviseletűek,
értelmes beszédűek, egyikök tréfásabb természetű, a másik visszahútfódóbb,
hallgatagabb. Az ifjak, Julius, Octavius és Valarius, „akik mind az iskolájpkot
elvégezvén, mind más tudományokban részesek lévén, alkalmatosak valának
az ország szolgálatjára. Ezekben mind a jó erkölcs, mind az okosság bővölködött."
A könyv lapjain elárad Mikes személyiségének, egyéniségének összetéveszthetetlen varázsa: együttérez alakjaival, beleéli magát a fikcióba, nem rejti érzelmeit, rokon- és ellenszenvét. Tulajdonképpen mind a hatukban ő a szellemes társalgó, a gáláns csevegő. Ez a közvetlen személyes jelenlét kihat a mű
szerkezetére is. Azonosul hősei helyzetével, lelkiállapotával, ahol motivációs hézagokat érez, kitölti saját elképzelése szerint, egyik-másik regényhős portréját
kissé át is rajzolja, a száműzetésbe taszítottakkal, a bujdosásba kényszerítettekkel —. a sors- és élményrokonság folytán — nagyobb részvétet érez és éreztet, mint Mme de Gomez. De általában nagyobb gondot fordít szereplői érzelmeinek jellemzésére, árnyalására, mint a francia írónő.
Miután olvasmányt akart elképzelt olvasói kezébe adni, a hangsúlyt a cselekmény ességre, a pergő, folyamatos előadásszövésre helyezte. Minden lényeges eseményt megőrizve tömörítette mondanivalóját, rendszeresen rövidítgetett
az eredeti szövegen, elhagyta a mellékes, rendszerint terjengős kitérőket, a
pusztán szószaporító részeket, a száraznak tűnő okoskodásokat, a fölöslegesnek vélt részmozzanatokat.
Az átültetendő szöveg nyelvileg és stilisztikailag nyilvánvalóan kötötte Mikest. A Mulatságos napok tónusa nem olyan eleven, friss és változatos, mint a
leveleké, azonban így is tiszta, világos, értelmes folyó beszéd, és nem modoros,
dagályos, mint az eredeti prózanyelve. Irásművészetének bravúrja, hogy mindig megtalálta a megfelelő szót, a leghatásosabb árnyalatbeli kifejezés változatot. A mik esi nyelv csodálatos szívhangjai átdobognak a franciából magyarított szövegen is. A Mulatságos napok Mikes talán legsikerültebb, ma is élő,
élvezhető fordítása.

29

KÁRPÁTI KAMIL

NOAH-NOAH LEXIKON
TEGYED
Ami semmit én tanultam,
a keveset
átadhatom.
Szép nem pótol szabadságot.
(A káromlás se ezt, se azt.)
Szerelmünkre
legkiváltképp
illik a bírói intés,
hogy „a jog nemismerése
nem ment föl a büntetéstől."
A szerelmi
nem szabadít
Befogadtad
a tetvesítő

képtelenség
föl a vágytól.
albérlődnek
szimulánst.

Mézmáz, de ágyadból
a patkánytól nyüzsgő
*

Borítson süntüske
öl vár hétszögletű

kirúg
Hiány.

talpig:
fejet!

Ne légy irgalmas martalóc
bensőd bűneivel. Máson
ágyú-súlyú
terpeszeddel,
fogdmeg
fennhéjázásoddal!
Úrtól tört gerinceddel sef
Hivatalnok
állkapcáddal.
Ne legyél se tank, se pondró;
se pribék, sem áldozat már!
Jövőd tán nem ellenség, de
vedd észbe; szolgája se vagy.
Aki holnap akar élni,
az életéről
lemondott.
Kerüld a szép rögeszmét is.
Neked senki se mondja meg,
mit keresel e csillagon.
Nem költő, aki hazudik.
„Ölelhess, alhass"! A haza:
hol álomra hajthatod
fejed.
S rózsán a hajnali harmat
felüdít, mintha kiinnád.

Ha nincs csont agyvelőd körül,
lesz madárfészek-meleg
kéz:
tenyerébe zár! Lesz csigalágy valódnak csigahéja.

(A rendőr is, ha hazaér,
gumibotot, öltönyt
levet,
rózsádat nézi az ágyból,
s kellékek nélkül elalszik.)

Elég a képből.
Megérthetsz.
Fél vagy. Sorsod: legyél egész.
A fajfenntartásnál ez több.
Csak így vagy hű önmagadhoz.

KÖRISME

A szeretet írva: ragacs.
Mossad le azzal, hogy teszed!
Ne mindenkit! Az csak semmi!
Ha nem leled: önfeled fúl.
AZ IGEN ÉS A NEM
Lojális légy mindennel, mi
építve-rontva
emberi.
Kis ember ne halj nagy ügyért!
Piramissal betelt a Föld.
30

Van gonosztevő kék szemű;
oly sima, mint a politúr.
Egy ápolónő — kiderült:
megkínozza az aggokat.
Bolondok háza — kiderült:
csupa szarka és keselyű,
aranyfog-vadász,
dögevő
gyógyítja ott a beteget.
És hány
tévészemélyiség!
Hány hivatásos
hírharang!
Hány közéleti
méltóság
gyógyítja így a sebedet.

Sebesültebb már nem lehetsz.
Mert amit nem örököltél
cró-magnoni
kannibáltól,
kitenyésztetted
te magad.
Cigány hóhért.
Ikontolvajt.
Nőd méhével
futballozót.
Embersütő
kemencédet.
A tigrispillantású
lányt.
Patkányképű
gyerekeid
becsalnak a konyhazugba:
míg az első magára von,
hátulról döf le a másik,
s kését belédtörölve
szól:
„Tőle tanultam mégis ezt.
Kapjon hát esküvőnk után
sírt, koszorút — szokás szerint."
ÚTJELZŐ ÉS SZAKADÉK
(Két kifordított Bertók-sorra)
1
Nem vagyok oly nagyszakállú,
ki fejenállót talpra tesz,
magánhasználatra
mégis,
Laci, sorod kifordítom:
mögöttem a történelem,
előttem puszta „lét dadog".
Nézek összeszűkült
semmit:
elfordul, mint a macskaszem.
Hogy múzeummá lett a múlt,
s keretben minden felirat,
az j Ismerd meg magad j s j Légy jó \
s j A Paradicsom visszavár j,
Szellem, Űtjelzőnk,
csodállak,
nincs útkorláton gyúlőbb fény:
szakadékba-hullásaink
fölött égsz állhatatosan.
Benzintől összeégve, vagy
karomra kötött szárny alól

száguldásom roncsait míg
félrehánytam, fölnéztem rád.
Nem a Holdnak vonít az eb,
még akkor se, ha verset ír.
Őspatakba mosva arcom,
Magasban, Űt, terád néztem,
s hol foszforeszkáló Jeled
áttört korlátot
közrevett,
én kapaszkodtam vissza, föl,
és tündökölt tovább az Ész.
2
Köz-eszünk, a kincstárnyi
Rövidlátó szemem itta,
mint a pécsi pályaudvar
lámpafényét
rovarfelhő.

sok!

Épp csak egyre kevésbé lett
tört-testű táncom
szárny-kecses;:
szebb a vér permetje nálam;
vércseppem
kápolnafénye
hócsönd-erdőn ha átnyilall —
de toll, nehogy elkalandozz!
Leszakadt fejem, lőtt sebem,
mellkas elé markolt tüdőm
visszfényével
farkasszemez
rendületlen
fényforrása.
Nem hunyorog. Sugárzik csak:
szakadékba itt vak se hull!
Nem is a vak! Állig gépben,
géptüdőben,
szívmotorral
(csuklóprotézisem
ragyog!)
— utat mutat — s nyel szakadék.
Keretben

már, hogy j ez a harc ... |

s j másfajta raj ... j Gyerek, aki
hisz Perpetuum
Mobilét.
Pláne, hogy az ember is az.
Anyám és én már ezerszer
túlszárnyaltuk
Lemnikejnent:
haltam s ezerszer
összevarrt.
Fény! szakadék! lásd hátamat!

31

HOGY ÉLJÜNK?
Mondd meg, akkor hát hogy
éljünk?!' A tizenkét éves Jézust
főpapok, fogdmegek lesik:
tagad-e Hatalmat, Eget?
A kinyomtatott vers ma már
annyi se, mint a súgott szó.
A noah-noah kertet ás,
fűmaggal vegyít
versmagot.
Nem hagy el lélek, fű, míg élsz.
Moss lábat — kisebb lesz a bűz.
Meszeld ki Föld-kunyhónkat
és
szívd be mélyen:
fertőtlenít.
A noah-noah nem Kerub.
,Se hipnotizőr,
néptribun.
Gitárnyákú fallosza sincs;
dobogóról rád nem lövi.

Benned didereg a Jóság.
Hóhér-kérgű
értelmedben.
Csak belőled száll fel a Hold.
Minden naplemente te vagy.
Ótvarod is Isten kertje.
Ágyúddal szétlőtt
homlokod
szétporlása
Memnon-zengés.
De porfelhőből hajnal kél.
Jól beváltál
fenevadnak,
mégse lett bőröddé
maszkod.
Énekesmadarat
fojtó,
hagyd: csináljak madarat én.
Színpad a vers — téged játszik.
Előhal? — hogy megmaradj te?!
Földrobbantó! — katarzisod
állítsa meg a végzetünk.
*

De tagadja, hogy tömeg vagy.
Hogy te ítélsz
„nép-nevedben".
S: nincs magad iránt irgalom.
S: virágaid fedik gyilkod.

Gyerek-Jézussal
kezdtem én —
hadd mutassam most madaram.
Először se vers, se ének;
fojtogatott torka csak fáj.
De vízmoraj s kavicsgörgés
ágyán hiányzó feled szól:

Ahol ások: hullák lába.
Nem hiszem, hogy nincs mért sírni.
Nem hiszem, hogy ős Kajánnal
a tengerparton
lovagolsz.

„Tükröd hiú. Bele ne nézz.
Bosch képén lássad meg magad:
Kereszthordó körül ki vagy?

De benned bújt el a Szépség,
akkor is, ha megkötözted,
éhezésben fölfaltad is.
Föltámadni csak benned tud.

Ne siesd el, hogy nem vagy ott.
Ne ölj meg, mert ott látlak én.
Várj! Várj! — Ha Benne
láttalak?!
"

TAKÁTS GYULA

A Minotaurusz kora
i.
Csák neki szabad és senki másnak
a világ tündéri szigetén
és fénylik a vértől a virág,
sós verítéket izzad a fény.
32

2.
Nem hal meg, mindig él a rossz.
A mítoszában nő a Minotaurusz
és lesz és lett s még lesz nagyobb.
Szarván nőnek az új Antarktiszok.
3.

Először a füge ... Aztán a sziv
s velük törpül az ember ... Már itt a jég!
Lélekben dermedt Pompejik?
...
Vezúvi kor!... Ember-meleg, ó, jössz-e még!
4.

Ott élő kor került hamu alá,
szép méretével ami emberi.
De jaj, ha mostan fölragyognák
a Minotaurusznak
jelei...
5.

Nemzette mind! S nem négy, kétlábú lett
e vasmankókon bicegő sereg.
Egyszer ily hadat festett már a holland,
de szarvuk és szájuk ma kegyetlenebb.
6.

Mosolyog ... És kezében liliom.
Mosolyától szirma
megfagyott.
Szőrét hiába is fésülte rá,
szarva a szemén
átragyogott.

Tudása titkon ehhez nőve
Ami volt, már rég tudom, marad,
csak láthatatlan mappa rendezi.
Csendet sugárzó nagy lapok alatt
élnek leglényegünknek
sejtjei.
Magunk, ha álig is, de sejtve,
igy épülünk közöttük állva.
Nem is tárgyai, de teljes válónk
oldódik át egy mélyebb tájba,
mert jelek között jár, aki él.
Tudása titkon ehhez nőve
nyílik, mint virág és megérzi
jelenben még, de már jövőbe,
33

ahogy a legnagyobb csillag alatt
egy érzékeny tudásnak lesz a része,
mely magán át látja azt a tengert,
melynek nincsen se partja, szintje, mélye

POLNER ZOLTÁN

Fekete virággal állsz
Fekete virággal állsz az utcán
és lassan hullni kezd a hó, mintha
hattyúk sírnának az ég ablakai
mögött, mintha fehér
jegykendődet
baltával darabolná valaki az udvaron.
Sötétlő jegenyék rohannak
az utakon s a fagy gyémánt
csarnokában az agonizáló nap
sziluettje.
Milyen hatalmas nyár volt
akkor a Maros porondján! A nyárfák
zöld falára lobogó
festményeket
aggatott isten, szálltak a darazsak
a mézillatú csöndben és egymásnak
felelgettek a rigók.
Elnézlek a zuhogó
hóesésben és töprengek, vajon
meg suhintják-e még ablakunkat
a madarak, vajon bezörgetnek-e
még
hozz/ánk a vérpiros
tulipánok,
az öröklét vendégei?

Alkonyi őrjárat
Majd ragyog estére a telihold
udvarában ez a temető.
Rembrandti homály most. Fekete
napsütésben lobognak a fák és
mintha a csillagokból
vetnék
alá magukat a sirályok.
Több fényt adj, uram, több fényt,
hadd érinthessem az ujjaid
hegyén izzó teremtést, a füvek
izzó szivét hadd érinthessem,
mert
elenyészel a hemzsegő
földben,
ha prédikátoraid
megvakulnak.
34

...

HATVANI DÁNIEL

Folyóközi nyárban
Mint királyok kényes cirmosa
törleszkedik
lábunkhoz
a századvég az ezredvég
miután meghempergett a remény
szétrongyolódó
futószőnyegén
Emlékezz az utolsó békeidőre
mondjuk a tizenötödik század
második felében
úgy őrli most is önmagát
lángözönné a nap
magfúzióban szinte szétszakad
Kerüli számat mégis az ének
mind messzebbre
tollászkodik
a trillázó nyár-kánon
hogy újra szól már künn a fákon
Tíz éve íme
a kakukkot se hallom
fészkét ama '86 április végi
feketejegyű sugárzás lékelte meg talán
s a madár mint szikla gördül le
az ifjúság hegyoldalán
Süllyed lassan az emberi odú is
alapköveit apránként lazítja ki
valami földalatti folyó
fent készül a csapda
szőve a háló hajszálrepedésből
leépülésünk varjúként károg
sarat hizlal a szétázó vályog
Pereg a mész világgá
világít szerte csak a dér
s majd ködlik csomókban a november
vénülő tanyafalat mállaszt
sztyeppei
homokverés
csordákkal izen a múlt
körmük nyoma a verőér partján
Eurázsián átkísér
zúg zúg a népvándorláskori
szél

35

Víztükörre zuhanó madarak
nyomán füstölgő
fényszilánkok
a reneszánsz
kastély-víziók
ez itt hát nem a Loire völgye
a
vadul a rét is
hiába tolul a zöld a zöldre
Ne itt keresd
a fürdőző meztelen
kies patakot
árnyjátékos ligetek
átaludhatod

apácákkal
évszázadait

Itt még a föld szelleme is
hörögve tör fel az ásott
kútak mohalepedékes
torkán
s forgószeles
örvénye
mentén felmagzik évente
a kiírthatatlan paré
görény
fészer-katedrálisa
s a pogánynak mitizált pipacs
korcs mákony-gubója
pattog
nyár izzad húgysavat pöffeteg
miktől részeg a féreg is részeg

eszméket

Láthatod itt a világnagy
görcsben véresre harapdált
önszáják őrületét
az öntermékenyülést
képzelgő
onánia
gyűszűvirág-erdejét
ecetfák közti térségeken
seggtörlő papírok
tortadíszeit
nemzetiszín selyemsárhajót az újgazdag
krokodilok karneváli
menetében
óh anyák mily kentaurokkal
kell hágnotok hogy a csecsemő is
mosdatlan álmot vetéljen
S jön jön a kánikula
vajákos
gyümölcseivel
beszáradt
varangy-lenyomataival
faszra pinára aggatható
undor-plecsnikkel
hogy még a maradék nemző
vágy is kókkadva kering el

Taplósodik a levegő
elrákosodott idő zabálja ki
a légkörből az oxigént
s a már már moccanatlan
fulladásban
megáll a nyárfa mint
kozmikus óramutató
hegyére szitakötő landol
helikopterként
suhanó
Leáll lassan a lélek
serény gépezete
fáradt rugó a gondolat
ki-kihagy már a motor
ha indul is kelletlenül
újra lerohad
E humuszból
vétettem
s idegenülök mégis az időtlenségben
lemond rólam a föld
megemészteni nem tud nem akar
befogadni is elfelejt
bár ellene
semmit nem vétettem
Mezopotámiai
nyárban
fekszem a két folyó között
végképp fölösleges immár
hogy egyszemélyben
legyek
az üldöző s az üldözött
Hiszen épp úgy lángözönlik a nap
mint az utolsó békeidőben
midőn a programozott cicuskák szeme
villogó számkijelzéssel közli hogy
közeledik a századvég
ezredvég
Zúg zúg a túlvilági szél
nyárfaág lesz a vándorbotom
s magamra öltöm a naplementét

Fáradni könnyű
önmagamból is kiűzetve
nem poklosodik arcom s vérem;
a földi kín túlontúl hitvány
s a sors csak tulajdon, nem érdem.
Fáradni, elterülni könnyű
sarlósult
hitfogyatkozásban.
Mind üresebben kongó lélek
parancsára mozdul a szájam.
Már tudom: hazugság az éden,
nem volt, nincs s nem lesz
menyország;
öröm, ha borom föl nem fordul
s kenyeret szelhetek s szalonnát.
Bőrömön
verejték-mintázat:
parázsló porba írott fétis ...
Világfát ezüstöző dérben
eljön az ősz s eljön a tél is.

PÉK PÁL

Mielőtt
Ügy állunk itt, mint a nádas,
bolond szélben
Homlokát
emeli, vagy torkig laktat
magával a némaság,
állunk csak, a kíntól avas
szóhoz kötve a jövőt,
fegyvertelen,
vadonunkba
menekedve,
mielőtt
mint a kopó ránkuszul a
néma vád, a „nincs tovább",
mielőtt e pestissel-vert
világban a jázminág
jeltelenül ellobbanik
Belésajog szív, az ész:
nem jut túl a lélek omló
egén az, ki visszanéz.
38

Innen és túl
Mocsoktalan, ha verve is,
köpnék minden nászra,
s Kárpát-alji tél süvít
boldog
tébolydámba.
Verődik künn a rács előtt
jegenyém is. Hallom,
hogy jár a múlt, a megszökött
babiloni asszony.
Facéron űz a csonka szél
hozzá, s visszadöbben:
az arc omlik a tolvaj én
partján, s gúzsba kötten
szememre forr a vak idő
teste
Benne tél van.
Pokolra hát, ki vakmerő!
Bátrabb itt a néma.

Útvesztő
Zokszót se, ha élni akarsz!
Motoz úgyis: földed fosztják,
s ebül vész a bomlott lelkű
hárs is, ahogy hányja lombját.
*

Rögeszmék közt kuporogj bár,
csapdáiba ver az éj
Kivert kutya, holdra-forgó
árnyad is csak kibeszél.
*

Poklos sűrűn, fogszorítva,
Márciusba vinne nyom ...?
Hol a palló? Ami éled,
rommá romlott
egykoron.
*
Növelhetsz így, falhoz szegzett,
tegnapinál szebb gyanút — —
Elrontatlan
forradalmad
útvesztő lett, kit se gyújt.

TANDORI DEZSŐ

Kerítésből, bódéból, útjelekből vonat
zötyörög el:
a kert fölött, útjelek közt bódék alatt inkább: de ily
bizonytalanul bizonyos: az írógép egy másik térben, egy
másik időben, de szellős, mint képzeletben most az volt:
kigurul a beejtett radír, csupa szerkezet, átlátni rajta.
Billentése visszatér, ez valós: kezem a betűkön, a régi
fémen, jeleken: és ez fut rajtuk, ami most van. Nincs
hát az a vonat, ne lehetne? Mi veszélye volt akkor az
időnek: ez, hogy ez most másik idő? Miért van elegünk
ebből, a másikéból, a magunkéra mért nem érünk rá? Át
lehetett vészelni, nem veszett el, meg sem került belőle
semmi hasznosítható: ha nem az az idő telik, hát másik:
ha nem én, hát más mondja ezt: ha nem ezt, úgy is valamit.
És mégis, mind ott ülünk egy-egy ilyen valamikori
elcsöndesült vagy felkattogó időben: a kifejezés nem kötelező
megalkuvásaira vállalkozunk, hogy elmondjuk:
végeredményben
egymást. Közelebbi eredményben magunkat, nagyon csak
ennyit. Mit írok, mit hagyok abba e közlésért? Mi összefüggés
ad önbizalmat, hogy megszólalhatok ekképp: mi tág, radírt
kihullató idő valamikori billentyűzete, váza ad módot?
Kapcsolat valakivel, aki nem vagyok már: akkor most
bárkihez is szólhat ez. Mégsem bízok rá semmit: a palack
nem vízhatlan — lazaság és kihullás! —, az érzékek mind
bizonytalanok — vonat! —, a cél kétes — mind a többiek
mint a pokol: s magam: mint az egyetlen értelmes
filozófiai
kérdés. Kis lexikon, íme, haszontárgy hasonmása,
utalgatások
vonata és radírja, és kihüllatás adja, mi dolga lényege.

A térgyakorlat
Gyakran mint zsúfolt földalatti állomás felé
igyekezve a villamost elhagyók közt: mint akit
vonnak, vagy hall egy hangot, lát elérendőt,
nekiiramlik: és kezdősebességét súlya jól határozza meg:
hát érdemes volt lefogyni, ezét, e mozgás jó súlyát
megtartani csak, ehhez valami szerkezetet, mint ha
— hasonlat és hasonlat! — régi gépként újra
felfedeznének,
írná rajtam a tér gyakorló szövegeit, nem olvas legalább
senki, nem olvas engem s nem olvassa őt. Mindenki
40

siet, az újságvásárlás természetellenes mozgáskihagyás, de
megint lábak, testek közt, könyökök közt, pontosan
megfelelő sebességgel, érintét, igen, ez a kifacsarás
is, ily tét, az érintésé, hogy senkit meg ne érintsek
most, jön, hasít át a többi igyekvő közt mégis meghagyott
térben. A mégis megmaradt tér gyakorlása tehát ez,
oly céllal, melyet legalább elhihetek.
Megérkezem
a teljes huzat hasonlatába, s megkapaszkodom
kisváltósúlyom
határozott formáival ugyanabba a semmibe, amelyben egy
hordó gurul, és nem kell semmit elmondanom, senkit
nem kényszerülök meghallgatásra kényszeríteni. A következő
állomáson kiszállok, horgasztott fejjel kezdek
gyorsulást,
ebbe beleegyenesedem,
és tovább. Aztán: a felszín,
a város másik része, valahonnét — elfelejtem —
elfelejtem ezt tenni tovább; vagy ott érzetten múlik el,
csak ezt felejtem. Mintha temetkezve sietnék, sietős
temetkező, behelyettesíthető
mindenkim, mindenem, aki megvan
és ami, és magam, e tér gyakorlatba, de túl sok a hasonlat.

Mely igen hirtelen és árnyalatnyi alkony
követi a nyár elhúzódó nappalait, egyszerre itt van velük, kik
majd épp nyersebb pályára lépnek. Istenem, meg fognak halni,
ahogy erre már annyi példa volt, csak az idén is egy. Hajnal,
sarok a lakhelyen, alul, egy testtartás szöge, mért oly
árulkodó, mért nem lehetett másra következtetni? Csoda, hogy elő
fogom szedni mind az idők vesztéből megmaradt ily tárgyakat,
mint régi gép, kevés híján radír, vagy átválogatom
félretett
szép vagy szines papírlapjaimat, s valamit kezdek velük, nem
tudom, vagy akkor legyen az határozottabban, hogy nem kezdek
semmit velük. Hogy is ne térnék vissza, amíg tehetem, mind,
mind, amit kihagyhatónak véltem, ahhoz, hogy is, hogy is ne
hagytam volna ki, s mi mindent, ha az a kiáltás úgy megszakad,
ha a körülményeken olyan szépen lehet gondolkozni,
meglelni
az összefüggésében célszerűt, ami leginkább együttlétre
vezet,
s ez akkor kezd széthullani tényezőnként egyenként. Vissza
tudtam találni a régi gép billentyűzetéhez,
semmi jelentősége
az elhatározott kereteknek, és mert a nyers következés után
— ez is: hány s hány! s mert mindbe nem lehet belehalni, kiáltón,
nevetséges a mindenkori elhatározás, aztán mettől meddig
oly váratlan, s a válasz hogy lehetne hirtelenkedés! alig
kibírható mennyiség vész el, vegyük észre, de sokasága
hozzászoktat ugyanehhez, a sokaság lélek lesz, a lelkek,
vagy nevezzük a benső lényeg bármi elérhetetlen, okolást nem is
kívánó s tűrő stb., stb. Mit folytassam. Azt akartam mondani,
hogy majd szépen megszűnik itt lenni velem mind, akivel csak
s csak együtt képzelhettem, de hát ez csak képzelet volt, így
kiáltok fel, mint valóbb képzelet, s ez bíztatás,
megszakadásig.

Filozófusnak lenni nemcsak annyit
jelent, hogy éleselméjű gondolataink vannak, vagy akár iskolát
alapítunk, hanem hogy úgy szeretjük a bölcsességet,
hogy
parancsainak megfelelően egyszerű, független, nagylelkű és
bizakodó életet élünk", mondta Thoreau. Ahogy a természet
törvénye majd betelik rajtuk, ez, a természet rövényeként,
félreütés,
rajtunk így fog betelni; és van valami végig
betelhetetlen,
nemcsak az üresen maradó lakok, ahol a bélelő újságpapírt
nem
szaggatja épp érthetetlen szándék, másik lakásba
költözünk,
lesz életemben először, hosszabb időre, külön szobám,
visszanyerjük a szabad mozgás valami jogát, és minden
akkor fog igazán visszarántani, a délutánok
elviselhetetlen
hosszúak lesznek, a szőnyegen széthullt füveknek nem lesznek lovaspálya-akadályai,
köles a padlón nem
görkorcsolyáztat,
és aligha térek vissza elhagyott műfajokhoz csak azért, mert
az elevenség becsapással fenyeget. Mindent egy határon belül
el lehet intézni még módosításokkal, de ahogy oldalt fognak
billenni, és ahogy a hegy oldalát szinte lehúzzák
nyugvásukkal,
ahogy a nap, mely elsiklik utolsó aznapi fényeivel a falon kint,
tudni fogjuk, a különböző sűrűségű lomb közt érinti a tört
kövekkel megerősítgetett eróziógátat, no lám, az ellen, ha
még ennek a mondatnak is van célja s értelme abban a roppant
visszhangtérben, pedig kell, látni akarom, mire is jutok
akár ennyi szerkesztett kompozícióval, melyre, eon, ez csak félreütés, elengedtem magam — nem számolok kisebb-nagyobb
időkben.
Megyek vissza hozzájuk, egy csomó élő, és ha nem lesznek, nincs,
hogy másokat kell helyettük találni; leszünk erre majd magunk.

WEÖRES SÁNDOR

Satöbbi
Porcelán város Szeged,
Juhász Gyula, Bálint Sándor otthona
József Attila
repülőszőnyege
Szóljon róla sok rege.

KÁROLYI AMY

Idő és hely
i.
Mindennek megvan a maga ideje
Hamupipőke lencsét szemel
Hófehérkének torkán akad az alma.
Te most a hóviharral
egyezkedj,
Ez most a hónak ideje.
A hideg fűszálaké, a télé,
akkor is, ha megőszülsz belé.
2.
Azok az elosont köszönések
azok a félre-néző
kézfogások
az elmaradt
szembe-nézésék
elkeveredtek a szemben, szájban
és akár pohár alján a méreg
megmaradnak, amig pohár van
3.

Amit írtam,
nem világhírrel és aranykalappal.
A sötét országba nem viszem magammal,
a szelid szerszámot, amit kölcsön kaptam.
Van ott elég poggyász máglyatűzre
hányva,
pattognak az igék mint a rőzsegallyak.
Fölösen van úgyis ott az elmondatlan.

Embereszményeink
KÁROLYI AMYVAL BESZÉLGET DOBOS MARIANNE
K. A.: Példa? Példakép? Minderre később eszmél rá az ember. Később
nyílik ki a szeme, s annál mélyrehatóbb lesz a tekintete minél nyitottabb a
másik ember, a környezete iránt. Legelső mintaképei természetesen a szülei.
Édesapám falat kenyér jóságú ember volt. Szegényei rendszeresen csöngettek be, és mindenükből adott nekik. Édesanyám gondja volt, hogy háziasszonyi csodákkal mindent előteremtsen számunkra. Édesanyám valamikor a
Nemzeti Zenede művészképzőse volt, Tomka növendéke. Első koncertje a Vigadó kistermében volt.
D. M.: <S mint ahogy A ZONGORA című írásodból megtudjuk,
a siker ellenére ez volt az utolsó hangversenye
is, mert „A daliás fiatalember
a kiscsokorral mégis csak elvitte, ami kis ideig nagyon jó volt, és hosszú
ideig
nagyon rossz, mert az abbahagyott
hivatás bosszút állt. Holtig tartó
kielégítetlenséggel oltva be a fiatalasszonyt
önmagával, másokkal,
mindenkivel."

K. A.: Igen, édesanyám házasságának és félbe maradt művészi pályájának
alapvető tanulsága számomra, hogy nem szabad az embernek nagyobb áldozatot vállalnia, mint amit elbír. Hivatásról, megvalósulatlan becsvágyról szó
nem esett nálunk. Csak a halálos ágyán mondta el nekem a történetét. Pedig . . . Kiradírozhatatlan nyomokat hagyó hangzatok értek szabályos időközökben, lámpaoltás után a félig nyitott ajtón beszüremlő negyedfényben. Ezek
a hangzatok csobogtak körülöttem, míg egyre mélyebbre úsztam lefele az
álomfolyón. Bizonyára még álmomba is elkísértek. Érzelmi életem meghatározói lettek e hangzatok, s talán nem tévedek, ha azt mondom, ezért van
olyan sok közöm az álomhoz és a folyókhoz. Bizonyos harmóniák hallatára,
bizonyos játékstílus csobogó hangjára még most is beugrik a szűrődő fény, a
közelítő álom jóleső zsibbadtsága, s e tündérségek felidézője, az édesanyám,
aki csak este gyakorolhatott, ki tudja, minek és ki tudja, meddig?
öntudatlanul így lettem részese egy boldogtalanul boldog életműnek, így
érlelődött bennem öntudatlanul a boldogság és boldogtalanság, ahogy az iskolás gyerek feje alá tett könyvből — reggelre, úgy hiszi — belészűrődik a tudás. Chopin romantikus hatását szerencsésen egyensúlyozta a bachi tárgyilagos derű. Míg Chopin örökre ennek a világnak el nem érhető vagy oly könynyen elveszíthető gyönyörűségéhez kötött, Bach ütemei lajtorjafokok voltak
felfelé.
Gondolom, 6 éves koromra kijártam az érzelem iskoláját.
A legmagasabb fokú tapintattal, ami pedig mondhatnám, a lélek ízlése,
édesapám betegségekor találkoztam, öreg takarítónénim képében. Adventista
volt. Kavartam a rántást, ő mosogatott. Közben Szent Pál leveleiről beszélgettünk. Az együttérzésében, a betegápolása művészetében a Nobel-díjas Calcuttai Teréz anya távoli szegény rokonát vélem felismerni.
Vannak angyalok. Az enyém Hangyás néni képében jelent meg. Kerek
világoskék szemeket, rózsaszín-fehér, nagy arcot viselt, rékliszerű blúzokat,
suta szemérmes, bokáig érő szoknyát és kitaposott fűzős cipőt. Kezében frigyláda és harsona helyett súrolókefét, cirokseprűt és felmosórongyot tartott.
De a szájából, mint társainak szájából a toszkán égen, selyemszalag repkedett
44

a következő felírással: Egy nap megismertem az igazságot. Azt akartam, hogy
mások is tudják meg. Szaladtam az utcán és kiáltoztam: megismertem az igazságot. De az ablakok bezárultak, az emberek nem akartak meghallani, s aki
meghallott, kicsúfolt.
Hangyás néni tehát hírt hozó angyal volt, megváltást hirdető angyal,
mennyből az angyal. Szinte látom, ahogy lobogó hajjal, lobogó kék ruhában
átsüvít az utcán.
D. M.: De nem lehet sértetlenül

angyal

a

földön.

K. A.: Természetesen a válasz egyértelmű: NEM. 100 éve halt meg Emily
Dickinson. Egyik hozzá írt versem. „A világ elkésve válaszol" kezdődik így
Tintafoltos
még a vallomástól
a parányi asztal, min
barátnőm
a konok new-englandi
lány,
levelet
írt a világnak, ki neki sohse írt

Talán a legfontosabb, amit tanultam tőle, az erőfeszítés és a mindent egy
lapra föltevés.
Csak a nagy tét érdekli: az egész bank. Éhezik, de morzsát nem fogad el.
A főnyeremény hiánya jobban élteti, mint egy pár dolláros nyereség. így a
hiány változik főnyeremény nagyságúra. S ez már hatalmas vagyon, ha negatív előjelű is. Ebből a vagyonból sok mindenre futja. Királyi vendéglátó. Generációkat lakat jól a saját éhségéből.
„Nagy éhségek önmagukért táplálják" — írja. És ez már megszállottság.
Cézanne, Csóntváry, Klee megszállottsága. És Emily .Dickinsoné. S ez ami a
szentekkel is összeköti, a hit nagy hazárdjátékosaival — a kis prakticistákból
sosem lesz szent —, akik a menny tétjéért lemondanak a földről. Az ő tétje
a mű keserű tisztasága, mit nem tisztátalanít sem édességgel, sem hígítással.
Mákkivonat. Verseit az észrevevés mikroszkopikus, vagy ha akarjuk teleszkopikus pontossága, a rögzítés véglegessége, s a rengés-rendülés pusztító ereje
jellemzi. A van és a nincs problémái (természet, érzelem, halál és öröklét)
foglalkoztatják.
A csodálatos és komplex élet, amit egyedülvalóvá és ismételhetetlenné
pecsétel, s az időtlenségbe transzfigurái a halál. Az élethossziglani problémát
okozott neki a halál. Az élet minden perce a szép és a rossz megőrizni való
érték volt számára. Pedig ha feltesszük a kérdést: „De hát, mit is adott az
élet Emily Dickinsonnak?" — a válasz — Vereséget mint nőnek, s vereséget
mint művésznek. De ahogy a halált domesztikálni tudta és beépíteni az életbe,
így vereségét is sikerült győzelemmé változtatnia. Alkimista adottsága volt,
hogyan kell az émbert ért rosszat pozitívummá változtatni, gyász, sikertelenség, frusztrált szerelem a kezében arannyá változott.
No, persze nem ingye'n, hanem intenzív, gyilkoló szenvedés árán.
Olaj présből
csepeg,
A
rózsaillatot
Nem nap izzasztja
egymaga,
Hanem a csavarok.

45

A szenvedés volt a tűz, s olvasztókemencéjében salak, sértés, értetlenség,
és egy élet veresége királynői diadémmá olvadt össze.
Pár évvel ezelőtt, amerikai tartózkodásunk idején meglátogattuk szülővárosát. Nem mint turisták, hanem mint zarándokok. S ekkor jöttem rá a
zarándokutak értelmére. A géniusz szülővárosának atmoszférája, háza, tintafoltos asztalkája, bölcsője nem a kíváncsiságot elégíti ki, s a múzeumok adatközléséhez sincs köze. A levegő, a ház, a tárgyak emberközelbe hozzák az
absztrakt időbe távozottat. Végigjártatják a zarándokkal a géniusz emberi
életútját, egy platformra, az élet, az emberi kicsiség egyazon szintjére kerül
velünk, hogy aztán a szemünk előtt kezdjen újra nőni, s tűnjön el előlünk
az időtelenben.

KABDEBÓ LÖRÁNT

Miért indulnak el a szobrok?
KÁROLYI AMY ÚJABB VERSEIRŐL
Károlyi Amy esetében most aktuális kérdőjelek: Mikor válhat egy költészet fontossá? Mikor érik be, teljesít ki kezdetektől meglevő tendenciákat?
Kiteljesítheti-e azokat? Hogyan találkozhat korával? Ez a találkozás hogyan
hat vissza belső fejlődésére?
Károlyi Amy eddig: színvonalas költőink egyike. Megbecsült alkotó. Most:
találkozott a korszerűséggel. Pedig ő: csak folytat következetesen egy költői
utat. Nem törődik azzal, hogy divatba jöhet. Mégis: nagyon is szükségünk
lehet az ő költői tapasztalataira. Hogy élni tudjunk mindennapjainkban. Hogy
ne csak elteljen életünk, de ki tudjuk használni minden percünket. A kapcsolatteremtés — vonzás-taszítás — példáit mutatja fel. A közvetlen környezettél.
A széppel és jóval, a kegyetlennel és közönyössel, a támadóval és védekezővel, a nemegyszer undorítóval. Szóval: mindazzal, ami menthetetlenül körülvesz. Akaratunktól függetlenül. Meg saját — ilyen-olyan — ízlésünk hatására.
Véletlen találkozás: éppen amikor verseit olvasom, egy rámszakadt gyors
lektori munka során — akkor még azt hiszem: — váratlan bukkanok rá egy
Károlyi Amy-levélre. 1941. április 21-én írta Móricznak, a Kelet Népe szerkesztőjének. Először azt hiszem: egy szerkesztőnek szól csak. Aztán világosodik meg — épp mostani versei világosíthatnak fel: — épp a szükséges mesternek. Különben így a megszólítás is, semmi szokásos „Zsigabácsizás". „Az
én számomra felejthetetlen, hogy Móricz Zsigmond indított útnak." Mindenkiről inkább elképzelném, mint éppen Károlyi Árnyról. Pedig a levél anekdotikusan emlékeztet a jelenetre is: „Hat évvel ezelőtt szörnyen zavarban lévő
kislány állított be Móricz Zsigmond Horthy Miklós úti lakására. Gáldy (Gajda)
Béla, az Árpád Gimnázium igazgatójának ajánlólevelét hozta magával, s egy
csomó verset. Móricz Zsigmond a kislányt kedvesnek, a verseket tehetségeseknek találta, s mindkettőjüket útba igazította Babits Mihály felé. Azóta a kislány felnőtt, [...] karácsonykor bemutatkozott a Nyugatban, verseit más folyóiratokon kívül szívesen látták legutóbb a Híd-ban." Mintha egy mai Károlyi Amy-prózaverset olvasnánk. Mondjuk a Vers és napló vagy a Születésem
története című kötetből.
46

De maradjunk még a véletlennél. Most már nem az olvasás, hanem a valahai találkozás véletlenénél: mit is láthatott Móricz a fiatal leány verseiben?
Vajon láthatta már akkor azt, ami olyannyira összekötheti a mai költővel?
Hogy ennek a költőnőnek milyen pontosan látó szeme van. „A valóság a tégla, a költészet az épület. A téglából minden lehet, barokk, szecessziós, bauhaus,
de még felhő-palota is. A tégla viszont elengedhetetlen. Jó minőségű, jól kiégetett, igaz darabka valóság. Mi aztán bámulhatunk az átváltozáson, amin
egy ilyen tégla keresztülmegy, anélkül, hogy valóságos téglavoltát elveszítené." Ezt már most írja, legújabb kötetében, A szobrok elindulnak címűben.
Most már ki is„ mondja, amit egy szépen kifejlődő pálya során mindig is gyakorolt. Lehet: most tudatosodik benne is? És milyen pontosan fogalmaz! Jellemez önmagára vonatkoztatva: darabka. Merthogy éppen a részleteken keresztül lát ez a költő.
Utóbbi kötetei: önéletrajz is lehet. Egyre kevésbé vallomásos kitárulkozással, nem kíváncsi füleknek szánt intim eseményekkel. Hanem egy életforma története. Ha Móricz olvashatná, rábólintana: mindebből megtudhatja,
honnan jött a hajdani kislány, hogyan él, milyen tárgyi világ veszi körül.
És ez a tárgyi világ úgy jelenik meg ebben a költészetben, hogy egyben
.— merjük kimondani az ez esetben látszólag szentségtörésnek feltűnő szót:
— szociológiailag „behatárolja" alkotóját. Valaha — versben — Kosztolányi
remeikelt hasonlóképp. Károlyi Amy legutóbbi kötetében egész ciklust szentel ennek a környezetnek: Beszélő szobák. A darabok címei: Székek, Szekrény,
Zsámoly, Szőnyeg, Falióra, Erkély, Kert, Állat, Vendég stb.
Valaha divat volt az otthonról beszélni, „barlang" és „fedezék" volt viharokban egy „új lakás". Aztán divat lett lekicsinyelni, száműzni a költészetből az otthon világát. A tárgyak már legfeljebb csak ellenséges környezetet
jelentettek. Vicsorítottak. El is szoktunk az otthontól. Észre se vettük: otthontalanná váltunk. Károlyi Amy költészetében következetesen kapcsolódik a
környezet mikrovilágához. Az otthontalan nem is értheti, kicsinyesnek, bezárkózónak vélheti — láttam így magam is valaha, otthontól elvadult. Pedig
költészetében egy kedves varázsló ajándékoz meg minket. Mondjam nagyképűen? Módszerrel. Egyszerűbben: megmutatja, hogyan tehetjük otthonná környezetünket. Megtanít nézni: a tárgyak lelkét felfogni. Csak a tárgyakét? Tulajdonképpen a magunkét is. Összeköt, bár egyben szét is választ. Nem tudja
elviselni a kedves kötöttség mozdulatlanságát sem. Mégsem pazarló vagy
könnyen feláldozó. Törvényt teljesít be minden kapcsolatban. Sajátos dinamikus kapcsolatot feltételezve.
Ne azzal törődj, hogy kié volt,
éljed újra a tárgyakat
ez az ő prolongált életük,
új tulajdonostól a tárgy új létre kap.
Másképpen nézi, helyezi el,
Más szögből esik rá a fény,
mint mikor más szerepet játszik az én.
Mikor már megszoktátok egymást,
és szinte egy veled,
legjobb, ha elajándékozod,
adj neki új esélyt,
új életet.
47

Ha alapvető, ha meghatározó is, ha fontos példa is ez a nézni tudás,
mégis csak az alapja, kiindulása ennek a költészetnek. Mint ez a vers is:
másról is szól. Metaforájával: a tégla, a „valóság", amiből kivirágzik a „költészet". A nézni tudás Móriczcal köthette össze, a költészettel bánás Pilinszkyvel. A nehéz évek után újra jelentkező költőnő 1957-es kis verskötetét, a
Holdistennő címűt — ritka kivételként — Pilinszky szerkeszti. Ebben olvasok
egy verset, amely mintha mostani költészetének lenne előzetes ars poeticája.
A Szabadulás című. Akkor még bizonytalan a kibontakozást illetően. Mégis
ma: A szobrok elindulnak kötet erre felel. Most már diadalmasan.
így fuldokolhat a szobor a kőben.
A mélység lök, az égnek súlya nyom.
Két réteg közt szorongok levegőtlen.
Miként az őshal szöges uszonyát,
görcsös árnyam a falba nyomom.
Eddig az akkori állapot tökéletes lírai helyzetrajza. A folytatás: az akkor
még talányos elkövetkező út latolgatása:
Ó, véső fejt-e fényre, vagy tán csákány
hasítja belém vörös ostorát,
hibátlan pattanok-e majd a kékbe,
vagy szabadítóm darabokra vág?
Vagy millió csigaház türelmével
építek lépcsőt túl a gyűrűkön,
mik kisebbedve torkom fojtogatják,
és a korallok szívós erejével
létemnek gyémánt-burkát
átütöm.
Lehet, ma már nem is gondol e régi versre. Annál inkább érvényes. Mert
ez esetben belülről munkál benne a szobor lehetősége. Talán a legnehezebb
műalkotási formát választotta példájául. Körüljárható, térben helyezkedik el,
önmaga tárgy is, tárgyak lenyomata is. Életre kelteni? Istenkísértő vállalkozás. Már a mitológiában is.
Károlyi Árnynak mindenesetre most sikerült. Mert: nem csinál semmit,
csak addig nézi, amíg életre nem kel. Nézi innen, nézi onnan, barátkozik vele,
borzong^bele, végül is megbékél: beleépíti életébe. Már ő maga a szobor: odavissza azonosulnak. Teszi ezt kedvesen, minden hűhó nélkül, de pontos határozottsággal. Ki tudja mondani, meg tudja fogalmazni a kapcsolatát a világgal.
Egyik kitűnő írónk minduntalan a szemünkre veti, hogy nem tudjuk se
megszólítani egymást, sem beszélgetni nem tudunk kulturáltan. Károlyi Amy
tehetségének alapadottsága a kapcsolatteremtés. Hadd idézzek még egy mondatot az ifjú költő leveléből. Hogyan értett már akkor e nehéz feladathoz.
A nagy íróhoz, a közlést eldöntő. szerkesztőhöz milyen nehéz fordulni. Figyeljük a természetesen csengő telitalálatot: „S mert a mai fiatalság, szerénység
nélkül való, nagyon kérem, hogy a válaszért megadott időpontban (a két kedves titkárkisasszony, megígérte, hogy megtelefonálják majd), személyesen mehessek el."
48

összekeverném a költő személyét, magánéleti viselkedését és alkotói megnyilvánulását? Ez esetben csak a költő útját követem, ö maga ad példát:
életből ellesett jelenéteket, beszédemlékeket épít be ciklusaiba. Hiszen ennek
a költészetnek — épp ez mai egyedülálló jellegzetessége — nincs lezárt határa. A Szabadulás állapotát tudja esztétikailag érvényesen elénk állítani. Valaha volt a zárt formába kényszerített, kitörni vágyó ember (Holdistennő), aztán jött a kötetlenül széttekintő, otthont teremtő asszony (Kulcslyuk-líra). Most
ebben az otthonban életre kel a valaha szoborba zárt élet. Még egyszer számba
vette költői útját (Vers és napló, Születésem története), hogy most már szabadon élje millió kötöttség által meghatározott életét.
így érkezünk Károlyi Amy mai verseihez. Mennyi részlet, mennyi apró
jelenség, kötelék: „darabka". És ebből a sok, pontosan megfigyelt jelenetből
áll össze a „szobor". Ugyanakkor ennek életre is kell kelnie: indulatai, belső
feszültségei, újabban létélményei éppoly fontosak, mint külső meghatározottsága. így érthető, hogy: „elindulnak."
Otthonosan élnek ebben a világban. De ez nem jelenti azt, hogy problémátlanul. Sőt: kitéve az időnek, és a létnek valóban nagyon kemény sorssal
néznek szembe. Viselik, átélik, szenvedik. Mulandóak is: épp ezért változásra
kényszerülők.
Lehet-e Szabadulás a kötöttségből? Hiszen az időben élünk, és minden
változás az elmúlás felé is vezet. A legnehezebb kérdés ez Károlyi Amy mai
költészetében. Az elmúlás ellentéte a feltámadás. Nem(csak) vallási értelemben, hanem esztétikailag érvényes formában. Károlyi Amy variációkat teremt
az ellentét feloldására. A feltámadás töredékei: ezzel indítja újabb kötetét.
Mindjárt a legmagasabbak Hogy aztán kipróbálja a mindennapi életben ennek megvalósítási lehetőségét: lehet-e élni a múló időben állandóan átélve a
feltámadás élményét? És hogy ez nem egyszeri találat, bizonyítja A látogató,
az És 1987. évi harmadik számában. Esemény lehet ez a vers.
Károlyi Amy a percnyi metszetet láttatja meg úgy, hogy közben megérezteti a változás rendszerét. A mozdulatlanban a változásra felkészültet.
És viszont. Néha csak a vers zenéjével, egy-egy rímmel, máskor a természet
képeivel, vagy szó szerint kimondva.
Nehezen él az ember ebben a világban. Károlyi Amy tudja ezt, verse szikár keménysége erről ad jelzéseket. Mégis perbeszáll mindezzel: ha pillanatokra is, de az otthonosság varázsát vonja az ember köré. Tudja: a versbe
zárt pillanat erőt sugároz az időben. Példát és biztatást ad. Netán feloldást
más, nehéz pillanatokra.

49

Kass János hatvanéves
A Kass név a régi szegediek s a város hagyományait tudatosan ápolók
körében ma is elsősorban a szállodát-vendéglőt s az „öreg Kasst", az egykorvolt tulajdonost, a magyar polgárosodás eme ügyes és igyekvő alakját idézi
föl, sőt mondhatnánk, „jelenti". A „Kass" épülete városképi jelentőségű mai
elhanyagolt formájában, felújításra és hasznosításra várva is; része Szegednek, része múltjának: irodalom- és kultúrhistóriájának. Előbb-utóbb méltó tudományos földolgozása is megszületik a helytörténetre
fogékony
szegediek
okulására. De amire idősebb Kass János nem gondolhatott s amit sokáig
mintha a szegediek sem akartak volna tudni: az unoka, aki álig ismerhette
nagyapját, hisz kisgyerek volt, amikor az „öreg" meghalt, szélesebb körű ismertséghez s elismertséghez jutott mint bárki a családból. Vendéglője ugyan
nincs, de művész lett, akinek szülővárosa már életében galériát nyitott.
Szegedtől Szegedig azonban hosszú volt Kass János útja. A szegedi gyerekkor s a műveit szülővárosába visszahozó elismert mester gesztusa között
egy akadályokon rendre túljutó, gazdag termésű művészi pálya ível. Ám ma
már tudjuk, egyike ő legjobb grafikusainknak, akinek művészetére a nagyvilág
is figyel (mint most legutóbb Frankfurtban).
Több területen is maradandót alkotott. Kitűnő, legjobb műveiben
bravúrosan_rajzoló grafikus. Rajztudása — mint a régi nagy mestereknél is — olyan
alapot ad neki, amelyre biztosan építhet munkája közben. Grafikai lapjai,
könyvillusztrációi — bármily technikával készüljenek — gazdag világú, biztos
kézzel megrajzolt munkák, magukon viselve egy invenciózus elme, egy izgalmas személyiség egyedítő, mindenki mástól megkülönböztető
jegyeit. Irodalomhoz, kultúrához tudatosan kapcsolódik kora fiatalságától; az egyetemes
kultúra nagy teljesítményei ösztönzik újrateremtésre, grafikai
megjelenítésre
s író kortársai, barátai (Kassáktól Nagy Lászlón át Juhász Ferendg) kapcsolták s kapcsolják be ma is a magyar művelődés nagy áramaiba. Nem véletlen
hát, hogy művészete igazi értői is nem annyira hivatásos kritikusai, mint inkább író kortársai: Juhász Ferenc, aki jó néhányszor szólt már teremtett világáról, vagy Somlyó György, aki verset írt róla, találkozván műveivel. S bizonyos, grafikai lapjai mellett mint könyvművész, mint folyóiratok s könyvek
illusztrátora, tipográfiai megtervezője, mint mesterember is rányomta a maga
bélyegét az utóbbi évtizedek magyar
könyvkultúrájára.
Hihetetlennek tetszik, de az életrajz — az életút — kemény adatai kétségtelenné teszik: immár ő is hatvanéves! Élete s pályája e pontján
tisztelettel
köszöntjük!

50

LACZKÓ ANDRÁS

Takáts Gyula távlatai
Takáts Gyula költészetének elemzését a lírájában eleven szálként megjelenő
történelmi-néprajzi vonatkozások alapján, valamint a sajátos táji szín és forma
jelképeit értékelve, gondolati és érzelmi indítású képlátásai (s a német érzékeny
dalokat követő eszközei) nyomán a szürrealizmus fogalmaival végezték. Ennek a
kategorizálásnak a vitathatósága önmagában mutatja, hogy a valóság mélyrétegeit
megjelenítő poézis nem tűri a közömbösséget, így vagy úgy állásfoglalásra serkent.
Mivel azonban a versanyag nehezebben érthető, úgy tűnik, gyakoribb a félrehallás
és az elutasítás.
Pedig, ha Takáts versalkotói módszerének lényegére tekintünk, akkor alighanem
a valósághoz kötő eltéphetetlen és állandó elemek tűnnek legelőbb szembe. A Más
távlat megerősíti, hogy Takáts éles szemű megfigyelései, gyakori kirándulásai, gyűjtőútjai adják a lírai forrásvidéket. A kirándulás, amikor a forró balatoni mészkőhegy, a szőlőskert mögötti Keszthelyi-hegyvidék északi, hűvösebb völgyéből zöld
mohacsomót vitt asztalára, egyúttal a képzelet megindítását, alkotó „szárnyalást"
vonzott magával- Ez az utóbbi idézi meg a már nem tapintható, de ugyanúgy létező
volt-valóságot, a népi-történelmi-társadalmi múlt számos érdekes elemét. A képzelet „szárnya"' elviszi a költőt hajdani pásztorok, szökött katonák, betyárok, vadorzók vagy épp honvédő hősök világába, akik védték, tartották azt, ami a jelenhez elengedhetetlenül szükséges. A meglátott és felidézett tények, történések azután
egésszé állnak össze, megvillantanak valamit a költő számára a mítoszi világból,
ami kinő a becehegyi szőlő környéki tájból. Fél évezred históriáját kutatja, vallatja a szelídgesztenyefák hatalmas törzsénél:
Fél évezred szorít!...
Ide szegez!
És leszek véle és velük is (egy.
Gyökerük, kérgük fog és emel,
csapdák, szavak fölé is ez a hegy,
hogy lássam, miként ezek a fák,
— érezve fejszét és szíva ;napot —,
mit takar s teremhet még az ág,
amit az idő a törzsünkön
hagyott...
Ne gondoljuk, hogy ez teljesen új törekvés Takáts lírájában. A Se ég se föld
(1947) számos darabjában olvashattunk már hasonlókat. Leginkább a Nem látod
- című verse mutatja, hogy a költő céltudatos következetességgel halad élményeinek
minél teljesebb összegzése, a válaszadás filozófiai tartalmai felé. Az előzmények
nyomán kapott hangsúlyt a válogatásban a mögött szó. Tartalmat hordozó szerepe
úgy lett, hogy összekapcsolódott a messze fogalmával. A messzeség, akként is mint
a felszín mögötti anyag és lényeg megjelenésének lehetséges formája, erőteljesen
Más távlat című összegyűjtött verseskötet (1967—1983) alapján.
51

foglalkoztatja Takátsot. Nem hallgatja el itt kétségeit sem. Kérdése, felfoghatja-e
az ember a jeleket eredeti jelentésükben, s az is, hogy egyáltalán van-e valami a
táblákra írva? Vak táblák — summázza a költő, hogy azután mindjárt visszájára
is fordítsa a bibliai utalást. A kőtáblákon ott voltak a parancsolatok, de a poéta
előtt fekvő papírlap síkján nincs és nem lehet más, csak amit a semmi jelrendszeréből fölfoghat az érzékeny lélek. Közel húsz év termésének megértése szempontjából nagy kérdés, azonosulni tudunk-e az érzékeny lélekkel? Követni tudjuk-e
rejtett célzásait? Ki tudjuk-e tölteni a versekben pontokkal jelzett űrt? Egy biztos,
nem szabad azonosítanunk az élményt és a művet. Az egyéni tragédia a külső
indításban fontos, de csak abban. A semmi számára létalap, a lehetőségek összegzése úgy, hogy abban a változás, az átalakulás, a mulandóság tagadása domináljon. „Ha rajta járok is, nem az, / mi v o l t . . . Nem kevesebb, de több! / Az évek
és szervek természetével / gazdagabb az élet és a föld." — írja A régi pályában.
Ugyanez a gondolat folytatódik a Valami nem is létező ben, azzal a többlettel,
hogy a szemlélőnek el kell vonatkoztatni a konkrét formáktól, s már-már elméleti
síkon értékelni a dolgokat. Így kap majd a semmi megragadására törekvés Más
távlatot. Nyilvánvaló, hogy az ettől kényszerített alapvető kérdések — az életé és
a halálé — választ várnak. Felelhet-e lírikus ezekre másként, mint szívvel? Azaz
teljes énjével. Takáts már korábban rátalált arra a kettősségre, ami a külső és a
belső űr összekapcsolódása. A hatvanas évek végén kialakított szabadversformájával jelezte a szaggatottságot, a távolságot, ugyanakkor azt is, hogy a semmi és a
szív horizontális végpontjai között kell megtalálnia az igaz bizonyosságát. Szükségszerű, hogy a remény élteti a „más távlatot", annak reménysége, hogy a szó
a kimondással egyetemesebb és gazdagabb lesz, s természetes azé, hogy a költő a
kézzelfogható helyett megláthatja, meghallhatja és leírhatja mindazt, amit eddig
hiánynak érzett. „A szó, mely szólít, egyetemesebb / gazdagabb lett vele már a
nap, / Valamit átadott közénk, veled, / a megszokottnál e szokatlanabb, / / mert
a kézzel foghatónál a világ / más rendjéből hozott nem foghatót, / melyről ritkán
jeleznek h a j ó k . . . / Űj partokat... / Üj kontinenst hozott" — írja a Mert a kézzel
foghatónál című versében. A távlat, a távolság megtisztítja és más megvilágításba
helyezni a dolgokat. Azáltal, hogy mindenre rávetíti a semmi súgta újat, a mást, a
lehetségest. A költői teljesítmény szempontjából azt is ki kell emelni, hogy Takáts
a Más távlat felmérését néhol a szonett hagyományosabb, több nehézséget rejtő keretei között végezte.
A horizontális határok befogása, a lét feletti töprengés arról győzték meg, hogy
az embernek a változást kell vizsgálatai homlokterébe állítani. A „nem — létező
elmúlás" filozofikus reményével hallgatta A tükör szavait. Természetesen, amiként
a vak táblák, a papírlapok üres síkjai, úgy a tükör is néma. Művészi célkitűzés
szempontjából meglehetősen nagy feladat ennek a némaságnak a megtörése, lekottázása, szótárrá változtatása. Észre kell venni a „földöntúli koszorú" fénylését á
tüskés lét felett, az aratás utáni sárga tarló, „sárga léghajó" emelkedését, s rajta
„égi expedícióval" megnyitni a „hallható eget" (Megnyitni azt is). Ezért kell rögzíteni az árnyékoktól sejtetett lényeget, a tény körébe lépő „új lakót" (Árnyéka sejteti). A feladat teljesítése az elmélet szférájából visszavezeti a megfigyelésekhez, a
napi teendőkhöz. Külön figyelemre érdemes, hogy eközben erőteljes hangot kap a
család megtartó ereje és a gyerekkori emlékek varázsa. Mert ezek akadályozzák,
hogy a költői repülés elveszítse az emberméretű arányokat, így nem szakadhat ki
közvetlen környezetéből.
A már említett ismeretgyűjtő utak új és új észrevételekkel gazdagítják azt a
lírai horizontot, amit Takáts a kozmosz és a sejtek közé feszített. Ezen belül gyakori a viszonyításból kerékedő költői kép, s áz is, hogy végpontok egymás mellé
helyezésével keresi a titkokat. Már a Vulkánok, fügefák (1979) válogatott kötetében arra szólította önmagát: Oszd szét titkodat. Ebben Takátsnak volt egy pontos
szintagmája: az „érzékeny tudás". Ezzel kapcsolódik az említett érzékeny dolgok
alkotásmódjához, némi plusszal, hogy az érzékenységből fakadó tudást meg akarja
52

osztani olvasóival, mindenkivel. Amit észrevesz, érzékel, megragad, azt versein át
közvetíti. Az ősz, a levélhullás kérdése például ez: „Megőrült postás, millió lapot / és ezer és ezer levelet / zúdít nyakamba ez a hónap! / — De ábécéje mégis
hol lehet? —" (Hegyi naplómból). Az szinte már közhelynek számít, hogy Takáts
kitűnő megfigyelő és csalhatatlan kézzel emeli ki a jelenségek közül a mindenki
számára lényegeset, azt, ami az általa leírt összefüggésben hordoz valami pillantásra érdemeset. Az alkotói összegzés egyik erőteljesebb darabja kétségkívül A magyar Waste Land-ek. Méltó folytatása ázoknak a költeményeknek, amelyekben Takáts az emberiség sorsát, jövőjét, a természetet, az életet félti. Záró szakaszait
idézni kell:
Mint .Tróját az idő!
Készíti elő
ezt is rétegesen,
ahogy a földbe nő.
— De megássa-e még?
Lesz-e valaki
szívét és titkát
egyszer kibontani.
Vagy pontosan süllyed,
pusztulva tovább
s tágítja
szívünkben
is a Szaharát?
Ismét a szív! Takáts egyik végső érve. Ezzel közelít nemcsak a pusztuló magyar falvakhoz s a mulandósághoz, hanem elődeihez is. Könyvében több helyütt
hódol Berzsenyinek. A sors és a mű egymásravetülése foglalkoztatja, ebből a nézőpontból igyekszik megvilágítani a niklai költő poézisének lényegi vonásait (E látványra, Berzsenyi végbúcsúja szülőföldjétől). A mélyen átélt sors már nem csupán
az érzékenység következtében kap plasztikus vonásokat, hanem azért is, mert Takáts személyes feladatának tudta mindig a niklai poétával való törődést. Mint az
emlékének szentelt Berzsenyi Társaság elnöke beszélt a harmadik niklai temetésen,
s ennek ismeretében válnak érthetővé például a Tündöklő forrásnak ezek a sorai:
„A csontjaid ott voltak — ó, / kimondjam-e? — az én kezemben..." Az ilyen megnyilatkozások arra figyelmeztetnek, hogy az emlékező-attitűd fontos alkotóeleme lírájának.
Erőteljes így az elbeszélő hangnem jelentkezése, s érdekesen mozgalmasak a
„tűnt emlékek". Az Emlék, köszöntőbe Csorba Győzőnek, Negyven év után Seurasaariban, Anna Maija Nieminenéknél és még néhány vers a ténylegesen megtörténtre tekint vissza. Azonosítani törekszik a belül megőrzöttet az újra látott, valóságos képpel. S ha a semmivel kapcsolatos gondolatmenetében lehet vitatott rész,
a múlt és a jelen összevetése teljesen birtokolt terület. Olyannyira, hogy néha a
személyességen túl a tudós geográfus szemével azonosít dolgokat: „Erdők, szőlők,
mezők és lejjebb / már kertek palaszin sora. / A rét vékony s a láppal s náddal / egymáson élő geológia." (Élő rétegtan). Hasonló módszert látunk a Mészkőhegyünkre, Egy nem példánya és még sok versben. Másutt xéniák, „úti ajándékok"
formájában tűnődve szól egynémely régi és új tapasztalatáról (Néhány xénia párizsi
útifüzetemből).
*

53

Nem lehet eléggé hangsúlyozni, hogy a folytonosság és az állandó újrakezdés
Takáts Gyula költői pályájának egyik meghatározó eleme. A meditatív, filozofikus
igény A Semmi árnyéka című kötetében lírai ontológiát, lételméleti összegzést teremtett. Nagy kérdés volt, hogy ezután miként sikerül továbblépnie. A költői ösztön új, eddig még nem járt területre vitte, ahol viszont korábbi kísérletei segítették
lábának biztos megvetésében. Gondoljunk csak az Üj szótár szirmait vagy A látványon túl című verseire, amelyekben a pillanat egyszeriségét azzal oldotta föl, hogy
a teljes része, s a múló látványt a szív (az értelem és az érzelem egysége) útján
emelte a mindenségbe. Takáts költői világában az utóbbi tíz-tizenöt évben hol
erőteljesebben, hol rejtetten kitapintható a vonás, hogy az érzékelés, a tapasztalás csak külső megjelenési formája valamely „vaskosabb realitásnak", aminek titkait még eddig nem sikerült felismerni és nevén nevezni. Így kellett olvasnunk
A berkenyét, s így a Visznek tovább és gyűjtenek sorait:
Velünk telnek a dolgok és a tárgyak
s visznek tovább és
gyűjtenek...
Egy teljesebb világnak léte reszket
üres szavunk, hátunk, szemünk
megett...
Nyelvük — mert él, ki egyszer élt már —
szótárukba gyűjtik a csillagok.
S nem mérheti a gép, csak kergeti
e Teljeset jegyző
lapot...
A Más távlatban rendre találunk olyan motívumokat, amelyek visszautalnak Takáts pályájának korábbi állomásaira. Nem csupán arra gondolok, hogy egyre mélyülő filozofikus tartalommal néz szembe a lét és a nemlét nagy kérdéseivel. Legalább ilyen fontos, hogy a költő — a feszítő társadalmi jelenségekhez alkalmazkodva
— új oldaláról, a napjaink által produkált vonásokra figyelve mond véleményt
dolgokról, amelyek három-négy évtizeddel ezelőtt is foglalkoztatták. Jellemző példa
erre Az emberekhez című költeménye, amelyikben Ady és József Attila nyomán
kereste „ez őrült bolygón" az utat, ami jóra mutat. A motívum az azóta felgyülemlett tapasztalatok nyomán (a történelmi és világszemlélet hiányainak következtében) az összegyűjtött versek között felerősödött. A tanulság, amihez eljut, hasonló a korábbihoz, mint tagadva megőrzött eszme; a kérdőjellel figyelmeztet, hogy
az apák múltját ismerni kell, ugyanakkor arra is, hogy a szemlélet tágítása már
parancsoló kényszer, hiszen „oly avas, hogy Dunának, O l t n a k . . . / A világnak egy
a hangja már!"
Az ilyen motívumegyezésen túl (amihez sorolható lenne még a becei „cella", a
pince, a hegyi szemlélődés, a Balaton, a Csokonai-élmény és még sok más) a létezés
általános törvényeinek vizsgálata a szembeötlő Takáts-kötetekben. Különösen a
gnózis és az ontológia problémáival való szembesülés fejlesztett ki állandó igényt
Takátsban, hogy mind mélyebbre törekedjen hatolni a világ jelenségeiben, s az
észrevett jelekre adjon egyfajta magyarázatot. A kötetben már nemcsak arról van
szó, hogy a felszín, a forma által elfedett lényeget akarja megragadni. Felerősíti
egyfelől az érzékeny tudás gondolatát, másrészről pedig annak a reményét, hogy a
világból, a jelekből érkező rejtett „sugárzás"-t a költő szavakba tudja önteni. Igaza
van Fodor Andrásnak abban, hogy ezzel Takáts az egyetemes líra számára eddig
érintetlen, alig körvonalazható világba hatol be. S mindjárt alkatának megfelelően
rendszeretettel, világos, pontosan értelmezhető fogalmakkal. A lét és a nemlét között mindent felmérni igyekvő gondolkodás ritkán kap úgy formát, hogy mentes
legyen a rezignáltságtól, a félelmektől vagy a fekete színtől. Takáts arra törekedett,
hogy az érzékeny tudás nyitottságával és hitelével leírja mindazt, ami figyelmét a
jelek között járva megragadta (Tudása titkon ehhez nőve). A gnózis szempontjából
különösen érdekes a kétféle táj lírai körvonalazása. A beszélő és a néma táj kü54

lönbségtétele az alapja annak, hogy „jelfejtésekre" vállalkozik, s a kettő közötti
kapcsolattal tudja a sejtéseket és absztrakciókat szinte tapinthatóvá tenni. Képszerű, vizuális gondolkodásának megfelelően forgatja a „láthatatlan mappa" rendezett nagy lapjait, s várja az ihlet jelzéseit:
áttéve oly tájról a verset,
melynek nem volt s nem is lesz nyelve,
de zeng... S a legkisebben át is
valami szólítást emelve
hív — helyette szóljál —, mert
és eképpen mindig feléd
sugározza nyers mértanából
élő és teljes leglényegét.

kitárt

Az Áttéve oly tájról soraiból a kötet egésze sajátos perspektívát kap: időben és
térben bemérhetetlen távlatok nyílnak meg. A Negatív jellel vagy A múlhatatlan, s
még inkább A roppant maradás az érzékeken túli világba kalauzolnak, s ezzel
mintegy előkészítik az öt érzéken túlt. Szó volt már arról, hogy a költő a néma és
a hallható (látható) táj közé nem húzott éles határvonalat. Sőt, úgy beszél róluk,
hogy átjátszanak egymásba: „Fénylik az ablak, a fába metszett és nem árnyék, / de
túli-táji csillogás ragyog, / amelyben — akár ha odalátnék — / / az álmok népe
mintha éve / labdázna emlékek kertjébe / s a labda átszáll, hálója itt lobog." Ezekkel az átmenetekkel fogható be Egy ötödik évszak klímája és ekként tárul fel az öt
érzéken túli hatodik. Ennek kulcsszavai az árnyék és a szárny. Bárhogyan is forgassuk, mindkettőnek van köze a gnózishoz. A gondolattal, hogy a tárgyaknak, a
környezetnek, amelyben élünk, csak árnyéka jelenik meg az emberben, s költő
már-már az agnoszticizmus közelébe jutna. De Takáts tanult az ókori görögök példájából, illetve önnön tapasztalataiból. Következésképpen azt szeretné elérni, hogy
az ember ne elégedjék meg például a szétnyírt fa részeinek ismeretével, hiszen
csak erre nézve a fizikai árnyék ürességének a közelébe juthat. A fa a költő szerint
több annál, mint amit a törzs vagy a zöld lombkorona mutat: egy tágabb egész
része (Árnyékán üresen). Ennek felismeréséhez szükséges a szárny (Adj szárnyat),
a remény, hogy befogható az a tágabb világ és belül valósággá válik minden, ami
az öt érzéken túl van.
Takáts az Egészről, a Teljesről humanizálási szándékkal írt, emberközelivé szeretné tenni a jelek súgta absztrakciókat, mindent, amit a remény szárnyalásával
észrevett. Ezzel párhuzamosan persze megmaradt az igény, hogy a megfoghatóról,
a kézbevehetőről is beszéljen, megverselje a közvetlen tapasztalatot. Például az
időt, a történelmet, amivel tárgyi minőségében és „emlékezetben lerakódott" formájában egyaránt gyakorta találkozott. Jó tizenöt éve leírta már, hogy jelenünk
egyik nagy gondja az emberi értékek óvása. Versképei között azóta gyakori a pusztuló táj, a temető, a végvárrom. Szükségképpen vette észre a „szép rettenet"-et, s
írt a házak, utak pusztulásának élményéről. A Profán triptychonban kétségkívül ez
a két sor fontos: „Nézem helyét s hiába nézem, / hogy itt volt élő, ami volt."
Takáts nemcsak érzékenyen figyeli, de értelmezi is azoknak az adatoknak a tömegét, amelyek szinte naponta jelzik, hogy a közeljövő egyik legnagyobb problémája
az élet méltó feltételeinek megóvása. Az Egy triptichon árnyékából ciklus tanulsága
szerint ez csak úgy lehetséges, ha tanácsért faggatjuk a históriát vagy térbeli relációk (mások példája nyomán) mérjük fel a várhatót. A kötetben mindkettőre találunk példát. Mint az emberi történelem úgy szól a pusztulásról, hogy még a múlandóságban is meglevő értékeket keresi. „Spanyol füzetének" lapjain pedig Hispániából néz azért haza, hogy a különbségeken túl az onnan hozhatóra világítson. Mint
A nagy tablóban, ahol azt szeretné, hogy a spanyol város már ne a Zrínyi-sors és
Balassi-tánc felidézésére inspirálja: „Folyó ívében büszke Toledó / ne pengéd,
'55

Grecót küldd nekem!" Á történelmi múlt másmilyenségéből persze kitetszik, hogy
mit ad most a vándornak Granada vagy Svájc. Ezt felmérve (és hazatekintve) mpnd
szellemes ítéletet a svájci életmódról (A vándor elhagyja
Helvétiát).
Kedvelt költői eszköze Takátsnak, hogy képekből rak össze verset. A Helyettük
szoljaiban „cserepekkel" kísérletezett. A kötet Ez Árkádia? körül csoportosított versei oly tiszta fényű és teljes ívű darabokat fűz össze, hogy az olvasó csodálkozik a
kérdőjelen. Megfigyelések, az elmúlás szele, talányos kérdések, enigmák lírai sorozatát adja a ciklus. A kételyek és a kiüresedés ilyen szépségű pillanatait:
Ismét egy nyár, alig van fecske már.
Ha házam előtt egy-egy elsuhan,
szárnyuk idézi ifjúságomat.
(Kőasztalom szélére)
Elődök, barátok, művésztársak — Vaszary, Egry, Ferenczy Béni, Vas István és
mások — példájában kutatja a felerősíthető vonásokat, azokat, amelyek továbbsugározhatók. Oly sajátos takátsi megközelítéssel és eszközökkel, ahogy Bartók géniuszát megmutatja a róla szóló képvers és a nagy költő elődét a Medáliák József
Attila emlékére.
Mindezekkel azt a hitet és „tűzzel átszúrt" reményt építi tovább, amit korábban
a Heszperidák kertjén innen ciklusában összegzett. A „még lehet" nagy kérdésével
1975-ben egységes gondolatfüzérrel nézett szembe, s az azóta eltelt idő nem erősítette sok mindennel optimizmusát (inkább sötétített rajta). Meg kellett vizsgálnia,
hogy az akkori üzenet („az üvegnyakú remény" = palackposta) eljutott-e azokhoz,
akiket illet. S ez már rávilágít kérdőjeleire. A kétségek, ellenére a költő nem tehet
mást, minthogy leírja és a világ veszélybe jutott hajójáról küldözgeti üzeneteit.
Amennyiben persze megtalálja azt az egyre keresett kifejezést, a szótár szirmait, a
teljes tükröt, ami alkalmas a titkok kimondására. A „tükör" a Heszperidák
kertjén
innen ötödik részének magyarázata szerint az a szó (vagyis a líra), ami a világot
egészében akarja kimondani, amivel észrevehetők a felület alatti rejtelmek és formát kaphatnak, amivel megszólal az idő, az élet-halál törvénye. Ezek alapján értjük meg (a két megközelítés részletesebb összevetése nélkül is), hogy Takáts miért
törekszik oly következetesen az öt érzéken túlra és vizsgálja a közeli és távoli
titkokat. Verseivel keresi a választ a miben és hogyan éljünk gondjaira.
*

A líra és a valóság kapcsolata, egymásra hatása szinte pályakezdésétől foglalkoztatta Takátsot. Több mint három évtizede annak is, hogy — eredendő természettudományos érdeklődésének megfelelően — a költészet eszközeivel a felszín mögötti
élet jegyeit keresi. A reáliák pontos értelmezése csaknem mindegyik kötetében
észrevehető, de azokban sohasem csak a közvetlen ráismerést (vagy azonosítást)
állította előtérbe. Ha csak a nyolcvanas években kiadott könyveire nézünk — A semmi árnyéka, Helyettük szóljál, A rejtett egész —, akkor azok lapjain már úgy találhatók meg az inspiráló környezet egyes motívumai, hogy azok nem csupán az elsődleges jelentésréteget hordozták. A hétköznapin túl mindig olyasmit adtak, amik a
költészet sójával és mézével ízesítették a dolgokat érdekessé. Mindenütt a lényeget,
a távlatot, azt a Parányt kereste, amiben sűrűsödik a Minden. Nem elhanyagolható a szerepe a felszín mögül kísértő gondolatoknak. Ezek újabb verseiben már
megbonthatatlan egységet és egészet alkotnak. Ezt sugározza az És benne, mint nagyító alatt című versének öt sora:
Oly sima és tiszta ez a csend,
mint ablakkeretben az üveg.
És benne, mint nagyító alatt
kitárja titkát a világ,
akár egy metszett óriási sejt.
56

Az előbbi két hasonlat összevonása mestermunka. A világ és a sejt titkainak
vizsgálatát ugyanaz a kérdező értelem végzi, s természetes egyszerűséggel (mondhatjuk azt, igazi könnyedséggel) lép át egyik térből a másikba. A rejtett szabály mindenütt ott kísért, de kézzel aligha megfogható. Hangjait és szavait — amint a Más
távlat több darabja figyelmeztetett rá — meg kell fejteni (Mintha szólna is erről).
A való világban ugyanis benne van mindaz, ami a líra eszközeivel, a költészet útjain bontható ki belőle. Például a kavics-kemény és kegyetlen realitás (A múzsák
kavics-kemények),
a testnélküli lényeg tisztasága (Tisztán kövül és marad), a kert,
a pince, a hordó és az évszakok, a szigetek, az álom (Mintha csak ellene). Ezek
meggyőznek arról, hogy a nyolcvanas években írt verseivel Takáts az emberi és a
természeti, a valóság és a megszólító, a teremtett mása, a tapintható és az álombéli eltéphetetlen egységét sugallja.
Szó volt már arról, hogy mennyire következetes alapeleme költői magatartásának az ismeretelméleti kérdésekkel való szembesülés. Sajátos eszközeivel oly dolgok megmutatására és körülhatárolására vállalkozik, amelyeket jobb időkben csak
filozófusoktól lehet várni. A feltételes fogalmazás allúzió arra, hogy bölcselők nemi
mindig tudnak megbirkózni a kérdésekkel. S ha ez így van, akkor a dolgok felületi
sugárzása sem ad mindig bizonyos feleletet. Ezért kellett Takátsnak a természeti,,
a történelmi és a társadalmi reáliákat alaposabban megvizsgálva a tapintható felület mögötti lényeghez eljutnia. A szemmel látható túliról közvetíthető jelek mondatokba foglalását végezte el.
A Helyettük szóljál köteténél már a cím figyelmeztetett arra, mit állított költői
munkássága középpontjába: szavakba kívánta önteni a beszélni nem tudók üzenetét. Ügy érezte, hogy „jelek között" jár, s azt kell papírra vetnie, ami az „öt érzéken túl" van.
Annak is évtizednél hosszabb ideje, hogy Takáts lírai életművét a Kertben élő
és gondolkodó ember szemlélete hatja át. Ekként (volt) van módja arra, hogy a
lehető legpontosabban megfigyelje a közvetlen valóságot és meditáljon a rejtett,
összefüggéseken.
Vagy éppen azt értékelje, hogy az ősz miként tesz tündérivé mindent. így a
kertben, a fák között szinte önmagát kínálja a hűs forrás szava. A kegyelmi pillanatban Takáts ott állva valóban hallotta (és hallja azóta is) a tiszta és derűs,
hangokat, mert tudta, hogy a „láthatatlan" (a rejtett törvény, az igazi lényeg, a
szabály) hívta (Megszólított). Sikerült átlépnie a kék mezsgyén? Igen, megtette a lépést. Csakhogy — maga mondta — a lombot hiába húzta szét, nem segített az öt.
érzékszerv. Ám az erdei zöld világban, a hegyi kertben vagy az egészet elfedő barlang mellett máskor ismét hallja a hívást (Hallottam és értettem is), kapott és kap»
megújító megszólítást.
Ezen a lírai gyakorlaton és úton haladva a megértett üzenetek valamiképp egységgé szerveződtek. Egy-egy hallott szó, röpke mondat rögzítése könnyebb. A kutató értelem viszont makacsul a titok teljessége felé törekszik. Még akkor is, ha
előre felmérhető, hogy az az eredmény kételyeket ébreszt: „Azt biztosan sosem,
tudom / csak a papír vagy azt is álmodom / bár ébren de bennünk élve / sorok
között is az egészbe / / együtt olyan ez így nagy néha / akár a mágnes áram
titka / mely vonz és üt a téren át / de nap sem nyitja titkuk hajnalát" (Napsem nyitja).
Ettől függetlenül egyszerűnek és természetesnek lát, érzékel mindent. A távlat
kétségei és kérdései épp abba az irányba hatottak, hogy a reális és az árnyékvilág
elemeiből (a platóni és az arisztotelészi lényegtan újraértelmezésével) költői tájat
teremtsen. Hittel és tudással mondja, hogy a tárgyakban és az időkben néha megnyílik egy ablak, s a vágott négyszögben „szép ismeretlenek" tűnnek elő, meglátszik a „zöld rejteken túli lényeg", csupán a látottak leírása, szavakba öntése nehéz
(Ha betűink rendjével nyitod).
Takátsnak ezzel a látással és vizsgálódással új költői dimenziót sikerült feltárnia. Nem túlzás annak kimondása, hogy csaknem természettudományos célratörés57

•sel sikerült megszabadulnia a tér és az idő hagyományos síkszerű ábrázolásától.
Nála a pillanat soha nem merevül. A tárgyak mindig mozgásban, átalakulásban
-vannak. A kert öreg diófája vagy a pincebolt íve saját valóján túl közvetít olyan
tér-idő egységet, amelyik bármikor visszapörgethető, egy korábbi állapot, csakúgy,
mint a szép sokféle megjelenési formája. A szem, a fül és a többi érzékszerv csak
együtt foghatja fel (teremtheti meg) a „szilárd messzi rend" terét, szavait, idejét és
szépségét. Az egységen van Takátsnál a hangsúly, ahogy a Világát nem bontják szét
utolsó szakaszában olvashatjuk: „S az ott a Nem-Tudom! / Világát nem bontják
•szét formák: / tökélyre így a szép E g é s z . . . / Járd k ö r b e ! . . . Biztos visszaérsz..."
A költő meggyőződése, hogy a volt nem múlhat el nyomtalanul. Legfeljebb áttett erő lesz, ami már csak a lényeget őrzi meg. Ezzel a minőségi módosulással
viszont sugározza önmagát annak, aki érzékszerveivel képes felfogni. Meggyőzőek
•erre nézve a példái. Ha a máringó elszáll a fáról, akkor helyét mindjárt kitölti valami, s röptének villanásából is kiszűrhető pár szó a versesfüzetbe. Takáts nézete
szerint végül is ez a kettős — a természeti és a művészi — az, ami érvet ad(hat) a
•múlandósággal szemben.
— Hogyan? — A vers, akármilyen elvont, mégis csak a reáliákból bukkan ki,
s annak nyomán mutat egy új és más világot. Ennek megfelelően beszélhetett a
költő kéttős életű és értelmű csillagrendszerről, amelyik évezredek óta ragyog az
'emberiségre. Nyilvánvaló: titkaiknak közelébe kell jutni! Az úton vannak ugyan
rejtélyek és kételyek, de maga a lépés eleve nem reménytelen, hiszen a második
•értelmet (jelrendszert) emberek teremtették, s így megragadható a törvénye. A költő
idézi és teremti egyben a világot, a líráét, amelyik megmutatja a magyar és a világszellemet a költői belső tájak segítségével. Így vált lehetségessé, hogy a jelenségekre és az üzenetekre figyelve lírai égboltot építsen ki, amiben szépség, harmónia
és geometriai rend van. S ráadásul: mindenkinek nyitva álló otthon ez. A Pohár
alji jelenések csakúgy ezt sugározzák, ahogyan Martyn Ferenc Kaposváron látott
rajzai: „Elhoztad s nézem otthonunk, / mert mindig az marad a Rend. / A torzon
át is mindig azt teremt, / otthont, a kéz, a mindig sziklás parton..." (A múltból mindazt).
A rend, az egész, az örök érték gondolatsor jegyében válaszolhatott Takáts a
több száz évvel ezelőtt élt Hagymássy Bálintnak, s ez indította sétára Batsányival,
és irányította fehér FIAT-ját Csokonai nyomába. Az említett nevek már jelzik,
hogy a költő szívesen hívja meg szimpozionokra azokat, akiktől a kimondás és a
teremtés megkerülhetetlenségét biztatásul és örökségül kapta. Véletlen-e, hogy Sza~bó Lőrinc emléke előtt ugyancsak ennek említésével tisztelgett. A pályatárs előtt,
aki a szíven ütő és elvakító „belső fontosat" mindig kimondta. Egry és Kodály,
Illyés és Arany János iránymutatásainak megfelelően törekszik a való és a jel öszszekapcsolására. Természetesen kiérzi így a hitet és a biztatást: „— Ringasd, költő,
mint az eszelősek, / akik daltól, mámortól erősek, / s dünnyögve a fő-gerenda
alatt, / mondd tovább a nótádat... / Brummogd, nem vagy magad." (Arany János
halálának 100. évfordulójára).
Egybegyűjtött verseivel, a Más távlat kötettel Takáts az emberi és a kozmikus
teljesség összefogására adott érzékletes példát. A szándék és az eredmény egymásra
felelése teszi izgalmasan maivá, mindazt, amit leírt. Filozófiája olvasásra, követésre
érdemes.
Az összegezés ismételten bizonyítja, hogy Takáts költői világa mennyire nyitott. Megmutatja a sokfelé tekintő érzékenységet, s a kézzelfoghatón túli dolgokról
szól téveszthetetlenül takátsi sorokkal. A Más távlat a korábbi értékeket megerősítő és újakat teremtő könyv.

58

KOVALOVSZKY MIKLÖS—LANG JÖZSEF

Adyról, Adyért
K. M.: Földessy Gyula így írta alá Hatvany Lajosnak küldött levelét 1930-ban:
„Ady-árva társad." Én csak Ady-rokkantnák
nevezhetem magam, s most, hogy
számvetést próbálunk adni az Ady-filológia helyzetéről, kissé meghökkenve és szomorkás beletörődéssel eszmélek rá: az idő futószalagján a sor élére kerültem, az
Ady-kutatók veteránja lettem. Több mint ötven éve, hogy első Ady-vonatkozású
cikkemet írtam egy szolnoki lapba.
1957 tavaszán, Ady születése 80. évfordulójának közeledtével, az Irodalomtörténeti Intézet tanácskozást hívott össze az Ady-kutatás teendőinek megbeszélésére.
Ennek során vagy harminc kidolgozandó téma merült föl, s végül a határozat hét
pontban jelölte ki a legfontosabb, sürgetőnek ítélt feladatokat. Tíz év múlva, 1967
őszén, az Irodalomtörténeti Társaság veszprémi vándorülésén ismét megvitatásra
került az Ady-filológia. A mérleg nem volt valami lelkesítő: a tíz évvel azelőtt javasolt harminc témából mindössze négyben indult meg a munka, többé-kevésbé
biztatón; a sürgősségi sorrendbe foglalt hét fontosnak ítélt feladat közül is csak
kettő mutatott bizonyos részeredményt (emlékezésgyűjtés, bibliográfia), a többi
mintha feledésbe merült volna, egy-két alkalmi próbálkozást nem tekintve. E sovány, hézagos tények ellenére a vitában elhangzott olyan vélemény, hogy az előadó
túlzottan negatív képet rajzolt az Ady-kutatás helyzetéről.
És hogy állunk e kérdéssel ma, újabb húsz év elteltével? Van-e okunk és jogunk bizakodásra, elégedettségre vagy éppen dicsekvésre? Vegyük sorra az elmúlt
évtized kutató- és szervezőmunkájának legfontosabb eredményeit s a még megoldásra váró feladatokat. Két nagy területet tekintsünk át: az életrajzzal és az életművel kapcsolatos kérdéseket.
L. J.: Mindkettőre vonatkozólag az alapkutatásokat tartom elsőrendű fontosságúnak. Ady pályáját ismertető és életművét értékelő alapos, korszerű összefoglalás
több is van az utóbbi negyedszázadból, nem is egy kiadásban: Varga József, Vezér
Erzsébet és Király István munkái; az utóbbi sok részletkérdést is feldolgoz. Általános vagy kiinduló tájékozódásra tehát bőven van mód. A közönségigény mellett
azonban a tudomány szempontjából lényeges alapmunkálatokat is folytatni és befejezni kell.
K. M.: Sok ezernyi cikk és könyvek hosszú sora született Adyról, de mindez
csak adatközlés, forrásmunka, nyersanyag Ady tudományos életrajzához. Az Emlékezések gyűjteménye — jórészt még életben talált kortársak megnyilatkozásainak
kritikai feldolgozása — sajnos, igen vontatottan teljesedik ki (most tartunk a III.
kötetnél), s kétséges, hogy lesz-e időm, erőm sajtó alá rendezni a még hátralevő
összegyűjtött anyagot. Természetesen ez nem ad teljes és rendszeres biográfiát;
szükséges még az életrajz fehér vagy halvány foltjainak kitöltése, hézagos adatainak pótlása is.
L. J.: Igen, szükség van egy olyan, tudományos igényű Ady-életrajzra, amilyen
például a maga idejében Ferenczi Zoltánnak Petőfiről írt háromkötetes munkája volt.
Meg kell azonban teremteni hozzá előbb az alapokat, egybehordani minden jelentős
adatot, tisztázni a bizonytalan, vitás részleteket.
K. M.: Az 1957-i határozat egyik pontja az addigi Ady-életrajzok és emlékezések anyagának kritikai megrostálását, helyreigazítását tűzte ki feladatul. Ez voltaképp nem történt meg, pedig alapvetően fontos, hogy tévedések vagy szándékos,
önkényes torzítások ne zavarják még mindig a köztudatot, sőt a kutatókat. De nyilván a megoldás problematikus volta miatt maradt el a megvalósítás: új, javított,
„kritikai" kiadások vagy külön helyreigazító, „hibajegyzéket" összeállító tanulmányok adnák a célszerű megoldást? Mai kiadói és publikálási viszonyaink közt egyik59

re sem gondolhatunk, mert a kérdés csak az Ady-kutatók szűk körét érdekli igazán.
Munka közben tehát mindenkinek magának kell elvégeznie a forráskritikát is.
L. J.: Pedig valóban igen fontos volna e kérdés megoldása, és nem is vélem
lehetetlennek. Úgy képzelném el, hogy pl. Ady Lajos könyvének szövegét híven,
teljes egészében reprodukálnók, és minden kritikus, helyesbítendő vagy kiegészítendő helyhez lapalji jegyzet kapcsolódna. (Igaz, némelyik oldalon több lenne a
jegyzet, mint a főszöveg.) Révész könyveinek esetében még szükségesebb e munka,
bár jóval nehezebb, bonyolultabb is a helyzet; de talán ez is megoldható.
K. M.: Az említett részletes, tudományos alaposságú életrajzhoz igen lényeges
előmunkálat és segítség volna egy — közönségigényre is bizton számító, tehát megvalósítható — kiadvány: Ady napjai. Ez két részből állna: az első tömör kronológia,
mely Ady életének minden, dátummal rögzíthető eseményét regisztrálná, beleértve
írásainak keletkezését, ill. megjelenését, s ezzel megadván az Ady-művek időrendi
bibliográfiáját is; a második rész — Endrődi Sándor gyűjteményének (Petőfi napjai a magyar irodalomban) mintájára — összegyűjtené és dokumentumszerűen publikálná a költő életében megjelent minden, rá vonatkozó sajtóközleményt: híradást,
paródiát, véleményt, vitát, kritikát stb., bár ez utóbbiak — összterjedelmük miatt
— talán külön kiadványba kívánkoznának, s lényegében a kritikai kiadás kötetei
is tartalmazzák őket.
L. J.: Mindkét változat fontos és hasznos. A kronológia dolgában máris pozitívumról számolhatok be. A Petőfi Múzeumban együtt van mintegy 12 doboznyi
anyag: szigorú időrendben összegyűjtve minden adat Ady életéről, naphoz rögzítve,,
bizonytalanság esetén pedig — lehetőségig pontos megközelítéssel — tágabb időszakhoz kötve (hét, hónap eleje, közepe, vége, első, második fele stb.). így tartjuk
nyilván a tőle és a róla megjelent írások keltét, a levelezésére vonatkozó adatokat,,
tehát egységben kapunk teljes képet a költőnek egy-egy napjáról.
Az Endrődi-szerű gyűjtemény Ady fogadtatására vonatkozólag és értékelésének
története szempontjából volna jelentős; nagy szükség van rá a kutatásban, de a.
közönség is bizonyára érdeklődéssel fogadná. A kritikai kiadásban csak utalásként
vagy részleteikben szerepelnek az Adyra vonatkozó szövegek, bírálatok. Könyvtári
viszonyaink is megokolják e vállalkozást: az egykorú lapok, folyóiratok hozzáférhetősége és romló, veszélyeztetett állapotuk is kívánatossá, sőt szükségessé teszi a
szövegeknek egy kiadványba való összegyűjtését.
K. M.: Az életrajz tárgykörébe tartozna még egy sor megalapozó segédmunkálat, monográfiaszerű tanulmány olyan témákról, mint pl. a család történetének
részletes felkutatása; Adynak családjához való viszonya; egy orvosi-lélektani tanulmány Ady testi-lelki alkatáról, betegségeiről, a narkotikumokhoz való viszonyáról; Ady és a nők, szerelmei; a Léda- és Csinszka-kérdés tárgyilagos, pártatlan tisztázása; az Ady körüli viták (darabontság, Űj versek, A Holnap, duk-duk
affér, Népszava-vita, Rákosi-vita); társadalom- és eszmetörténeti korrajz; Párizs
szerepe Ady életében és eszmei-költői fejlődésében; jelentős kortársak: barátok,
harcostársak és ellenfelek; Ady viszonya a zsidósághoz stb. Mindezeknek — és más
részletproblémáknak — kidolgozása s a belőlük adódó tények, szempontok, tanulságok szükségesek Ady életének, egyéniségének és fejlődésképének teljes, sokoldalú,
és hiteles bemutatásához.
L. J.: E tárgykör sok irányban bővíthető, de több kérdés feldolgozására történt már kezdeményezés; így például a Csinszka-szerelem és -házasság tekintetében
utalok Robotos Imre és Király István munkájára; a Mylitta-kapcsolat minden vonatkozását föltárja Schweitzer Pál megjelenendő nagy tanulmánya. Az említett
Ady-viták anyaga lényegében benne van vagy sorra kerül a kritikai kiadás prózai
és versesköteteiben. Ady és a zsidóság viszonyának többoldalú, tárgyilagos és korszerű megvilágítása fontos téma, az Ady-kérdésen jóval túlmutató vonatkozásban is.
Az Ady életében és pályáján szerepet játszó kortársak portrésorozatának megírása, külön-külön tanulmányokban, az életrajz, a pályakép és a kortörténet szempontjából egyaránt hasznos és kívánatos vállalkozás volna. Elsősorban a „proble60

matikus" személyekről készülhetnének ilyen értékelő arcképek: Ady Lajosra, Révész Bélára gondolok például.
Ezt a feladatot — sok mással együtt — megoldaná a tervezett
Ady-lexikon.
Külföldi példák bizonyítják, egy ilyen munkának az íróval kapcsolatos, minden vonatkozásban tömör eligazítást adó hasznosságát. Már évekkel ezelőtt elkészült a lexikon tervezete és címszójegyzéke, mintacikkek is születtek, de a dolog
megtorpant: a megvalósításhoz hiányzik az a néhány megfelelő ember, aki tudását, energiáját és idejét erre a munkára tudná szánni.
K. M.: Ady megismeréséhez és eszmei hatásának felméréséhez elsőleges fontosságú a gazdag, többágú életmű — több mint 1300 vers, kb. 2500 újságcikk, 340
novella és a 2800—3000 tételre rúgó levelezés rá eső része — hiánytalan összegyűjtése és közzététele. E munka alapja a kritikai kiadás. Újságírói termésének
felkutatása és egybehordása — az első két „kritikátlan" kötet újraszerkesztését
várva — lezártnak tekinthető. E hatalmas anyag most már hasznosítható különféle
tematikus összeállításokra is, jóval teljesebb és változatosabb formában, mint az
ötvenes években 'készült ilyen kiadványok. Az újabb, művészeti, irodalmi, zenei és
színházi vonatkozású gyűjtemények mellett kiemelhetők például a szépirodalmi
jellegű, személyes hangú, önéletrajzi és vallomásos írások (A magyar
Pimodán,
Levelek Madame Prétérite-höz, Félelem és írás, Poéta és publikum stb.). Szinte
magától kínálkozik egy Ady Párizsa c. gyűjtemény kiadása; magyaroknak a század elején föllobbant Párizs-rajongása jórészt Ady hatásának tulajdonítható, s ezt
tükrözi a húszas-harmincas évek sajátos műfaja, a Párizs-regény is. Az érdeklődést
jelzik már a régebbi Párizs-tárgyú Ady-válogatások; negyven év óta hiányzik
azonban ilyen kötet, pedig ma a teljes anyagból való újszerű összeállításra van
mód. (Hasonló jellegű a Fővárosi Szabó Ervin Könyvtár kiadásában megjelent Ady
Endre Budapestje c. antológia.) E tematikus gyűjtemények, a legérdekesebbet és
legjellemzőbbet adva az anyag bőségéből, új meg új oldalról irányíthatnák a figyelmet Ady világára.
L. J.: A prózai művek kritikai kiadásának „elsietett" I—II. kötetét nagy körültekintéssel szerkesztette újra Vezér Erzsébet. Az I. kötet már a kiadónál van,
a Il.-nak a munkálatai is előrehaladottak.
Ami a begyűjtött újságírói termés anyagának népszerűsítő felhasználását ¿lleti,
egyelőre van választék különféle válogatott gyűjteményekből, de törődni kell azzal, hogy ilyen kötetek sose fogyjanak ki a boltokból, akárcsak Ady verseskötetei.
K. M.: A versek kritikai kiadásának az I. kötettel (1969) való megtorpanása
bizonyára magyarázható, a késés mégis nehezen fogadható el. A hiányt némiképp
pótolta a Koczkás—Krajkó, majd a Láng—Schweitzer-féle jegyzetes kiadás, melyek
az első megjelenés adatairól is tájékoztatnak; az utóbbi erről külön kronológiát is
ad. Az összes versek tehát beszerezhetők, bár a furcsa kiadói politika folytán, mely
csupa „igényes" olvasóra számít, szinte pompázatos kiállításban, s egyre emeltebb
áron. A hangoztatott jelszó ellenére ma sem lehet olcsó Adyhoz — és más klasszikusunkhoz — jutni.
De a teljes Ady-líra tömegkiadása mellett még jobban hiányzik egy — éppen
a kezdő, fiatal olvasók számára készült, tehát valóban a népszerűsítést szolgáló
— bő válogatás, jegyzetes és jegyzet nélküli változatban. (1972-ben jelent meg utoljára ilyen Ady-antológia, az Olcsó Könyvtárban.) össze kellene állítani azt a 100-150
költeményt, amelyet ma az értékelő irodalmi és kritikai köztudat egyhangúan a
legkimagaslóbbnak, legfontosabbnak és legjellemzőbbnek tart. Az objektív, elfogulatlan ítélkezés érdekében, a szubjektivizmus elkerülésére, különféle ízlést, elveket és szempontokat képviselő csoportnak kellene végezni a kiválasztást, összehangolva és egyeztetve a véleményeket.
A versekkel kapcsolatban — akár teljes, akár válogatott gyűjteményről van
szó — fölmerül egy olyan magyarázatos kiadás sürgető igénye, amely az egyes költemények megértéséhez szükséges keletkezéstörténeti, tárgyi, nyelvi, stiláris, eszmei stb. kérdéseket tömören megvilágítja. Ez elsősorban a — remélhetően meg61-

74

gyorsuló — kritikai kiadás jegyzeteinek hasznosításával valósítható meg, de akár
azt megelőzően is, annak mintegy előmunkálataként. Mert az Ady-versek nagy
része még ma is — vagy ma egyre inkább — magyarázatot kíván. Ehhez némi segítséget adnak az eddigi jegyzetes kiadások és Földessy Gyula kommentárjai (Ady
minden titkai), bár az utóbbiak inkább csak a párhuzamokra hívják föl a figyelmet, de éppen a konkrét kérdések elhanyagolásával és elvontságok felé csapongó
ötleteikkel igen hiányosan töltik be szerepüket.
L. J.: A versek kritikai kiadása — valóban hosszú mozdulatlanság után — végre
nagyot lép előre. Jövőre megjelenik a II. kötet, benne az Űj versek anyaga is, időrendben és mintaszerű jegyzetapparátussaL Biztató jelek ígérik a III. kötet megszületését, és a készülés stádiumában van a IV. is, 1911-ig haladván előre az Adylíra kritikai feldolgozásával. A folytatás, sajnos, még bizonytalan: akad-e rá vállalkozó?
A magyarázatos kiadás igen szükséges volna a versek megértéséhez. Az említett szempontok mellé azonban itt nem kellene társítani az esztétikai-eszmei értékelést; ez más jellegű munkák feladata. Egy magyarázatos kötet elkészítése természetesen szorosan összefügg a kritikai sorozat előrehaladásával; ha az első kötetek
jegyzetei alaposak, minden szempontra kiterjednek, a későbbiekben várhatóan mind
kevesebb lesz a probléma.
K. M.: A levelezésnek a kritikai kiadás számára való összegyűjtése eredményesen halad a teljesség felé, de korántsem tekinthető a közeljövőben lezárulónak.
Sok hiányzó, föltehetően lappangó Ady-levél felbukkanása várható még, ha birtokosaik megértik, hogy tulajdonjogukat nem fenyegeti semmi veszély a levelek publikálásával vagy másolatuk átengedésével: az irodalomtörténetnek tesznek ezzel
fontos szolgálatot. (Legutóbb Adynak egy gráci magyar szabóhoz írt levelei kerültek így elő, fényt vetve anyagi kérdésekre is.) A bizalom megnyerésére és állandó
figyelemre van tehát szükség a gyűjtemény folyamatos kiegészítéséhez.
A rendezés munkájának legfontosabb feladata a keltezések hiteles vagy megközelítően pontos megállapítása, ami Adynak általában keltezetlen leveleiben lényeges gond. Az eddigi gyűjteményekben igen sok a helyesbítendő datálás. Az ilyen
közlés zavart okoz, és súlyosabb tévedés forrása is lehet.
A levelek kritikai kiadásával tanácsos tehát még várni; addig is szükség van
azonban megbízható közhasználatú gyűjteményre. A Belia-féle három kötet gazdag
anyagú ugyan (1378 Adytól eredő, a jegyzetekben pedig 452 másoktól származó
levelet közöl), de sok javításra, helyesbítésre szorul, s a legzavaróbb: szerkezeti
egyoldalúsága, nehézkessége. A főszöveg ugyanis csak Ady leveleit közli, s hátul,
elrejtve találhatók az előzmény-, ill. válaszlevelek. Olyan kiadványra van szükség,
amely már címével elhárítja a zavaró félreértést, és jelzi a természetes kétoldalúságot: Ady Endre levelezése. Itt időrendben, de váltakozva következnének Adynak és partnereinek levelei (úgy, mint Belia 1957-i, egykötetes gyűjteményében),
alapos, gondos válogatással: életrajz és mondanivaló tekintetében a legfontosabbak,
legjellemzőbbek, legérdekesebbek, összefüggésüket, egymáshoz kapcsolódásukat pedig utalások világítsák meg.
L. J.: Véleményem szerint a kritikai kiadás munkálatainak sorrendjében a
levelezésé az első hely, mert az életrajz és a művek feldolgozása szempontjából
egyaránt fontos adat- és magyarázó forrás lehet. A kényszerű korlátok ellenére öszsze kell állítani a meglevő anyagot a kutatás számára felhasználhatón. A kiadás
céljának megfelelő feldolgozás, a filológiai apparátus elkészítése több ember munkáját kívánná, s épp ennek vagyunk itt is szűkében.
K. M.: Ady „összes művei"-nek kiadásával kapcsolatban eddig figyelmen kívül
maradt egy sajátos „műfaj"-nak, a dedikációnák és emlékkönyvbejegyzéseknek a
gyűjtése, bár az ismert „versküldéseket" fölvették az újabb kiadásokba. Jelentős
azonban a kötetekbe, fényképekre írt s eddig össze nem gyűjtött baráti, udvariassági ajánlások, udvarló, üdvözlő, vallomásos vagy tréfás sorok száma. Filológiai feldolgozásuk szintén irodalomtörténeti feladat. „Gyűjtsétek össze minden so62-

rát, minden gondolatát" — szólítja föl Babits az Ady-híveket az 1919-i Nyugatemlékszám zárószavának szánt írásában. Ezek az elhullatott morzsák, alkalmilag'
odavetett sorok is Ady egyéniségét, lelkiállapotát, reagálását tükrözik, emberi és
eszmei kapcsolatait jelzik. S ha többnyire rögtönzések is, épp ezáltal villantják
föl kendőzetlen valóját, szellemének játékosságát, ötletgazdagságát.
A megvalósításhoz azonban el kellene érnünk a kutatásnak 1957-ben kitűzött
célját, a közgyűjteményekben és magántulajdonban lévő Ady-kéziratok és -dokumentumok nyilvántartását s mindegyikről fénymásolat készítését egy központi
gyűjtemény számára, mely egy teljes Ady-könyvtárral bázisa lehetne a kutatásnak. A felbukkanó új adatok, előkerülő dokumentumok folyamatos közlési helyéüh
pedig talán föl kellene támasztani Földessy—Dóczy húszas évekbeli Ady Múzeumát;,
ezt is javasolta az 1957-i értekezlet, de nem lett foganatja.
L. J.: A kritikai kiadás tervében külön nem szerepelt ugyan, de azért gondoltunk a hagyományos műfajok keretébe nem foglalható, másodlagos anyag gyűjtésére és nyilvántartására. A Petőfi Múzeum egyik kiadványsorozata fogja közreadni az Ady-kéziratok és -levelezés katalógusát, a hasonló József Attila-kötet m i n tájára. A munkában levő katalógus tartalmazza minden írásos dokumentum részletes, formai, kézirattári leírását, lelőhelyét, provenienciáját, s a feljegyzéseket és
a dedikációkat szövegszerűen is közli.
Az Ady Múzeum újraindításával, azt hiszem, elkéstünk. Kár, hogy akkor, 1957"
után nem valósult meg a javaslat, mert ma már aligha volna rá lehetőség. De azt
hiszem, szükség sem. Bajosan várható már olyan mennyiségű új anyag, hogy közlésére külön fórumot volna érdemes teremteni. Publikálásra van más lehetőség, s
remélhetőleg valóra válik irodalomtörténeti folyóirataink rendszeresebb megjelenésének ígérete is.
Az életművel kapcsolatban fölvethető még a novellák dolga, de ez a legkevésbé sürgető kérdés. Bustya Endre gyűjtőmunkája lényegében megalapozta a majdani kritikai kiadásukat, amely egyelőre nincs napirenden. Esedékes volna viszont:
a novelláknak egy újabb népszerű kiadása.
K. M.: Amiről eddig beszéltünk, az csak alap az Ady-kutatáshoz. „Goethe und
kein Ende" — tartja a filosz-mondás, azaz: vég nélkül lehet róla értekezni, oly sok
témát kínál az a világ, melynek foglalata a Goethe név. Azt hiszem, Adyról is elmondhatjuk ugyanezt: kora, élete, személyisége és művészete egyaránt oly bonyolultan összetett, oly sok részletkérdést vet föl, hogy a teljes kép csak mozaikmunkával oldható meg, s látószögünk azt sem tudja befogni.
Az életrajzban föltárt s a művekben egybehordott nyersanyag felhasználását
szempontok sokasága irányítja, seregnyi feladatot jelölve ki az irodalomtörténet,,
esztétika, filológia, nyelvészet, stilisztika, verstan, kor- és eszmetörténet számára,
hogy néhány tudományterületet említsek. A kutatási témák részletezését meg sem
kísérlem, hiszen soruk mindig újabb javaslatokkal bővíthető. Néhány átfogó jelentőségű kérdést azonban megemlítek; ilyen például Ady emberi és művészi fejlődésrajza, eszmei-világnézeti útja, világképének, társadalomszemléletének fo vonásai;-.
Ady-szótár, -nyelvtan, -jelentéstan, -stilisztika; konkordanciák, versek és próza;
kapcsolatának föltárásával; Ady és a szimbolizmus, mintái és hatása; verselése vitatott kérdésének tisztázása; Ady, az újságíró, az újságírás és a költő; befogadása,
klasszikussá válása; utóélete, Ady és az iskola; fő motívumkörei és mitológiája;
Ady és a világirodalom; Ady a világirodalomban, fordítások stb. stb.
L. J.: A témák valóban tovább szaporíthatok; némelyikben azonban történt
már kezdeményezés. A debreceni egyetem számítógépes nyelvészcsoportja elkészítette Ady összes versének szójegyzékét, ábécérendben, minden szót szövegkörnyezetébe foglalva. Ez alapja a konkordanciák összeállításának, s ha mód lesz a prózaf
művek és a levelezés hasonló feldolgozására is, megkezdődhet a régóta emlegetett
Ady-szótár szerkesztése az anyagnak más, nyelvészeti-stilisztikai szempontú hasznosítása. Költői szókincse azonban máris a kutatás rendelkezésére áll, s forradalmi
újszerűsége, fellépésének korszakos jelentősége ezt a feladatot sorolja első helyre.
6$

Ady értékelésének, befogadásának útját azért is fontos nyomon követni, mert
az utókornak Adyhoz való viszonyulása az utóbbi fél század világnézeti harcainak
történelmi tanulságait tárja föl.
Ady világirodalmi befogadását a fordítások felől nézve és mérve, megtévesztő
képet kapunk: sok műve jelent meg idegen nyelveken — nemcsak vers, hanem
novella is —, de ez nem jelenti az ismertséget is, azt; hogy benne él a külföld
irodalmi tudatában. Bodolay Géza pl. Ady német recepcjójávai foglalkozik, s tapasztalatai ezt mutatják. Az Ady-versek lefordítása különben is nehéz és kétséges
sikerű vállalkozás. Ezért arra gondoltam, hogy egy publicisztikai válogatással,
melynek eszmei gazdagsága, gondolati súlya jobban megragadható, közelebb lehet
őt vinni a külföldi olvasókhoz. Biztatásomra Vera Thies két fordításgyűjteményt is
összeállított Ady prózai írásaiból, kelet- és nyugatnémet kiadó számára.
K. M.: A néhány fontosabbnak gondolt téma említése után tett stb.-kkel nemcsak azt akartam jelezni, hogy soruk még hosszan folytatható; éreztetni szeretném,
hogy az Ady körüli feladatok garmadája akár egy külön intézetnek is bőven adna
munkát, hosszú évekig. De honnan toboroznánk munkatársakat? Hisz oly kevesen
^vannak — vagyunk — Adyval foglalkozó, az ő szolgálatába szegődött kutatók, hogy
tíz ujjunk elég a számbavételükre. Ezért ismételtük lemondóan a feladatok említésekor: de nincs rá e m b e r . . . Fájó és sajnálatos tünet az iránta megcsappant érdeklődés, az újabb nemzedékeknek Adytól való eltávolodása, elfordulása. Ez pedig
nemcsak a klasszikussá, „tananyaggá" vált költő hagyományos sorsa, hanem félresiklott irodalomoktatásunk hatása is. De ez újabb téma volna az Ady-kutatás
számára.

SZŐKE GYÖRGY

„Talán eltűnök hirtelen..."
JÓZSEF ATTILA BETEGSÉGÉRŐL ÉS HALÁLÁRÓL
„1945 május elsején — nem egészen egy hónappal azután, hogy az utolsó német csapat is kitakarodott Magyarország földjéről — Budapest utcáin az ünneplő
tömeg feje fölött, a zászlók között megjelent egy ifjú, bajuszos férfi arcképe. Talán
először történt meg, hogy — mint régebben a szenteket vagy az Istenfiát, s egy
újabb szokás szerint a politikusokat — egy költőt emeljenek így vállra «-in effigie-«. A kép ugyanis egy költő képe volt. József Attiláé." így kezdi József Attilát
méltató esszéjét Hubay Miklós (Látóhatár, 1964. 7.). Az 1945-ben már a világhír
küszöbén álló költő hazai értékelését azonban évtizedekig zavarta két mozzanat,
melyet hol a jótékony feledés, az elhallgatás, hol a dezorientáló torzítás csalóka
leple fedett. Nevezetesen a költőnek az illegális kommunista pártból való kirekesztése, illetve betegsége és annak gyógyítási kísérletei. Mindez ugyanis sehogyan
sem illett bele a valóban szenteknek kijáró hagiográfiába.
írók, alkotók patográfiájának felvázolása egyébként sem éppen hálás feladat:
maga a műfaj is igen vitatott mindmáig. Mi az, aminek a kutatás fókuszába kell
kerülnie: az életrajzi adatoknak, avagy maguknak a műveknek az elemzése? Heinz
Kohut a kérdésnek szentelt tanulmányában (Jenseits der Grenzen der
Grundregei,
in: „Introspektion, Empathie und Psychoanalyse", Frankfurt a/M, 1977) megkülönbözteti az analitikusan orientált életrajzot, illetve mély életrajzot, a patográfikus
elemzést, valamint az írók, művészek kreativitásával foglalkozó kutatásokat. Már
amennyire ezek egyáltalán széjjelválaszthatok...
64-

József Attila első patográfusa, egyben a költő utolsó pszichiáter orvosa, Bak
Róbert, aki évtizedekkel később, New York-i emigrációjában az amerikai analitikusok égyik vezető egyéniségévé vált, alig egy hónappal a költő öngyilkossága után
nem minden kétely nélkül kezd bele József Attila betegségének szentelt, mindmáig
időtállónak bizonyult tanulmányába, mely ugyanazon folyóirat, a Szép Szó hasábjain jelent meg, melynek egyik alapítója és még az előző számnak is egyik szerkesztője József Attila volt.
„A pathográfiák íróit — indítja írását 1938 januárjában Bak Róbert — több
irányból fenyegeti az a veszély, hogy éppen a beteg művész leglényegesebb sajátosságainak érzékeltetése, egyes tényezők aránytalan kiemelése következtében, nem
sikerülhet. A kórtörténet kimerítő leírása a problémát mindaddig megkerüli, míg
nem igyekszik a betegség megnyilatkozását és hatását magában az oeuvreben kimutatni, illetőleg részeire bontani. Az a sokrétű akadály, ami ekkor az objektív
kutatás elé torlódik, módszeresen alig küszöbölhető ki. Ha ugyanis tisztán a pszichopatológia nézőpontjaiból és kategóriáival közeledünk a műhöz, félő, hogy fogalmaink nem eléggé érzékenyek és rugalmasak a mű bonyolult létrejöttének megértéséhez, és a magyarázó kísérlet széthull merev kategóriákra anélkül, hogy a költőt és alkotását a maga egészében megismertethette volna. 'Sőt, nem fog-e a pszichopatológus már kóros megnyilatkozást látni ott, ahol még a tisztán művészi szól,
és csak a műszer durva, amivel a hangot felfogja, vagy hiányzó beleérző képessége csak patológiás tényeket ismer fel."
Bak Róbert kételye a kompetencia vonatkozásában a továbbiakban szinte járványszerűen terjedt: jeles pszichiáterek és irodalomtörténészek mindmáig — jórészt feleslegesen — szabadkoznak, hogy a költő betegségét, annak szublimálását
műveiben a másik „szakma" művelői láthatják teljességében. Holott, szabadkozásaik ellenére, nemegyszer meglepően jól közelítettek a lényeghez.
Az efféle — végeredményben igen rokonszenves — szabadkozásnak komoly tradíciói vannak: Freud Leonardo da Vincinek, illetve Jensen Gradiva c. kisregényének szentelt elemzéseiben csakúgy, mint Kari Jaspers Van Gogh-monográfiájában,
hogy a „másik" oldalt, az irodalomtörténészeket és művészettörténészeket ne is említsük.
De térjünk vissza Bak Róbert írásához, s folytassuk a félbeszakított idézetet.
,Ha pedig a másik irányból, az esztétikai szemlélet tág és bővíthető kereteiből kiindulva vizsgál (a pszichopatológus), nem mosódik-e el majd a határ — kérdi Bak
Róbert —, ahol a művésziben a már a patológiás felismerhető lenne, s a kóros
Eorma és tartalom beleolvad a művészi alkotás szabad lehetőségeibe? Ezenkívül
nég a szubjektív tényezők fel sem sorolhatók.
Mindezek az akadályok szinte sokszorozódva merülnek fel előttem, mikor József
\ttila költészetének és betegségének kölcsönös vonásait elemezni próbálom, nemcsak azért, mert igazságos szeretnék lenni a költővel, kinek nagysága éppen a lát¡zat mögötti, mondhatnám absztrakt valóság csodálatosan költői megragadása volt,
lanem mert az utolsó évben kialakult súlyos betegség még nem zilálta szét alkoását; a művön inkább csak a fenyegető elmebetegség érintése látszik, s bizonyos
negnyugvással érezhetjük, hogy József Attila költő tudott maradni az elmebetegség
¡úlyos állapotában is."
„A látszat mögötti, absztrakt valóság csodálatosan költői megragadása": Bak
itóbert helyesen érez rá József Attila költészetének egyik alapvető sajátosságára,
osságára. Amiben viszont egy másik, későbbi patográfia szerzője (Varga Ervin,
deggyógyászati Szemle, 1966) paradox módon problémát lát: „A vers költői értékét
- írja a pszichiáter szerző — számos olyan tulajdonság hozza létre, melyet a
>szichiáter kórosnak ítélne: gondolati sűrítések, érzelmi kettősségek, jelentésátvielek..." A továbbiakban pedig azt írja, hogy a költő „hasonlatai . . . riasztóan
sic!) plasztikusak". Ugyanakkor Bak Róbert patográfiája sem tekinthető minden
zempontból kimerítőnek, hibátlannak. Bak Róbert az anamnézisből csaknem teljes
igészében kihagyja József Attila gyermekkorát (az első, amit említ, egy pubertás65-

kori öngyilkossági kísérlet), az utolsó hónapok eseményeit viszont igen jól részletezi. S ez a jelenség általánosnak mondható: annak ellenére, hogy az igen korai
traumatizáló élményekre több jel is utal, annak ellenére, hogy ezek a korai élmények minduntalan visszatérnek motívumként verseiben, a kora gyermekkor csaknem teljesen kiesett a vizsgálódások köréből. Ezért is próbáljuk most — az utolsó
hónapok leírása előtt — röviden összefoglalni egyrészt József Attila analitikus kezeléseinek izgalmas kérdéskörét, másrészt tömören vázolni az anamnesztikus adatokat.
A közvéleményt, s ezen belül a pszichiáter-pszichológus közvéleményt fokozottan foglalkoztatta és foglalkoztatja mindmáig József Attila analitikus kezeléseinek
kérdése. A pszichoanalízissel kapcsolatos — Magyarországon évtizedekig hivatalosan is terjesztett — balhiedelmek ugyanis az olvasóközönségben elég szorosan és
elég szerencsétlenül kapcsolódtak össze a József Attila-problémával. Mind a hivatalos ideológia, mind a közhit szerint a költő végzetét egyebek közt és nem utolsósorban az analízis okozta — és viszont: sokak szerint éppen József Attila tragédiája az egyik döntő bizonyíték az analízis káros hatására. Tovább bonyolítja a
kérdést, hogy a két analízist (Rapaport Samu és Gyömrői Edit kezelték József
Attilát) nemigen lehet kritika nélkül méltatni. (A Bak Róbert által alkalmazott
kezelés alapvetően nem analitikus jellegű volt.)
József Attila ideges gyomorpanaszaival került Rapaporthoz, aki éppen az
ilyen jellegű bántalmak specialistája volt. Rapaport igen jól látott meg egyes jelenségeket, így például az apához, illetve az apafiguraként értékelt személyekhez
való viszonyt (József Attila apaképéről részletesebben: Szőke, Kortárs, 1979., ill.
Szőke, in: József Attila útjain, 1980), de ugyanakkor kiderül az analitikus szerződés terén tanúsított nagyfokú liberalizmusa is: a pénzzavarokkal, anális tünetekkel
küszködő költő számára felkínálta, hogy a honorárium egy részét kompenzálandó,
éppen az ideges gyomorbajoknak szentelt könyvét rendezze sajtó alá. Az eredmény:
mesterien stilizált szakkönyv született, az analízis pedig abbamaradt...
Groteszkebb s tragikusabb a Gyömrői-analízis története. Az órákért a költő
mecénása fizetett. Gyömrői így nyilatkozik évtizedek múltán: „Én azt mondtam
Attilának, hogy ő hozza el nekem, amit Hatvany (a mecénás) ad, mert akartam,
hogy tudja." Ez természetesen függőséget, dependenciát hozott létre (a költő, nem
véletlenül, Gyermekké tettél címmel ír verset analitikusához). Az analitikus diszkréció megsértéséről is maga Gyömrői tudósít: felvilágosításokat adott Juditnak, a
költő élettársának (amiről József Attila természetesen tudomást is szerzett). S végül
megint magát Gyömrőit idézzük (Irodalomtörténet, 1971): „Nagyon nagy bajban
voltam, mert két hét múlva tudtam, hogy Attila gyógyíthatatlan (...) Ezért azt gondoltam, hogy nem kezelem úgy, mintha egy kezelhető beteg lenne, de nem hagyom
el, fogom a kezét." Ehhez csak annyit, hogy e két hét után az analízis még csaknem egy teljes évig t a r t . . .
S most térnénk rá az anamnesztikus, életrajzi adatokra. Anyja (paraszti származású, a fővárosban — miután férje elhagyja akkor, mikor Attila hároméves
— mosásból és takarításból él; egy kései versében a költő a szappanos mosógőzből
formál mintegy glóriát anyja feje köré) betegeskedik a graviditás alatt. Több terhessége megszakadt, egy fiúgyermekét kétéves korában temette el — mindez természetesen növelte az anya szorongását. Terhessége alatt állítólag azt jósolja egy
jósnő az anyának, hogy fia híres ember lesz: ezért is kereszteli Attilának, a nagy
hun vezérről, akit akkortájt tévesen a magyarok ősének tekintettek. A csecsemő
táplálása hiányos és zavart: anyja napközben távol van, két nővére közül az egyik
eteti, mint a költő egyik kései verséből (Iszonyat) kitűnik, eléggé drasztikusan. Az
orális traumák sokasodnak, egyik alapvető élménye, hogy az anyja sütötte buktát
megeszi, s ezért anyja elveri. Az anya gyakran éjszaka is távol van, a három gyermek éhezik, végül lopják az ételt. 14 éves, mikor anyja hosszas szenvedés után rákban meghal; ekkor, illetve a temetés idején Attila vidéken van, élelemért. Az anya és
66-

az étel igen szoros egymáshoz kapcsolása, az anya halálának meg nem élése, e
trauma lereagálásának vágya minduntalan visszatér majd verseiben.
Az orális, táplálkozási traumákhoz társulnak a szeparációs, elhagyatásos élmények. Hároméves, midőn apja elhagyja családját. Nem sokkal később az utcán
elvész a gyerek. Négyévesen kórházban fekszik, skarláttal, anyja sokáig nem látogatja. Majd két évre — a család nyomora következtében — nevelőszülőkhöz kerül
vidékre. A falusi környezetben idegenül hangzó keresztnév helyett másikat adnak
neki, ami — kései feljegyzései utalnak rá — identitászavarhoz vezet.
Mind a rekonstruálható életrajzi mozzanatokban, mind önvallomásaiban, s nem
utolsósorban költeményeiben tendenciózusan egymás mellé kerül az anya halála,
az ezzel kapcsolatos bűntudat és az önnön halálában realizálható büntetés (állandóan foglalkoztatja az öngyilkosság gondolata) az evéssel, illetve a nem evéssel.
Ha a költő gyermekkorának fentebb vázolt jellemzőit egybevetjük Silvano
Arieti ismert pszichiátriai kézikönyvének (American Handbook of Psychiatry. Basic
Books. New York, 1959) a skizofrén betegek gyermekkorával foglalkozó fejezetével,
azt kell mondanunk, hogy az általa leírt jellemző családi konstelláció, korai élmények eltörpülnek a József Attila által megélt, megtapasztalt traumák láncolata
mellett. S ez a röviden vázolt gyermekkor talán jobban megérteti élete utolsó hónapjait is, legfőképp az utolsó hónapét, amikor a késő őszi, hideg, szeles Balaton
partján, rosszul fűtött szobában, nővéreivel egybezárva, azok gondozására szorulva,
miként: egykor, gyermekkorában, kiszolgáltatottan, dermesztő szorongásokkal és
víziókkal telve, óhatatlanul megelevenednek, reprodukálódnak a koragyerekkori keserves élmények, traumák. Fiatalabb, hirtelenül megözvegyült nővérének három
gyereke is velük van: bennük is mintegy egykori magukat látja viszont, s leginkább ő maga a tehetetlen gyermek, akit ráadásul nővérei állandóan figyelnek is,
félvén, hogy kárt tesz önmagában. Mint gyermek, Gyermekként — kései verseinek
állandóan visszatérő motívuma most mindennapi életében is determinálóvá válik.
„Én mentem Attila bácsival a trafikba — dicsekszik két és fél éves kis unokaöcscse —, vigyáztam rá." A paranoid skizofrénia, a suicidium veszélye indokolja ezt
a fokozott körültekintést, figyelést, kontrollt, de mennyire növelik, fokozzák is ezek
a valós élmények a paranoiditást, a kiszolgáltatottságot, az élettől való megválás
vágyát! (Vö.: Szőke, Magyar Pszichológiai Szemle, 1983.)
Amit a betegség klinikai szakaszának neveznek, Bak dr. szerint 1936-ban kezdődik, a Gyömrői-analízis vége felé. Az analitikus sehogyan sem képes már visszaparancsolni a palackból kiszabaduló szellemet: a beteg agressziója immár közvetlenül rá is irányul, késsel fenyegeti őt is, a hozzá tartozó férfit is. (Bak dr. ebben
a kórrajzban az események közelisége, s nem utolsósorban a politikai szituáció
miatt nem említi, jóval később, 1971-ben az International Journal of the PsychoAnalysisben publikált, Freud emlékének szentelt előadásában azonban kitér arra is,
hogy az illegális kommunista pártból kitaszított költő a kommunista szimpatizáns
analitikusnőt egyebek közt feljelentéssel is fenyegeti.)
„Talán senkinek sem sikerült még — írja patográfiájában Bak dr. — az őrület
meginduló zavartságát, szorongását és páni félelmét, tanácstalanságát olyan realisztikus sorokba zárni, mint József Attilának." „Eszméim közt, mint a majom a rácsok
közt le és föl vicsorgok és ugrándozom" — írja egyik ekkori versében, s egy másikban plasztikusan írja le a reá váró jövőt: „ha majd egész valómmal kancsítok".
Sölderlini sors? Életútjukban, gyerekkorukban találhatunk párhuzamosságokat, s
talán a betegség kifejlésében is. A „mi lett volna, h a . . . " kérdésére, ha a betegség hangos tünetei elcsitultak volna, mint Hölderlin esetében, s nem a vasúti sínesen végzi életét, természetesen nem lehet válaszolni. A zárt osztályra vitetés óhatatlanul ártott volna, hiszen mikor magánszanatóriumba szállították, s ezt a tényt
természetesen titkolni igyekeztek, egy szenzációéhes riporter máris a Lipótmezőre
serülésről írt, úgy, hogy barátai az ennél mégis csak szelídebb reális tényt voltak
sénytelenek cáfolatul közölni. 1936 nyarán vagyunk. Gyömrői a nyilván sikertelen
malízis után pszichiáter nagybátyját, Hollós Istvánt, a magyar pszichoanalitikus
67-

egyesület egyik alapító tagját hívja segítségül — így kerül a beteg költő az elmeklinikán működő Bak dr.-hoz, aki meglátván a fenyegető klinikai állapotot, szanatóriumba viteti, ahol — ahogy írja — „erőteljes kezelést" (minden valószínűség szerint insulin-sokk kúrát) alkalmaznak. „Akkoriban — szól egy nyilatkozatában
(Film, Színház, Muzsika) 1985-ben Kun Miklós professzor —, még Freudnak az a
tanítása bizonyult hitelesnek és követendőnek, hogy a súlyosabb elmebetegség ellen nem analízissel, hanem csakis testi, fizikai gyógymóddal kell küzdenünk. így
hát József Attila analitikusa (Bak Róbert dr.) lelkiismeretesen és szabályosan intézkedett, amikor a költőt klinikai kezelésre küldte. Csak jó húsz évvel később (...)
derült ki, hogy a skizofrénia is gyógyítható analízissel."
A kezelés viszonylagos tünetmentességet hoz létre. A költő megfeszített ütemben dolgozik. Utolsó kötetét rendezi sajtó alá, melynek címe is szimptomatikus:
Nagyon fáj. Azonos című, megrázóan szép, a skizofréniát egyszerre belülről és kívülről is ábrázoló versének „egy-egy szakasza mögött — írja Bak dr. — a schizophren gondolkodászavarnak előfutárjai húzódnak meg, de a tökéletes művészi átdolgozás teljesen eltakarja azokat."
Hogy ez mennyire így van, igen plasztikusan tanúsítják az utolsó hónapok
versei. S mintegy bizonyító értékű barátja, Németh Andor visszaemlékezése kettejük nyilvános vitájára 1937 februárjában, a Cobden-szövetségben, a költő és a kritikus viszonyáról. „Az előadásomba kapcsolódott ugyan — írja Németh Andor
—, amelyben arról volt szó, hogyan lesz az élményből költemény, de aztán belesüppedt a saját mélységeibe, és azt magyarázta a hallgatóság őszinte megbotránkozására, hogy a költő nemcsak a gondolatait fejezi ki, hanem a testi állapotát is,
és hogy egyik szép új versének tulajdonképpen az az alapja, hogy már régen
ki kellett volna mennie a klozetra, de visszatartotta magát." Az idézett mozzanatra
Németh Andor több írásában is visszatér. „Egy költeményén kimutatta szakaszról
szakaszra, sőt, sorról sorra — írja egy másik emlékezésében —, a beléjük ötvözött
triviális élménytartalmakat. Az volt az érzésem, hogy beteges exhibicionizmussal
becsmérli önmagát, kiszolgáltatja közönségének művészete legbensőbb titkait, kajánul felbontja alkotóelemeire, amit az ihlet önfeledt pillanatában átszublimált és
összhangba hozott." (Németh Andor: A szélén behajtva. 1973.)
Melyik lehet vajon ez a költemény? Nyilván megjelent, ismerjük, azonosítani
azonban — éppen ez bizonyítja az átlényegítés teljességét és tökéletességét — sehogyan sem tudjuk. A költő nem irodalmi alkotásaiban a patogén tartalmak közvetlenebbül jutnak kifejezésre. Ugyanazon tartalmak verseiben másként csapódnak
le: a sokat emlegetett „Szabad ötletek" asszociációival, [1] a korábbi versváltozatokkal egybevetve a versek végleges szövegeiben sokkalta nagyobb a kohézió, erőteljesebb és befejezettebb a szublimálás, az átlényegítés: versei éppen végletes rendezettségükkel hatnak igazán.
Ezt bizonyítja a szövegek egybevetése is. Példaként egy nem publikált feljegyzéséből szabad asszociációinak egy láncolatát, majd pedig abból fakadó, formálódó
ismert verssorát idézzük. „A nap, az est. Vámház tér. Dinnyék. Rakodópart, lépcsők" — olvashatjuk a „Sárgahajúak szövetsége..."
kezdetű asszociációsorozatban. [2] Ebből születik A Dunánál kezdő sora: „A rakodópart alsó kövén ültem, / néztem, hogy úszik el a dinnyehéj." Hasonló folyamatot érzékelhetünk a
versek korai variánsainak a végleges szöveggel való egybevetése során is. A Kései
sirató egyik ismert sora így formálódik: „Mint utolsó ringyó, ha odaintik..."
— „Mint senki lánya, ha odaintik..." — és végül: „Mint lenge, könnyű lány, ha
odaintik..."
A csapongó, nemritkán valóban kóros mozzanatokat is tartalmazó fantáziák a
versekben szublimálódnak, a patogén tartalom átlényegül. Műveinek izolált patográfiai vagy irodalmi elemzése önmagában nem vezet, nem vezethet alkotáslélektani
sajátosságainak feltárásához: a kettő egybehangolása szolgálhat valóban tanulságokkal a költő igazi megértésében. Mindezt azért is említjük, mert mind akkori barátai, mind mai olvasói nehezen hitték — hiszik — el, igyekeztek nem elhinni
68-

eltagadni, hogy a költő pszichésen beteg. S valóban, mintha éppen pokoljáró verseinek plasztikus tisztasága feledtetné a komor valóságot.
Ekkor, 1937 tavaszán veszi kezdetét a Flóra-szerelem, s ennek már-már nem
evilági, transzcendentális síkján teremti újjá önmagát is, a világot is a költő. A szó
egyenes értelmében is földöntúli szépségű versekben, „űrök, szívek mélyein túl" teremt egy új, kozmikus világot. Amiben megfigyelhető ugyan a skizofrén gondolkoiásra jellemző restitúciós, újjáteremtési törekvés, az átlényegítés azonban talán
éppen ezekben a versekben a legmaradéktalanabb. Ma már Flóra — Illyés Gyuláné
— forrásértékű emlékezései is nyilvánosságra kerültek. A könyv elemzése, értékeése nyilván nem e tanulmány feladata. Flóra szándékainak tisztaságához nemigen
érhet kétség. Megismerkedésük mozzanata mindenesetre szimptomatikus: a pszihológus Flóra a legismertebb pszichodiagnosztikus tesztet, a Rohrschach-tesztet
:sinálja meg József Attilával. Illetve csinálná: a tíz táblából álló teszt ötödik
áblája után leáll: „ . . . én ajánlottam, hagyjuk abba — írja. — Eredménye megiöbbentett, tehetségéhez képest annyira szokatlan tüneteket is mutatott." A teszt
gyes tábláinak ún. felszólító jellege akkortájt ugyan még nem volt egyértelműen
isztázott (egy évtizeddel később Mérei Ferenc tett erre briliáns kísérletet), a sejtés
zintjén azonban tudták, tudhatták akkor is már, hogy éppen a következő, hatodik
ábla igen intim vonatkozásokat ugrathat elő. („Felszólító jellege — írja e tábláról
:ésőbb Mérei —, a személy szexuális helyzete, az én viszonyulása a szexualitásioz.") Az előző, ötödik tábla pedig — tehát az, amelyik után Flóra a vizsgálatot
bbahagyta — a realitásérzék zavarainak diagnosztizálása szempontjából kritikus,
ily módon a skizofréniát, a szuicid veszélyt is jelezheti. Mindez, persze, feltételes
nódban: nem tudjuk, észlelte, észlelhette-e ezeket á mozzanatokat Flóra; a tesztelvétel abbahagyása mindenesetre talán nem egészen véletlen.
Ne feledjük: Flóra nem pszichológus kezelője volt József Attilának. Mégis
lyömrői Edit fentebb említett nyilatkozatával — mely szerint tudta, hogy beteg,
em kezelhető, de nem akarta elengedni, fogni akarta a kezét — sok tekintetben
gybecseng az, amit Flóra ír: „ . . . azt éreztem, nem hagyhatom el őt ilyen veszélyen. Hivatásom a gyógypedagógia. Arra esküdtem föl. A segítségnyújtás vágya is
;het szenvedély."
Ekkor, 1937 nyarán már komoly pszichotikus jelek, kóros kulcsészlelések jelenteznek. Három gyufaszálat talál a gyufaskatulyában, három levelet kap a szeretett
őtől, a Szentháromság, a Szent család, ahová Szent József is tartozik (gondoljunk
saládnevére), s ennek kapcsán az anyával való egyesülés vágya, majd, miután baátja meggyőzi, hogy pszichiáterhez kell fordulni, ahová együtt mennek el, annak észílése, hogy ott is, Benedek László pszichiáterprofesszornál, barátjával együtt hárman
ssznek... Ennek kapcsán idézte Bak dr. Gruhlet: „a beteg nem tudja, mi, csak hogy várni van a dolgok mögött (...) A dolgok szimbolikus jelentőséget kapnak, és a schi>phren beteg maga sem tudja megmondani, miért." Ekkor kerül ismét szanatóumba. Majd november elején, midőn mecénása nem tudja tovább viselni a maánszanatóriumi kezelés növekvő költségeit, a tébolydába szállítást viszont mindene n el akarják kerülni, utazik Balatonszárszóra, nővéreihez. Sír és sír. A verseiben
lár költészetté szublimált gyermekkor újra fenyegető valóságként átélve tér visza tudatában. A szerelembe, a megalkotandó, új világba vetett hit egyre inkább a
iúttalanságba torkollik. Pedig még ekkor is dolgozik: legszebb, legmegrázóbb
arsei ekkor születnek, „a halál partszegélyein", ahogy egyik költeményében írja.
gy antifasiszta ihletésű, európai költők antológiájába fordít verseket. Victor Hugó
srseit olvassa. Kis unokahúga gyermeki módon magyarra etimologizálja, értelezi az Ultima verba címet. „Attila verse" — így olvassa a költőnek. Aki immár
agára vonatkoztatva olvassa újra hangosan: „La conscience humaine est mor..." („Az emberi értelem meghalt...")
Békésen, „tünetmentesen" telik az utolsó nap. önmagát is meg akarja téveszni, vagy csak környezetét? Könnyű az utólagos magyarázat: nyilvánvaló dissziulálásról (a szimulálás ellentéte: a tünetek elleplezése) van szó. Több levelet is
69-

ír: nővérei nem sejtik, hogy ezek búcsúlevelek. El is érkeznek a címzettekhez. Az
utóbbi időben (talán a gyógyszeres kezelés következtében) tántorgó betűk ismét
rendezettek, formáltak, a stílus is végletesen csiszolt, határozott. Akárcsak a szándék. Verseinek kora ifjúságától vissza-visszatérő vonatmotívuma formálja végzetét:
a balatonszárszói vasútállomáson egy áthaladó tehervonat két vagonja közé hajtja
fejét. Halála hírét a falu bolondja jelenti nővéreinek.
Annak ellenére, hogy szinte egész életében a halált kereste, hogy a fenyegető
suicid veszélyre Bak dr. több ízben is figyelmeztetett, hogy a megírt búcsúlevelek
egyértelmű és végleges szándékról tanúskodnak, sokan — pszichiáterek is, irodalomtörténészek is — mindmáig a véletlen baleset verzióját vallják. [3] Talán azért,
mert így esetleg könnyebb elfogadni, avagy nem elfogadni a végzetet, a sorsszerűséget.
„A vonat elé vetette magát egy fiatal író. József Attila borzalmas öngyilkossága" — ezzel a kissé „blickfangos" címmel tudósít a Pesti Hírlap. Közvetlenül a
cím alatt a költő egyik utolsó, mind ez idáig ismeretlen, ikonográfiájában nem
szereplő fényképe. „Bár a múlt esztendőben munkaképes volt — olvashatjuk a rövid írásban —, és sokat dolgozott, betegsége ez év nyarán hirtelen oly mértékben
súlyosbodott, hogy szanatóriumi kezelés vált szükségessé. Három hónapi szanatóriumi kezelés után betegségében javulás mutatkozott, és akkor két nővére magához
vitte Balatonszárszóra. Ott legutóbb körülbelül egy hónapig tartózkodott. Csütörtökön barátai meglátogatták, és jövő terveiről beszélgettek véle. József Attila péntek
este izgatottan járt-kelt a balatonszárszói állomáson, de a vasúti alkalmazottak nem
sejtették, hogy öngyilkosságra készül. Amikor a Siófok felől jövő nagykanizsai
tehervonat a váltókon keresztülhaladt, az író a mozdony elé vetette magát. [Tévedés: két vagon közé dugta fejét és karját. — Sz. Gy.] A kerekek keresztülmentek
rajta, és borzalmasan összeroncsolták csigolyáját meg a jobb vállát. Nyombar
meghalt. Holttestét a balatonszárszói halottasházba szállították. A mindössze 33 éves
József Attila a háború utáni magyar lírának egyik feltűnő tehetsége volt."
így a legelső nekrológ. A Nyugatban egykori barátja, mind az irodalomban
mind a magánéletben vetélytársa, Illyés Gyula búcsúztatja: „Kortársak, bajtársak
eszmetársak voltunk, s mégis szinte kegyetlen szántszándékkal mennyi kínzó ellentétet vetett közénk a sors (...) Rendkívülit adott eddig is. Mindezt a korai, ifjt
halál fényében még tisztábban látjuk. Most láthatjuk majd, hogy mindig milyei
meredélyen járt. Vibráló nyugtalan műve hirtelen kerek egész l e t t . . . " [4]
A szárszói temetésen a Szép Szó nevében Ignotus Pál búcsúztatta: „József Attila
ki itthagytál minket, ki nem hallasz minket, kit mi nem látunk soha többé — aki
a Te szavaddal szólva, lelked léggömbjét eloldtad tested kosarától, hogy az Anyá
hoz, a nagy Űrbe felszálljon —, eljöttünk Hozzád, hogy megköszönjük azt a har
minckét esztendőt, amely Neked nyomorúság és fájdalom volt, nekünk pedig fáj
dalmas emlékezetű dicsőség (...)"
Mónus Illés a Népszava szerkesztőjeként, de az egész magyar munkásosztál;
nevében szólt a sírnál. Joggal tehette: baráti és elvtársi szeretetét, becsülését Józse
Attila mindvégig érzékelhette. Viszonyuk mentes volt mindazoktól a feszültségek
tői, melyek József Attila és az illegális kommunista párt kapcsolatát nehezítettél
majd megszakították. Ahonnan szűkkeblű, dogmatikus-ostoba módon kitaszítottál
melynek dogmatikus-korlátolt álláspontjától távolodott. „A munkásság — mondt
Mónus Illés a sírnál —, nem felejti el a szegények költőjét, József Attilát, a magya
költészetnek s a világ szocialista költészetének büszkeségét, aki utolsó pillanatc
dig, nagy testi-lelki megpróbáltatásaid s önmagadba fordulásod idején is, példása
hű voltál az eszmékhez, amelyeknek legszebb magyar kifejezéseit Néked köször
hetjük. Verseidet meg fogja tanulni a népnek apraja-nagyja; fájdalmaid és szer
vedéseid örökre visszhangoznak majd azokban, akiknek fájdalmait és szenvedése
gyönyörű szép szívedbe zártad. József Attila, büszkeségünk és pótolhatatlan ves2
teségünk, pihenj békében."
A Szép Szó emlékszámában barátai és írótársai búcsúznak tőle. Németh' Andt
70-

utolsó olvasmányának, a Victor Hugo-versnek már-már szimbolikus mozzanatait
emeli ki, miután a meg nem emészthető végzetet megfogalmazza: „A lassú és bonyolult folyamatot, mely arra késztette József Attilát, hogy itthagyja a számára
mind értelmetlenebbé, ízetlenebbé és varázslatosabbá váló világot, betegségnek nevezi az elvonatkoztató orvostudomány (...) A valóság, amelyet mindenáron költészete akart szublimálni, végül is elpusztította a példátlan következetességgel kísérletezőt, körülbelül úgy, ahogy a rádium is szétroncsolja lassan a vele kísérletező
tudós szervezetét (...) Életének utolsó hetében, amikor már el volt tökélve, hogy
elpusztítja magát, utolsó olvasmányából, a tehervonatokkal különben semmi vonatkozásban nem álló Victor Hugó-i ódából, az Ultima verbából, melyet le kellett
volna fordítania, is öngyilkossága szcenáriumára utaló parancsot olvasott ki (...):
a halálra való készülődése közben szíven ütötte a prunelle rougie, mely a mozdony
vörös éllámpájához hasonlatos; az il s' accroupit emlékezetébe idézte egy régi verssorát: »Vonat elé leguggolni»; az értelem meghalt, ezt magára vonatkoztatta..."
A Szép Szó emlékszámában Remenyik Zsigmond átkokat szórt maga, a költő, a
barátai, szerelmei, ismerősei s az egész kor fejére: „Nagy költőtársunk is legyen
átkozott, halálában éppúgy, mint életében volt, az értelembe és a jóságba vetett
hite váljon semmivé egy gonosz kor ostoba kalapácsainak csapásai alatt. Tiszta
emléke, amely éi és élni hivatott, váljon legendává és elrettentő példaképpé, élete
és munkái pedig váljanak vádló és soha szűnni nem akaró bizonyítékáivá ennek a
lucskos, gonosz, sárban és ködben hentergő világnak."
A Szép Szó eme emlékszámában szerkesztőtársa, Fejtő Ferenc az irodalomtörténeti igényű besorolásra tesz máris eredményes — és időtálló — kísérletet: „A babonát, hogy kortárs nem, csupán az idő ítélhet ügyében, elvetjük. József Attila igazán nem kétséges. Az egyetlen volt Adyék generációja után, akinek megadatott a
tökéletesség képessége, s akinek nem néhány verse, hanem egész műve megérdemli
az örökkévalóságot."
„Adalék és alkotás maradt utána, érdekesség, szépség, rengeteg" — írja ugyanebben a számban másik szerkesztőtársa, Ignotus Pál, aki egyben a költő halálával
kiváltott, már-már hisztérikus vád- és önvádáradatnak is józanul véget kívánt
vetni. — „És mindennek a közepében egy sötét pont, melyre állandóan célzott.
Talán ez az a pont, mit a paranoid skizofrénia gócának minősíthetünk (...) Radírozzuk ki ezt a pontot, egyebet úgysem tehetünk vele. A sötétség: fényhiány, tehát
nem létezik. A világossággal törődjünk, amit maga körül árasztott. (...) Tisztelettel
vegyük tudomásul akaratát. Ne átkozódjunk, barátaim, s ne föllebbezzünk irodalomtörténeti igényperekkel az ítélet ellen, amelyet ő maga mondott ki, a léttel folytatott válóperében. Az örvénylő negatívumtól, mely önudatát elnyelte, hasztalan
pereljük őt vissza. Érjük be, amivel ő nem tudta beérni: a tényleges József Attilával. Ránk a szép szó erkölcsét hagyta örökül, az érv és a tagolt kifejezés hitét, a
megfogható elevenség szeretetét, a diadalmas józanság és a felsőbbrendű egészség
hipotézisét."
JEGYZETEK
1. Néhány példát idézünk a „Szabad ötletek jegyzéke két ülésben" című, 1936. május
17-én kezdett asszociációsorozatból (az anyagnak csak egy része publikált; mi a
Petőfi Irodalmi Múzeumban őrzött PIM J. A. 628. kézirat lapszámait tüntetjük
(föl), egybevetve azokat a párhuzamba hozható versbéli megformálással:
SzO:„Öt olyasmiért verték, amit soha nem tett volna." (1. o.)
„Pedig engem, nem is tudom miért, vertek..."
(Levegőt!)
S z ö : „ . . . Hisz azt az anyaföld magától megtermi talán..." (24. o.)
„ . . . a maga módján itt is megterem
az áldott anyaföld..."
(Elégia)
71-

Szö: „A hisztéria is rák az emberen, a bánat rág az
e m b e r e n . . ( 8 6 . o.)
„S az emberiségen, mint rajta a rák,
Nem egy szörny állam iszonyata rág..."
(Thomas Maim. üdvözlése)
Szö: „ . . . az analitikus a kurva fordítottja ..." (94. o.)
„Fordított ringyó, ki a kötelesség..
(Te rongy, ki szeretni...)
S z ö : , , . . . mert vertek, mert csak azt akarták, hogy dolgozzak
és nem engedtek játszani..." (96. o.)
„ . . . szép szóval oktasd, játszani is engedd..."
(Levegőt!)
Szö: „A Gyömrői már régen megöregszik, amikor te még
fiatal leszel..." (174. o.)
^Majd megöregszel és bánni fogod,
hogy bántasz, — azt, amire büszke vagy m a . . . "
(Majd megöregszel...)
2. A „Sárgahajúak szövetsége" háromlapnyi terjedelmű, magántulajdonban levő kézirat. A tulajdonosok szíves engedélyével idézek belőle. A kézirat rektóin látható
a mind jellegében, mind feltételezett keletkezési idejében a „Szabad ötletek"-kel
rokon szöveg. Az elejét idézzük: „Sárgahajúak szövetsége. Vöröshajúak szövetsége.
King' s Dom. A capella. Pappenheim. A tömeggyilkos levelezőlapja. Fodor Márkus
a tanár. Véreres arc. Szipákolt. Maga örülni fog ennek. Tanakodnak a kávéházban. Az egyik ujj a másikon. Juditnak nem fogom megmutatni. Iszonyat, rémület,
zúgás. Ugrabugra. Köd bogra." (Vö.: Kortárs, 1987. december.)
3. A halál, az öngyilkosság eltökélt, végleges szándékáról tanúskodik a halála napján írt négy búcsúlevél (Flórának, Juditnak, Bak Róbertnek és Cserépfalvi Imrének) ; az első Illyés Gyuláné könyvében, a további három a József Attila
Válogatott levelezése c. kötetben lett közzétéve, de az a körülmény is, hogy halála napján a balatonszárszói trafikban járt; csak másnap derült ki, hogy zsilettpengék
között válogatott, holott borotvakészletét nővérei már régen eldugták (vö. József
Jolán: József Attila élete. Cserépfalvi, Budapesté 1940.). A „véletlen szerencsétlenség" verzióját vallja Varga Ervin fentebb idézett patográfiájában, Balogh László
a Nagy magyar írók sorozatban megjelent művében (József Attila. Gondolat, 1969.)
és részben András Zoltán (Egy kórrajz margójára. Korunk, 1967. 12.).
4. Kettejük viszonya még külön elemzésre vár. Ne feledjük azonban, hogy a feszítő
ellentétek jóval korábban kezdődtek: Illyés Gyula is udvarolni kívánt Vágó Mártának (vö. Vágó Márta: József Attila. Szépirodalmi, Budapest, 1975.), de — József
Attila javára — visszalépett. Elgondolkodtató az 1931-ben Csikbércen készült
fényképsorozat is (1. Négyszemközt az utókorral. József Attila fényképeinek ikonográfiája. Budapest, 1980. 70—77. o.): „a többiek (köztük Illyés) tréfásan József
Attila kívánságára támadtak rá botokkal, tőrökkel" (uo. 73. o.). Érdemes figyelmesen megnézni a két költőt ábrázoló felvételeket. Említést érdemel az a különös
körülmény, amely mind ez idáig elkerülte a kutatók figyelmét, bár a tények különkülön ismertek voltak. József Attila többször volt vetélytársa a szerelemben író, illetve
költő kortársainak. Elsőként Sándor Kálmánt említhetjük: ő az, akire — nevének
említése nélkül — Flóra hivatkozik idézett könyvében, hogy három ízben volt
vetélytársa József Attilának: Révay Évánál, Párisban (erről részletesebben 1.
Szőke: József Attila anyaképeinek formálódásai. Kortárs, 1982.), Wallesz Lucánál
és végül — Flóránál. Közismert, hogy Szántó (Pál) Judit elvált férje Szántó
Gyula (írói nevén Hidas Antal) volt, s többek — köztük József Jolán és részben
maga Szántó Judit — szerint is a féltékenység föl-fölizzott József Attilában. Talán
kevésbé ismert, hogy Szántó Juditnak egyik, József Attilát megelőző élettársa az
a Fenyő László költő volt, akivel ettől függetlenül is komoly konfliktusai voltak
József Attilának (vö. József Jolán: József Attila élete; ahol F. kezdőbetűvel jelöli
72-

a nővér azt a költőt, aki. enyhén szólva nem fair módon József Attila helyett:
vette föl verseinek honoráriumát, s ez József Attilát olyannyira bántotta, hogy
nővére könyvének tanúsága szerint haláláig tárcájában őrizte Fenyő László ezzel
kapcsolatos levelét). — Utalás történik Fenyő László személyére, illetve József
Attila ezzel kapcsolatos féltékenységére Szántó Judit nemrég publikált emlékirataiban is (Szántó Judit: Napló és visszaemlékezés.
Múzsák Közműv. Kiadó,
Budapest, 1986.), valamint Murányi Gábornak a kötetet kísérő kommentárjaiban.
Ha sorba rakjuk ezeket a tényeket, nyilvánvalóvá válik, hogy vajmi nehéz ezt.
a sort a véletlen művének tekinteni. József Attila nem utolsósorban költőként,
akart több és jobb lenni az említetteknél. A jelenség részletesebb elemzése természetesen nem képezheti e ,tanulmány tárgyát. Vallomásszerű szavaival Illyés,
egyébként eléggé egyedül áll a felsorolt írók között.

73-

FONÓD ZOLTÁN
a

Ady és Fábry
Egyedülálló jelensége a magyar irodalomnak az a gondolati ráhatás, melyet egy
életen át Ady Endre költészete gyakorolt Fábryra. Elsősorban háborúellenes és társadalmi mondanivalójú versei kértek ismételten helyet Fábry gondolkodásában, s Ady
szerelmi költészetének hatásáról csak az ifjúkort idéző visszaemlékezésekben olvashatunk. Jóformán nyoma sincs tevékenységében annak, hogy Ady szimbolizmusával,
magyarság vagy istenes verseivel mélyebben foglalkozna, legfeljebb az Ady munkásságát elemezni szándékozó Fábry-jegyzettömbök tanúskodnak arról, hogy ez
szándékában állt. Ennél is meglepőbb, hogy a közíró Fábry számára (egy-két kivételtől eltekintve) jóformán ismeretlen Ady publicisztikája.
Ady halálának ötvenedik évfordulója alkalmából 1969-ben írt Ne sírj, kislány
című írása idézte fel az Ady költészetével való találkozását. A fronton a Nyugat,
valamint Á Holnap antológiája hasábjain megismerkedhetett Ady verseivel, 1918 októberében pedig a tiszti szanatóriumba is magával vitte A halottak élén zöld borítékú kötetét. Ekkor azonban — saját bevallása szerint — még nem ért fel Ady
„emberformáló parancsához, alapigéjéhez: ember az embertelenségben".1 Az Ady-hatást bizonyítja azonban volt menyasszonyának a húszas években írt egyik levele is,
aki Adynak tulajdonította, hogy Fábry a mély-magyar busongások évei után az
emberirodalommal és a szlovenszkói küldetés felismerésével hazára talált.
1919-ben a budapesti egyetemen részt vett Babits Ady-szemináriumán, azonban „itt sem az »-ember az embertelenségben«-en volt a fő hangsúly: Szabó Lőrinc
katonamundérban Ady egyik szerelmi verséről vitázott!" A betegágyán Erdély sorsáért aggódó Ady „fáj nagyon" gyötrelmével szemben 1969-ben már „gyermekded
demonstráció"-nak nevezte a Korparancsban említetteket, amikor Fábry Trianon
napján, „gyermekfejjel és tiszti allűrökkel terhelten" tiszti uniformisba az utcára
vonult 2 ...
Ösztönzőleg hathatott Fábryra az is, hogy a csehszlovákiai magyar irodalom képviselői között is jócskán voltak olyanok, akik Ady lírájának igézetében alkottak
(Mécs László, Györy Dezső, Merényi Gyula stb.), sőt a húszas évek elején — Mácza
.János jóvoltából — a Kassai Munkás is gyakran közölt Ady-verseket. Ady a magyar sorskérdések és keservek énekeseként, a forradalmi hit harcos szószólójaként
hatott ezekben az években Fábryra. Az a tény, hogy a húszas évek második felében a Sarló-nemzedék is zászlajára tűzte Ady nevét (Móricz Zsigmond és Szabó
Dezső mellett), csak megerősíthette Fábryt a választott irány helyességében. Egyébként az expresszionista irodalom hatására kibontakozó „emberirodalom" programja
szempontjából is „kényelmes" fogódzót jelentett Fábry számára a magyarságával és
,az emberséggel birkózó Ady.
Először a Szomorú szemmel című tárcasorozatban (Tisza István — ingujjban)
írta le Fábry Adynak a nevét. Fábry „a gyászolók, a könnyezők, az árvák" nevében
idézte Tiszát, a „nagyurat", a „kemény magyar kálvinistát". Távol állt még attól,
hogy az Ady-szövegezte Tiszát, a „csóvás embert" lássa a volt magyar miniszterelnökben. A Fábry-féle „csendes baráti beszélgetés" Tisza „haláltáncának" felismerésé-

:sében mutatott túl a szokvány kereten, és Ady csak az „elkárhozott, elítélt néma
magyarok... vad önkínzásával" díszletként, díszítő jelzőként volt jelen írásában.3
A poént Vörösmarty A vén cigány című rapszódíája adta, a „Mi zokog, mint malom
;a pokolban?" kozmikus fájdalmával. Elég a Bécsi haláltánc-ének: 1921 című írását
átlapozni ahhoz, hogy lássuk, ki mindenki foglalkoztatta ezekben a hónapokban
Fábryt. Mindjárt a sor elején azonban ott találjuk Adyt is, az „élet és a h a l á l . . .
•csodás misztériuma" idézésében:
Véres-e homlokom?
Igáz-e csúf menekülésem
Vagy csak véres ésszel, homlokkal
Álmodom és gondolom?
Jaj, be szörnyen
megriadtam.
A Véresre zúzott homlokkal című vers idézése mellett Fábry volt menyasszonya
levelét is idézte: „haragszom Adyra", „panaszosan vádolom az Isten előtt Adyt".
•Gondolatait egy vallomással is megtoldotta, melyben az „eszterlánc — a napfény"
„anyás" védeni akarásával szemben a másik Adyt is meglátta, „aki a Vér és Arany
tobzódó szavú költője volt, aki Illés tüzes szekerén járt, hogy megfejtsen MindenTitkokat". Azt az Adyt idézte, aki „ifjú erővel dalolja: Az élet az én nagy szerelmem — és amikor a Menekülő Élet megcsúfolja, odaáll az élők vezérének: a Halottak élére". És „szerelem, ifjúság, öregség, hűség, hűtlenség, csók, ölelés, tőr, gyilok, méreg — és halál kísértő ihletéséről szólva ismét Adyhoz fordult:
így járnak a Végzés ormán
Ezer és ezer évek óta,
Mindig a Halálba loholtak
S el nem hagyta őket a nótafi
Nem az idézetek, a Fábry-szókészlet is bizonyítja, hogy az Ady költészetével
való nagy találkozása ekkor már megtörtént. Itt már nem „kellékként", intelligenciaküszöbként szerepel a költő, hanem élő, ható és teremtő igényként. Eltekintve attól, hogy a harmincas évek társadalmi valósága, a „hóhér-idő" többször kényszerítette Fábryt az Ady-gondolatok emberi igazságtartalma felfedezésére és „sereget
toborzó" törekvéseiben is Ady a legfőbb szövetséges, a költővel való elmélyült
és meghitt találkozása íróvá válásának ezekre az éveire esett. A kegyetlen élmény,
az első világháború is úgy tudatosult nála, hogy a Halottak élén Ady járt. Ez az
Ady már a „harcok kényszerültje", aki nemcsak a Mesebeli Jánosok igazságát kiáltotta világgá, hanem a Muszáj-Herkulesek bátorságával is példaképpé magosodott
a fiatal Fábry szemében. Joggal írta öt évtized múltán: „Adynak, a névadó költőnek köszönhetek mindent!" Ady költészete hatására vált a vox humana elkötelezettjévé, az etikai imperatívuszok megfogalmazójává. A varázsige, az „ember az embertelenségben" jelentette számára a „történelmi névadást". „Én tehát a végén — a
kiteljesedésnél — ragadtam meg, adaptáltam Adyt, hogy a fonalat most már visszafelé pergetve, rátaláljak a nagy magyar elkésettség, a magyar forradalmi muszáj
összegező meghirdetőjére. Itt minden pontosan egybeesett. Csak aki békében lázadozott a magyar úri anomáliák ellen, kérhetett szót a világbűn, az imperializmus, a
militarizmus ellen."5
Egy év múlva a Tábori posta című megrendítő háborús vallomásában0 az „együttsíró tizennyolcévesekkel" egymás arcáról olvassák az átkot:
Sem utódja, sem boldog őse,
Sem rokona, sem ismerőse
Nem vagyok
senkinek...
75-

1922 októberében Az irodalom mai életproblémái címmel tartott kassai előadásában7 a „halál után élni akaró" ember Ady két kurucának beszélgetésére figyelmezett:
Komám,
eltévedtünk
Nagy ez fl sötétség,
Felgyújtottuk a világot
S nem látunk egy lépést.
Ebben az előadásában idézte először — „föltámadást" vigyázó parancsként —
„A Halottak élén menetelő Ady Endre utolsó életsikolyát":
őrzők, vigyázzatok a strázsán,
Az élet él és élni akar,
Nem azért adott annyi szépet,
Hogy átvádoljanak most rajta
Véres s ostoba
feneségek...
Az. „Őrzők büszke, szép emberhitével" kezdte azt az új korszakot, melyben Ady
Endre költészete a haladásért vívott küzdelemben fegyvertársa, sőt filozófiája lett.
Később Irodalom és magyarság című tanulmányában a „Húsvéttalan a magyarság"
gondolata mellett az „Itt azok éltek, akik nem éltek, / A legkülönbek sohse éltek"
sorai jelentették a szemnyitogató felismerést. Ebben az írásában örvényként és mélységként egyetlen nevet hallott: Ady, Ady, Ady. „Mindig és mindig csak őt, magyar
költőt, irodalom és magyarság sorsüldözését, igazolását, jövőt mutató életpéldáját."
A táborba szállás választóvonalának az „Adyn innen, Adyn túl" eszméjét fogalmazta
meg. A küzdelem prófétikus szellemét látta Adyban, hogy az „irodalom síkján"
megszüntessék azt a gyakorlatot, mely a „pillanat lokális eszközét szentesíti, és
ezzel elgáncsol, halálra üldöz minden értéket, mely a jelent a jövő távlatának erejével az egyetemesség víziója, megérzése, kritikája elé állítja".8
Nem az utólagos vallomások szépítik meg az Ady költészetével való találkozást,
mivel Ady igéi ott lüktettek Fábry mindennapjaiban. 1923 karácsonyán „gyerek
mód" üzenni akart a „szúnak, papírfaló bogárnak, a hidegnek, nedvességnek, a penésznek: ne bántsák a könyveket", az „odaát maradt" kilenc Ady-könyvet. „Az én
Ady-könyveim (élet az életemből, az árvaság percének felismtrt kincsei.. .)"9 És
amikor a szlovenszkói magyar irodalom budapesti „peréről" volt szó, a „konzervatív szűklátókörű,... szándékaiban romlott politikai és irodalmi irányzatokkal" szemben is Ady volt a példa. „Testvértelenségünkben velünk, bennünk él Ady sikolya.
Sikoly, mely magyar hangján a világ golgotás szívére h u l l . . . Ady volt az örökségünk, minden mást elvettek, de ezt megőriztük magunknak."10 Ez az örökség, emberjóság túlélte azokat az irodalmi hatásokat, melyek Fábryt érték (expresszionizmus, rappizmus, új tárgyiasság) és elvezette Fábryt a vox humanáig, s a szocialista
realizmus vállalásáig.
A „magyar emberirodalom" példája is Ady Endre volt, és a Szabolcska-emigránsokról szólva is az „örök rokontalanok", a „kótyagos" Nyugat és a hosszú sörényű Ma példáit, és Adyt idézte.11 A Kassai Napló hasábjain az Elfelejtett élet című
sorozatát (1924) is Ady-mottóval kezdte:
Minden külön
össze-zsibolygott
S mégis mindenek
szétszakadtak,
Gőzösök, kutyák, hadak, vadak,
De erdők, éjek
megmaradtak,
Nagy riadások
megmaradtak
S a kísértések
megmaradtak.
76-

A tíz év múlva a háború szörnyűségét, a „szégyenbélyeggel közösségre ítélt, közösségre hajszolt ember" emlékét is az „Ember az embertelenségben" igéjével jellemezte. 12
Az emberirodalom programját rögzítő tanulmányában is többször idézte Adyt.
Az igazi szó, az örök szó keresésében is Ady verse (Az igazi szó) volt az ihlető:
Valamikor jó lesz
Jó lesz megszólalni,
Csúf, nagy özön-vér után.
Jó lesz szenvedéssel,
Jó lesz majd nagy kínnal,
Sok mindent
elmondani,
Mit most a rém hizlal:
Az igazi szót.
Az egyformák vagyunk testvériséget hirdető közegében is a Nincsen, semmi
sincs Adyja szólalt meg, a „fáj hogy vagyok / S fáj, hogy nem lehetek büszke arra, /
Hogy ember vagyok". A tanulmány befejezésében, a „kezünkben a felelősség, kezünkben a jövő" felismerésével is azt az Adyt idézte, akinél az Ember „mint Isten
úgy világol". Helyet kapott a tanulmányban az „emlékezés egy nyár-éjszakára"
gondolata is.13 A közös felelősség szándékainak erősítésével magyarázhatjuk, hogy
átdolgozott változatban (Korparancs, 1934) az Emlékezés egy nyár-éjszakára sorai
(a „kincset vállaltunk: emberfenséget") helyett a hatásosabb: „S megint élek, kiáltok másért: / Ember az embertelenségben" gondolata került.14
A levélíró Adyról írott sorai is a ragaszkodás megnyilvánulásai. Az erdélyi
hagyományokat fölkeltő Ady-vallomások fényében írta le ezeket a sorokat: „Erősen kívánatos volt volna, hogy az Adyt magáénak valló kommunizmus is tudomást
vegyen ezekről is. Akkor talán nem volna semmi vita afelett, hogy mondta-e Ady
vagy nem: ez nem az én forradalmam."*5 Nem vette észre, hogy Ady a fenntartásait
a polgári forradalommal szemben hangsúlyozta.
A húszas évek második felében jobbára változatlan maradt Ady-rajongása.
A „vállalás, a küldetés hangját" hallotta Ady Északi ember vagyok című verséből
is. A szeretet keserű könyveként emlékezett a Szeretném, ha szeretnének ciklusára,
az Ezvorász király sírirata helyett azonban „az északi ember: a más, a jobb, a nehezebb, az emberséges akarat" megtestesítőjét idézte
Az „igaz embert" akinek „Az élet, évek és napok / Szívének gyökeréig fájnak."16
Nem érdektelen megjegyeznünk, hogy az Adyval való ismerkedés egyik legintenzívebb időszaka az 1920 és 1924 közötti évek voltak. Fábry írásaiban ebben az időben tizenhat Ady-versidézetet találunk, mégpedig olyan versekből, mint Véresre zúzott homlokkal, Nótázó vén bakák, Sem utódja, sem boldog őse, Két kuruc beszélget, A fajok cirkuszában stb. Ekkor jelentek meg az élményt és indítást adók: Az
Intés az őrzőkhöz (1922. október), az Ember az embertelenségben
(1924 augusztusában), valamint az Emlékezés egy nyár-éjszakára (1925 januárjában). A formális,
tehát külsődleges közeledés feltételezése ellen szól, hogy olyan versek is megjelentek írásaiban, mint A lelkek temetője, A rémek hangja, Az ősz dicsérete, Az igazi
szó vagy A földi kunyhó című. Tizenhat versből kilenc (56 százalék) A halottak
élén ciklusból való, egy-egy vers pedig az Űj versek, a Minden-Titkok versei és
A menekülő Élet című kötetből két-két verset találhatunk (Sem utódja, sem boldog
őse, Négy-öt magyar összehajol, illetve a Nincsen, semmi nincs és A földi kunyhó).
1926 és 1933 között megfogyatkoztak az Ady-versek. Mindössze nyolc verset találhatunk írásaiban. Legfeljebb Ady nevének említése jelzi cikkeiben, hogy az Adyrevízió éppúgy ismert volt számára, mint az az Ady-üzenet, melyet nemzedéke, főleg
a sarlósok tettek a magukévá. Tartózkodásának oka a valóságirodalom „új igéinek" keresése volt és a rappista hatások is szerepet játszhattak abban, hogy a pro77-

letár igék megtalálásában, a „Valóság vagyunk! Harc vagyunk! Állásfoglalás vagyunk!"17 időszakában Fábry nem találta meg Ady „jövendő fehéreit" a „már jöjj'
Ököl" és a „mi kacagunk utoljára" költőjét. Csak később, a magyar proletárirodalom platformtervezete megjelenése után döbben rá az alaptalan vádakra és A d y
üzenetének igazi érvényességére. „Türelmetlen" időszaka idején, egy-két utalás ugyan
jelezte az Ady-élmény folyamatosságát (Etnográfiai szocializmus, Magyar
rapszódia:
1932), türelmetlenségének, túlzásainak azonban olyan bizonyítékai is vannak, mint a
„krizantém-ügy". A félreértett szimbólum, a „krizantém" miatt tiltakozott (mely
Fábry szerint a japán császári család szimbóluma). Ez már a türelmetlen Fábry
hangja volt, aki a kor „szimbólumaira" figyelt. 15 A magyarság igazi énjét, európaiságát, jövőjét jelentő szimbólum, mely a tiszta emberség szimbóluma is volt, a
harmincas évek politikai „konstellációja" miatt Fábry egy tollvonással nem létezővé
akarta tenni.
Hasonló „közjátéknak" tekinthetjük az írástudók árulása című írásában idézett
„különös, különös nyár-éjszaka" sorának értelmezését is. A Fábry által később sokat idézett gondolat ebben az írásában nem a döbbenet, hanem a „misztikum", a
„legenda születik" gyanújával említődött. Általános törvényként fogalmazta meg,
hogy „mindazok az írók, akik nem találják meg az utat az antiimperialista erőkhöz . . . a döntő pillanatban a kapitalizmus diktálta atmoszféra rabjai lesznek".111
A Magyar proletárdiktatúra című cikkében kevésnek találta, hogy az „ifjú forrongósok" Ady Dózsájához (az „Egyszer volt itt forradalom / Hites, igaz forradalom"
megállapításához) nyúlnak vissza, s megfeledkeznek a proletárdiktatúra tényéről.
E magatartás mögött az „önmaguk igazolására, menekülésre" való hajlamot látta.2®
Fábrynak ez a leegyszerűsíthető véleménye nem vett tudomást arról, hogy Ady Dózsa-képe nem a lemondást, hanem a „rendet, igazságot csináló" Dózsák idejét sugallta.
A harmincas évek a vox humana, az emberi szó (hang) felé tájékozó Fábry
munkásságában is változásokat hoztak. A fasizmus előretörése és az új világháború
veszélye ismét Ady időszerűségét kínálta. Ady időszerűsége felismerésében Bölöni
György Az igazi Ady című műve is segíthette. Főként a megállapítás, hogy Ady eszmeisége töretlen folyamatosságban Erdélyben és a legtisztábban Szlovenszkó ifjúságában él „mint a nyugati magyar szellem, a magasságok felé törekvő emberi egyetemesség emléke, mint költői nagyság és írói forradalmiság".21
Az igazi Adyra Fábry 1935 juniusában Az akutális Ady című írásával reagált.
A Bölöni-kötet a „tizenkilences nagy halott" emlékét idézte fel, s Fábry — sajátos
önkorrekcióval — „az aktuális Ady: az állásfoglaló Ady" mellett, a korfelelősség
vállalója és az írói bátorság példája mellett állt ki.22 Ady Mag hó. alatt című
versének idézése is a költő mélyebb értelmezésére utalt. „Korunk magyar írója —
írta Fábry — Adyban és Adyval lett nemzetvagyon, százszázalékos életelem, éltető'
és változtató vérkeringés."23
A „Kié hát Ady?" kérdésére a pozsonyi ifjúmunkásokat és a csallóközi zselléreket említette, akik „a vállukra kapják, kilopják maguk közé, a helyére, a változatlan életbe. Füttyös daccal kalapjuk mellé tűzik rózsának, és viszik vándorlásra, országutakra, menhelyekre, börtönökbe, és a fák között és a tarlókon tavaszként l o bog a hangja, szegénységben erővé szürkül és a munkásotthonok színpadán kórus
adja tovább: másképpen lesz v é g r e . . . Ady itt él, és csak így élhet történelemként,
küldetésként, halhatatlanságként."24
1934 és 1937 között Fábry ismét Ady-hívővé vált. írásaiban érezhetően megnőtt
az Ady-idézetek száma. Míg 1930 és 1933 között írásaiban mindössze három Adyverssel találkozhatunk, 1934 után újra feltárult előtte az Adyhoz vezető út s mintegy
húsz Ady-vers hívja fel a figyelmünket a forradalmár Ady időszerűségére. Ezek
egy része már a korábbi években is szerepelt (Emlékezés egy nyár-éjszakára,
Ember
az embertelenségben, A földi kunyhó stb.), először találkozunk azonban a Mag hó
alatt, A mosti március, A fajtám sorsa, Menekülés úri viharból, Üdvözlet a győző-,
nek, A szétszóródás előtt. stb. versekkel. E-z az Ady-kép a tartalmi mélyülés irányába • mutat.
78-

Ezek azok az évek, amikor az „emberek az embertelenségben" látványa —
ahogy Bori Imre megállapította — Ady költészetének intellektuális és morális felismerése mellett „politikusabb színezetet" kapott.
„Adynál az ember világhelyzete, Fábrynál politikai sorsa áll előtérben" — írja
Bori.25 A valóságirodalomból a vox humana irányába tájékozódó Fábry számára
Ady ekkor még „valóságköltő" volt. Görömbei András írja, hogy Az aktuális Ady
című „esszéjében" (melyet Görömbei vitairatnak tekint) „Fábry esztétikai dogmatizmusa ismét fölösleges szembeállításokat t e s z . . . s a hadakozás, visszaperlés dühe
vonja szűkre a szemhatárt".26
1936. május l-jén, a „korerők" összecsapása, a „korlelkiismeret felpaskolása és
ellanyhulása" idején is Ady versét, A május: szabad címűt idézte.27 A kassai békenapon (1936 augusztusában) a béke életforrásának nevezete a humanizmus, a demokrácia és a szocializmus együttes tömegerejét. A fasizmussal szemben Ady emberségtudatának halhatatlan sikolyát, az „őrzők, vigyázzatok a strázsán" intését idézte.28 Európa, az igazság, az erkölcs és a vox humana nevében Ady jelentette a megfellebbezhetetlen tanút a Tavaszi Parlament komáromi ülésén 1936 decemberében
felolvasott előadásában is.
Az Ady-kép erősödésére vallott az is, hogy az 1937-ben megjelent Fegyver s vitéz ellen című kötet egyes ciklusait is Ady-mottóval indította. A háborúval szembe
forduló költő 1915-ben írott versét idézte a vérnarcizmus borzalmaival, az ember
megalázottságával és a háború veszélyeivel szemben. Ady költői üzenete 1938 után
is állandósult Fábrynál. 1934 és 1937 között az Ady-idézetek főként A halottak élén
(12) és Az utolsó hajók című kötetből valók (5), egy-egy verset találunk a Vér és
arany, az Illés szekerén és a Szeretném, ha szeretnének kötetből. Az idézett húsz
versből hat már az első korszakban feltűnt, a többi „új" felfedezés. Az „újak" között — az említettek mellett — olyan verseket találunk, mint az Elhagyott véres
szívünk, A május: szabad, Jönnek jobb napok, Felszállott a páva stb. Az Emlékezés egy nyár-éjszakára, Intés az őrzőkhöz, vagy az Ember az embertelenségben
visszatérő motívuma után ezek a versek politikai állásfoglalására is utalnak.
1938 és 1948 között írt cikkeiben mennyiségileg a korábbi időszak Ady-élményének szintjén maradtak az idézetek (1939 szeptembere és 1948 decembere között írt
cikkei nem jelenhettek meg). Húsz vers közül nyolc ismétlődik (Ember az embertelenségben, Mag hó alatt, Intés az őrzőkhöz, Üdvözlet a győzőnek, Magyar jakobinusdala, A fajtám sorsa), az egyre kilátastalanabbá váló helyzet miatt azonban olyan
Ady-versek jelennek meg írásaiban, melyek harcos mondanivalóját, antifasiszta elkötelezettségét erősítették. Az Illés szekerén című kötet versei (Magyar
jakobinus
dala, Nekünk Mohács kell), A Magunk szerelme kötet (Dal a hazugság házáról) és
a Margita élni akar ciklus (Szerelmek az őszben), valamint Az utolsó hajók versei
(Intés szegény legényeknek, Tegnapba élni belé, Nincs itt ország) mellett a legtöbb
vers ismét A halottak élén című kötetből (12) való. A halottak élén Adyját olyan
versek képviselik, mint A rémnek hangja, Hát ahogy a csodák jönnek, A „Dies
irae", Az akarat cselédei, Mégsem, mégsem, mégsem, Emlékezés egy halottra, Bóbiskolván lehajtom kardom.
Aligha véletlen, hogy a Magyar jakobinus dala ismételten megjelenik Fábry
írásaibán. A legidőszerűbb üzenet: „Ezer Zsibbadt vágyból mért nem lesz / Végül
egy erős akarat..." 1938 júliusában, a kassai antifasiszta tömegtüntetésen felolvasott
beszédében is dominált.29 Szinte sorsszerű, hogy a korszakot lezáró „hattyúdal" ismét Adyt hívta. Porta Hungarica címmel 1939-ben jelent meg a romániai Korunk
9. számában az az impozáns tanulmánya, mely a nagy idők tanújaként idézte meg
a háborúval szembeszálló forradalmi költőt. Az öt fejezetből álló írás (I. Kell még
Tegnapról hív tanú, II. Magyar jakobinus dala, III. Utolsó staféta) utolsó két fejezete (IV. Jóslások Magyarországról, V. És mégsem, mégsem, mégsem) azonban máinem jutott el a címzetthez, és először csak 1959-ben, az Irodalmi Szemle hasábjain
jelent meg. A tanulmány a Palackpósta (1960) című kötetben A halottak élén Címmel jelent meg, „kiadói tévedésből" azonban a harmadik fejezet (AZ utolsó staféta)
nélkül.
79'

Ez az írása határozott különvélemény volt olyan korban, amikor Európában emberség helyett flottákban, tankokban és bombavetőkben gondolkodtak, s az „állathős igék" az európai humánumon elhatalmasodtak. Amikor Ligetfalu és Dévény
München zsákmánya lett, Fábry „az ellenforradalmi németség által barbarizált
Nyugat betörő kapujaként" tekintett arra a Dévényre, mely Ady szövegezésében —
A Góg és Magóg fia vagyok című versében — „kategorikus forradalmi értelmet kapott".30
Adynak a szlovenszkói Sarlóban kiért hangjára emlékeztetett akkor, midőn a
fasiszta szlovák állam minisztere „egy nagy nemzet vazullusaként" hálálkodott Hitlernek. Számonkérőn, az ember jogok megkiáltó jaként idézte a Magyar jakobinus dalát. 31
Elnémítva, 1941 karácsonyára írta le először a később oly sokat idézett sorokat:
Ékes magyarnak soha szebbet
Száz menny és pokol sem adhatott:
Ember az
embertelenségben,
Magyar az űzött magyarságban,
Űjból-élő és makacs halott.
Az Ember az embertelenségben című Ady-vers már 1924-ben megjelent Fábrymál, s az Emberirodalom 1934-es változatában ismét idéződött. A magyar hagyomány
élő summájaként azonban csak „a háború züllesztő sodrában, sovinizmus dühfokán"
idézte — erkölcsi többletként, az örök hagyomány és a példaadó vox humana emherség-igéjeként. 32
És amikor 1948 februárja után újra megszólalhatott, ismét csak Adyhoz, az antiimperializmus magyar hagyományához fordult, az őrzők felelősségével és „Az Élet
-él és élni akar" feltámadott hitével. 33
Ady Endre költészete ezekben az években a „politikai szövetséges" szerepét
játszotta Fábry munkásságában, erkölcsi támasza volt a fasizmus elleni harcban.
Ezekben az években támaszt és menedéket jelentett Ady, hisz a világ sorsát
felvállaló Fábry soha nem volt annyira magányos, mint a fasizmus tobzódásának
ebben az időszakában. Az elnémítás éveiben kezdett behatóbban foglalkozni Ady
költészetével. 1943 szeptemberétől vezetett jegyzetei tanúsítják, hogy a publicista
és esszé műfajú megközelítések helyett Fábry komolyan foglalkozott azzal a gondolattal, hogy tudományos igénnyel, formai és stílustörténeti elemzésekkel tárja fel
Ady költészetének titkait. Az Ady igaza kötet gondolata ekkor fogalmazódhatott meg
nála. A hatvanas évek közepén is szorgalmasan folytatta a jegyzetelést, s lényegében csak a Stószi délelőttök című kötet megjelenése (1968) és az Adyról szóló írások besorolása (Mag hó alatt címmel) jelezte, hogy már nem bízott ebben a lehetőségben.
A halottak élén (Porta Hungarica) című esszéjében az etikai imperatívuszok
dominálnak. Filozófia és erkölcs összefüggésében szemlélte a különb-emberség értékeit, s az Ady-szemlélet és világkép értelmezésében is összetettebb, mélyebb kép
alakul ki nála. A háború befejezése után fogant A vádlott megszólal című manifesztumában viszont Ady a csehszlovákiai magyarság önigazolásaként dokumentálódott.
Fábry a fasizmus perében csak az antifasizmust tekinthette perdöntő mértéknek, és a sors mostoha, embertelen ítéleteivel szemben erre az igazságra apellált.
Balogh Edgár szavait idézte: „Mi a nagy európai és közép-európai összefüggésekbe
állítottuk sorsunkat." Ezzel a sarlós-nemzedék által vallott, Duna-táji elkötelezettséget kifejező gondolattal húzta alá azt a missziót, melyet a csehszlovákiai magyarság a két világháború között magára vállalt. „Embertelenség idején a magyarság
sorsát, fogalmát, lényegét elválaszthatatlanul a humánumhoz kötni, lehet-e bátrabb, nagyobb, megtartóbb célkitűzés: Embermagyarság: az Ady kottázta magyar
emberlényeg kiteljesedése.. .34 A csehszlovákiai magyarság hídszerepét is az európai magatartás Duna-táji példájaként idézte: „Nekünk egyformán fájt minden
30-

magyar vagy cseh nemzetbűn, és egyformán tudtunk örülni mindkettő igéző európai
megnyilvánulásainak. Mi lettünk a hídplatform, mely elvállal minden terhet mind
az egyik, mind a másik oldal felé."35
Ez a magatartás lényegében Fábry magyarságát is jellemzi. Soha nem tagadta
meg nemzetiségét, azonban természetes állapotnak tekintette magyarságát; nem a
hivalkodás, a különállás, hanem az összefogás, a népek közötti együttműködés és
kölcsönös tisztelet forrásaként kezelte. Emberség, magyarság és internacionalizmus
— ezek voltak számára a magyar hagyomány élő summái, s ezek hagyományozódtak rá Ady költészetéből is.
1948 februárja után megjelent kötetei is Ady-fogantatásúak. Már a könyvcímek
A gondolat igaza, A béke igaza, Emberek az embertelenségben
és a Palackposta
bevezetője, Az idő igaza) is Ady humánumával telítettek. Az Ady-igézet folyamatosságára utalt, hogy a felszabadulás után megjelent első kötetét, A gondolat igazát
Csokonai-mottóval és a Magyar Hírlapnak 1941 karácsonyára írt, ám közlésre nem
került Élő hagyomány című írásával indította. Az sem véletlen, hogy Descartes-ot is
csak Ady „rejtett igazságaival" ünnepelte és a „Gondolat igazát" „Descartes magvetésének legszebb eredményeként" tekintette. A béke igazában az „emberhez méltó
gond", a béke, mint a „vox humana legteljesebb valósága" is Ady-fogantatású, de
mellette már felvonulnak a szellemi tejtestvérek, József Attila, Johannes R. Becher,
Thomas Mann, sőt Petrarca is.36
Kifogyhatatlan helyzetekben újra és újra Ady a „koronatanú", hogy a háború
és a béke perében Fábry felismerésének, harcos elkötelezettségének igazát erősítse.
Fábry nem ünnepelni, elemezni vagy értelmezni akarta Adyt, hanem a mindennapi küzdelmekhez szövetségesként megidézni. Szocialista elkötelezettségében is
meghatározó szerepe volt az Ady-élménynek. Eszmeisége szőttesében szinte bölcseleti magaslatokat, kútforrást jelentett számára Ady szocialista elkötelezettsége.
A Stószi délelőttökben megjelent Ady-képben is ez a magatartás figyelhető meg.
Csokonai, Ibsen, Gorkij, Petőfi évfordulója kínálkozó alkalom volt arra, hogy életművüket, eleve elrendelésüket is az Ady-igazság mérlegén mérje meg. Fábry az
Ady-igék vonzásában találta meg a vox humana kiteljesedéséhez vezető utat, s antifasizmusa, majd békemissziója is e próféciák vonzáskörében maradt.
Fábry az Ady-hatásnak tulajdonította, hogy 1920 után a magyar reakció minden
igyekezete ellenére sikerült a csehszlovákiai magyar ifjúságot megmenteni az irredenta veszélytől. A „kerge magyar", a „fajtája hagyott renegát", a „hitvány hazaárulók" címkékkel teleaggatott Ady (ahogy a pozsonyi Népakarat írt róla), fokozatosan vált a fiatalok eszményképévé. Meglepő, hogy a „kisebbségi ifjúságot meg
nem értő emigráció is el akarta ütni Adyt itteni jussától".37 Gábor Andor félelme,
hogy Ady az utódállamok magyarságánál „az irredenta egy modernebb eszközévé
aljasítható", alaptalannak bizonyult.
A Stószi délelőttökben közölt évfordulós írások (Ady igaza, Az ismeretlen Ady)
lényegében a már korábban kialakított képet mutatják, legfeljebb egy-egy új megközelítéssel szélesítik azt. Meghatározóan újat azonban ezekben az írásokban nem
találunk. Adyról szóló írásai mindegyike vallomás, melyet izzóvá tett Fábry szeretetteljes ragaszkodása Ady Endre költészetéhez. Az antifasizmus bibliájának szánt
Európa elrablása című kötetében is Ady lírája a gyakori hivatkozási, szembesítési
alkalom. A megmaradás és az értelmes élet lehetőségeit kereső Fábry eszmei és erkölcsi korparancsként fogadta el Adyt. Nem véletlen, hogy a magyar irodalomban
egyedülállóan, a legtisztábban és megtermékenyítőn épp Fábry Zoltán munkásságában őrződött meg Ady Endrének az idő mélyrétegeiből a jövőnek küldött költői
üzenete.
„Adyt nem temetni, nem kisebbíteni kell, de feltámasztani, felnagyítani, hogy
hasson, éljen, használjon, segítsen" — vallotta Fábry 1968-ban is a dr. Vezér Erzsébettel folytatott beszélgetésben. A magyarság számára az „Ady hűségében, Ady igazában" való megmaradást vallotta követendőnek, kikerülhetetlennek.38 Az Ady-költészet kőtábláiról az emberség és magyarság erkölcsi parancsát tudatosító Fábry
81-

az Ember Szépbeszőtt hitének erősítőjét látta abban a költőben, aki — Móricz Zsigmond szavaival élve — „fókusza volt a tömegek lelkében égő és izzó szenvedélynek
s teremtő erőnek", s akinek minden sorából az eleve elrendelés szava sugárzott.
JEGYZETEK
1.Fábry Zoltán: Ne sírj, kislány. In: Vigyázó szemmel. 316. 1.
2.Uo. 316—317. 1.
3. Fábry Zoltán: Szomorú szemmel IV. Tisza István — ingujjban. In.: Összegyűjtött . . . I. köt. 24. 1.
4. Fábry Zoltán: Bécsi haláltánc-ének: 1921. Uo. 36—38. 1.
5. Fábry Zoltán: Ne sírj, kislány. I. m. 318. 1.
6. Fábry Zoltán: Tábori posta. In: Összegyűjtött... I. köt. 76. 1.
7. Uo. 114. 1.
8. Fábry Zoltán: Irodalom és magyarság. Uo. 150. 1.
9. Uo. Az Ady-könyvek. 172. 1.
10. Fábry Zoltán: Szász Károly és a szlovenszkói magyar irodalom. In: összegyűjtött . . . I. köt. 175. 1.
11. Vö.: Szlovenszkói magyar irodalom: 1923. Uo. 193. 1.; Szabolcska-emigránsok.
Uo. 254. 1.
12. Uo. Elfelejtett élet. 256. 1.
13. Uo. Emberirodalom (1914—1924). 280., 284., 292. 1.
*
14. L. Fábry Zoltán: Emberirodalom. In: összegyűjtött... IV. köt. 118. 1.
15. Uo. A levélíró Ady. 317. 1.
16. Fábry Zoltán: Északi ember vagyok. In: Összegyűjtött... I. köt. 10—13. 1.
17. Fábry Zoltán: Útravaló. In: Összegyűjtött... III. köt. 84. 1.
18.Fábry Zoltán: A magyar író és az ötéves terv. In: Összegyűjtött... III. köt.
162. 1.

19. Fábry Zoltán: írástudók árulása (1914—1934). In: Összegyűjtött... IV. köt. 65.1.
20. Uo. Magyar proletárdiktatúra, 44—45. 1.
21. Bölöni György: Az igazi Ady. Bp., 1955. 348. 1.
22. Fábry Zoltán: Az aktuális Ady. In: Összegyűjtött... IV. köt. 145. 1.
23. Uo. 144—145. 1.
24. Uo. 148—149. 1.
25. Bori Imre: Fábry Zoltán. In: F. Z. kortársai szemével 351. 1.
26. Görömbei András: Ady és Fábry. Studia Litteraria. XIII. Debrecen 1975.
192. 1.
27. Fábry Zoltán: A munka ünnepe. In: összegyűjtött... IV. köt. 218. 1.
28. Uo.: Vigyázzatok a strázsán. In: Fegyver... 233. 1.
29. Fábry Zoltán: A Rákócziak harcának mai értelme. In: összegyűjtött... V.
köt. 124. 1.
30. Uo. A halottak élén. 188. 1.
31. Uo. 191—192. 1.
32. Fábry Zoltán: Élő hagyomány. In: Összegyűjtött... V. köt. 222. 1.
33. Uo. Az első szó. 235. 1.
34. Fábry Zoltán: A vádlott megszólal. In: Stószi délelőttök. 402. 1.
35. Uo. 407—408. 1.
36. Fábry Zoltán: A gondolat igaza. 21., 28. 1.; A béke igaza. 7—11. 1.
37. Uo. Ady és Szlovákia. 80. 1.
38. Vezér Erzsébet: Újból élő és makacs halott. In: Fábry Zoltán: Vigyázó szemmel. 310., 314. 1.

82-

S^ent-Györg/i

Albertre

emlékeke

LAMBRECHT MIKLÓS

Szent-Györgyi Albert kutatóegyénisége
Amíg élt, szeretetre méltó egyéniségének hatása alatt álltak hazai és külföldi tisztelői. Amikor meghalt (1986. október 22.), 93 éves volt. E matuzsálemi
életút során sziporkáztak szelleméből a jobbnál jobb ötletek, megvalósítható
kísérleti tervek, elméleti eszmefuttatások — mind a biológia területéről valók,
akár elemi biokémiai folyamatokkal kapcsolatos, megfejtésre váró problémákról, akár a sejtszaporodás szabályozó mechanizmusáról, és ennek kóros kisiklásairól, akár — de még mindig idetartozóan — a medikusképzés megreformálási lehetőségeiről volt szó. Nézetei azonban túlterjedtek a biológia határán
és korunk egyik fenyegető réme, az atomháború kivédési lehetőségének mérlegelését is magukba foglalták, „öregkorára" egyre bölcsebbé és egyre jobbindulatúbbá vált, és nem fukarkodott az ezeket dokumentáló megnyilatkozásokkal.
Tényleg annyira bölcs volt, hogy javaslatai — a jószándék elismerése
mellett — még megszívlelhetők is lennének? Visszaemlékezései e hosszú életút
egyes „kényes" részleteit és motívumait valóban hitelesen elevenítették meg?
Kérdések, amelyek felvethetők, ha Szent-Györgyi Albert alkotó egyéniségének
helyét keressük a hazai és általános tudománytörténetben, és jelentőségét próbáljuk mérlegelni e század annyi más ragyogó szelleme között.
Keressük először azokat a tényezőket, amelyek formálóan hathattak
egyéniségére, a kutatóra és gondolkodóra egyaránt. Mit jelentett a családi
keret? Szülei és az oldalági rokonság jóvoltából szolid polgári viszonyok között
nőhetett fel. A tudományos érdeklődés felébresztésében bizonyára jelentős
szerepe volt nagybátyjának: Lenhossék Mihálynak (1863—1937). ö SzentGyörgyi édesanyjával együtt Lenhossék József anatómus professzor gyermeke
volt, és személyében a családnak immár harmadik generációja szolgálta az
orvostudományt. Lenhossék Mihály tíz év késéssel apja tanszéki örökébe lépett, és az idegrendszer finomszerkezetének kutatásában elért eredményeivel
maradandó szerepet biztosított magának a tudománytörténetben. Közvetlen
szellemi hatását nehéz kimutatni, de az biztosan neki köszönhető, hogy SzentGyörgyi már medikuséveiben demonstrátorként dolgozhatott a Budapesti Tudományegyetem Orvoskarának 1. számú Anatómiai Intézetében. Nagybátyja
látta el az első kutatási feladattal is, ami talán bizarr témának tűnik a humán
beállítottságú olvasók előtt. Ugyanis a végbél falában futó vérereket, főleg a
visszereket (vénákat) kellett tanulmányoznia. A témakijelölést a nagybácsi
aranyeressége tette „szükségessé". Később testünk másik pólusáról vett vizs83-

gálati anyaggal, a szemgolyó üvegtestével foglalkozott, de — Szent-Györgyi
saját bevallása szerint — a morfológiai tudományok nem elégítették ki a
biológia alapkérdéseire fogékony fiatal kutató tudományos kíváncsiságát. Ekkor
tehát, még mindig medikusként, „szakmát" változtatott és rövid ideig az élettan (physiologia) területén dolgozott.
Persze az I. világháború beleszólt az ambiciózus diákkutató életébe is, és
mint egészségügyi katona szolgált a fronton, több évig. A szanitécnek is alkalma nyílhatott bátorsága bizonyítására, nos, Szent-Györgyi is bizonyított,
kitüntetést is kapott. Ez tény, amelynek ismeretében kételkedéssel lehet fogadni
időskori visszaemlékezéseinek ide vonatkozó részletét. Eszerint a frontszolgálat éveiben fokozatosan kibontakozó pacifizmusától fűtve átlőtte volna saját
karját. E „sebesülésével" persze megszűnt frontszolgálata, és felgyógyulása
után már csak laboratóriumi munkára volt alkalmas. Azonban nehezen hihető
el ez az öncsonkítással felérő önmagát meglő vés története. Az effajta sérülés
nagyon könnyen felkelti a gyanút, és az őt ellátó orvos igen nagy jóindulatára
is kellett számítani. És ez a jelenkorunkban oly jól hangzó, de mindenképpen
késői önvallomás ellentmond a Szent-Györgyitől is hangsúlyozott családi hagyomány, a kötelességtudásra nevelés és v é g ü l . . . nem tudom, látta-e valaha
valaki, akárcsak' teniszezés közben is ennek a sérülésnek heges nyomait?
Akármi is történt, 1917-ben megkaphatta orvosdoktori oklevelét, és 1918ban a Pozsonyi Egyetem (alapították 1912-ben) Gyógyszertani Intézetében
dolgozott Mansfeld Géza professzor oldalán. Igazi kutatómunka azonban itt
már nem bontakozhatott ki, mert az év végén a Cseh Légió megszállta a várost és Massaryk elnök jóindulatú nyilatkozatai ellenére is az új hatóságok
válaszútra állították a fiatal egyetem tanári karát: vagy leteszik a hűségesküt
és ezentúl cseh nyelven tanítanak, vagy mehetnek... A tanári kar és lényegében a kis létszámú tansegédszemélyzet is az utóbbit választotta. Kedves
emlékként idézte fel Szent-Györgyi, hogy fiatal tanársegédként hátizsákban
cipelt át laboratóriumi eszközöket a frissen felállított demarkációs határon;
remélte, hogy valahol majd csak folytathatják a tudományos munkát. (A volt
pozsonyi egyetem 1922-ben Pécsett kapta meg végleges helyét.)
Az ezt követő rövid budapesti tartózkodás alatt mérlegelhette a tudományos kutatás hazai lehetőségeit, figyelembe véve az 1920-ban aláírt békeszerződés súlyos gazdasági következményeit, egyebekről nem is beszélve. Így
hamarosan döntött és nyugati vándorútra indult. Ennek állomásain végzett
kísérletei közben végre kialakult — ha nem is egy életre szóló kutatóprogram
—, de mindenesetre a kutatási terület határa, amely a biokémiát vette körül.
Ezt maga is megindokolta:
„... anatomus-család leszármazottjaként először anatómiával foglalkoztam." (Nyilatkozata 1937-ben.) Később részletezte: „Kutatásaimat a szövettannal kezdtem. Miután az az információ, amelyet a cellularis morfológia
nyújthatott számomra, nem elégített ki, az élettan felé fordultam. Az élettant
túlságosan bonyolultnak tartottam, ezért hozzáfogtam a gyógyszertanhoz,
amelyben a partnerek egyike, a gyógyszer egyszerű. Minthogy még mindig
nagyon bonyolultnak tetszett számomra a helyzet, a bakteriológiát vettem
célba. De mert a baktériumok túlságosan komplikáltak, leszálltam a molekuláris szintre és a kémiát, valamint a fizikokémiát tanulmányoztam. Az itt
nyert tapasztalatokkal felfegyverkezve kezdtem az izom vizsgálatába. Húszévi
munka után arra a következtetésre jutottam, hogy az izom megértéséhez le
kell ereszkednem az elektronok szintjére, arra a szintre, amelyen a törvénye84-

ket a hullámmechanika szabja m e g . . . " (Idézi Straub F. Brúnó. In: SzentGyörgyi Albert: Egy biológus gondolatai. Bp. 1970. 8—9.)
Szent-Györgyi itt elég nagy ugrásokkal vázolta kutatásai tematikáját.
Mielőtt az izom működését megszabó biokémiai folyamatok vizsgálatába mélyedt volna, több mint tíz évig foglalkozott a biológiai égés fokozatainak tisztázásával; végeredményben ez hozta meg számára 1937-ben az orvosi
Nobel-díjat.
A vándorút első állomása Hamburg volt; az itteni Hajózási és Trópusi
Betegségek Intézetéből közölt egy valóban fizikokémiai tárgyú tanulmányt a
molekulaelméletről. Mellesleg „Arra számítottam, hogy miközben a fizikaikémia területén kutatok, eleget tanulok a trópusi medicináról ahhoz, hogy
megbízást kapjak valamelyik gyarmati kormánytól, ha egyszer a pénzem elfogy. Amikor ez az idő elérkezett, megvettem a trópusi felszerelésemet, és
útra készen álltam. (Emlékezések az életemre [1976.] in: Válogatott tanulmányok. Bp. 1983. 33.)
Ehelyett szerencsére alkalma nyílt a leideni egyetem Gyógyszertani Intézetében elfoglalni egy vendégkutatói állást és két évet itt tölthetett. Közben
Berlinben Michaelisnél tovább mélyíthette fiziko-kémiai ismereteit, majd a
groningeni egyetem Élettani Intézetében H. J. Hamburger (1859—1924) mellett
kezdte meg azokat a kísérleteit, afnelyek már valóban biokémiai jellegűek
voltak. Fizetése ugyan nem volt sok, „de biztosított egyfajta szerény, ugyanakkor boldog és békés életet". Ekkor már házas volt. Hamburger halála után
azonban minden bizonytalan lett. Míg ő az élettant és biokémiát egységes tudományágként művelte, „utóda pszichológus volt, aki nem szerette a kémiát
és azzal engem sem szeretett". Szent-Györgyi jobbnak látta feleségét és gyermekét visszaküldeni Magyarországra, ő maga pedig „felkészült a végre".
„Ügy láttam, semmi esélyem sem maradt. Hogy a tudománytól búcsút vegyek,
1926-ban elmentem Stockholmba a Nemzetközi Élettani Kongresszusra." Itt
megismerkedett Sir Fr. G. Hopkins-szal (1861—1947), a cambridge-i élettanprofesszorral, aki vitaminkutatásaiért 1929-ben kapott Nobel-díjat. Hopkins
szívélyesen Cambridge-be invitálta az elkeseredett kutatót, és Rockefellerösztöndíjat is biztosított részére. Cambridge miliője minden feltételt biztosít
a nyugodt kutatómunka számára; számos Nobel-díjjal jutalmazott eredmény
született ódon falai között. Szent-Györgyit is megtáltosíthatta ez a környezet
és előállított egy biológiailag hatásos anyagot, amelyet akkor még hexuronsavnak nevezett el (az egyszerű szerkezetű molekula vázát alkotó hat szénatom miatt). Meglehetősen változatos nyersanyagokból vonhatta ki ezt az érdekes vegyületet: narancsból, citromból, káposztából és — viszonylag nagyobb
mennyiségben — mellékveséből. Ezt a kisméretű szervet vágóhidakról szerezhette be, persze Angliában csak kis mennyiségben. Megint egy kiváló kutató
sietett segítségére: E. C. Kendáll (1886—1972) amerikai biokémikus, aki később
szintén Nobel-díjas lett. Kendall meghívta a „nyersanyaghiánnyal" küzdő kutatót Rochesterbe, a Mayo-klinikára. A környék vágóhídjai (nevezetesen a
„Szent Pál Vágóhíd") aztán amerikai méretekben szállította a mellékvesét.
„Egy évig dolgoztam az USA-ban, hogy azután a zsebemben 25 gramm »hexuronsavval-« térjek vissza Cambridge-be." Ez a 25 gramm már elegendő volt
a szerkezetét felderítő kémiai analízis számára, és ennek elvégzésére SzentGyörgyi felkérte W. N. Haworth-szet (1883—1950), a Birminghamben tanító
vegyészt. Haworth egyébként részben ezért a munkáért kapta Szent-Györgyivel egy időben a kémiai Nobel-díjat.
85-

Már itt felhívható a figyelem egy feltűnő jelenségre. Az előbb részletezett
utolsó pár évben három olyan kutatóval került szoros kapcsolatba, akik mind
idősebbek voltak, szakmájuk elismert nagyságai, az egyetemi karrier csúcsát
elfoglaló professzorok, és akik viszont mind fel- és elismerték Szent-Györgyi
tehetségét, még ha „csupán" tanársegéd vagy ösztöndíjas vendégkutató is
volt. Az is itt jegyezhető meg, hogy a hexuronsavat azért tette Szent-Györgyi
idézőjelbe 1976-os visszaemlékezésében, mert erről néhány év múlva ő maga
kiderítette, hogy azonos egy „másik" anyaggal, az ascorbinsawal, vagyis a
C-vitaminnal (erről később, a kutatómunka részletezésekor még lesz szó)A cambridge-i évek alatt következett be egy döntő fordulat életében.
Az akkori Bethlen-kormány kultuszminisztere Klebelsberg Kunó gróf 1875—
1932) volt. Személyében a 20. századi magyar kultúrpolitika egyetlen önálló,
koncepciózus politikusa „szolgált" (mint miniszter). Oktatási reformjai a tanyai iskolahálózat megszervezésétől az egyetemi képzésig mindenre kiterjedtek. Ö kezdeményezte a Tihanyi Biológiai Intézet megalapítását is. Amikor
értesült Szent-Györgyi addigi tudományos munkássága értékéről, felajánlotta
neki a — Kolozsvárról Szegedre települt és újjászervezett — egyetem orvosi
kémiai tanszékét, a hozzá tartozó intézettel együtt. Szent-Györgyi „nehéz szív-,
vei távozott Cambridge-ből", viszont az egyetemi tanársággal teljes vezetői és
kutatói önállóságot is kapott. Ennek révén érvényesülhetett szervező és tehetségkutató/ébresztő képessége is. „Laboratóriumom rövid időn belül tehetséges
fiatal kutatókkal népesült be." Ezt nyilván nálunk szokatlan előadói modorának is köszönhette. Szent-Györgyi megkísérelte a nyugati, főleg angol és amerikai egyetemeken megismert (és igen kellemesnek talált) „egyetemi életformát" átültetni hazai viszonyaink közé, ami az akkor is uralkodó feudális szemlélet megütközését váltotta ki. Egyetemi klubot szervezett (szegedi gazdag
polgárok támogatásával) és diák színjátszó együttest, a báli szezon idején pedig „rongyosbált" nyitott meg (annak érdekében, hogy a még sötét ruhával
se rendelkező szegény diákok gátlásait leküzdje), ő maga biciklin is közlekedett, kézilabdázott fiatal munkatársaival, szóval annyi mindent tett az egyetemi tanár „méltóságos úri" mivoltának megtépázására, hogy ezt még Szegeden valahogy elviselték (pláne, amikor a Nobel-díj dicsfényéből a városra is
esett valami), de országos visszhangja inkább elítélő volt, különösen jobboldali
körökben, és fellépését pozőrségnek bélyegezték. Amikor sikerült elérnie, hogy
egyeteme bajtársi egyesületei összeolvadtak a Szegedi Egyetemi Ifjúság nevű
egységszervezetbe, a helyi sikeren felbuzdulva propagandaútra indult hazai
keretek között. Felejthetetlen diákkori emlékem a háborús évekből (körülbelül 1942/43-ból), amikor megjelent Pécsett is, hogy népszerűsítse az egységszervezet eszméjét. A vele szembeszálló Turul-vezér (a mindenkori ifjúsági
„vezérekre" jellemzően jó 35 év körüli ügyvéd) tiltakozott a „zsidópénzen
fenntartott egyetemi klub" ötlete ellen, amelyben szerinte a diákok csak
részegeskednek (ő maga akkoriban ismert szeszkazán volt), amire SzentGyörgyi csendesen megjegyezte, hogy a szegedi klubban csak frissítőket és
tejet árulnak...
Ezek mind a közéleti ember megnyilvánulásai; ideje megismerni a szegedi
évek kutatási eredményeit is. Pár milligrammnyi hexuronsavval érkezett Szegedre, és hatásának élettani kivizsgálásához ennél sokkal több kellett volna.
Itthon sem állt rendelkezésére mázsaszámra a mellékvese, így más nyersanyagforrást kellett keresnie. „Véletlenül úgy esett, hogy Szeged a paprikaipar központja. Cambridge-ben nem volt paprika. Egyszer láttam ott a piacon, akkor
86-

is figyelmeztetett az árus, hogy mérgező. Egyik este (már Szegeden) friss paprika volt vacsorára. Nekem nem volt kedvem megenni és valamilyen kifogáson gondolkodtam. Egyszerre csak eszembe ötlött, hogy gyakorlatilag ez az
egyetlen növény, amelyet sohse vizsgáltam meg. Bevittem a laboratóriumba,
és úgy éjfél körül már tudtam, hogy a C-vitamin kincsestára... Néhány héttel
később több kilogramm kristályos C-vitaminom volt, amit szétosztottam az
egész világon a vele dolgozni kívánó kutatók között..
Igazi nemzetközi összefogás eredményeképpen kiderült, hogy a kezdetben
hexuronsavnak nevezett anyag azonos a C-vitaminnal, és ekkor Haworth-szel
egyetértésben átkeresztelte ascorbinsavra. (Ezzel a névvel kívánta jelezni, hogy
skorbutellenes anyag.) Akkoriban a C-vitamin fogalma már ismert volt, tudták, hogy a citromlében sok van belőle és hatásosan kivédi a skorbut, mint
hiánybetegség kialakulását. Ez régen a tengerészek réme volt; a több hónapos
óceánokon át vitorlázás során nem jutottak gyümölcshöz és friss főzelékfélékhez, ezek hiányában alakult ki a kisebb vérzésekkel járó, fertőzések ellen
védtelenné tevő halálos betegség. Igaz, hogy J. Cook kapitány az 1770-es években tapasztalati alapon hordószámra vitt hajóin citromlét; nem is lettek betegek az emberei. így századunk elején már C-vitaminnak nevezték ezt az ismeretlen faktort, amelynek kémiai szerkezete Szent-Györgyi és Haworth
együttműködése révén vált ismertté, ami viszont szintézisének (mesterséges
előállításának) lehetőségét is megteremtette és így a C-vitamin a legolcsóbb
gyógyszerek egyike lett. Kuriózumként érdemes megemlíteni, hogy a paprika,
mint a C-vitaminforrás megismerésének van még egy változata. Issekutz Béla
gyógyszertanprofesszor 1937 novemberében, a Nobel-díj az évi kihirdetésének
ismeretében előadást tartott Az első magyarországi Nobel-díj történetéről, és
abban így mondta el a felismeréshez kapott indítékot:
„Egy nyári este a leánykája kérdezi tőle, hogy tartalmaz-e a paprika Cvitamint. Ez adja az ötletet, azonnal a laboratóriumba megy..." (a többi
egyezik az előbbivel). Akit érdekel a felfedezéstörténet ilyen, igazában lényegtelen epizódja is, annak figyelmébe ajánlható a források mérlegelése is. Issekutz 1907-ben írta, nyilván tanártársa előző évekbeli elmesélése nyomán.
A Szent-Györgyi-idézet viszont 1976-ból való, tehát jó negyven-egynéhány év
előttiekre visszaemlékezve.
Amikor a paprikáról kiderült magas C-vitamin tartalma, megindult az
ipari értékesítés is; egy új konzervgyárban készítették a Pritamint, ezt a dobozolt paprikalekvárt. Minden bizonnyal érdekelt volt Szent-Györgyi is ebben
a vállalkozásban, mint részvényes, örvendetes tudni, hogy egy ilyen veretű
kutató, mint Szent-Györgyi Albert, nemcsak ragyogó ötlettermelő és kísérletező volt, de nem bizonyult élhetetlen vállalkozónak sem.
A C-vitamin ilyetén tisztázása és gyümölcsöztetése mellett természetesen
változatlan lendülettel folyt a kutatómunka a Biológiai égések mechanizmusának tisztázása érdekében is. (Ezen a címen adta elő idehaza a Természettudományi Társulatban 1937. november 27-én a majd december 11-én Stockholmban elmondandó Nobel-beszédet.) Ugyanakkor a svéd sajtónak tett nyilatkozatában meg is világította érdeklődési területét: „Kémiai munkásságomat az
égési folyamatok tanulmányozásának szenteltem, mivel ezek a folyamatok
állnak minden életjelenség középpontjában, és így számomra az életjelenségek
legnagyobb mértékű megértését ígérték."
Mindig az élet alapkérdései érdekelték; megoldásukra a kémia módszereit
tartotta legalkalmasabbnak. Ezért járta végig fiatalon a már idézett utat, amin
87-

mindig a legsikeresebbnek ígérkező módszereket nyújtó szakterületeket kereste
és végül kikötött a kémiánál. Ennek szemlélete uralta egész produktív tudományos munkásságát, az anyagcsere-vizsgálatok során éppúgy, mint az izomműködés megértésének keresésében, valamint a sejtszaporodás mechanizmusának feltárási kísérletében, és ennek révén a rák hatásos kezelésére, illetve
megelőzésére vonatkozó feltevésében is.
A „biológiai égés" (amelyet szövetlégzésnek, sejtlégzésnek is neveznek)
nem valami lángokban álló, nagy meleget kisugárzó folyamat (mint amilyent
a hagyományos kályhafűtésnél tapasztalhatunk), hanem a vizsgált élőlényre
jellemző (embernél körülbelül 37 C-fok körüli) testhőmérsékleten zajlik és
lényegében néhány, a táplálkozás során bekebelezett vegyi anyag egyes atomcsoportjainak leválasztásából, kicserélődéséből áll, amelynek során a mechanikai munka végzéséhez szükséges energia szabadul fel. E leválasztási, kicserélődési folyamatot bonyolult szerkezetű fehérjemolekulák (enzimek) szabályozzák, általában gyorsítják és ez az enzimműködés teszi lehetővé a viszonylag
alacsony testhőmérsékleten lebonyolítást (tehát nem úgy, mint a tüzelő elégetése, amely a kályhát átforrósítja). Mivel ez a csöndes, de életünk fenntartásához nélkülözhetetlen, állandóan zajló folyamat szemünk számára láthatatlan,
a kémiai módszerek alkalmazása teszi érthetővé mindezt.
A szöveti légzés lényege, hogy tápanyagainkat a szervezet „elégeti" (elsősorban a zsír- és cukorféleségeket) és a felszabaduló energiát hasznosítja bármilyen munka végzésére (legyen az szerveink működése, teherhordás vagy
akár a gondolkodás). Két német tudós egymáséval ellentétes felfogású elmelettel próbálta mindezt megmagyarázni. H. O. Wieland (1877—1957) kémikus
1912-ben állította fel elméletét, amely szerint a biológiai oxidáció lényege:
az elégetendő (táp-) anyag hidrogént veszít (dehidrogenálódik). Ö egyébként
nem ezért, hanem az epesavak és egyes hormonok analíziséért kapott kémiai
Nobel-díjat 1927/28-ban. Vele szembenállt Ottó H. Warburg (1883—1970) biokémikus nézete, amely szerint a belégzett levegő oxigénje aktiválódik és a
tápanyag emésztéssel szétdarabolt molekuláinak egyes atomjaival szén-dioxiddá és vízzé egyesül. Szent-Györgyi találta meg a megoldást, hoj^r kimutatta: „a két elmélet egymásnak nem ellentéte, hanem kiegészítője és a szervezetben az aktivált hidrogén az aktivált oxigént égeti el." (Nobel-előadás, 1937.)
Az ő személyes hozzájárulása e folyamat tisztázásához az úgynevezett
„C 4 dikarbonsavak" szerepének kimutatása, már szegedi munkatársai közreműködésével. (E molekulák neve azt jelenti, hogy egyszerű, 4 szénatomos szerves savak.) Nobel-beszédében név szerint is felsorolta „hűséges munkatársait":
Annau, Banga, Gözsy, Laki és Straub. Később majdnem mind aktív szerepet
játszott a hazai vagy külföldi biokémiai kutatásban. A nagyszámú, e munkálatokat tartalmazó közlemények nyomán határozott aztán 1937. október 28-án
(éppen e sorok írása előtt pontosan 50 éve) a Nobel-díj Bizottság úgy, hogy
a bizottság elnöke, a stockholmi Karolinska Intézet rektora, G. Holmgren
(akkor még) német nyelvű táviratban értesíthette Szent-Györgyit a következőről: „A Carolin-Intézet tanári kara ma úgy határozott, hogy az idei élettani és orvosi Nobel-díjat önnek ítéli oda azokért a felfedezésekért, amelyeket
a biológiai égésfolyamatok körül tett, különös tekintettel a C-vitaminra és a
fumarsav-analízisre." (1937. 10. 28. 20 ó. 20 p. Stockholm.)
Persze a biológiai oxidáció problematikája még akkor sem oldódott meg.
Ugyanabban az évben tette közzé H. A. Krebs (sz. 1900) német születésű an88-

gol biokémikus első közleményeit idevágó kutatásairól. Később kiderítette,
hogy az egész, előbb jelzett átalakulási folyamat tulajdonképpen körfolyamat.
Ez azt jelenti, hogy a belépő első molekula (piroszőlősav) a kívülről folyamatosan ható különböző enzimek hatására esik át a különböző átalakulásokon,
miközben szén-dioxid képződik és a végén a kiindulási anyag újra szintetizálódik (természetesen az effajta körfolyamatnak semmi köze holmi „perpetuum
mobile"-hoz!). E folyamatnak fontos tényezője a citromsav (3 szénatomos vegyület), emiatt citratkörnek, vagy — leírója nyomán — Krebs-ciklusnak is
nevezik. Itt megjegyezhető, hogy a hazai szakirodalom hangsúlyozottan „SzentGyörgyi—Krebs-ciklus"-t szeret emlegetni, aminek viszont a külföldi irodalomban semmi nyoma. Ez abból adódik, hogy annak idején Szent-Györgyi
tévesen értelmezte a dikarbonsavak szerepét, ami Krebs meleg hangú megemlékezése szerint „felelős azért a tényért, hogy ma Krebs-ciklusról beszélnek
az emberek, nem pedig Szent-Györgyi-ciklusról". (1977.) Ugyanis Szent-Györgyi
a dikarbonsavak szerepét hangsúlyozta, míg Krebs a trikarbonsavét, amelyet
a citromsav képvisel. Krebs 1953-ban kapott Nobel-díjat e felfedezéséért.
Tudni kell róla azt is, hogy 1933 nyarán Szent-Györgyi barátilag ajánlotta
Krebset az annak idején rajta is segítő Hopkins figyelmébe; ennek eredményeként Krebs a hitlerizmus elől menekülve nyugodt munkahelyre talált
Cambridge-ben „és azontúl boldogan éltem Angliában — mondanom sem kell
— az Albi [ = Albert] iránt érzett őszinte hála örök emlékeivel." (In: Search
and Discovery. A Tribute to Albert Szent-Györgyi. Edit by B. Kaminer, New
York 1977.)
Az 1937-es év szépen zárult: megjelent Studies on Biological Oxidation
and Somé of its Catalysis című összefoglaló könyve a szegedi egyetem kiadványaként (Actae.. ., Bp. 1937. és Leipzig ugyanakkor) és megtartotta Nobelbeszédét a díj átvételekor. Sok más kutató ilyenkor leállt a további kutatómunkában, csupán élvezte a dicsőséget. Szent-Györgyi azok közé tartozott,
akik képtelenek voltak téma és munka nélkül élni. Csak ő — témát váltott.
Az előző évek előkészítő munkálatai után most az izomműködés biokémiai
alapjának kutatását tűzte ki célul.
Az izomzat működését nehéz megérteni annak finomszerkezeti, mikroszkópos ismerete nélkül. Nos, Szent-Györgyi tudomásul vette a mikroszkóppal
már régen megismert „harántcsíkolt" szerkezetet, de ennél tovább, mélyebbre
ment: az izomrostok szubmikroszkópos, vagyis molekuláris szerkezetét kívánta
feltárni. Itt pedig beleütközött a fehérjékbe, mint nagy molekulájú szerves,
mondhatni „élő" anyagokba. „Az életet... az anyagtól elválasztani nem tudjuk; élet magában nincs és így azt magában nem vizsgálhatjuk. Amit életnek
nevezünk és amit tanulmányozhatunk, az nem más, mint az életjelenségek,
az anyag bizonyos reakciói, mint a légzés és a szaporodás. A legősibb és legegyszerűbb élet jelenségek egyike a mozgás. Testünkben a mozgás szerve az
izom. .. Vizsgálataim elsősorban a gerincesek harántcsíkolt izmára vonatkoznak . . . " (Az izom kémiai szerkezete. Orvosegyesület 1947. évi Balassa-emlékelőadása.)
E pár soros idézetből főleg az élet megítélésére vonatkozó, világnézeti önvallomásnak is felfogható kijelentéseit érdemes megjegyezni. Előadása folytatásában viszont felhívta a figyelmet a proteinkémia (:fehérjekémia) akkori
(1947 előtti) ismeretanyagában rejlő ellentmondásra. A fehérjéket ugyanis térbeli szerkezetük alapján akkor két nagy csoportra osztották: gömb alakúakra
(globularis) és rost vagy pálcika alakúakra (fibrosus). Az előbbiek oldékonyak
89-

(például a folyékony vér plazmájának lényeges alkatrészei) és így könnyen
hozzáférhetők a kémiai elemzés számára. A rostos szerkezetűek oldószerekben
nem oldódnak, hanem a szövetek és azok építőelemei, a sejtek viszonylag szilárd vázát (struktúráját) képezik. „A kutatók először a könnyen kivonható
proteineket vizsgálták (szérum, tej, tojásfehérje), nem véve észre, hogy így
öntudatlanul figyelmüket a globuláris proteinekre korlátozták. . . . Az élő
alapstruktúra figyelmen kívül maradt." A „rostos" szerkezetű izomfehérje
kivételesen könnyen feltárható a kémiai vizsgálat számára. „Itt a mechanikus
funkció következtében az egyes részecskék (a mikroszkóp alatt látható myofibrillumok) úgy vannak összeilleszkedve, hogy azokat aránylag enyhe kémiai
beavatkozással szét tudjuk szedni."
így vezetett sikerre Szent-Györgyi szegedi intézetében e finom rostocskáknak analízise. A professzor már említett szervezőkészsége a megfelelő
anyagi támogatás megszerzésében is érvényesült. Most (még a II. világháború
előtt) a „Josiah Macy Jr. Foundation, New York" támogatását biztosította.
A kutatások főbb eredményei: az actin nevű fehérjét a fiatal munkatárs:
Siraub F. Brúnó ismerte fel, míg az 1860 óta ismert myosint (W. Kühne)
Szent-Györgyi izolálta és tisztította Banga Ilona közreműködésével. Hamarosan kiderült, hogy a két fehérjeféleség egy nagyobb molekulakomplexumot
képez (actomyosin), amely az adenosintriphosphat nevű vegyülettel (ATP) kötődik és ez a kapcsolat szolgáltatja az energiát az izomfehérje összehúzódásához (kontrakció). E folyamatban a myosin mint enzim működik (Engelhardt,
U. A. és M. N. Ljubimova 1939). „A reakció . . . azért is érdekes, mert az ATP
közeli rokona a nukleinsavnak. Nukleinsav nélkül nincs élet és az élő alapanyag mindig fehérjének és nukleinsavnak a komplexe." (Sz.-Gy. A.: Orvosi
Hetilap 1948. 34. o.)
Ez az utalás a nukleinsavra azért érdekes, mert akkoriban még csak sejtették, hogy ennek az igen nagy méretű szerves molekulának köze van az
öröklés jelenségéhez.
Az izomfehérjékkel foglalkozva és ennek kapcsán egyre többet tűnődve
az élet alapjelenségeinek mechanizmusa felett, felötlött Szent-Györgyiben az
elektronok feltételezhető jelentősége. Az elektronokat általában úgy tudjuk
elképzelni, hogy az atomok részei, vagyis az atommag körül keringenek, mint
a Nap körül a bolygók. Azt hihetjük, hogy az elektronok fixen kötődnek az
„ő atommagjukhoz". Viszont egy drótszálban átvezettett elektromos áram lényegében az elektronok vándorlása, amelynek során már nem tartoznak az ő
„saját atommagjukhoz", hanem mondhatni: valamennyi, a drót anyagát képező fématomhoz és közben megszabott irányban áramolnak. Ezt a képet
asszociálta Szent-Györgyi akkor, amikor a fehérjék szerkezetével foglalkozott.
Fokozatosan kiépítette elektronkémiai elgondolását, amely uralta egész későbbi kutatóprogramját, az életjelenségek megm agyar ázási kísérletétől a sejtszaporodás szabályozásáig és azon keresztül a rettegett betegség, a rák keletkezésére, sőt kezelési eljárására, valamint megelőzésére vonatkozó hipotéziséig.
Az elektronoknak ezt a kiemelt, de talán túlértékelt jelentőségét a nyilvánosság előtt először 1941. február 21-én fejtette ki a Budapesti Királyi Orvosegyesület ünnepi ülésén, a szokásos „Korányi Frigyes-emlékelőadás" keretében. Ennek az előadásnak már az emelkedett hangú bevezetőjéből megérezhető, hogy Szent-Györgyi mennyire benn élt a magyar tudományos közéletben, tudatában a múlt olyan értékeinek, mint Koránja Frigyes (1827—1913)
90-

alkotó egyénisége jelentőségének. A folytatásban aztán rávezette hallgatóságát
a fehérjekémia ismeretanyagából az ő tudományosan fegyelmezett fantáziájával levonható következtetésekre. „A vizsgálatok [. ..] kimutatták, hogy ezek
a (fehérje-) molekulák szorosan kapcsolódnak egymáshoz és így egy molekuláris continuumot alkotnak, melyen egy energetikai continuum kialakulása
könnyen elképzelhető."
Ezen az (előadása címében is kifejezett) energetikai continuumon azt értette, hogy a fehérjemolekula elektronjai sem tartoznak külön-külön l - l szénvagy hidrogénatommaghoz, hanem mintegy elektronfelhőként veszik körül a
fehérje sokatomos molekuláját; az elektronok pedig megszabott energiatartalmú pályákon keringenek, így az általuk képviselt energianívók is egybeolvadhatnak ebbe a bizonyos „energetikai folytonosságba". Zárószavaiban rámutatott arra, hogy bár sok részletjelenséget ismerünk, az életjelenségek lényegét még mindig nem értjük meg (ez 1941-re vonatkozik). „Mintha egy nagy
alapvető tény hiányozna, mely az egész élet megértéséhez szükséges és nekem
az az érzésem, hogy az a nagy alapvető t é n y . . . az éppen ennek az energetikai
continuumnak a theoriája, amelyet bátorkodtam vázolni." Erre az elektronokkal fémjelzett „fixa ideájára" később még vissza kell térni, de most, az életút
kronológiájában felhívható a figyelem az ő közéletiségének egy újabb megnyilvánulására. Amikor ő ilyen érdekesen izgalmas elméleti fejtegetésekben
élte ki magát, a már zajló II. világháború kiszélesítésének terve javában érlelődött a harmadik birodalom vezérkari főnökségén. Amikor pedig Magyarország is besodródott a Szovjetunió ellen indított hadműveletekbe, a magyar
értelmiség vékony, de elit rétegével együttérezve Szent-Györgyi is rádöbbent
•egy esetleges német győzelemben rejlő veszélyekre, amelyek az emberiséget
és azon belül a magyarságot is fenyegetik, és amelyek ellen cselekvés kényszerét ő is megérezte. Túlesve az első kábító erejű győzelmek mámorán, a
legfelsőbb politikai vezetés nálunk is rádöbbent az előbb jelzett veszélyekre,
amelyeknek kivédésére bontakozhatott ki a híres, bár nagyon sután gyakorolt
Kállay-féle hintapolitika. Ennek ismeretében jött össze néhány író és művész
Szent-Györgyivel, és számítva az ő angolszász világban fennállt tudományos
kapcsolataira, megállapodtak abban, hogy „egy állítólagos előadás ürügyén
Isztambulba mentem, hogy érintkezésbe lépjek az angol és amerikai diplomatákkal, hogy megnézzük, mit lehet tenni. .. Éreztem, hogy több hasznom
válna abból, ha nem pusztán magánemberként mennék Isztambulba... Elmentem Kállay Miklós miniszterelnökhöz és beszámoltam a terveimről. Kállay
látszatra náci volt, de én azt tartottam róla, hogy jóravaló magyar ember. .."
.. . . „arra kért, képviseljem és adjak át bizonyos üzeneteket a szövetséges hatalmaknak." Tudjuk viszont Hevesy Pál diplomáciai visszaemlékezéseiből, hogy
Kállay — aki egyébként látszatra sem volt „náci" —, a vérbeli rutinpolitikus
inkább bizalmatlanul hallgatta meg tudósunk fejtegetéseit, amelyeket kissé
zavarosnak tartott és semmiféle megbízást sem adott. Az utazásra mégis sor
került, és már akkor elterjedt itthon a hír, hogy Szent-Györgyi — aki maga
is elismerte, hogy „újonc volt ezen a pályán" — bizony befutott volna a Gestapo-ügynökök hálójába, akik persze angol megbízottaknak álcázták magukat.
Mivel tisztában voltak Szent-Györgyi nemzetközi tudományos súlyával, „udvariasan" hazaexpeaiálták volna- Mindez körülbelül annyira megbízható szájhagyományokon alapszik, mint amennyire hitelesnek tekinthetjük a 83 éves
korban írt visszaemlékezéseket. Tartsunk szem előtt egy pszichológiai tényezőt, amely befolyásolhatja a helytállásra visszaemlékezést több évtized távo91-

Iából, különösen írásbeli dokumentumok hiányában. Hajlamosak lehetünk még
sikeresebbnek, még vitézibbnek feltüntetni ezeket, pedig elegendő a vállalkozás ténye, siker nélkül is. Ez vonatkozik Szent-Györgyi 1944-es visszaemlékezéseire is.
A politika területére történt kiruccanásainak tárgyalását a 40-es évekből
befejezhetjük egyik utolsó hazai megnyilatkozása felidézésével. A Magyar
Kommunista Párt III. kongresszusán mint meghívott díszelnökségi tag (hiszen
párttag természetesen nem volt) felszólalt (1946-ban): „Én, mint a tudomány
munkása, szeretném csak egy-két szóval üdvözölni ezt a nagygyűlést, mert
minden igazi tudományos munkás a legnagyobb örömmel kell hogy üdvözöljön
minden igazi népi megmozdulást... Nekem hosszú itthoni karrierem, tudós
életem alatt egyetlen reménysugaram, világítóm, biztatóm az egész fasiszta
idő alatt a széles munkásrétegek megértése volt. Az ő szemükben mindenütt
láttam a megértést és ez adott nekem erőt arra, hogy én ezt a hosszú küzdelmet meg tudtam vívni..." (A népi demokrácia útja. Bp. Szikra kiad. 1946.)
Nos, Szent-Györgyi sem azelőtt, sem azután sohase nevezte magát „tudományos munkás"-nak; önmagát mindig mint tudóst, kutatót emlegette. Tagadhatatlan színészi hajlandóságának egyik megnyilvánulása az, hogy tudott alkalmazkodni a helyhez és közönségéhez. A kommunista párt kongresszusán 1946-ban helyesnek tartotta önmagát, mint tudományos munkást
bemutatni. Arra sem igen van adat, hogy mikor találkozott (oly gyakran) a
„széles munkásrétegek megértésével". Inkább hihető, hogy számára ilyen
érintkezési felületet csupán az intézetében szükségszerűen alkalmazott 1-2
mesterember jelenthette.
A kritikus 1944-es évben értesülhettünk a hazai szélsőjobboldal vélekedéséről egyetlen Nobel-díjas magyar állampolgárunkkal kapcsolatban. Az
Egyedül Vagyunk 1944. április 21-ei számában (5—6. o.) terjedelmes, fényképekkel illusztrált cikket közölt' Gödény Zoltán Bemutatjuk a Nobel-díjas
Szentgyörgyi professzor igazi arcát, Szeged, 1944. április 18. dátummal örömmel jelentette: „Szeged város egész jobboldali társadalma nagy megkönnyebbüléssel vette tudomásul a hírt, hogy Szentgyörgyi Albert egyetemi professzor
a közeljövőben leköszön egyetemi katedrájáról, visszavonul minden közszerepléstől . . . Ideje is, hogy a nem közönséges kvalitásokkal rendelkező tudós
egy kicsit visszavonuljon a nagy nyilvánosság színpadáról..." Később elismeri: „Valószínűnek tartjuk és elismerjük, hogy szaktudományban kiváló erő.
Tudományos pályafutását azonban más körülmények is elősegítették. Már
származása is predesztinálta őt bizonyos előnyökre tudós társaival szemben a
letűnt világban, hiszen szellemi mozgékonyságát és izgulékonyságát családjának legősibb ágától, az anyai nagymama hatezeréves családjából örökölte..
Természetesen szemére vetette az egységes ifjúsági szervezet baloldaliságát
és a bárt ahol „aztán nap-nap mellett folytak a dőzsölések, a kártyacsaták...",
így „Az amerikai infantiiizmusba oltott szovjetpedagógia az ő rektorsága alatt
ezáltal szinte idilli otthont kapott a szegedi egyetemen"... A szovjetpedagógia
meghonosítását pedig az tette lehetővé, hogy 1935-ben rész vett egy szovjetunióbeli tanulmányúton. Persze azt is kifogásolta, hogy „tengerész gyökérpipával" ült a rektori íróasztalnál, és hogy a rongyosbálon Lambeth Walkot
ropott egy tanítványával. A riport adatainak pontosságát jellemzi, hogy végig
„Szentgyörgyi"-nek írta nevét.
Aztán átvészelve ezt a rettenetes évet, a háború után felpakolta szegedi
intézetét és a katonai hatóságoktól rendelkezésére bocsátott két vagonban
92-

egészen a Múzeum körútig vontatta, hogy a Gólyavárban átszervezze a régi
Élet- és Kórvegytani Intézetet modern Biokémiai Intézetté. Az is hozzátartozik a történelmi igazsághoz, hogy ez a hozzájárulás a pesti egyetem modernizálásához sovány vigasz lehetett a Szegeden hátramaradottaknak, élükön a
fiatal utódprofesszorral, Straub F. Brúnóval, hiszen csupán néhány otthagyott
egyszerű üvegeszközzel kezdhettek újra munkához. Viszont Szent-Györgyi se
sokáig élvezte Pesten a népszerűséget. 1946-os lelkes szónoklata után 1-2 évvel
már megérezte, hogy a fiatal magyar demokrácia nem az ő Nyugaton csiszolódott ízlése szerint alakul tovább. Tudomásom szerint egy előadókörútra szóló
amerikai meghívás tette lehetővé a véglegesnek szánt Nyugatra távozást;
hamarosan „Woods Hole-ban, Massachusetts államban, a Marine Biológiai
Laboratórium egy magányos sarkában dolgozgatva találom meg a békességet."
(Somé Reminiscences of My Life as a Scientist- 1976.) Űj környezetében sokáig
folytatta az izomműködés molekuláris alapjaira és energetikájára vonatkozó
vizsgálatait, a közben „kijuttatott" volt munkatársával, Laki Kálmánnal,
együttműködve. E témáról két könyve is megjelent 1948-ban és 1953-ban,
angol nyelven. Ahogy azonban idősült, úgy mélyült el egyre inkább az „élet
alapproblémáiban", amelyek őt egyébként mindig, de 1941 óta egyre intenzívebben foglalkoztatták. Ezeket az elmélkedéseit néhány általános módszertani
elv irányította. „Kutatásaimat mindig az a meggyőződés vezette, hogy a természet alapvető folyamatai mindenütt ugyanazokon az elveken alapulnak."
(1937.) „Négy, kutatásban eltöltött évtized után, számomra kétségtelen, hogy
az élet és az élő anyag csak egyféle lehet — bármennyire is különbözik szerkezete, sokszínű működése és változatos megjelenése. Valamennyien ugyanannak a jó öreg életfának vagyunk legújabb hajtásai, jóllehet ez az életfa
hosszú története folyamán az új működésekhez és feltételekhez alkalmazkodott,
újra és újra azonos, jó öreg alapelvek szerint terebélyesedik. Valójában nem
sok különbség van a fű és a között, aki nyírja." (1963.) Majd 1973-ban — ismételten hazalátogatva — előadást tartott az Eötvös Loránd Tudományegyetem hallgatóinak, azzal a jó magyarsággal, amelyet megszokhattunk tőle a tv
képernyőjén is. Rámutatott arra, hogy „A mai biológia teljesen a molekuláris
elgondolásra épül. A molekulák azonban, különösen az óriás fehérjemolekulák
nagy és nehézkes egységek, nagy aktivációs igénnyel (jól meg kell őket lökni,
hogy valamit csináljanak). Ezért sohasem tudtam elhinni, hogy ezek az egységek lennének felelősek az élet csodálatos finomságáért... Arra gondoltam,
hogy az élet megközelítéséhez sokkal kisebb egységekre van szükségünk, mint
egy ilyen nagy, nehézkes molekula, milliós vagy tízmilliós molekulasúllyal.
Kicsi és nagyon mozgékony egység csak egy van, az az elektron." És itt újra
felbukkan az 1941-ben már kifejtett gondolat, de egzaktabb formában. Felvetette, hogy a fehérjék — viselkedésük szerint — félvezetők. Ezeknek az
elektronikai elmélete már kidolgozott volt, de mások sehogy se tudták a fehérjék természetével ezt összeegyeztetni. Szent-Györgyinek ez, még ha hipotetikusan is, de sikerült. Ismét hangsúlyozta, hogy a „fehérjemolekulát. ..
elektronfelhő veszi körül", „lényeges kérdés, [hogy] csak mozgékony elektronok magyarázhatják meg az életjelenségeket." (Fizikai Szemle, 1976. 201—
205. o.) Már'évekkel előbb kimondta, hogy „ . . . az élő sejt lényegében elektromos műszer... Az élet hajtóanyaga az elektron, pontosabban az elektron által
a fotoszintézis során a fény fotonjaiból nyert energia; ezt az energiát az elektron, keresztülhaladva a sejt gépezetén, fokozatosan leadja." Ez pedig maga
93-

a szöveti légzés vagy biológiai oxidáció, amely a Nobel-díjhoz vezető kutatásai
főtémája volt. Mivel pedig „Az élet állandóan növekedni és sokasodni akar. . .
szükség van egy fékre, és a növekedést alá kell vetni az egész szervezet érdekében működő szabályozásnak."
A sejtszaporodás mechanizmusának problémája régóta foglalkoztatja a
biológusokat. Normális jelenség a sebgyógyulás folyamatában tapasztalható,
szükséges mérvű, hiányt pótló sejtszaporodás. Tudták azt is, hogy a rosszindulatú daganatok túlméretezett burjánzó sejtszaporulata esetleg éppen valamilyen szabályozási mechanizmus hibájából adódik. Mivel ezt a szabályozó
rendszert még nem ismerték, Szent-Györgyi úgy vélte, hogy neki sikerült két
olyan anyagot előállítania egyik elég ismeretlen funkciójú szervünkből, a
csecsemőmirigyből (thymus), amelyek a sejtszaporodást gátolnák, illetve serkentenék. Nevüket angol szavakból képezte: rétin (retain: visszatart) és promin
(promote: előmozdít). „Nem én voltam az első és valószínűleg nem is az
utolsó, aki ilyen faktorokat talált szövetkivonatokban, majd egy évtizeden át
hiábavaló erőfeszítéseket tett elkülönítésükre és azonosításukra." (The living
state and cancer. 1978. magy. ford.: Az anyag élő állapota. Bp. 1983.)
A rétin és promin előállításának nagy sajtóvisszhangja volt — itthon is,
aztán minden elcsendesedett körülöttük. Ez érezhető Szent-Györgyi idézett
írásából is. Ö persze nem adta fel a küzdelmet és később „megállapítottam,
hogy a gátló tényező az MG (methyl-glioxal nevű, igen egyszerű szerkezetű
anyag), s a serkentő faktor talán az SH-glutathion (egy aminosavféleség" (uo.).
Ezt az igen egyszerűnek tűnő szabályozási elképzelését aztán kiterjesztette
a rákbetegség kialakulásának „megmagyarázására" is. Mert „szabályozni csak
azt tudjuk, amit ismerünk, értünk. A rák egy összetett szabályozó rendszer
zavara és ahhoz, hogy beavatkozhassunk, meg kell ismernünk ezt a mechanizmust . . . A mechanizmusban a fehérjék elektronhiánya, telítetlensége játszik fő szerepet. A rákos fehérje telítetlensége kisméretű. A szabályozó rendszer leírása ma még talán nem teljes . . . (1978.)
Még 1977-ben kijelentette, hogy „A rákkutatás egy helyben topog; szemernyivel sem értjük jobban a rákot, mint Rudolph Virchow egy évszázaddal ezelőtt."
R. Virchow (1821—1902) kiváló német patológus volt, és az elméleti medicina nagyhatású reformátoraként többek közt a daganatkutatást is intenzíven művelte. Szent-Györgyi e kijelentése mégis torz képet ad a rákhelyzetről.
Csak az állíthat ilyent, aki nem követi nyomon a kórbonctan és az onkológia
(a daganatkutatás klinikai ága) irodalmát. Óriási ismeretanyag halmozódott
fel a daganatkeletkezés mechanizmusáról, és helytelen lenne azt hinni, hogy a
beteg sorsa ma is meg van pecsételve, ha rákosnak minősítik. Időben felismerés esetén radikális sebészi beavatkozás," speciális gyógyszeres (de nem
csodacseppes!) és sugaras kezelés kombinálása ma már sok beteget meggyógyíthat. Ez akkor is igaz, ha bárkinek bármilyen keserűen szomorú tapasztalatai is lehetnek saját környezetéből.
Szent-Györgyi saját kijelentésében rejlő pesszimizmus ellenére mégis optimista lett, amikor a már említett vegyületekkel befolyásolni próbált daganatszövet-tenyészeteket. Ezek az anyagok befolyásolnák a fehérjék elektrontelítettségét, és — most kap szerepet egy régi kedves, ismerős anyag: a C-vitamin jelenléte — fokozza az MG elektronfelvevő (acceptor) képességét. így
megnövekedett e vitamin jelentősége: nemcsak a skorbut kitörését akadályozza
meg, de kellő adagolásával Szent-Györgyi feltevése szerint esetleg szerepet
54-

játszhatna a rákos állapot kialakulásának megelőzésében. í g y majdnem univerzális panacea lehetne, bár azt Szent-Györgyi is hangsúlyozza, hogy eddig
-e vitamin „biológiai szerepe rejtély maradt".
Amikor javában folytak rákkutatásai, sor került a nyugdíjtörvény könyörtelen alkalmazására. Ezzel megszűnt eddigi munkahelye állami támogatása is.
Hiába lett nyugdíjas, alaptermészete változatlanul aktív maradt és dolgozni,
„kutatni kívánt még sokáig. Nehéz helyzetéről értesült egy Franklin Salisbury
nevű üzletember, aki aztán melléje állt, és kettőjük szervezőképessége együttes
gyümölcseként létrejött a Nemzeti Rákkutató Alap, majdnem 1 millió magánember folyamatos támogatásából. Az már kifejezetten Szent-Györgyi elgondolása volt, hogy szervezzék meg a „Falak nélküli laboratóriumot". Ez azt jelentette, hogy az alapítvány pénzéből nem építettek egy új intézetet, hanem világszerte támogatják másutt dolgozó kutatók kísérleteit. Ezzel egyébként a fennálló munkahelyek is jól járnak. Hazánk is bekapcsolódott e fal nélküli hálózatba. Szent-Györgyi halála óta nincs adat, hogy az alapítvány folytatja-e
működését.
Szent-Györgyiről elmondható a közhely, hogy „teljes életet" élt. Hosszú
élete szakadatlan kísérleti és elméleti munkában telt el, állandóan új problémákat vetve fel és megoldásukon fáradozva, de emellett volt ideje, energiája, igénye arra is, hogy folyamatosan sportoljon, szórakozzon és aktív társadalmi életet is éljen. Ezzel azt kívánom kifejezni, hogy mindig érzékenyen
reagált a társadalmi környezet jelenségeire és ha azokban valami „hibát"
vett észre, arra felhívta a figyelmet és igyekezett megakadályozni annak érvényesülését. így reagált 1945 előtt itthon és később Amerikában is. Űj hazájának csodálta intézményeit, eredményeit, az érvényesülési lehetőség szinte
korlátlanságát, sokáig élvezte is azokat, de azért felfigyelt nemcsak a vietnami
háború szörnyűségeire, hanem — még inkább — a fokozatosan kialakult nemzetközi fegyverkezési versenyre és az atomháború rettenetes lehetőségeire.
Bámulatos, milyen bátran élt az Amerika által nyújtott lehetőségekkel a legsúlyosabb kritkák kimondásával is. Tiszteletre méltó pacifizmusa diktálta neki
Az őrült majom és hasonló írásokat. Pacifizmusa éppoly tiszteletre méltó,
mint nagy elődeié; pl.: R. Rolandé vagy pláne Albert Schweitzeré. Utóbbi,
mint gyakorló orvos alkalmazhatta emberek ezrei szenvedésének enyhítését;
Szent-Györgyi elméleti kutatóként évtizedeket áldozott a rákbetegség leküzdésének a kísérletére. Az ilyen aktív jótevők valóban jogosultak szembeszállni
az emberiséget fenyegető, ostobaságból, hatalomvágyból, gonoszságból fakadó
veszélyekkel, de ha áttekintjük a történelem folyamatát, valljuk be, nem nagy
hatékonysággal működhettek eddig ezek a végtelenül jó emberek.
Áttekintve — csak vázlatosan is — Szent-Györgyi aktív aggságba torkoló
életútját, azt hiszem, nem nehéz mérlegelni jelentőségét a hazai és általános
(nemzetközi) tudománytörténetben. Itthon növeli jelentőségét, hogy vele és iskolájával indult meg a modern biokémiai kutatás, tehát szinte tudományteremtőnek tekinthetjük ezt a tevékenységét. Igen fontosak oktatáspolitikai véleménynyilvánításai és javaslatai. 1932-ben és 1937-ben külön tanulmányban
foglalkozott az orvosképzés reformjával és az egyetemi oktatással integrált
kutató munkával. Amikor megkapta Nobel-díját, rádiónyilatkozatában rámutatott arra, hogy addig már 3 magyar származású kutató részesült e díjban, tehát a tehetség nem hiányzik. „Hogy azonban ilyen sokáig nem kapott hazai
tudós N.-díjat, azt bizonyítja, hogy a tehetségek érvényesülésének itthon
nincs szabad útja és kulturális berendezkedésünkben valahol hiba van." Hi95-

báztatta még a középiskolai tanrendszert és főleg az anyagi feltételeket hiányolta. Ma is megszívlelhetők mind e kritikai észrevételek.
Iskolateremtő működésének majdnem máig érezhető a kisugárzó hatása,
hiszen sokáig az ő neveltjei és inspiráltjai „uralták" a biokémia kutató támaszpontjait. Később művelt tudományos témáinak munkára serkentő hatása
csak jelentős késéssel érvényesülhetett, az ötvenes évek oly sok gátló tényezője következtében. Aztán megszűntek e gátlások és a szakembereken kívül a
nagyközönség is megismerhette sokszor varázslatosnak tűnő egyéniségét és
munkájának fő eredményeit.
A nemzetközi jelentőség maradandóságának mérlegelésénél figyelembe
kell venni azt a tényt, hogy a természettudományok egyre rohamosabb fejlődése igen hamar „avultnak" minősít sok úttörő eredményt, helyesebben tudománytörténeti tényként könyveli el. Az így „elavuló" nagy elődök teljesítménye mérlegelésénél mindig arra kell gondolni, hogy ők vetettek fel sok
olyan problémát, amelyek részben ma is megoldásra várnak, de amit régebben
ők tettek, azok is lépések voltak egy adott téma megismerése irányában. Így
manapság persze, hogy túl vagyunk a biológiai oxidáció Szent-Györgyi-féle
interpretálásán, míg a C-vitamin jelentőségének mérlegelése ma is vita tárgya
lehet. Szent-Györgyi és nyomában L. Pauling, a szintén Nobel-díjas amerikai
vegyész különleges jelentőséget tulajdonítanak ennek a vitaminnak, majdnem
az universalis panacea rangjára emelték. Példájuk bizonyítja, hogy a legelsőrangúbb biokémikusok gondolkodása is lehet hiányos, ebben az esetben az
élettani gondolkodásra nem terjed ki. Mert a szervezet csak annyi C-vitamint
használ fel pillanatnyilag, amennyire szüksége van, a többit kiüríti; tehát a
szükséglet többszörös adagját fogyasztva csak elpazaroljuk a C-vitamint. Ezért
talán nem jogos Szent-Györgyi ajánlása, hogy a C-vitamint éppen úgy árulják a boltokban kg-os tételekben, mint pl. a cukrot. Viszont tapasztalati tény,
hogy a C-vitamin valamely többletfogyasztása előnyösen befolyásolja a télitavaszi meghűlések („influenzák") elviselését.
Szent-Györgyinek az izomkutatási eredményei manapság szintén inkább
történeti tények; előnyben részesítik azokat az eredményeket, amelyeket
elektronmikroszkópos vizsgálattal kiegészítve érnek el. Legkisebb visszhangja
az „elektron-biológiai" elgondolásainak van és ennek következményeként az ő
rák-koncepciójának. Hiszen pl. a sejtszaporodás szabályozási mechanizmusának
értelmezésénél nem lehet figyelmen kívül hagyni a nukleinsavakban rejlő genetikai tényezőket, amiket Szent-Györgyi végig mellőzött. Csak egyik utolsó
rádióinterjújában fejezte ki elismerését a gén-technológia eredményeinek.
„Eddig új fajok a véletlennek köszönhetően keletkeztek; ma az ember kezébe van adva a teremtés lehetősége, az új fajok előállítási lehetősége."
A negatívnak látszó mérlegre rácáfolnak azok a kiadványok, amelyeket
70., 75., 80. és 90. éve betöltésekor adtak ki külföldi tisztelői, munkatársai és
barátai, persze a biológiai szakmák valamelyikének aktív művelői. Ezekből kiderül, hogy mennyire inspiratívnak tekintik egész életművét, beleértve utolsó
éveinek kezdeményezéseit is. Ugyanakkor elismeréssel adóztak színes egyénisége dinamizmusának. Így kutatóegyéniségét a jövő fiatal biokémikus kutatóinak is követendő példának ajánlották. Az őt ismételten köszöntő társaság
mindig nemzetközi volt. És hogy ő mennyire tudatában volt a tudományos
világ nemzetközisége jelentőségének, azt Nobel-beszéde záró szavaiban fejezte ki a legszebben:
96-

Vinkler László: Szent-Györgyi Albert portréja

„Ami engem végtelen örömmel tölt el, ha ezekre a vizsgálataimra visszatekintek, az, hogy ezeket elejétől végig az a nagy nemzetközi tudományos
testvériség, tudományos együttműködés, emberi szolidaritás tette lehetővé,
amelynek segítsége nélkül... kísérleteim semmiféle eredményhez nem vezettek volna. Felemelő érzés tudni, hogy a mai forrongó, és gyűlölettel fűtött világban, a tudomány magaslatain a testvériségnek és az emberi szolidaritásnak
ez a szelleme él. Én csak azt kívánhatom, hogy valamikor ez a sfellem a tudomány határain túl is terjessze sugarait és evvel az egész emberiséget egy,
a mainál jobb jövő felé vezesse."

Szent-Györgyi Albert négy tudós
visszaemlékezésében
STRAUB F. BRUNO egyetemi tanár, a Magyar Tudományos Akadémia tagja.
— Szegedre az első világháború után kerültem., amikor Nagyváradon, ahol
születtem és apám tanítóképző intézeti tanár volt, megszűnt a magyar tanítóképző. Miután apám, aki sváb születésű volt, magyar nyelvre cserélt át, egy
harmadik nyelvre már nem vállalkozott. így aztán a repatriálást választotta.
1922—23 körül jöttünk át.
A szegedi királyi tanítóképző intézetben tanított
Másodikos gimnazista koromban először az állami gimnáziumba jártam
egy évet, azután harmadikosként apám átvitt a piarista gimnáziumba és ott
is érettségiztem 1931-ben.
Feszes, teljesítményt követelő iskola volt, sosem bánom, hogy ilyen nevelésben részesültem. Olyan szempontból, hogy az embert megtanították a kötelességteljesítésre, ez egybevágott azzal, amit otthon a családban is kaptam,
s ezt nagy pozitívumnak tartom máig is. A kötelességteljesítés motívuma örökre bennem maradt.
Most, mint nyugdíjas is naponta dolgozom az Akadémián. Egyébként
mással is foglalkozhatnék.
A gimnáziumban a nátriumkloridról annyit tanultam, hogy hol vannak
Nagy-Magyarországon a sóbányák. Akkor nem ismertem föl a kémia fontosságát. Bajba keveredtem vele. Nem rajongtam érte. Orvosegyetemre iratkoztam be. Kapcsolatba kerültem Szent-Györgyivel, gondolkozásával, környezetével, ami alapvetően megváltoztatta nézetemet a kémiáról.
Szeged számomra a fiatalságot jelenti. Ott lettem a felszabadulás után
egyetemi tanár. 1949-ig szegedi voltam. Azután fölkerültem Budapestre, mikor
a Szent-Györgyi helyét be kellett tölteni. Ortutay Gyula kért föl, hogy foglaljam el a pesti katedrát. Itt dolgoztam 1970-ig, amikortól közreműködtem a szegedi Biológiai Központ fölépítésében. 1970-ben lettem annak főigazgatója és
78-ig gyakorlatilag minden héten Szegeden voltam két-három napot.
1978-ban erről leköszöntem. Érzelmi kapcsolatom továbbra is odafűz, arról nem tudok, de nem is akarok leköszönni.
97-

Éppen most írtam egy angol nyelvű cikket, a Magyar Tudományos A k a démia kiadásában megjelenő biofizikai—biokémiai folyóiratának egy emlékszámába abból az alkalomból, hogy Szent-Györgyi 50 éve Nobel-díjat kapott.
Nekem nagy szerencsém volt, hogy 18 éves koromban, 1932. február 9-én r
kollokvium után, Szent-Györgyi megkérdezte tőlem, volna-e kedvem az intézetében dolgozni. Számomra óriási meglepetés volt a kérdése. Rövid gondolkodás után igent mondtam. Ekkor eljegyeztem magam a tudományos munkával. Szent-Györgyi óriási szellemi befolyásának a hatására ott is maradtam a
biokémikus pályán.
1933-ban kineveztetett díjtalan megbízott egyetemi gyakornoknak. Harmadéves voltam az orvosegyetemen.
Szent-Györgyi azt mondta: a harmadik évet még érdemes megcsinálni, de
azután hagyja abba. Értelmetlen. Ha biokémikus kutató akar lenni, tanuljon
inkább kémiát. El is fogadtam tanácsát.
Amit én Szent-Györgyitől tanultam, azt próbáltam ebben a cikkben meghatározni.
Szent-Györgyi karizmatikus ember volt- Megnyerő személyisége olyan domináló volt, hogy akármikor tartott előadást, mindenkit föl tudott lelkesíteni.
Mindenki elhitte, amit mond. Aztán lehetett gondolkozni, hogy igaz-e vagy
nem, de amíg beszélt, addig a hatása alatt voltak hallgatói. Az volt a tulajdonsága, hogy ő, a professzor, a 30-as években 20 évvel volt idősebb, mint én,
egy 18 éves emberrel úgy beszélt, mint egyenrangú féllel.
Mikor engem kineveztek professzornak a felszabadulás után, 45-ben
mondta, hogy most már tegeződjünk.
Nem a tegeződés volt a fontos. Ha velem egy ember úgy beszél, mint aki
szellemileg egyenrangúnak tart magával, az a fontos.
Annak tudományos jelentősége volt, hogy amikor Szent-Györgyi bejött
az intézetbe, elkezdett beszélgetni, mielőtt maga is hozzákezdett volna a munkához. Szerette, hogyha az ember ellenvetéseket tett, mert az ellenvetést tekintette a gondolkodás legfontosabb formájának. Én azt tartottam az ő igazi
nagyságának, hogy vitatkozni szeretett. Nem úgy, hogy az emberek ki akarják
túrni a másikat, vagy nagyobbak akarnak lenni a másiknál. Evidens volt, hogy
Szent-Györgyi toronymagasan állt mindannyiunk fölött, akik ott dolgoztunk.
Neki kellett az a kontroll, hogy az ő gondolataihoz valaki hozzászóljon.
Ezt igényelte, megbecsülte. Én ezt tartottam az egyik legszebb tulajdonságának.
Rendkívül barátságos volt mindenkivel szemben, ebben benne voltak az
intézeti altisztek, gyakornokok, tanársegédek egyaránt. Sosem láttam haragudni. Időnként elborult a tekintete. De haragot nem ismert, és semmiképpen
nem gyakorolt azokkal szemben, akik munkatársai voltak. Nagyon kellemes
volt vele együttműködni.
— Milyen megbízatásokat adott a professzor úrnak?
Amikor én odakerültem, akkor Szent-Györgyi még tudományos szempontból a szövetlégzést vizsgálta. Az akkor megoldatlan kérdés volt.
Többek között volt egy különleges anyag a kezében, amiről azt hitte, hogy
a szövetlégzésben nagyon fontos. 1932-ben, másfél év alatt kiderült, hogy ez
a C-vitamin. Amikor ezt a szegedi paradicsompaprikából sikerült nagy menynyiségben előállítani, váratlan esemény volt.
98-

Szent-Györgyi rengeteget dolgozott. Abban- az időben indult el a C-vitamin izolálásának a kérdése, de ugyanakkor még mindig a .szövetlégzés kutatása folyt egészen 1937—38-ig.
Amikor Szent-Györgyi először hívott, hogy menjek hozzá dolgozni, adott,
egy parafa dugót, és odaültetett az analitikai mérleg mellé, hogy tanuljak meg
mérni. Két hétig kellett mérnem, ismételten, hogy mennyire tudok ..pontosan mérni.
Köztudomású volt róla, hogy ő nem szeretett pontosan mérni.
Q egy kicsit romantikus ember volt, akiben a gondolkodás, az igen—nem,
válaszok voltak az érdekesek.
Ö ezt tudta magáról. Akkor már a biokémiában, a természettudományban
a régi orvosi szemlélettel szemben a fizikai-kémiai pontos méréseknek a jelentősége megnövekedett. Ö egy fiatalembert úgy indított el, hogy ha ő nemis szeretett mérni, ez a fiatal tanuljon meg pontosan mérni.
A legfontosabb mindig a gondolkodás volt. Körülbelül két hétig kellett,
azt a parafa dugót mérnem. Az eredményeket le kellett írni, és aztán megnézni, hogy az a parafa dugó többször lemérve milyen szórást mutat.
Azután kaptam mellékvesét. A vágóhídról behozott mellékvesékben néztem az aszkorbinsavnak, a C-vitaminnak az oxidációját.
Az megint egy újabb technikának az elsajátítását jelentette.
1933—34-ben kaptam azt a feladatot, hogy különböző szerves anyagok,
kis mennyiségeinek a meghatározására dolgozzak ki módszereket, amelyek,
szerepet játszanak a szöveteknek a légzésében.
Ebből írtam a doktori disszertációmat.
Szent-Györgyi a Nobel-díjat a C-vitaminért plusz a szövetlégzés mechanizmusának föltárásáért kapta.
Mikor Szent-Györgyi megkapta a Nobel-díjat, én nem voltam itthon, 1937
október elején ösztöndíjjal kerültem ki Angliába éppen az ő ajánlására, természetesen. Ott töltöttem másfél évet.
Állandó kapcsolatban voltunk. Öt érdekelte, hogy én mit csinálok kint,,
és megírta, hogy ő mit csinál.
1938-ban javasolta, jöjjek haza egy ideig dolgozni, mert nagyon érdekes
gondolatok foglalkoztatják.
Ausztriában találkoztunk, ahová síelni mentünk. Ez az Anschlussnak az.
idején volt, mellékesen.
1938-ban végtelenül letörtnek találtam. Akkor jelentkezett ellenhatása a.
sfikernek.
A díj után belekezdett egy új tudományos témába, és az nem akart úgy
menni, ahogy elképzelte. Sokkal nagyobb törést okozott benne, mint az átlag,
kutatóban, akinek nem voltak olyan nagy sikerei.
Hívására hazajöttem és itt dolgoztam 2-3 hónapig. Amikor látszott, hogyez a téma nem hoz különösebbet, 1938 őszén visszamentem Angliába.
Ez után jelent meg két szovjet szerzőnek, Engelhardtnak és feleségének
a közleménye az izom és az izomrostok befolyásolásáról. Szent-Györgyi ezt.
olvasta. Abbahagyta az előbbi, nem nagyon sikeres témát, és elkezdett izombiokémiával foglalkozni.
Először Banga Ilussal, aki még most is él, foglalkoztak kettesben, amikorez kezdett kialakulni, akkor újra összeszervezte az intézetet, hogy mindenki
jöjjön és ezen dolgozzék.
Engem is újra bevont az izomkutatásba, bár más témák foglalkoztattak.
Aztán következtek a negyvenes évek.
99^

1940—42 volt a nagy siker éve Szent-Györgyi számára, de a miénkre is,
amit akkor az izom-összehúzódással kapcsolatosan elérhettünk.
Véleményem szerint ez Szent-Györgyi életében nagyobb eredmény, mint
amiért a Nobel-díjat kapta.
Klasszikus, nagy, ugrásszerű fejlődést adott a biokémiának, és nemcsak
az izom vonatkozásában.
Kiderült, hogy ugyanaz, ami az izom-összehúzódás biokémiai alapja,
ugyanaz vesz részt a sejtnek mindenféle mozgásában: a sejtmag osztódásában,
az amőba mozgásában stb., mindenütt szerepet játszik. Ami mozog, abban
ugyanaz az alapvető jelenség fordul elő.
Ennek vége lett, amikor a németek elfoglalták Magyarországot. Március
19-én fölbomlott a laboratórium, Szent-Györgyi eltűnt, Laki Kálmán is eltűnt. Ernst Jenő szintén. Engem meg a katonaság megtalált és elvitt. Behívtak, egy kórházi laboratóriumban töltöttem az időmet. Életben maradtam.
A holland professzor, Mommerts most ment nyugdíjba 1987 tavaszán, éppen kaptam egy meghívót ünneplésére. A nagyon előkelő Los Angeles-i orvosegyetemen az élettan professzora volt, és nagyon szép eredményeket ért el.
Felesége magyar volt, már meghalt, Mommerts írta, hogy jön Európába, és
természetesen eljön ide is. Magyarul még mindig jól beszél.
— Mikor szétesett a jól működő kutatócsoport, a holland professzor is
elment, merre vezetett az életútja?
— ö 1943-ban Budapesten, úgy tudom, a Szent István Gyógyszer- és
Tápszergyárnál kapott állást. Amikor vége lett a háborúnak, akkor Törökországba ment. Törökországon keresztül az USA-ba, családostól. Az utóbbi években jó néhányszor volt itthon, és nagyon tartja a kapcsolatot a régi magyar
barátokkal.
— Szegeden az él a köztudatban, hogy Straub professzor és Szent-Györgyi
sok mindenben hasonlítanak egymáshoz.
— Én ezt nem merném állítani. Nagyon éles különbséget érzek. Abban,
hogy én sosem voltam képes olyan intenzíven dolgozni, gondolkodni és végezni a munkámat. A másik, hogy engem erős családi nevelés, fegyelem irányított, amit Szent-Györgyi jó értelemben feloldott bennem, de nem szüntetett meg.
Sose tudtam olyan könnyed lenni az élet dolgainak az intézésében, mint
Albert. Volt benne egy adag bohémság. 1941-ben. 42-ben ő volt az egyetemen
a rektor.
Díszdoktorokat avatott, zsakettben kijött az ünnepségről, fölült motorbiciklijére, és robogott keresztül a városon, a zsakett zsebéből kilógott a fürdőnadrágja. Sietett a Tiszára egyet fürdeni.
Vagy még korábban, mikor Szegedre került, akkor el kellett mennie vizitelni az egyetemi tanárokhoz, az volt a társadalmi szokás. Mindenki megbotránkozott azon, hogy a Szent-Györgyi család, hárman, három biciklivel mentek
el vizitelni, és ahova mentek, ott a falhoz támasztották a bicikliket. Hát ez
Szegeden nem ment jó körökben. Szerette ezeket a hecceket is csinálni. Abból
kiindulva, hogy őt nem érdekli, hogy ki mit hisz, hogy kellene neki viselkedni.
Ügy viselkedett, ahogy ő ezt helyesnek tartotta. Csak az elavult szokások hívőit botránkoztatta meg.
Hasonlóságunk csak abból következhet, hogy nála tanultam a laboratóriumi munkát, az emberekkel való viselkedést, az előadást.
— önt személyesen ismerő embertől is kérdeztem, miben látja a hasonló100-

ságot? „Abban — válaszolta —, hogy nem voltak komformisták, hogy társadalmi ügyekben is kiálltak a pástra!"
— Igen. Szent-Györgyi ezt sokkal intenzívebben csinálta, mint én. ö nagyon komolyan vette a társadalmi szereplést. Ez érdekesen ellentmondásos dolog.
í
Amikor világosan látszott, hogy Európában háború lesz, 1939-ben SzentGyörgyiben is felmerült a gondolat, tőlem is kérdezte, hogy volna-e kedvem
vele együtt Amerikába kimenni. Nem lett belőle semmi, de a fejében élt ez
az elképzelés.
Amikor megnyílt a kolozsvári egyetem, akkor Horthy Miklós Tudományegyetem lett a szegedi, ennek első rektora Szent-Györgyi volt. Rektorsága idején csinálta a nonkomformista dolgokat, Hamlet-előadást, ifjúsági klubot szervezett, lapot alapított, ami tényleg a kiállást is jelentette. Amíg módja volt,
csinálta.
A háborús helyzet és az utána következő rektorok igyekeztek leépíteni
ezeket a vívmányokat.
A felszabadulás után is bátran kiállt az eszméi mellett. Ez összeütközésbe
hozta a Rákosi-rezsimmel, és akkor elment.
— Miért nem voltak hajlandók az akadémikusok őt befogadni?
— Tény, hogy a budapesti orvosegyetem sem volt hajlandó a Szent-Györgyit elismerni, elfogadni, s 1929-ben így került Szegedre.
— Mi volt a baja az amerikai pénzosztó társasággal?
— Azok azt követelték, hogy mondja meg, mivel akar foglalkozni a következő három évben. Mire azt mondta, ha tudnám, hogy mivel fogok foglalkozni és mire fogok jutni, akkor hozzá sem kezdenék. Csak azzal érdemes
foglalkozni, amiről nem tudjuk, hogy mi a válasz és hová vezet.
Ez ma is nagyon erős válasz. Ilyet nem is illik bevallani. De ebben nagy
igazság van.
Nálunk azzal, hogy tudjuk, hogy mit akarunk csinálni, nagyon sok másodés harmadrendű tudományos kutatás folyik. Mert azt már előre tudjuk, hogy
abból mi jön ki. Az egyik jelenséget a békán megnéztük, nézzük meg a tücskön is. A mechanizmusok annyira hasonlóak, hogy ilyen kutatásból semmi
új nem jöhet elő.
Ha a lényeget akarja az ember, akkor nem szabad kitűznie, hogy ide
akarok eljutni. Dolgozni kell, bízni, figyelni, vitatkozni kell, úgy lehet
előre menni.
Szóval én nem az ötleteit, azok a kornak az ötletei voltak, én a módszereit tanultam meg.
Most jelenik meg másik cikkem a Magyar Tudományban Szent-Györgyi
Nobel-díjának 50. évfordulója alkalmából, amelyet én azzal a kérdéssel fejezek
be, hogy egy kis országban mi a valószínűsége annak, hogy valaki Nobel-díjhoz jusson, miután manapság azt mondják, hogy úgy koncentrálódik ki a
tudomány a legfejlettebb országokban, és hogy csak ott lehet igazán dolgozni.
Én viszont azt mondom, hogy amit Szent-Györgyi csinált, az érvényes
lehet ma is, egy kis országban is.
Óriási előnye van annak, ha egy tehetséges tudományos kutató saját hazai
környezetében dolgozik, mert ott tud tanítványokat szerezni. Ez sikerült a
Szent-Györgyinek Magyarországon. Nem sikerült neki se azelőtt, se azután.
Verekedni kell, hogy az ember hozzájusson a föltételekhez. Kapcsolatot
kell tartani a nemzetközi tudományos élettel, és akkor ugyanolyan sansza van,
mint hogyha valaki Miamiban vagy Texasban élne.
101-

Kapcsolat is kell, de nem föltétlenül szükséges, hogy elmenjen Amerikába
dolgozni. Ha elmegy, akkor valószínű, hogy csak egy másodrendű helyen kap
lehetőséget.
Erre is vannak példák, de a neveket nem akarom fölsorolni.
DR. GUBA FERENC egyetemi tanár.
— Ismereteink szerint a professzor űr személyes sorsát
Szent-Györgyi
életre szólóan meghatározta. Hogyan kezdődött?
— A 40-es évek elején mint hallgató kerültem Szent-Györgyi laboratóriumába. Abban az időben itt élt egy holland menekült, és itt dolgozott SzentGyörgyinél. Velünk lakott az Eötvös Kollégiumban.
Sokat beszéltünk ott a szakmáról. Akkor merült föl, hogy Szent-Györgyi
keres egy olyan embert, aki a fizikai kémiához konyít valamit. Kémikus-fizikus voltam.
í
Eredetileg matematika—fizika szakosnak indultam, de a kémia felé
fordultam.
' "l 'd J
Aradi vagyok, annak ellenére, hogy Győrött születtem. Szüleim aradiak
voltak. Apám esztergályosként dolgozott az ottani vagongyárban, így kerültünk Aradra. Aradi származású volt anyámmal együtt.
Aradon nőttem fel. Aradon a katolikus gimnáziumban érettségiztem.
Érettségi után ide kerültem Szegedre. Természettudományi karra.
Majdnem úgy alakult, hogy Sopronba kerülök az ottani erdészeti egyetemre, mely akkor műszaki egyetem volt. Azért nem maradtam ott, mert
Szeged és Sopron között hosszú volt a távolság. Akkor még Aradon éltek szüleim, testvéreim, rokonaim.
Harmadéves koromban nagy öröm volt számomra, amikor a holland
Mommerts szólt, hogy Szent-Györgyi szeretne beszélni velem esetleges intézeti munkámról.
A holland kutató jól tudott magyarul. Petőfi versein keresztül megtanulta
a nyelvet.
— Miért került Magyarországra?
— Azért, mert Hollandiát megszállták a németek, és ő otthon nagyon
rosszul érezte magát.
A hollandus révén kerültem Szent-Györgyivel személyes kapcsolatba, akivel úgy beszélt a professzor, mint leendő munkatársával. Akkor kérdezte meg,
hogy tudok-e valamit a biokémiáról. Mi lehetett a válaszom más, mint az,
hogy nem tudok semmit!
Kezembe adott egy vaskos könyvet, hogy olvassam el.
A munka angol nyelvű volt. Az Eötvös Kollégiumban nagyon komolyan
vették a nyelvoktatást.
Angolnyelv-tanárunk angol ember volt, az egyetem akkori lektora. Így
tanultuk a német nyelvet is.
Elolvastam a könyvet, amikor referáltam róla, Szent-Györgyi azt mondta,
hogyha kedvem van, akkor szívesen lát intézetében.
— Hol volt az akkor?
— A Dóm téren, a 8-as kapun jártunk be. Az első emeleten volt az ő
rezidenciája, szobája és a laboratóriumok.
Ahol most mi vagyunk, annak egy része is az intézethez tartozott. Abban
Ernst Jenő biofizikus dolgozott, aki szintén olyan menedéket kapott Szent102-

Györgyitől, mint a hollandus. Nem volt állása, sok gonddal küszködött. Jó
fiziológus volt.
Szent-Györgyi akkor már túl volt az első nagy sikereken, amiért a Nobeldíjat kapta.
Egy egészen új területen kezdett el dolgozni, az izommozgásnak a vizsgálatával foglalkozott. Az érdekelte, hogy a sejtlégzésben termelődött energia
miképpen hasznosul, milyen az a molekuláris szint, amely képes a kémiai
energiát munkává alakítani, ö nagyon jól ismerte az izmot már előző munkái
révén is, mert a sejtlégzéses kísérleteket galambmellizmon végezte.
Nagyon jól tudta, hogy milyen lényeges dolog, hogy megfelelő anyagi
rendszeren történjen a vizsgálat, olyanon, amelyik mindig reprodukálható.
Választ ad a feltett kérdésre. Főképpen a nyúlnak a bélszínével foglalkozott,
ami egy egészen tiszta izom kevés egyebet, mint izomsejtet tartalmaz. Azzal
dolgozott elsősorban, persze sok minden más izommal is.
Szent-Györgyi remekül meglátta, hogy az izmot kell elővenni, aé ember a
mozgás jelenségét akarja tisztázni. Azok a felfedezések, amelyek akkor születtek, ma köztudott, minden élőlényben megvannak.
A mozgással kapcsolatosan ugyanolyan jellegű fehérjéket lehet találni a
különböző élőlényekben, az egysejtűtől kezdve az emberig. Még az idegrendszeri anyagmozgás is teljesen elvi alapon folyik, ahogy az izom mozog.
Minden, az izommozgás mechanizmusának megismerésére irányuló mai
kutatás azokra a megismerésekre épül, amelyek a negyvenes években Szegeden születtek. Ezek közül is kiemelkedik annak felfedezése, hogy az izom
mozgása két fehérjének, a miozinnak és aktinnak, valamint néhány ionnak és
a biológiai oxidációban keletkező biomolekulának, az ATP-nek a kölcsönhatásán nyugszik.
A mechanizmus végső lehetséges formájának megfogalmazása már nem
Szent-Györgyi nevéhez fűződik, angol kutatók dolgoztak ki az 50-es évek közepén egy olyan hipotézist, amely megmagyarázza az előbb említett kölcsönhatások molekuláris szintű mikéntjét.
Sajnálatosan az az iskola, amelyik itt jól fungált Szegeden, Budapesten
még jól kiegészült, 1947-ben szétesett.
Néhányan maradtunk itthon, nagyon sokan elmentek főképp a fiatalabbak.
— Visszatérve a professzor úr személyéhez, megegyeztek
Szent-Györgyi
proffal, hogy mint harmadéves biofizikus, itt, az ö műhelyében munkát talál.
Pénzt ígért-e?
— Nem ígért pénzt, ennek ellenére azért adott, őneki voltak olyan forrásai, amiből tudott adni.
— Mi volt az első munka?
— Akkor Straub F. Brúnóval dolgoztunk együtt. Az egyik fehérjét kellétt
tisztítani ebből a rendszerből. Ez volt a miozin.
Ezt úgy kellett csinálni, hogy lehetőleg azon körülmények között maradjon, ez a fehérje, ahogy az bent az izomban található. Hosszú kísérletsorozat
volt. A vizsgálat azon múlott, hogy egy vékony üvegkapillárisba a kutató fölszívta a folyadékot, és azt nézte, hogy megy szépen lefelé, és ezt időre kellett
méricskélni, jegyezni, vigyázni arra, hogy a hőmérséklet, meg minden rendben
legyen. Ez egy unalmas munka volt, éjjel-nappal ment.
Szívesen végeztük, mert Szent-Györgyinek alapvető egyéni vonása volt,
hogy lelkesíteni tudta a munkatársait, őrült az eredményeknek, ha valami
gond volt, akkor abban segített.
103-

Amíg ő itt Szegeden élt, végig együtt voltam vele. Egy időszakban már
csak ketten voltunk a laboratóriumban. Kemény idők voltak. Ki katona volt,
kinek más okoknál fogva kellett bujdosnia.
Azért állandóan az izmon dolgoztunk. Az izomból nagyon kis rostokat
kellett kiszedni, és mikroszkóp alatt nézni, hogy viselkedik, mikor alkalmas
körülmények közé kerül s mozog.
— Kemény időket említett a professzor úr. Bay Zoltán szép visszaemlékezésében írja, hogy a Magyarország német megszállása utáni napokban a
Tungsram gyárból hiába kereste Szent-Györgyit. Később tudta meg, hogy nem
is találhatta, mivel az isztambuli angol követségen történt
kapcsolatfölvételi
missziója óta „jegyes" embernek számított a birodalom hatalmasai szemében.
Nem találta, mert Szegeden a Gestapo letartóztatta.
— Nem tartóztatta le, hanem házi őrizetben tartatta. Akkor már úgy
kezelt engem, mint a fiát. Odahaza, a mai Gyapjas Pál utcában lakott. Naponta jártam hozzá, mert ő már nem mozoghatott. Egyszer megmutatta a
revolverét is, hogyha valami történne, nem fogja olcsón adni magát.
— Kik adták értésére, hogy nem hagyhatja el a házát?
— A magyar hatóságok. Figyelték a házát. Nekem nem történt oda járásomért semmi bajom.
A házi őrizet jó pár hónapig tartott. Végül elszökött a városból. Barátai
segítették. Pestre ment.
Ott is sokat találkoztam vele. A Gálya utcában lakott. Ezt a lakást baráti
szívességből használhatta. Később elkerült a svéd követségre. Ott is meglátogathattam. Nagy feszültségben élt.
Tudta, hogy mint világhírű embernek, kötelessége abban részt venni, hogy
itt megváltozzon a helyzet. Ő maga nem volt konspiratív alkat. Nyílt
volt, bátor.
Köztudott, hogy pilótavizsgákat tett. Repült. Szerette a technikát. Élt vele.
Motorozott, autózott. Érzéke volt ezekhez. Az új dolgokba mindig szívesen
belekapcsolódott.
Velünk dolgozott egy remek mechanikus ember, Rúzsa bácsi. Kitűnő
szakember volt az eszközök megtervezésében, megcsinálásában. A Rózsa .bácsi
volt a jobb keze. Slott pedig, az egyetem üvegtechnikusa szintén itt dolgozott
a házban, ö készítette a finomabb üvegeszközöket.
.— Korszerű fölszereléssel dolgozott a laboratórium?
— Igen. Mint említettem, Szent-Györgyi szerette az újat, a technikát, de
nem élt. a bűvöletében. A kutatás, és előrejutjás érdekében mindent beszerzett,
amire szükségünk volt, éppen azokból a pénzbeli támogatásokból, amelyeket
különböző fórumoktól kapott.
hazánkban kevés helyen használtak olyan nagyteljesítményű
0 Akkori
centrifugákat, amilyenekkel mi dolgoztunk. Nem sok helyen működött a hideg
szoba. Kevés helyen volt még akkor elektronikus pH-mérő. Neki volt.
Itt dolgozott Szent-Györgyivel Gerendás Mihály, kitűnő manuális készségű
ember, ő csinált egy olyan spektro-fotométert, amivel kis anyagmennyiségeket lehetett meghatározni. Szintén egyedülálló volt. Jó pár ilyesmit használtunk.
Szent-Györgyi jó érzékkel válogatta maga mellé embereit. S ő nagy figyelmet fordított arra, hogy a lehetőségekhez képest életkörülményeik ne
romoljanak.
Mint mondtam, a háború szétkergette a gárdát.
104-

— Mi lett a kitűnő laboratóriumi fölszereléssel?
— Megőriztük, s mikor Szent-Györgyi pesti katedrát kapott, magával vitte.
Pesten akkor még az orvosi egyetemnek ilyen jellegű intézete nem volt.
A mostani Puskin utcában volt az orvosi karnak elméleti intézete, élettani,
kémiai. Ott kez'dett Szent-Györgyi dolgozni.
— Professzor úr emlékezetével bepillanthatnánk Szent-Györgyi lakásába?
— Arra nagyon ügyelt, hogy amikor pihen, akkor pihenjen. Sokszor jártam úgy nála, amikor éppen a kertjét locsolta. Az ágya körül szúnyoghálós
védelem óvta nyugalmát. Lakása nem volt fényűző. Inkább korszerű. Otthona
volt az otthona.
— Ébrenlétének 16 órájából 8-10 órát keményen dolgozott, ami mellett
nagy társadalmi életet élt. Hogyan osztotta be idejét?
— Esténként korán lefeküdt. Akármilyen társaságban volt, 9-10 óránál
tovább sosem maradt.
Korán kelt, 5-6 órakor. Odahaza leveleket írt, 8 óra körül bejött az intézetbe. Azzal kezdődött a nap, hogy összejöttünk a laboratóriumban. Kicsit
beszélgettünk. Felfigyelt minden tudományos cikkre. Például az atommag hasadása nagyon foglalkoztatta. A jelentőségét rögtön fölfogta
Beszélgetésünk idején a professzor pipázott. A Straub, ami dohányt egész
napra behozott, ő azt egyetlen ülésben elszívta. Azután mindenki ment a maga
útjára, laboratóriumába.
Délután úgy 5 óra tájban összegyűltünk egy teára, ott megint előkerült
mindenféle téma.
Ilyenkor a feleségek is bejöhettek.
Az intézetben volt egy beugró öböl és ott gyülekeztünk teára. A megjelenés nem volt kötelező. Szerette a humort, a jó vicceket.
Gerendás ontotta magából a jobbnál jobb vicceket. A prof gyakran hallott
valamilyen fejtörőt, előadta, hogy ki tudja megoldani.
Kellemes, nyílt találkozások voltak. Tea után általában 6-7 óráig bent
maradt az intézetben, ha nem volt más hivatalos dolga.
— Szent-Györgyi kezdeményezte, éltette, tartalommal töltögette a SZEI-t.
Miért amibicionálta?
— Igaz. A SZEI 1941-ben született meg. Szent-Györgyi azt mondta, hogy
az ifjúságnak ifjúsági egyesületre van szüksége, ahol maga tevékenykedik, és
az egyetem tanárai tanácsot adhatnak, ha erre van szüksége.
Óriási érdeklődést keltett az egyetemen.
A hallgatóság, szakmájára tekintet nélkül, jogász, orvos, bölcsész összetömörült, s tényleges ifjúsági egyesület jött létre, saját programmal, saját
vezetéssel. Volt ennek politikai töltete is. Demokrácia. És függetlenség minden más irányzattól.
Még élünk néhányan, akik erre emlékezünk. Botos Árpád, Kristó Nagy
és még egynéhányan.
Szent-Györgyi rektorsága idején az Auditórium Maximum alatt működött
a klub. Ott rendeződött a Hamlet is. Mindig nyitva volt, és örült az ember,
hogy végre van egy olyan hely, ahol nem előírás szerint kell viselkedni, mint
akár a Turulban vagy másutt. Itt a különböző szakmák fiataljai beszélhettek
egymással. Egyetemi tanárok is eljártak közénk. Nem volt hivatalos főszónok.
Akkor indult meg és a SZEI berkeiben szerkesztődött a Szegedi Híd című
lap. Mai szemmel, közölt olyan cikkeket, amelyeket ma nem vállalnának a
szerzők, de általában irányzata szerint a kemény írások jellemezték.
105-

A lap hasábjain nagy csaták folytak a bajtársi egyesületekkel.
A klubunk miatt óriási botrány tört ki. Bizonyos lapok Szent-Györgyit
támadták, hogy ott bárpultok mellett, bárszékeken, ül a fiatalság, dőzsöl. Pedig
ott csak tejet lehetett inni, alkoholt nem árultak.
1944. március 19-én tudtuk meg, hogy szép mozgalmunknak vége. SzentGyörgyit házi őrizetbe kényszerítették, az egyesületi munkát betiltották.
— Az MTA nem fogadta soraiba. Mi lehetett ennek a hátterében?
— Igazából az irigység. Szent-Györgyi elég szókimondó ember volt.
A hierarchiában a hasonló helyen levő emberek között kevés barátja volt.
Hosszú ideig külföldön élt. Demokráciákban. A holland az első demokrácia
Európában, aztán Anglia. Ez akkor itthon nem volt szimpatikus dolog. Mindenki tudta róla, hogy nemesi származék. Osztályos társai elítélték, hogy ő,
aki közülük való, nem vallja magát közéjük tartozónak. Országszerte erősen
baloldalinak tartották. Protokollokon szívesen látták, de a város vezetésével
melegebb kapcsolata nem teremtődött. Ügy tűnik, Szent-Györgyinek nem
hiányzott, volt elég barátja, a hatalom pedig talán féltette tőle presztízsét.
— A felszabadulás után sem fogadták be az Akadémiába?
— Ugyanaz a gárda volt ott. Mentalitásában nem változott semmit. Ö aztán megalakította a Természettudományi Akadémiát, amely az akkori fiatal
tudósgárda legjobbjait magába foglalta.
— Tudományos ellenfeleiről tudunk?
— Amikor kiment Amerikába, a gárda széthullott, tagjai szintén kimentek. Rövid ideig együtt dolgoztak.
1985-ben Amerikában járva meglátogattam drága főnökömet. Sokat beszélgettünk. Fiaskója nagyon fájt neki. Lényeg az, hogy személyi ellentétek
keletkeztek, nem vele szemben, hanem érdeklődésével szemben. Akkor SzentGyörgyi úgy gondolta: ahhoz, hogy az izommal tovább foglalkozzék, már
kevesen vannak.
Akkor tért át a rákkérdés kutatására.
Öt már régen foglalkoztatta itthon is ez a kérdés, hogy visszanyúlva az
atomi méretekig, hogyan szerveződik az anyag, hogy „élni" tud.
Korszerű nézetet vallott. Tudta, hogy az elektronok szintjén kell valahol
keresgetni a választ. Ö ezt gondolta kiaknázni a rák kérdésében is. Nagyon
egyszerű kísérleteket végzett. Nem ezt kellett volna nézni, hanem az emögött
rejlő szellemi produkciót.
Ilyen egyszerűen ezt nem lehet! — mondták ellenfelei. Hozzászoktak a
különleges eszközökhöz, a kémcsövet nem használták a kutatásban.
Az év során zajlott Szent-Györgyi Szimpozionon egy elméleti fizikus
kolléga nekem, a biokémikusnak is meglepő különlegességet mondott. Nevezetesen azt, hogy Szent-Györgyi a rákbetegség tisztázásáig még nem jutott el,
de kutatásaival olyan gondolatmagot vetett, amely az elméleti fizika területén
terebélyes fává lombosodott, s előbb-utóbb meghozza gyümölcsét.
— Mi ennek a lényege?
— Az, hogy a magasan szervezett molekula, mint amilyen egy fehérje, az
azáltal, hogy sok atomból áll, minőségileg más, mint egy kisebb. Ö egyszerűen
azt mondja — de ezt már mondta a 40-es évek elején —, hogy a biológiában
és általában a természetben az egy meg egy az nem kettő, az ennél több.
— A Szent-Györgyi-impulzus
egész életen át eltart?
— Legalábbis az én esetemben. És nem hiszem, hogy azok a tanítványai,
akik fiatal korukban kerültek vele kapcsolatba, másként lennének.
106-

— A Szent-Györgyi által megkezdett út folytatható?
— Ez egy furcsa dolog. Igen is, meg nem is.
Amikor mi elkezdtük ezt a munkát a 40-es években, és amibe én belekapcsolódtam az izomvizsgálat révén, akkor az volt a kérdés, hogy a mozgás
az ilyen nagy molekulákon hogyan lehet egységes, milyen nagy molekulák
kellenek ehhez és milyen kisebbek, amelyek a nagy molekulának a környezetében vannak, amelyek befolyásolják őket. Akkor ez volt a probléma.
A mi mostani problémánk egészen más. Mi azt vizsgáljuk, ami szintén
biológiai alapkérdés, hogy hogyan képes egy ilyen biológiai rendszer alkalmazkodni ahhoz, ami a külső világ.
Magyarra fordítva a kérdést. Általánosan ismert dolog, hogy az egész
élet fejlődésének alapja az alkalmazkodás. Amikor azt mondjuk, hogy filogenezis vagy ontogenezis, vagy azt mondjuk, hogy differenciálódik az anyag,
emögött az a kérdés rejtőzik egyrészt, hogy miképp tud alkalmazkodni a meglévő körülményekhez, másrészt az a kérdés, hogy tudja magát függetleníteni
a környezetétől.
Amikor a témát elkezdtük kutatni, úgy festett a kérdés, hogy egysejtűeket kell nézni, esetleg gombafélékkel kell foglalkoznunk.
Hanem abban az időben jelentek meg a szakirodalomban olyan közlemények, amelyek szerint az izom nemcsak úgy tagolódhat, hogy van szívizom
meg sima izom az erek falában és sokfelé a testünkben. A vázizomban különböző izomrostok vannak. Ha ezek impulzusokat kapnak az idegrendszer felől,
akkor ezek egymásba alakulnak. Adaptálódik az izom, alkalmazkodik ahhoz,
amit csinálnia kell.
Sokkal egyszerűbb az izmot modellként használnom, mint az egysejtűt.
Munkánkat folytatjuk az izomkutatásban, de egészen más irányban, mint
amiből kiindultunk.

FODOR GÁBOR professzor Department of Chemistry [Morgantown, WV
26506-6045] West Virginia University
Egy évvel ezelőtt hagyott itt minket Albert, s most gondolatban elszállok
hozzá a kis csendes, szerény woods-hale-i temetőbe, a sírjához.
Nem tudtam ott lenni a temetésén, mert olyan hirtelen temették el. Mire
Bostonba jutottam volna, késő volt.
Számtalanszor az elmúlt húsz év alatt, Bostonból lehajtottam WoodsHaleba, hogy beszélgessünk Alberttal. Az úton néztem a hulló sárguló lombokat. Mindig az jutott az eszembe, hogy de borzasztó lesz, ha egyszer már
nem lesz miért Woods-Haleba mennem.
Most itt tartunk. Visszaemlékezem az 52 évre, amióta Albertet ismerem,
noha körülbelül 17 évig nem tudtunk egymással közvetlenül érintkezni. Mégis
ágy érzem, hogy egy örök barátot veszítettem el benne.
Fiatal egyetemi hallgató voltam 1935-ben, amikor Szent-Györgyi Albert
felajánlotta, hogy a Rockefeller-ösztöndíjból szerény juttatással támogatni tud.
3oldogan vállaltam.
Boldog voltam, hogy egy nagy ember árnyékában dolgozhattam, még akxor is, ha tulajdonképpen nem tartoztam a biokémikusok élgárdájához, ameyet Szent-Györgyi Albert akkor nevelt ki. Banga, Laki, Huszák, Straub, Erdős
107-

Tamás voltak azok, akik a biokémiai kutatásban részt vettek. Előbb a sejtlégzési munkákban, később az aktin és miozin felfedezésében.
Énnekem az jutott osztályrészül, hogy Bruckner Győző akkori magántanár
mellett dolgozhattam. Nagyszerű szerveskémikus volt, s Szent-Györgyi Albert
mentette meg őt attól, hogy elmenjen az egyetemről, hiszen Széki Tibor távozásával nagy űr maradt. Akkor Szent-Györgyi Albert, a biokémia profeszszora elvállalta a szerves kémiai intézet patronálását is.
így kerültem én is oda, s örökké hálás leszek neki. Ez volt az a pillanat,
amikor elindított az utamon.
Amit tőle megtanultam: a lényeglátás. Mindent fölülről nézett, ugyanakkor elméleteit mindig nagyszerű kutatói érzékkel, kiváló megfigyeléssel párosította.
Személyesen akkoriban egy ízben dolgoztam, működtem közre SzentGyörgyi Albert munkájában.
Szinte anekdotának hangzik, hogy egy könyvtárat búvó fiatal egyetemi
gyakornok egyszer csak belebotlik Szent-Györgyi Abertbe, aki azt mondja: te,
Gábor egy sárga anyagot izoláltam a citrus gyümölcsből, citromléből, amelyik
azt hiszem, hogy vitamin. Mit gondolsz, mi lehet?
— Karotionid.
— Nem hiszem.
— Akkor flavonoid.
— Ez egy jobb gondolat — mondta. — Viszem át a laboratóriumba. Aztán fölhívta a Zemplén Gézát, kiváló magyar cukor-kémikust, aki a flavonglukozitákkal foglalkozott, s ő azonosította az első fehéres, sárga glükozidot,
heszperidint.
Aztán Bruckner Győzőnek segítettem. A sors úgy hozta, hogy Győzőnek
furunkulus támadt a hóna alatt és szüksége volt egy segítő kézre, akinek valamiféle esze is volt, így esett a választása rám. Én segítettem a második komponens, a másik összetevőnek az elkülönítését, amelyet azonosítottunk az eriodiktiollal, egy másik flavonoiddal.
Azon kívül jó néhány fontos közbenső terméket szintetizáltam, mint fiatal
hallgató. Lényegében ez volt az, amire a legbüszkébb vagyok.
Szent-Györgyi Albert új szellemet vitt az akkor még meglehetősen konzervatív magyar egyetemi életbe. Ő nem volt méltóságos úr, csak professzor úr.
Minden délután együtt teáztunk a földszinten egy benyílóban, ahol közénk ült és aztán elbeszélgetttünk mindenféléről, a tudományról, elméletekről,
a világ folyásáról.
Soha nem felejtem el azt a tréfát, amit velem Albert és többi kollégám
csinált, 1937 júniusában.
Fiatalon értem el a doktori fokozatot, de mielőtt felavattak volna, a kollégáim azt mondták, hogy ehhez kormányzói engedély kell. Túl fiatal vagyok,
írattak velem egy kérvényt, amit aztán nagy hahotázás közben kommentárokkal együtt felolvastak a teraszon tartott teázáskor. Mindannyian jót nevettünk. Ezt ő eszelte ki, Bruckner Győzővel együtt.
Aztán 1938-ban elkerültem Szegedről. A Chinoinban dolgoztam 1945-ig.
Közben haza-hazalátogattam. Alberttel mindig volt alkalmam egy-két szót
váltani azután is, hogy a két intézet a szerves kémia és a biokémia, illetőleg
az orvosi vegytan és a szerves kémia különvált.
108-

A háborús évek végén, 45-ben visszakerültem Szegedre, magántanár lettem. Attól kezdve egészen 1957-ig a szerves kémián dolgoztam.
Az infláció nehéz idejében ismét Szent-Györgyi Albert nyújtott nekem segítséget. Ö egy akkori kisebb gyógyszergyárral szövetkezett, hogy megsegítse
a magyar tudósokat. Ez a segítség túl nyúlt az egyszerű anyagi támogatáson,
vagy az élelmiszeren, amit a pesti intézetében osztogatott, mert közben Pestre
került.
Akkor ismét sokat segített nekünk azzal, hogy a mi találmányaink fejében ez a kis gyógyszergyár vegyszert adott és így keresztüljutottunk a . nehéz
perióduson, az infláción.
A stabilizáció után is kaptunk támogatást, égészen addig, amíg aztán az
állam képes volt arra, hogy a Tudományos Tanács létesítése révén támogassa
a szerves kémiát is a többi tudományon belül.
Ebben az időben már Bruckner Győzőt meghívták Budapestre. A matematikai és természettudományi kar ott Szegeden engem hívott meg utódául, így
fiatalon, 34 éves koromban, lettem egyetemi tanár.
Szent-Györgyi Alberttel, miután 1947-ben elment az országból, nem találkoztam egészen 1964-ig, amikor a Nemzeti Kutató Tanács Ottawába meghívott egy évig vendég kutatóként.
Az első ember, aki fölhívott a régi kollégák és tanáraim közül, SzentGyörgyi Albert volt. Megtudta valakitől, hogy én Ottawában vagyok, fölhívott és azt mondta: — gyere le hozzám Gábor Woods-Haleba, szeretnék veled
beszélni, van egy pár nagyon érdekes szerveskémia-problémám.
Lementem, amint tudtam. Közben én Québecbe kerültem professzornak
és azután három éven keresztül igen aktívan együtt működtünk.
Akkor a rétin és a promin volt az előtérben, és Albert ismert bűvész kezeivel elővarázsolt egy kristályos vegyületet a májból, amelyet azután mi modern spektroszkópiai módszerekkel megelemeztünk, főleg mágneses rezonancia
spektroszkópiával. Földerítettük a szerkezetét. Rendkívül közel állt ahhoz a
vegyülethez, amelyet Albert mindig igen fontosnak tartott az élő állati és emberi szervezetben. Az ún. metil-glioxalnak egy cukorszármazéka volt ez, amely
azonban nem fejtette ki azt a hatást tiszta állapotban, amit Albert várt.
Szomorú voltam, hogy nem sikerült. Albert megveregette a vállam és azt
mondta — ne búsulj, Gáborkám, fontos az, hogy tudjuk mi az igazság.
Ez is nagyon jellemző volt rá. Soha nem haragudott senkire, ha valaki
meggyőzte őt arról, hogy tévedett, vagy hogy a kísérletek valami mást hoztak ki, mint amit az elmélet előre megjósolt.
Aztán ezután a periódus után igen aktívan együttműködtünk. Nagyon sokszor autóval is ellátogattam hozzá, repülőgéppel és autóval. Mindig Bostonból
mentem le.
Szent-Györgyi Albert világéletében aktív sportoló volt. Még 90 éves korában is úszott, pár évvel azelőtt hagyta abba a lovaglást. Amikor először meglátogattam még vízisielt is. Teniszezni mindig szeretett.
Szegeden a régi intézetben még mielőtt a Dóm térre kerültek volna, én
nem voltam annak tagja, de azért tudom, hogy röplabdáztak. Szent-Györgyi
Albert maga is részt vett kutatóival, asszisztenseivel a játékban. Élete végéig
mindig egészséges sportember volt egész addig, ameddig aztán az idő vasfoga
meg nem rágta annyira az egészségét, hogy. erre már nem volt képes. De tudományos alkotásokra, tudományos gondolatok kicserélésére, mondhatni, életfogytiglan képes volt.
109-

Egészen példátlan volt a régi Magyarországon, de még Amerikában is
ritkaság, aki ilyen magas kort elér, és még mindig aktív sportoló.
Közben hosszú éveken keresztül Morgantownban mint „Centennial Professor Emeritus" dolgoztam. Albert ott is megkeresett.
Pár évig nem kapott komoly támogatást a federális kormánytól, később
a Nemzeti Rákkutató Tanácsnak lett az igazgatója, tudományos igazgatója,
elnöke. Frank Salisburynek köszönhetően, s az ő segítségével valójában Albert
tudományos kutatására további 10 év jött meg, miközben igen aktívan dolgozott, most már új területen, a rák területén.
Hogy miért választotta ezt, talán nem mindenki tudja. Az első felesége,
Nelli és a leánya, a kis Nelli mindkettő rákban halt meg. Második felesége,
akit rajongásig szeretett, ugyancsak rákban halt meg. Albertet ez annyira
megrázta, hogy a két Nelli után Márta is ugyanannak a rémnek lett az áldozata, hogy az életét a továbbiakban teljesen a rákkutatásra fordította.
Persze a módszerek, amelyeket alkalmazott, egyre modernebbek lettek.
Az élete utolsó pár évében fizikusokkal, kvantumkémikusokkal dolgozott
együtt. Többek közt Ladik Jánossal, a Pulmann házaspárral Párizsban. Az intézetben dolgozott egy kitűnő fizikus, Peter Gascoyne, aki kísérletes volt, nem
elméleti ember.
Albert rendkívül érdekes embereket vonzott, azonkívül, hogy a régi magyar tanítványai közül Laki Kálmánt, engem, az újabb fiatalabbak közül Ladik Jánost bevette kutatói sorába.
Párizsban, majdnem 60 intézet vezetője csatlakozott a kutatásaihoz, akár
közvetlen, akár közvetve.
Ezért nagyon szomorú, hogy elhagyott minket egy évvel ezelőtt, akkor
amikor már nagyon sok biztató eredménye volt, amikor minket is elindított
egy olyan kutatási irányba, amelyik ugyan nem esett pontosan egybe az ő
eredeti elképzeléseivel, de mégis igen fontos és érdekes eredményeket hozott.
Mindez megint a metil-glioxalból indult ki, amit mi együtt csináltunk.
Ismét egy kedves utcai beszélgetés alkalmával kérdezte meg tőlem, hogy
mit szólnál ahhoz, hogyha a metil-glioxalt, amelyik fontos a sejtosztódásban,
de nagyon mérges anyag, méregtelenítenénk valahogy ascorbinsavval. Van valami gondolatod, hogy lehetne a kettőt összekapcsolni kémiailag? Erre azt válaszoltam, hogy^ megpróbálom. Aztán kigondoltam valamit, ami meglepetéseket hozott, ezt én előadtam most Szegeden szeptember l-jén a Szent-Györgyi
Albert Nobel-díjának 50. évfordulójára rendezett szimpóziumon.
Itt Kovács Kálmán régi barátom vendége voltam. Ugyanakkor saját régi
tanítványaimat, Bartók Miskát és másokat meglátogathattam, Bernát Gábort,
Guba Ferit, régi barátot, szintén Szent-Györgyi-tanítványt, biokémiaprofeszszort.
De hát most nem magamról akarok beszélni, hanem Szent-Györgyi Albertről.
A Nemzeti Rákkutató Tanács (NFCR) minden évben valahol, pl. Georgiában, összejött 50—100-nál több résztvevővel. Kizárólag azok voltak itt, akik
valamilyen formában, vagy Alberttal működtek együtt, vagy egyéb munkájukért kaptak támogatást az NFCR-től.
Aztán* Laki Kálmán is elment. Éppen egyik összejövetelünk alkalmával
szél érte, amiből valahogyan kilábalt, de nemsokára meghalt.
Szomorú, ha az ember elveszíti barátait.
Horváth Csabával, Yale-egyetem professzorával, magyar barátommal sok110-

szor emlegettük az elmúlt év alatt, és terveztünk is egy szimpóziumot a tiszteletére. De szegedi barátaink megelőztek, és így örömmel tettem eleget annak a meghívásnak, hogy megemlékezzem Szent-Györgyi Albertről.
Amit elmondtam, mind szubjektív, eltekintve néhány kis tudományos
mazsolaszemtől.
Nyugodtan mondhatom, hogy az én életemnek értelmet adott az a tudományos felfogás, amelyet Alberttől tanultam, és az a szerves kémiai megalapozottság, amelyet Bruckner Győzőtől örököltem.
Visszamenni a szegedi intézetbe, ahol minden tégla a Dóm téren arra emlékeztetett, hogy itt tanított Szent-Györgyi Albert és Bruckner Győző, s mindkettő elment örökre, szomorú volt. Ugyanakkor felemelő érzés, hogy az orvostudományi egyetemet Szent-Györgyi Albertről nevezik el. Ez méltó emlék
a nagy tudósnak, aki még a Nobel-díjasok között is egyike volt a legeredetibb, legkiválóbb elméknek.
Tudományos felfogása, tudományos alkotásai örökké élnek, hatnak.
Boldog vagyok, hogy valami kis mozaikkővel hozzájárulhattam ahhoz,
hogy magyar barátaim valamivel többet tudjanak arról, amit Szent-Györgyi
Albert tett, alkotott élete utolsó pillanatáig.

MARX GYÖRGY fizikus, a Magyar Tudományos Akadémia tagja
— A professzor úr személyesen ismerte Szent-Györgyit.
Kapcsolatuk
eredetéről, folytatásáról szíveskedjék fölidézni emlékeit.
— Mikor Szent-Györgyi Albert Magyarországon dolgozott, én még egyetemi hallgató voltam. Más területen. Emlékszem, mikor itt, az egyetem udvarában, a Trefort-kertben, a mai Eötvös egyetemen a déli szünetben a Nobeldíjas professzor hallgatóival röplabdázott. Ez nem volt tipikus abban az időben. A professzor fenn a mennyországban trónolt, s a hallgatók alázatosan
lesték a szavait. Ez a legelső emlékem.
Azután sokszor találkoztam vele Amerikában, annál is inkább, mert megélénkült az érdeklődése konkrétan a kvantummechanika iránt.
Ügy látta, hogy az életjelenségeknél a kvantummechanikának szerepe
juthat. Boston mellett, az Atlanti-óceán partján, a Tőkehal-fokon volt a háza.
Azt a nevet adta neki, hogy „hét szél", mivel szeles a vidék. A kőből épült
ház romantikus sasfészek típusú. Közelében egy magánkézben lévő laboratóriumkomplexum, a tengerkutatási laboratórium. Ott volt neki néhány laboratóriumi helyisége. Itt ismételten meglátogattam, és beszéltem vele.
— Akkor éppen melyik téma foglalkoztatta?
— Hát természetesen csak az élet lényegét akarta megérteni. Ügy érezte,
hogy a rákkutatás sem vezethet sikerre, amíg alapvető kérdéseket nem tisztázunk. Már őszülő fejjel kezdett érdeklődni azon elektronok iránt, amelyek
a villanyvezetékben, számítógépben, a szilíciumchipekben az alapvető szerepet
játsszák. Ügy érezte, hogy az elektronnak ez a kvantummechanikai viselkedése
döntő módon hozzászólhat az életjelenségek, a molekulák kollektív viselkedésének' a megértéséhez is. Ezért fizikai méréseket alkalmazott, és kereste a
kapcsolatot elméleti fizikusokkal, akik a kvantummechanika alkalmazásában
voltak jók. Professzionális módon együttműködött Hoffman Tiborral, Ladik
Jánossal, akik számításokat végeztek azon a vonalon, amelyet ő helyesnek
tartott.
111-

— Professzor úr kapott-e megbízatást?
— Nem. Én sokat beszélgettem vele, de az én területem nem pontosan
erre a területre esik. Azért mikor Magyarországra jött, meglátogatta mindig
a tanszékünket. Ha jól emlékszem, a legutolsó magyarországi előadását is
nálunk tartotta.
Egyszer megérkezett, az éppen soron következő fiatal feleségének meg
akarta mutatni Magyarországot. Hétvégére felkeresett. Azon nyomban megkértem, hogy tartson előadást. A magyar egyetemi hallgatók mindig nagyon
lelkesen várták, mert ugye a magyar fiatalok szemében ő a magyar tudomány
szimbóluma.
Orvosként indult el, onnan jutott el az egzaktabb területekre, a biokémiához, később még egzaktabb területekre, a biofizika felé fordult a figyelme.
Ügy érezte, hogy az alapoktól kell elindulni, az atomok, sőt elektronok viselkedésének alapvető törvényeitől, számolással és egzakt mérésekkel minden
lépést ellenőrizni. Ha az élet indulását, az élet mibenlétét és az életben, az
élet során felépült defektusokat, molekuláris defektusokat, amilyen a rák,
meg akarjuk érteni.
A biofizika az egy érdekes terület, az nem annyira önálló tudomány, mint
a biokémia, vagy növénytan, vagy állattan. A biofizikusok fizikai megközelítéssel a biológia egyes alapvető kérdéseivel foglalkoznak. A biofizikában a
módszer a fizikusra jellemző, de a téma a biológia.
Nagyon érdekes volna megírni egyszer valakinek a magyar tudósok hozzájárulását a biofizika történetéhez.
Hevesi György itt a budapesti tudományegyetemen dolgozott egy néhány
évet. Hevesi György volt az egyik, aki elindította a biofizikát a radioaktivitásnak a biológiai felhasználásával, a radioaktivitás nyomjelzésésére. Hevesi
György a radioaktív nyomjelző gondolatára itt Pesten jött rá, de mikor a
politikai rossz időjárás innen elsodorta, külföldön ismerte föl, hogy biológiai
kérdésekre kellene ezt alkalmazni. Hogy az anyag, a különböző elemek vándorlását nyomon tudjuk követni az élő szervezetben. Következetesen dolgozott
ezen a területen. Tehát a nukleáris medicina egyik megalapítójává vált.
A másik nagy alak Szilárd Leó. Szilárd Leó nevét mindenki az atombomba kezdeményezésében és az atomenergia felszabadításának általános kezdeményezésében ismeri.
Amikor Hirosima után rájött arra, hogy a politikusok kezében nem egészen biztos helyen van a bomba, nagyon sokat foglalkozott a nukleáris leszerelés kérdésével, és a tudomány területén a fizikát a biológiára kívánta alkalmazni. Ö is az élet alapvető kérdésével foglalkozott, és a gondolatai nagyon
megtermékenyítették ezt a kutatási területet. Majd amikor rákot kapott,
akkor nem hallgatva az orvosokra, akik mindenáron a késhez akartak nyúlni,
saját magának írt elő egy radioaktív kezelést.
Évekkel később szívrohamban meghalt. A boncolás megállapította, hogy
teljesen meggyógyította saját magát a ráktól. Besugárzással, kések nélkül.
— A módszerét használjuk?
— Használjuk, legföljebb nem olyan ügyesen.
A harmadik nagy alak, ilyen világnagyság Szent-Györgyi Albert, aki
nagyon érdekes, az orvostudománytól indult el. Általában a biofizikusok a
fizikai iskolázottságtól indulnak el, és a fizikusgőgjük vagy fizikus-magabiztosságuk alakítja ki bennük azt a nézetet, hogy egy fizikus mindenhez ért,
még a biológiához is.
112-

Nagyon érdekes Szent-Györgyi Albert pályájá. Az Orvostudománytól indult el, a téma kényszere vezette arra, hogy minél egzaktabb és alapvetőbb'
módszereket alkalmazzon, hogyha alapvető kérdésekhez nyúl vissza. Tehát
három ilyen világóriás hagyott maradandó nyomot a biofizika kifejlődésében,
és az ő nyomdokukon azután Magyarországon nagyon sok kiváló ember dolgozik. Szegeden Keszthelyi Lajos, Pécsett Tichy József, aztán Debrecenben és
Budapesten is. Tehát ma is a biofizika a magyar tudománynak egyik erőssége.
De azt ki kellene nyomozni, hogy a biofizika világban megfigyelt felfutásához intellektuálisan miként járultak hozzá a magyar tudósok. Érdekes volna,
megírni.
— Ez a tudomány ma is az élet kérdéseit kutatja. Az atomkorszakban mi
az emberiség alternatívája a továbbélésre?
— Hozzá kell nőni azokhoz a játékszerekhez, amit a tudomány a kezünkbe adott. Meg kell érteni őket, nem elég, hogyha egy-két szakember érti.
meg, mert ez már mindenkit érintő kérdés. Közös bölcsességre van szükség.
A probléma onnan támad, amikor akár politikusok, akár üzletemberek,
akár katonák úgy gondolnak az új nagy lehetőségekre, mint ahogy régen a.
politikusok gondoltak a hordóra, amire fel kellett választáskor állni.
Most a politikusok szavát a televízión keresztül az egész világ hallja..
Televízión, rádión keresztül egy prédikátor vagy egy hordószónok millió embert bolondíthat meg. Erre van példa a mai valóságban. Már a katonák sem
gondolhatnak úgy a nukleáris fegyverekre, ahogy régen a kardra gondoltak.
Na bumm, van egy csetepaté, elvesztünk egy tucat embert. A katonák is
kardnak nézik az atombombát, amit törzsi csetepatékban lehet alkalmazni..
Érdekes módon a legnagyobb hatalmak, bizonyos józansággal, nem kívánják alkalmazni ezeket a fegyvereket, de a harmadik világban nagyon
sokan hajtanak rá, hogy minél többen megszerezzék. Nem is tudjuk, hogy
hány országnak van nukleáris fegyvere. így van egy csomó más dologgal is.
Szent-Györgyi Albert személyesen nagyon érzékenyen fordult mindig az
emberekhez, és nagyon kritikus időszakban, amikor a vietnami konfliktus
egy nagyobb tűzvésszel fenyegetett, mindent megpróbált, hogy újabb hazájának vezetését befolyásolja.
Bolondos öregúrnak tekintették. Akkor egy merész lépéssel a fiatalsághoz,,
minden nemzet fiataljához fordult. Nagyon lendületes, nagyon érdekes kis
olvasmánnyal, könyvecskével, Az őrült majom a címe.
Magyarország nagy adóssága, hogy ezt csorbítatlanul megjelentesse. Talán
nekünk nem kell attól félnünk, hogy Szent-Györgyi túlságosan a baloldalon állt.
Ott állt egész életében.
TÓTH BÉLA

113-

Borsos Miklós Szent-Györgyi-érme
Nobel-díjas nagy orvostudósunk portréját nyilván illetékesebbek fogják
megrajzolni, tudománytörténeti jelentőségét és közéleti szerepvállalásait méltatni, nemkülönben.
E sorok írója viszont azon szerencsések közé tartozik, akik „dokumentálhatóan" kapcsolatba kerültek az ő kivételes személyiségével. Holdudvarának
hatását közelről érezhettem, pl. 1976-ban a XXV. Nemzetközi Orvostörténeti
Kongresszus alkalmából, amikor a neves rendezvénynek a kanadai Québec
egyetemi campusa adott helyet, s miután Montréalban Selye professzort is
meglátogattam, átrándultam az Egyesült Államokba, keresni kint élő óriásainkat. Bár levelezési kapcsolatunk korábbi és később sem szakadt meg, mégis
•egyéniségének varázsa hitelesített minden gesztust. Megnyilvánulásaiban megejtően szerény tudott lenni. Pl.: mikor egyik levelemben azt írtam: „minden
sorát az Illyés Gyuláéval, Weöres Sándoréval, a Barcsay Jenőével és Borsos
^Miklóséval őrzöm együtt", válaszul megtiszteltetésnek tartotta „ilyen hazai
^kiválóságok közé tartozni", a felsoroltakból pedig egyiket sem kellett külön
bemutatnom.
Haza jövetelem után megkértem Borsos Miklóst, készítsen a hazánkban
'(különösen a tévészereplése után) oly népszerű orvosprofesszorról egy plakettet. A nagy művész kezdetben ódzkodott, szerencsére később mégis vésőt fo'gott és kívánságomra a Pápai Páriz portréja után remekbe formálta a SzentGyörgyi Albertét is. íme a levél, melyben a műről tudósít:
Elkészítettem a Szentgyörgyi-érmet.
Jó, hogy küldted a második fotót,
mert az elsőt (profil) már megcsinálta egy, nem tudom az amerikai, vagy
Franciaországban élő kollega. A FIDEM vitrinjében láttam, méghozzá szép az
érem. Ez a szembenéző arc viszont olyan drámai, mint egy legörgetett
szikla.
Repedések, ráncok szövevényes hieroglifájából tekint ránk egy élő emberi arc.
Ez jó példa arra a mondásomra, hogy szép-szép az absztrakció adta szabadság,
de nincs izgalmasabb tünemény, mint egy emberi arc. Már az ezer és ezer
arc, amit én ábrázoltam eddig! Akár elölről kezdhetném. Nincs vége, nincs
ismétlődés. Az érem csak őszkor látható, most viszem az öntőhöz. Addig is
'annyit, hogy ép ellenkezője a Pápai Páriz-nak. P. P. nagy méretű és tekintélyes tudós köntöse festőien szolgálja a szép fejet. Szentgyörgyi kis méretű,
és a fej betölti a teret és ettől monumentális. Tegnap hozta el a Soproni
Tanácselnök helyettes a Soproni Erem Biennale díját. Egy szép Ferenczy B.
pro arte 1946. éremmel együtt. Ma utazom Pestre, mert tegnap jött levélben
hív a Kult Minisztérium, hogy hétfő d. u. 3. kor lesz a köztéri 1976-os nívódíj
<átadása. Ügylátszik mégis többet érnek a művek, a legkisebbtől a nagy méretig, mint a tervezett reklám. Köszönöm a képeket, mellékelten küldöm, bizonyosan szükséged van rá.
baráti üdvözlettel ölel
Tihany, 1977 szept. 19.
Miklós
A levélbeli vázlatok plasztikusan illusztrálják a szobrász-író szép szövegét,
Szent-Györgyi plakettjén a „sziklásán barázdált arc" fölötti agy-koponya kivételes kisugárzását.
Az első példányt természetesen a Nobel-díjas tudósnak kültem, aki elégedettséggel nyugtázta a művészi teljesítményt.
Borsos Miklós episztolájához aligha szükségeltetik külön magyarázat, kisplasztikái fémfedezet nélkül is nyomdába kívánkozna.
SZÁLLÁSI ÁRPÁD

SIT

jy^yJry*

J^ryrv

1 Oryp tov rrpj

'

4

^

b
c

j*J

'vyyj

y ^ ^ y y r r y

'/.'Cû9

tthW^i

' ' f á j jr^

^

»?

J-Mtr in

' Ppctyotf*7^

'-rreyvV

<-V °1rij

ïy^ryry

& új

¿a, e j r y

rfyy

?

^Lznj

(sj^Pjryyy

•Qir,
^yyyy

]

«

V

/ V ^ y

' [ ï j ^ f

I j . ' C * ? ^

¡Oyc-U -p,

*

£>f

rrrçryi

Október 21—23. között szerkesztőségünk több tagja Pozsonyban járt,
ahol meglátogatták a Slovenské Pohl'ady, az Irodalmi Szemle és a Madách Kiadó szerkesztőségeit, és tárgyaltak az együttműködés lehetőségeiről. A szerkesztőség tagjait fogadta a
Szlovák Kulturális Minisztérium művészeti főigazgatója.
*

A Nemzetközi összehasonlító Irodalomtudományi Társaság
Magyar
Nemzeti Bizottsága, a TIT Csongrád
megyei szervezete és a JATE összehasonlító Irodalomtudományi Tanszéke november 13—14-én Szegeden
konferenciát rendezett A Monarchia
képe a két világháború közti irodalmak tükrében
címmel. A bevezető
előadást Vajda György Mihály tar-

totta, m a j d Fried István, Kiss Endre,
Bernáth Árpád, Pomogáts Béla, K a j tár Mária, Wenner Éva és Kiss Gy.
Csaba referátumai hangzottak el.
•
Megjelent a Győrben szerkesztett
Műhely Könyvek legújabb d a r a b j a .
Kerék Imre Visszhang című kötete
válogatott versfordításait tartalmazza
orosz-szovjet és örmény költők m ű veiből.
•

November l - j é n kiállítás nyílt Balázs G. Árpád jugoszláviai m a g y a r
festőművész alkotásaiból, születésének
centenáriumán, a Móra Ferenc M ú zeum rendezésében, a Fekete Házban.
A tárlatot Szabó G. László, a megyei
tanács elnökhelyettese nyitotta meg.

îi&Çz r-r W t f .
¿ykvé/%

viz*/*.

pïïAL

y AH AINAAleTA&KjAkvHj
7*//ÀA&tTS tz'-S

^A«er
te/fUty
, ¡'¿ATAJA,
AJceQfe
, veNc**,

ïgNo/s]rffo<í7^¡Á • ¿//f/eiev
"A'A
ryoí^y*unt
A
•¿Ai*/y re?
•¿Nie If ala*
ä
<>• y/fizyp C
' AL 'iefytfifa.
AlA A'A-'AT

Niete!.
A Nejé N

AzA/k-Pr-

AVA

'~re¿> A AI? Van & eez

ypl'ÀN
naZI

f

.U/AL,
¡ftf>Aj>
iáé)

AA^^rviyL^r

I ( Y^muía
I

VllatzJll

Ä r a : 16,— Ft

