tiszatáj
1 9 9 6 . J Ú N . * 5 0 . ÉVF.

Gergely Ágnes, Lászlóffy Aladár,
Orbán Ottó, Tornai József versei
Fodor András naplójából
Legenda Nemes Nagy Ágnesről
Páskándi Géza vallomása
Néző-rovatunkban:
osztrák összeállítás

tiszatáj
IRODALMI FOLYÓIRAT

Főszerkesztő: ANNUS JÓZSEF
Főszerkesztő-helyettes: OLASZ SÁNDOR

A szerkesztőség tagjai: ANNUS GÁBOR (tördelőszerkesztő),
HAJÓS JÓZSEFNÉ (szerkesztőségi titkár), VÖRÖS LÁSZLÓ (a szerkesztőség elnöke)

tiszatáj
Megjelenteti a Tiszatáj Alapítvány Kuratóriuma
a Csongrád Megyei Önkormányzat, a József Attila Alapítvány
és a Nemzeti Kulturális Alap támogatásával.
Felelős kiadó: Kovács Miklósné, a kuratórium titkára.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga Ferenc.
Szerkesztőség: 6741 Szeged, Rákóczi tér 1. Tel. és fax: (62) 312-670. Terjeszti a HÍRKER Rt. és
az NH Rt. Előfizethető a hírlapkézbesítőknél és a Hírlapelőfizetési Irodában (Budapest, XIH.
Lehel u. 10/A, levélcím: HELIR, Budapest 1900), ezen kívül Budapesten a Magyar Posta Rt.
Hírlapüzletági Igazgatósága kerületi ügyfélszolgálati irodáin, vidéken a postahivatalokban; közvetlenül vagy postautalványon, valamint átutalással a Postabank Rt. 11991102-02102799-00000000
pénzforgalmi jelzőszámra. Egyes szám ára: 60 forint.
Előfizetési díj: negyedévre 180, fél évre 360, egész évre 720 forint.
ISSN 0133 1167

I

Tartalom
L. ÉVFOLYAM, 6. SZÁM
1996. JÚNIUS
ORBÁN O T T Ó : Hallod-e te sötét árnyék (változat egy
csángó népdalra)

3

LÁSZLÓFFY ALADÁR: Az égbolt márciusban (Metamorfózisok, Göncöl-ügyek, „301")

4

SZÉLES KLÁRA: Milyen az égboltunk 1996 márciusában?
(Lászlóffy Aladár sűrítés-technikájáról) .
GERGELY ÁGNES: Terra exotica

6
.

9

FODOR ANDRÁS: A hetvenes évek ÜL (Naplójegyzetek
[1975. január])

13

TORNAI JÓZSEF: A tücskök; Az ürességet elért Buddha
dala; Ó hal, mindenség-krisztus; Az isten-szemű; Tíz
év múlva; Kardok

20

Legenda Nemes Nagy Ágnesről (Összegyűjtötte: ALBERT
ZSUZSA)

23

LÁZÁRY RENÉ SÁNDOR: Antipoétika (Műkedv-ellő
vers-ellő keserve); Egy kritikushoz; Bolond Istók versikéje; Magyaross, tizenegyess, nóta; Magyar vázlat;
N o , vén legenda! (Ady Endrének küldöm); Profán látomás (Közzéteszi: KOVÁCS ANDRÁS FERENC)

PÁSKÁNDI GÉZA: Begyűjtött vallomásaim (A megbocsátás első nyitányai)

32

36

NÉZŐ

FRIED ISTVÁN: Osztrák összeállításunk elé

45

BOMBITZ ATTILA: Változatok a monomániára (Osztrák irodalom/Peter Handke/Az ismétlés)

47

KEREKES GÁBOR: Ausztria minden idők legklasszabb
komédiája (Thomas Bernhard Heldenplatz című színműve köriili bonyodalmak 1988-ban Ausztriában)

56

T Ó T H BARBARA: „Eltemetem Európát játékautomaták
ajkain..." (Az 1945 utáni osztrák líra: Walter Buchebner Cellulóz idő című posztumusz kötetéről)

63

ÖRÖKSÉG

POMOGÁTS BÉLA: Trianon és a magyar irodalom

68

ROMÁNY PÁL: Serege nem volt, „csak" súlya

75

KRITIKA

VASY GÉZA: A hetvenes évek első fele (Fodor András
újabb naplójegyzetei)

81

SZIGETI LAJOS SÁNDOR: „Magasba tartjuk tetves glóriánkat" (Tornai József legújabb verseskötetéről)

85

ALFÖLDY JENŐ: Csontos János: Határfolyam

92

KELEMEN ZOLTÁN: A szellem anarchistája

94

ILLUSZTRÁCIÓ

O L E X A JÓZSEF rajzai a 19., 22., 44., 55., 67. és a 74. oldalon

ORBÁN OTTÓ

Hallod-e te sötét árnyék
VÁLTOZAT EGY CSÁNGÓ NÉPDALRA
Lászlóffy Aladárnak
Hallod-e, te sötét árnyék, ember vagy-e vagy csak árnykép.
Nem vagyok én sötét árnyék, sem ember, sem puszta árnykép,
Egi boltban kabát vagyok, rézgombjaim a csillagok,
Egi boltban kabát vagyok, rézgombjaim a csillagok.
Ha te vagy az ég kabátja, én vagyok az, aki váltja.
En vagyok az, aki vakon bámulok ki az ablakon.
Hívlak, Isten, nyújtsd a karod, mikor szemem eltakarod.
Hívlak, ha vagy, nyújtsd a karod, legyen úgy, ahogy akarod
Nyisd meg nekem a dombtetőt, a dombtetőn a temetőt.
A dombtetőn a temetőt, adj odáig menni erőt,
Hadd készítsek ott heverőt, hadd feküdjem le a sárba.
Hadd feküdjem le a sárba, ahogy kulcs talál a zárba.
Búcsúznék már, de nem könnyű, szakad szememből a könnyű.
Ősz szakállal mennydörögve gyöngyöt szór az ég a rögre.
Szakad az eső a földre, fehér szemfedővel föd be.
Szakad az eső a földre, belemosódom a ködbe.

4

tlszatá]

LASZLÓFFY ALADÁR

Az égbolt márciusban
Metamorfózisok
Mohács-tavasz, mely sikerekkel
kicsit felold és elvakít
Petőfinek tűnik az ember,
a hold leér az ablakig dühös sugara szolga-égből,
remény, hogy ez az adagunk:
jelkép-ember csupa elégből
vagy inkább mégis meghalunk!
így talpig dacban, mint a gipszelt
törött bokájú betegek,
elolvassuk, hogy mire tippelt,
s elmozdítjuk a hegyeket
Csak ne lenne már díszkötésben,
mint Kufsteinban államfogoly,
túl Márványtengeren, szökésben,
vagy Torinában valahol.
Csak ne szeretnék ők is váltig,
akikkel patvara vala
s vitatták még hogy „mind egy szálig"
vagy várhat még szegény haza.
Olyan, mint védtelen szabadság
lejárt gyógyszer, mely nem segít.
Hol elszedik, hol visszaadják
nekünk az Összesverseit
Tavasz-Mohács lesz mindenünkből
és rendes csárdáskiskalap...
Török kimegy, a Habsburg megdől,
sajnos a magyar megmarad
\

Göncöl-ügyek
„Anyám, az álmok nem hazudnak"...
legfennebb messze van a hold
József vagy, legmélyén a kútnak?
sötét van s félsz?
- hát ezt dalold.

1996. június

5
Istráng szakad, a malom messze,
a lejtő mindig erre lejt kell valaki, hogy ne eressze,
valaki aki nem felejt.
.

Huzassuk el a táltosokkal,
már minden batyu benne van.
Megrakva emberi jogokkal,
reménytelen és tárgytalan.
Atlasz, az álmok... ez a nyitja:
legfennebb századokon át
„átok reá, ki elhajítja"...
Büntetlenül hagyhatja rád!
Valaki kell hogy állja mindig istenfi, költők, váteszek,
felfeszítik vagy csak leintik mit számít, ha még ráteszek
közös bajunk súlyára grammnyit,
elbírja, „erős, mint barom".
Hogy más helyett kell húzni annyitf
csekélység ezt elhallgatom.
Nekifohászkodik a rúdnak,
vonul a szózatos szekér „Anyám, az álmok nem hazudnak",
még minden gondunk belefér.

...És eltemetnek arccal lefele,
s a parcellának lesz már csak neve,
a névtelenek rétege felett
vagy negyven nyár követ negyven telet,
és szimbólum lesz akkor már a szám
egy temetőnyi ég homlokzatán.

6

tiszatáj

SZÉLES KLÁRA

Milyen az égboltunk 1996 márciusában?
LÁSZLÓFFY ALADÁR SŰRÍTÉS-TECHNIKÁJÁRÓL
Kit nevezünk költőnek? - Sokféle lehet a válasz. Az egyik lehetséges felelet, a német elnevezés s az ezt idéző Kosztolányi szerint: költő az, aki „Dichter", sűrítő. Mit és
hogyan sűrít a poéta? Költője válogatja. Ha kimagasló, reprezentatív személyiségről,
életműről van szó, sűríthet, esszenciát adhat egy egész korról. Nyelvezetével, szavaival,
vagy a szavak közti csenddel is, a ritmussal, amit diktál, vagy amit teremt, vagy amit
felszínre hoz elsüllyedt emlékeinkből.
Valamirevaló költőnél sokszor éppen ez az egyedi sűrítőkészség lehet oka annak,
hogy nem sokra megyünk azzal, ha megismertük irodalomtörténeti elődeit. Hiába
próbáljuk például századvégünk költőit Vörösmartyn, Petőfin, Adyn edzett füllel hallgatni. Más, új fogékonyságot kívánnak; más, új hullámhosszon lehet, kell venni az ő
adásukat; más úton kell eljutni a valódi találkozás átéléséhez. Másokká válhatnak sokszor a jólismert, egyszerű magyar szavak is, mert mögöttük új barlangrendszert tár fel,
vagy ablakaikon új távolságokba láttat napjaink költője.
Lászlóffy Aladár esetében - régóta így tapasztalom - mintha a sűrítés technikája,
az újféle fogékonyság-igény egyaránt megtévesztően jelentkezne. Mondhatnám: csupa
csalás, rébusz és csapda ez az életmű. Olvasók, hallgatók léprevezetése. Hogy értem
ezt? Induló költőként - az 50-es évek végén, 60-as évek elején - Lászlóffy Aladár, a már
akkor meglepően, sőt meghökkentően sokoldalú és elmélyült műveltségű fiatalember
verseiben, verseivel szüntelenül a megbotránkoztatás határvidékén járt. Olyanféle szabadverseket, prózaverseket írt, s ezeken belül afféle költői kijelentésekkel, képekkel,
szóhasználattal élt, amelyek fittyet hánytak a korabeli költő-illemnek, s felháborították
a szerkesztőket. Sokáig, rendre vissza is adták ezeket az írásokat a vakmerő pályakezdőnek: na ezt azért mégse! - Aztán teltek az évek, s a vad outsidert elfogadott, sőt elismert, kitüntetett mesterként tisztelték, tisztelik. S az utóbbi évtizedekben mintegy
a fordított folyamat tanúi lehetünk. Körülöttünk nő és szinte korjelenséggé válik műfajok határainak különféle átlépése, egymásbamosása; a formarombolások mögött néhol már a forma sem látható. S ekkor, a Posztmodern idején Lászlóffy Aladár mintha
szándékosan az ellenkező végletet választaná, mintha tüntetne azzal, hogy formás,
kötött, rímes, szinte csengő - hogy ne mondjam „csengő-bongó" - verseket ír. Holott,
eddig, s napjainkban is a versekkel egyidejűleg sorra születtek-születnek prózai művei
is: regényei, novellái, utóbb egyre nagyobb mennyiségben egyedifajta esszét, publicisztikát írt és ír: s eközben kiemelhetjük egyik, talán legismertebb albumát: temetőmonográfiát is alkot (Házsongárd). Mindezekben vajon milyen hagyományt ápol? Van
egyáltalán ilyen hagyomány? Továbbvisz tradíciókat, vagy új utakat teremt? A látszat
alapján elkönyvelheti a külső szemlélő: holmi tüntető konzervativizmusról van szó.
Mi ez a fajta sűrítés? Beszélhetünk itt korszakunk esszenciájáról? Nem nosztalgiáról, múltbanézésről, ősök idézéséről van szó? Csupán erre a jelenségre próbálok kis
Elhangzott a Kossuth Klubban, 1996. április 12-én, Lászlóffy Aladár költői estjének megnyitójaként.

1996. június

7

fényt vetni. Annál inkább, mert amikor ráadásul a költő verseinek előadásával is találkozunk, úgy vélem, hogy a jelenség, a feltevés, a „megtévesztődnek nevezett élmény
fokozott. A mindenkori Lászlóffy Aladár-versmoiidóknak nehéz dolga van, gondolom. Egyrészt az elsőként jellemzett, merész szabad versek élőszóban nehezen tolmácsolhatok. Az összetett, hosszú mondatokat, s a még összetettebb gondolatokat első,
egyszeri hallásra nem könnyű felfogni, követni. Az utóbb említett: rímes, kötött versek viszont dallamos könnyedségükkel, jólismertnek tetszhető küllemükkel vezethetnek félre. Talán ez az oka annak, hogy Lászlóffy Aladár az a költő, akinek a munkái
közül előszeretettel s mintegy rendszeresen azokat a darabokat válogatják ki szavalásra,
amelyek kevéssé jellemzőek rá, költészetére; sőt, szinte az életmű margóján, mellékesen
születtek. {Férfiak, Iskoláim, drága iskolák etc.) Most is fogunk hallani hasonlókat, például az Erdélyi templomok fehére címűt. Nem vállalná a költő ezeket a műveit? Hogyne
vállalná! De mindazok előtt, akik elsőként ezt ismerik meg tőle, szinte egy új „Végvári"
- Reményik-szerű költő arca rajzolódhat ki, s ez - úgy vélem - annyit jelent, hogy Lászlóffy Aladár költészetének lényege ismeretlen marad, félreértés történik.
Mit tehet ebben a helyzetben egy aggályos literátor? Megpróbálja közel hozni ezt
a körülírt jelenséget a gyakorlatban. Egy-egy kiemelt példával. Legutóbbi versei közül
azt a hármast választom, amely 3 vers közös címmel jelent meg a kolozsvári Helikon
idei, március 5-i számában, annak címoldalán.
égbolt márciusban", ez az összefoglaló elnevezés. Talán friss, időbeli közelsége miatt is alkalmas lehet arra, hogy saját, mai,
1996-os tavaszi közérzetünkkel éljük át, s érzékeljük azt, amit sűrítésként említettem.
Ha csak ránézünk az újságoldalra, a (posztmodernek ásíthatnak is!) szembetűnő,
hogy a jelzett formás, kötött, rímes négysorosokkal, egyszer hat sorral találkozunk.
Maga ez a triász is kompozíció. Belepillantva: csupa ismerős szó, fogalom, sőt: verssor
bukkan elénk. Mohács, Petőfi, Kufstein, „Anyám, az álmok nem hazudnak!", „301"
(vagyis a parcella, mint jelkép). Mit rejtenek akár maguk az idézetek?
1. A kiemelés természetesen csak hozzávetőleges. Ha jobban megnézzük a verseket, kiderül, hogy még több (túl sok?) szemmel láthatóan szó szerinti hivatkozás sorjázik a versekben. Ott is, ahol az idézés nem olyan nyilvánvaló, mint a kiemelt Petőfiverssor, vagy a „mind egy szálig" (elmegyünk) befejezetlen állítása, avagy az „átok reá,
ki elhajítja" fordulata. Visszautalást rejt a József vagy, legmélyén a kútnak?" - kérdés
is. S nem csupán a bibliai alak megidézése, időszerű azonosítása, hanem a mára már
hozzátapadó Thomas Mann-i asszociációk megjelenítése miatt is. De nem kisebb holdudvarú „Atlasz" felbukkanása, máshol az „Istráng szakad, a malom messze" - földhözragadt (ál-földhözragadt) metaforikus helyzetképe, s még sorolhatnám.
2. De a továbbsorolásnál már érdemes a kontextus felől figyelni a jelentések át- és
egymásra-rétegződését. Az említett (s a még nem említett) sorok, képek, szavak többféleképpen telítődnek és még át is változtatják a versek alakulása közben önmagukat és
egymást, illetve szemantikai háttereiket. Például az első vers - mellesleg maga a címe is:
Metamorfózisok - így kezdődik:
Mohács-tavasz, mely sikerekkel
kicsit felold és elvakít
Petőfinek tűnik az ember,
a hold leér az ablakig Maga JAobács" is sokszoros jelkép, többféleképpen átszíneződött már akár a költői hivatkozások során („több is veszett Mohácsnál"-tól „Nekünk Mohács kellett"-ig és

8

tiszatáj

tovább). Itt látszólag könnyed összetétel, vadonatúj költői szó előtagja csupán: „Mohácstavasz "ról hallunk. Olyan tavasz ez, mely beoltódott nemzeti létünk nagy temetőjé"nek gyászával, nyomasztó érzetével? Az összetételben maga a „tavasz", ez az oly köznapi
szó (amely már köznapiságában is a remény, bizalom, ifjúság társ-szava) nyilvánvalóan
történelmi tavasz-jelentésű, s a mi márciusunk tudatában, mintegy azonosul 1848-cal,
nemes hagyományaival, egybeolvad Petőfi alakjával. így bevezetése a Petőfi-felbukkanásnak, s a sokértelmű felidézés első alakváltozatának (Petőfinek tűnik az ember"). Az
a Petőfi-alak ez, amely a következőkben „jelkép-ember csupa elégből". Vele lennénk (lehetnénk) azonosak? A Metamorfózisok második felében jönnek sorra a visszavonások:
„Csak ne lenne..." kezdettel:
Csak ne lenne már díszkötésben,
mint Kufsteinban államfogoly,
túl Márványtengeren, szökésben,
vagy Torinóban valahol.
Ez a Petőfi már egy hajdanvolt klasszikus. A „díszkötésben"-lét kegyelettel őrzött
emlék, amelyben a kegyelet az élő örökség letudása is, vagyis, nem-vállalása. Furcsa,
hirtelen - és észrevétlen - fordulattal hasonul akár a Kufstein-béli bebörtönzéshez,
vagy a kimondatlanul megidézett Kossuth (és társai) szerephez, a tehetetlennek bizonyuláshoz. S a verskezdő szó a vers végére sorrendet változtat:
s hozzáteszi:

Tavasz-Mohács lesz mindenünkből
és rendes csárdáskiskalap...

Vagyis az 1526-tal párosított 1848 itt a megnevezetlenül jelenlévő Garibaldi, s még
inkább a Garibaldihoz fűzött remények utóéletképét ölti. Az egy szóba írt „csárdáskiskalap" hangulatilag is az immár még csak nem is tragikus (inkább operettes) változat,
maradvány formájában történő levitézlés megjelenítése.
Ez a fajta transzformálódás a másik két versben, másként folytatódik. Az álomig,
az égig emelődik újra a Petőfi-kép, a Petőfi-szerep, mígnem a „ Valaki kell hogy álljon
mindig - / istenfi, költők, váteszek," - fohásza a fogalommá vált „301" hat sorával zárul.
S itt egyben a tragikum ismét lesújtóvá de felemelővé is lesz. Hiszén Mohácstól 56-ig,
Petőfitől Nagy Imréékig teljesedik az előttünk álló metamorfózisok, szerepek sora, históriailag: egymásba átalakulása. Ugyanaz az ég feszül mindezek fölött. A nemeshangzású nagy nevek helyett itt már „a parcellának lesz már csak neve, / a névtelenek rétege
felett", míg a márciusi égbolt helyén „egy temetőnyi ég homlokzatáét látja a költő.
Időm fogytán. Látom: voltaképpen nem bővítettem, hanem szűkítettem mindannak körét és köreit, amely benne rejlik, benne sűrűsödik, akár például a kiemelt három rövid vers néhány kiemelt szavában, sorában, ezek versbéli átváltozásaiban.
Talán arra alkalmas a kényszerűen rövid elmefuttatás, hogy érzékeljük: a nagyon
egyszerű Lászlóffy Aladár-versek láthatóan és láthatatlanul, esszenciákat sűrítenek. Például múltunk párlatait, s ezzel együtt saját napjaink, saját lehetőségeink újraélésének
ösztönzését.

1996. június

9

GERGELY ÁGNES

Terra exotica
Pelikán
Pelikánnal a szíve: úgy van velem.
Atdobbansz most egy keskeny fényjelen.
Ez itt egy másik kikötő.
Hamarosan elindulok.
A tömlőben harminc év fulladás.
'
Melyikünk halott?

Egy másik kikötő
Ez itt egy másik kikötő.
Átkeli rajzolnom teljesen.
Fénycsőben, hanghullámon, lépcsőfokon a mozgás:
a kikötőben én rejtezem.
De - lampiont a vízesés a függetlenség mellbevág.
Mint ha elszabadul a hajókazán,
és jazzdobnak hiszi magát.

Lampion
De - lampiont a vízesés a szójabűz, a halbűz,
a „másként élni" rettegése átfog.
Földrengés, vulkánfüst, barlangérzet,
idegen papírszemét idejében
rugdosódik a város.
Támpont a láda, amit este kilenckor
a vállán vitt be az öltönyös igazgató a palotába.
A láda fontos, szegletes, nehéz.
Mondták már neked bármilyen nyelven:
„Szeretlek, mint ládát a léc"?

Papírszemét
Idegen papírszemét idejében
karcsúmód hallgatnak a zárak.
Mért tud úgy fájni egy banképület?
Nec supplex túrba timebat.

10

tiszatáj
A koldus az újságjára dermed.
„ Vasfüggöny", olvassa, és kacag.
A csatornán olajrakomány. A dokkmunkások
macskahátukkal oda hajlanak.
Térdig járok a vízparti szemétben,
idegen papírszemét idejében.

Macskahátukkal
Macskahátukkal oda hajlanak,
ahol szépség nagyratörés nincs már.
Szembe patakzó élet sincs.
Olaj, felzavart víz, moszat, hínár.
Szétvert húsú asszonyok cikázása a gyöngyért.
Nézed. Az olvasztárt is néznéd.
Nem segít a gyöngysorvásárlás. Se Tolsztoj, se Marx.
Hagyd a magad csónakba törettetését.
A kagyló is, ők is beledöglenek.
Mért tud úgy fájni egy banképület?

Csónakba törettetés
Hagyd a magad csónakba törettetését.
Tágasabb a hegyi úton.
Szolga vezet egy öszvért.
„Szabadság - szól az öszvér. Amit hallott, mind rágalom.
A nevem: Dr. Ló. A címem: kastéj.
J-vel, mint csermej, csevej, paraj.
Az ételem sertéskaraly. (Mint
karvaly.) Lábamon topán.
Morgenstern a keresztkomám.
Témám: a finánctőke és az éhség."
Hagyd a magad csónakba törettetését!

A hegyi úton
Tágasabb a hegyi úton.
Lélegzik a talizmán.
Csupa ősi mozgás a bambuszliget.
Kardvasa mögül néz a nádorispán.
A pálmák körül a talaj repedezett.
„Hol a szolgahad? Hol a ló?
Kié a fild?" „Azé, aki megműveli.
De hiszen ez nyilvánvaló."

1996. június

11

Csupa ősi mozgás
Csupa ősi mozgás a bambuszliget.
A romos pantheonban, az eső verte híd alatt
éjszaka martalócok, szerelmespárok alszanak,
senki sem tud lépcsőbe égett lábnyomokról.
Senki sem hiszi azt, „kolomp szól".
Ez csak az ősi mozgás. A madarak jövendölése.
Ajtónyílás hajnal felé. Sikoly. Mert nemcsak menekülésre
termett a világ. A liget lobban, fénylik, elvakít.
Honfoglalás. Ne hivatkozz az őseidre. Te vagy itt.

Lépcsőbe égett lábnyomok
Senki sem tud lépcsőbe égett lábnyomokról.
A tűzhányók már csonkig égtek.
Ne hivatkozz lépcsőbe égett lábnyomokra.
Még most is égnek.

A tűzhányók
A tűzhányók már csonkig égtek,
a rizsföldek közt fejfa-léptek;
a nép a viccelődés fényköreit rója,
a büfékben szendvics és Cola,
ez hát a tűz dimenziója.

Fejfa-léptek
A rizsföldek közt fejfa-léptek.
Vonat, halászhajó, szikla, háló
visszadobja. Reng az öbölkaréj,
felakad a hullám a csúcsokon,
mint a palást. Alomnyelven
hallod meg majd a feltámadást

Reng az öbölkaréj
Visszadobja. Reng az öbölkaréj.
Elias Canetti kié?
A partoké, a partoké.
Paul Celan? Kafka? Istratif
Visszadobja. Nem tudja, mi.
Nem tudja, mi, nem tudja, hol,
a víz, a víz nem válaszol,
feljön a hold, a víz dagad,
és neveket és sorsokat
gyökerestül dobálna ki.
S a part mértéket tart neki.

12

tiszatáj

Gyökerestül
Gyökerestül dobálna ki.
Ezért kés, korbács, hóhalál,
gránitszoborrá éhezés
csak látótávban érhet el,
ha melléd épül valaki,
kötszer-, tea- és hírhozó,
aki vétlen sem hagyna el,
nem adna ki, nem hagyna ki,
gyökerestül nem dobna ki,
gyökerestül sem dobna ki.

Hóhalál
Ezért kés, korbács, hóhalál.
A percre érzékelhető.
Mint esőt pagodatető,
.titkos feljárót szerető,
a test megérti, rányílik
a végképp versbe dermedő,
az ajtó félúton megáll,
kötszer, tea, hír érkezik,
messzelleni már nincs idő.
Aztán a ládát elviszik.

Már nincs idő
Messzelleni már nincs idő.
Az ajtó félúton, sötétnek
ütődik a sziklatető.
Kökörcsin, szél leánya, félek.

Kökörcsin, szél leánya, félek.
Tömlő lobog füvek dobolnak,
kormányos csontja, nyurga fényjel.
Sehol a csónak. Erj el. Erj el.

1996. június

13

FODOR ANDRÁS

A hetvenes évek III.
NAPLÓJEGYZETEK (1975. JANUÁR)
I. 2. Csütörtök
Tiszatáj-emblémás borítékot ad át a postás, melyre elég csak rápillantanom, tudom, hogy rossz hír van benne. S valóban, Ilia Mihály szinte a mártír tiszta hangján sorolja el, miért jutott arra az elhatározásra, hogy december 31-én lemond a szerkesztésről.
„Tudom, hogy jó ügyet szolgáltam s jó ügy veszít lemondással fórumot. De ti ne haragudjatok, értsétek meg az én érveimet is, az enyémet, a roppant magányosan és egyedül
élőét, ki pénz nélkül csinálta meg azt, amit központi folyóiratok nagy pénzzel, munkatársi gárdával... Nem érdem, kötelesség volt e tisztességes munka. Köszönöm írásaidat, jó szavadat, barátságodat. Ez utóbbit őrizd meg irántam." Tüskés patetikusabban
búcsúzott tizenegy évvel ezelőtt, de neki is igaza volt. Megértem Iliát, s magamat nem
sajnálom, csak Vajda Kornélt, kinek I. M. éppen most ajánlotta fórumul a folyóiratot.
Takács Imrét az OTP étkezdéjében érem utol. Beülünk a Greshambe, ott mutatom neki Ilia levelét. Elkomorodva olvassa, kommentálja. Az ő főnöke, Kovács Sándor
Iván is célozgatott rá, hogy lemond. Szép volna, ha a két bárány - a fekete és a fehér egyszerre lépne le.
Bort iszunk s nyugodt hangon eszmélkedünk. Hallom, hogy Csoóri nagyon beleszeretett Németh Lászlóba, puritán Adynak tartja... Hallok a Tornai Jóskánál zajlott
Szilveszterről, ahol Imre nagyon irigyelte az összkomfortot, az elszívó berendezést, az
étkészletet, amiből neki csak egy-egy darab van. Elmélkedik, vajon nem kéne-e neki
visszaköltöznie vidékre, szerényen élni, találni egy jobb kiadású Jolit?
Hernádi jelenti: Gyurkóval, Jancsóval Aczélhoz volt behíva baráti beszélgetésre.
Aczél továbbra is nyeregben érzi magát. Szidta Ceausescut, akiről a kongresszusukon
olyanokat mondtak: „a mi Julius Ceasarunk, a mi Periklészünk". Gyurkó pertuban
van Aczéllal. Jancsó viselkedésére csak annyit mond: óriási diplomata. Öt, magát meggondolkoztatja az Ilia-ügy. Nem hiszi, hogy elengedjék, hiszen annyira derék fiú. Tüskés is az volt...
1.3. Péntek. Balatonszárszó - Bp.
Két fiatalember - Marosán Miklós vegyésztechnikus és Vass B. István autószerelő
- közvetítő inspirációjával jutottam arra az elhatározásra, hogy József Attila halála
ügyében tovább nyomozzak. Siófokon szolgáló vasutas sógorom, Szentannay Laci hoz
össze Máté László állomásfőnökkel, velük és Dávid fiammal együtt megyünk az egykori málházóhoz, Bóza Jánoshoz, ki József Attilát kivette a kerekek alól. A Művelődési Házon messze túl lakik a 68 éves bácsika. Igen egyszerű ember. A konyhában fogad bennünket. Az egykori főnök, Zábó Károly vallomását több ponton tévesnek
mondja. Ő azon a decemberi estén lassított léptekkel ment a sorompóhoz, gondolván,
a rakodás megvár engem. Látta Attilát, köszöntötte is... Nem volt az arcán semmi különös, búskomor volt mint máskor... Hanem egyszerre csak elvillant mellette s az át-

14

tiszatáj

járónál behasalt a még álló tehervonat két kocsija közé. Miért nem rohant nyomban
oda? A dermedtségen túl a maga helyét tudó szeméremből, „még azt hihetnék, valami
rám van bízva..." De aztán, hogy abban a minutumban indult a szerelvény, szaladt oda,
ordított: - „Hé álljunk meg, álljunk meg!" Nem fért hozzá, a fékbódé vaslépcsóje miatt
se. „Egy tíztonnás üres I-kocsi kereke tolta, megfordította, rákapott, keresztbe fordult
a hátán. A kocsi megemelkedett... Lassan ment a vonat, de legalább húsz métert vonszolta, mire megállt. Kihúztam. Könnyű volt nagyon... Mennyi lehetett szegény? Talán 48 kiló. Még volt benne élet, még úgy rugódzott a karomban, de már nem é l t Vért nem lehetett látni, csak a kerekek karimája vágott be mélyen a derekán... Jött
a bíró, az orvos, tanakodtak, fogadjanak-e kocsit. Előbb a vasút tragacsára, végül négykerekű targoncára tették, ott volt letakarva Magyarország 1914. évi vasúti térképével.
Bajz János alkalmi munkás húzta a holttestet a ravatalozóba, ugyanaz, akivel a nővéreket is értesítettük. Én magyaráztam neki, hogy nagyon vigyázzon, csak lassan, nagyon
óvatosan mondja el..."
Lehet, hogy az elmondottak mögött nincs szó szerinti igazság, de az elmondás tónusa hitelesnek látszik, s a vitatott öngyilkosság tényét valószerűvé teszi. Ahogy egyébként a vasutasközösség magáévá vállalta ezt a problémakört, arra is bizonyság, hogy
József Attila elmúlása épp úgy a legendákba költözött már, mint a Petőfié.
Itthon későeste Lakatos Istvánné telefonja ér el. Férjével fantasztikus baleset történt szilveszterkor: pezsgősdugó pattant szemüveges szemébe. Kockázatos operációk
után valószínű, hogy 1-2 dioptria különbség lesz a két szem közt. Sebaj, mondom, feleségem két szeme közt is ilyen dioptria-különbség van, mégis jól elboldogul. Egyébként
azért hívott, mert Istvánnak eszébe jutott, hogy a szövetségben át kéne vennie tagsági
könyvét. Ebből látszik, mégis mennyire fontos volt neki a rehabilitáció, melyet némi
csalafintasággal kieszközöltem.
I. 5. Vasárnap
Hernádi találkozott Kardos Györggyel. Az utóbbi félreértéseket emlegetett, meg
volt győződve róla, hogy Gyula gyűlöli őt. Most hát szent köztük a béke. K. Gy. is
mélyen helyteleníti az Iliával történteket. Őt Csoóri tájékoztatta az enyémhez hasonló
levél birtokában. Gyula mindinkább azt hiszi, hogy hagyják Iliát elmenni.
Nézem a Domokos Matyi forgatókönyvéből készült szép Veres Péter műsort.
Akárki beszél róla (Illyés, Palotai Erzsi, Móricz Virág, Somogyi Árpád) átsüt a szavakon a rendkívüli ember előtti teljes tisztelet. Nagy örömömre a mai Németh László is
beszél. (Feltehetően ez az utolsó nyilvános szereplése. F. A. 1994.) Sűrű vágásokkal bár, de
értelmes szöveget produkáltatnak vele. Ha nem is a régi, de ahhoz hasonló stílusban,
üzenet ez is Péterről, kiben a magyarság olyat termett, akinek mindig volt talaj a lába
alatt s volt a testében gerinc. Móricz Virág találóan mondja, Veres Péter kicsit édesapja
utóda lett. A közben bejátszott felvételek idézik ifjonti alakját, amilyennek 49 évesen
először láttam, s a késeit, akivel körüljártam a Balatont. Ahogy utolsó pillanatban szeme
kedvesen visszacsillan a kamerára, ezt a személyes gesztust mindketten észrevesszük.
I. 6. Hétfő
Elrendelt beszámoltatásunkra egyszerre érkezem a Fészek elé Galambos Tibor
igazgatóval. Ez a hosszú sálas, sísapkás fiú derűs, becsületes lény. Előre elmondja nekem, milyen eshetőségeket szimatolt ki a kulturális politikából. Szerinte Aczél pozí-

1996. június

15

ciója a látszat ellenére romlik. Embereit kilövik, elszipkázzák. Bereczky Lóri is megy
a pártközpontból. A felülről jött ember (Simányi?) eléggé jóhiszemű. Két óra hosszat
mondjuk neki közmunkánk adatait. Ha eddig nem, most már nyilvánvaló, hogy itt
csaknem minden az én munkámra épül. Igyekszem emberünk tudatába rágni: mi nem
protokollt csinálunk, hanem kontinuitást.
Délre érek a Múzeum utcába. Vajda Kornél szombat óta már tudja, mi történt
Szegeden. Humorral fogja fel balszerencséjét: ahova ő beteszi a lábát, ott mindig tönkre
megy az esély. Szegény Ilia!
Kovács Vilmos István fiát ajánlották hozzám. A félszeg, hosszú fiú itt él Szolnokon, de Kárpátalján maradt apját követve versel. Elég jól. Továbbítom írásait Juhász
Bélának, Kovács Kálmánnak Debrecenbe.
Kormos Pista telefonon kínál meg a Verses országjárás c. antológia szerkesztésével.
Ez nekem való feladat, szívesen fogadom. Hív bennünket Pista zsámbéki kirándulásra,
vasárnap Móser Zoliékhoz.
Németh László felolvasónője jelenti, hogy Laci bácsit kórházba vitték. Pedig nagyon jó állapotban volt. A család még bízik, hiszen új agyvérzés nem történt. Jegyeket
ajánlanak a VII. Gergely bemutatójára. Csakhogy a bemutató egybeesik az én Pilinszkyestemmel. A hölgy buzgón jegyez, átcserélik a jegyet a főpróbáéra. A kapott rossz hír
egészen fejbe kólint. írok gyorsan Vekerdi Lacinak. Értesítenem kell, hogy jegye lesz
a pénztárban.
1.7. Kedd
Ahogy szobámba lépek, gretchen-frizurás, furcsa arcú kislány ül asztalom mellett.
Neve Dóra. A gyors és gépíróiskolások közül való, akiknél nemrég jártam. Anyja már
telefonon jelezte, hogy a kislány verseket ír. Összesen 16 éves a szentem. Olyan modorban versel, mint a múltszázadi emlékkönyvek dilettánsai. Nagy spirál füzetben örökíti meg első szerelmét, első csókját. Mellette társasoldalak, szívek, színek, aláírások is
találhatók s végül véleményt kell írni. Nekem is. Megmondom, hogy csak akkor juthat
tovább, ha meggyőződik róla: ezek a versek rosszak. Kicsit bánatosan, de felnőttes komolysággal veszi tudomásul végzésemet. Félölti csinos, fehérprémes irhabundáját, s kézfogás után jobbról-balról megpuszil: „Mi fiatalok ezt így szoktuk." S aztán fölényes biztonsággal nekigyalogol Körtés Júlia íróasztalának. Alig tudom kivezetni a lépcsőházba.
Következő vendégem Vekerdi, ki expressz levelemre ezzel a látogatással reagál.
Vállalja az együttszereplést Fülep emléktáblájánál s az emlékülésen is. Németh javulásában nem bízik. Egy közművelődési brosúrasorozat tervéről beszél, melyben Sík Csabának lenne állandó tanácsnoka. Sok jó erőt szeretne belevonni a vállalkozásba. (Ebből
lett a Gyorsuló idő. F. A. 1994.)
Estére könyvespolc-kiegészülés ünnepére ifjaimat hívtam össze. Bulla ugyan rá se
néz, csak úgy bevágódik a plafonig magasított állványzat alá. Később mondja Fáradtszórakozottan: „Alig tudom levenni róla a szememet." Vajda Kornélék már egy órával
korábban megérkeztek. Kornél Jánossal játszott az ágyon „pisztolyosat", Dávid meg
Erzsinek mutatta be a terepasztal minden titkát. A billentyűk funkciójával én is most
ismerkedem - Dehogy Papa! - szólja le fiam dilettáns vélekedéseimet. Kornél Erzsije
egyébként kellemes hangú, okos, derék teremtés, nagyon jól illik választottjához, kit
ugyancsak nagyon megkedveltünk. Sárik a hű kutyához hasonlítja. Fülep mosolya van
előttem, ahogy róla szólt; - gyerekességét szerette.

16

tiszatáj

1.12. Vasárnap. Zsámbék
Szürke báránykucsmájában Kormos cigarettázva vár a Széna téren. Két házaspárként megyünk busszal Zsámbékra. Tárgyaljuk Iliát és a Kortárs helyzetét. No meg Juhász csődjét. Móser az utcasarkon vár bennünket. Fehér kapcájában teljesen olyan, mint
a Tolna megyei sváb gyerekek. A művelődési otthonbeli négy helyiséges lakást szép
fotók s a rajzos pofikájú Anna baba teszi hangulatossá.
Zoli vetítéshez rendezi be a konyhát. A templomromot mutogatja, aztán a Szent
László legenda erdélyi templomfreskóit. Az ottani szabad fotózásnak most már vége:
a románok nem engedik kultúrkincseikhez a külföldi kamerát. Akárhol kerül szóba
mostanság a téma, csak borzadva lehet beszélni a kint történülőkről. Addig-addig késlekedtem az erdélyi úttal, végül el sem jutok már a Székelyföldre.
/. 13. Hétfő
Sipos Gyulával diskurálok. Kiderül, hogy a Benjámin-féle lappal már 1957 óta kísérleteznek Aczélnál. Most, hogy végre megígérték Benjáminnak, ő elfeledte, még egy
telefonnal is értesíteni a többieket, hogy ki vannak nullázva. így cselekedett nyilván
azért is, mivel Fekete Sándort vette be a buliba, akit S. Gyula nyilván Fekete Gyula oldaláról néz és kevéssé respektál. Fő bűne, szerinte, hogy beállt Pándi fullajtárjának.
Mivel hazai dolgokról, a Somogy folyóiratról is beszélgetünk, most életrajza előttem homályos részleteit is föltárja. 1942-től 1957-ig volt kommunista párttag. A kaposvári Baloldali Blokk demonstrációnak persze egyik főszervezője volt. A Parasztpártból
baloldaliság miatt zárták ki. Nagy Imrével a közös „kihelyezettség" hozta össze. („Na,
te is idekerültél..." - mondta neki) A mendemondával, hogy Sipos inkább Dzsingiz kán
párti, nem értek egyet. Amikor beszélek vele, mindig megejt hazai parasztmentalitása,
realista bölcsessége. Nekem ilyen okításra is szükségem van.
1.14. Kedd
Iszlai jámbor-jóságosan közli, Pilinszky-cikkemet még erre a számra elfogadták
apróbb, kívánatos húzásokkal. Földerít, amikor gépelési hiba folytán ezt olvasom Déry
Tibor könyvéről: „Mostanában nagy hippi-fesztivált rendeznek" (Montanában helyett).
Ennél csak az volt jobb, amit a tegnapi Magyar Hírlapban olvastam Pilinszky estünkről szólva: Amikor a hóhér szalonkázik... (szalonnázik helyett).
Délután Vészivel van randevúm: Suhai Pál költőpártfogoltja verseit mutatja. Tetszenek a versek s tetszik nekem ő maga is. Rendkívüli éhséget ugyan nem látok benne
mások iránt, saját érdekeit nagyon is észben tartja, mégis üdébb, tisztességesebb pályatársaink többségénél. Szépen mondja el Nyugatban megjelent első verse történetét.
Vésnök volt a szomszédunkban, a Bajcsy-Zsilinszky út 17-ben (ott, ahol Dávid óvodája
nyílt később), onnét szaladt ki az újságárushoz. Babitscsal való három találkozását is
igen érzékletesen írja le. És hogy a Vilmos császár út milyen szép volt hajdanán, milyen
érdekes embereket lehetett ott látni a fasoros járdákon.
/. 23. Csütörtök
Négy éve először járunk a Széher utcában. Hihetetlen, hogy annyi idő elmúlt.
Legföljebb egy esztendőt realizál belső időmérőm. Az előttünk menő kocsiból Fischer

1996. június

17

szórt csoportokban. Csűrös Miklós, Vekerdi Laci együtt, máshol Németh Lajos, Tímár Árpád, Zádor Anna. Botra támaszkodva a jelenlegi lakó, a bokája tört Várkonyi
Ágnes. Jobb szélen Raskóné és egy csinos fiatalasszony. Itt van Vörös Jutka és Lőrincz.
Szorosabb egységben a Zeneművész szövetség képviselete: Kósa, Szőnyi Erzsébet...
Mindenképp fura, hogy a két ünneplő társaság nincs koordinálva. Vekerdit alig lehet
rávenni, hogy álljon ki mellém s mondjon valamit. Súgom neki: emlegesse Bartókot,
Kodályt, Stravinskyt, akik megfordultak ebben a házban. Laci arról szól, mennyire tiltakozott volna Fülep az emléktábla ellen. (Befutott a jobb szélen Halmy Feri is, a volt
feleség apósa, Dohnányi iránti kegyeletből.)
Kellemetlen az idő, nem segít az emelkedettség hangulatához. A Gazdátlan ház
verset mondom el In Memóriám Fülep Lajos, 1971 tavaszánnal bővítve a címet. Hangsúlyaimat ezúttal nem tudom bensőmből vezényelni: az egész ünnepség ízetlen, profán. Az is, ahogy Németh Lajos odaakasztja a koszorút, meg inkább, amikor a Fészek
igazgatósági tanácsából ismert tagtársam, a máléarcú Ferenczi György kicsit indignálódva emlékszik mesterére s ízetlenül emlegeti a jelenlévő Fischer Anniét. O is föltesz
egy kis koszorút a márványtáblára, mely elsőként azt közli, Dohnányi Ernő építette
ezt a házat 1929-ben, családjának. Megüti fülem később is egy Dohnányi-hívő méltatlankodása: miért nem beszéltek róla többet, s mi volt ez a vers, azt se tudjuk, ki írta.
Még beszélgetünk kicsit az ismerősökkel, de javarészük siet vissza a városba, miközben Lakatos And/ás és Bulla még nyelvlógatva jönnek. Lekésték az átszállásokat
s az avatást. Timár Árpáddal én ismertetem össze Vekerdit. Akik együtt maradunk
heten, lemegyünk az alsó traktusba. A ház melletti rönklépcső még megvan. Mutatom,
merre volt a szomszédvár: Sárközi Márta háza. Kis csapatunk virulensnek látszik,
amikor is átlépi a nem messze lévő Csiga úti ház, Bulla Karcsiék végre elkészült lakása
küszöbét. Vekerdi mondja ki mindnyájunk jóérzését, hogy: Klassz! A háziasszonyi
tisztet Sárika veszi át. Fülep 90. születésnapját ünnepelve illik, hogy egymást jól megtaláljuk. Hernádi epegörcs miatt nem jött, de itt van senki által se vitatott jogon - noha
sose látta a Professzort - Csűrös Miklós. Az öreg skót whisky megfelelően fűt bennünket. Bár Karcsi csak egy kerek dobozsajt szeleteit tudja köztünk kiosztani, mégse
mozdulunk háromig, fél négyig.
I. 24. Péntek
Este sikerül elérnem Sinkovitsot. Először a VII. Gergelyről beszélünk és szerzőjéről, friss hírek szerint kicsit javul: sétálgat és lehunyt pillája mögül figyel. Romlása valószínűleg már múlt év végén kezdődött. Az idei szilveszter szűkebb körű volt, nem hívtak
senki fiatalabbat. Borsos figyelmeztette őt, már akkor se volt köztünk. Imre próbált
Némethből valami VII. Gergelyre vonatkozót is kihúzni, de még igent, nemet is alig
mondott, mindössze ennyit: „Furcsa ember volt." Most aztán Imre teljesen őt játssza...
A Fülep emlékülésre írt Illyés dolgozat, Az eligazító felolvasását szívesen vállalja.
1.15. Szombat
Domokos Matyi jár nálunk. Kicsit zaklatott: ideje nagy részét a rádiónak írt öszszeállítások, írások viszik el, pedig anyagilag se jár jól, csak a pénze után fut. Kedden
Szegedre kell utaznia Bari Károly hadi törvényszék előtti tárgyalására. Elítélik a fiút,
de ha föllebbez, leszerelik, fölmentik. - Persze szeretnék találkozni azzal az orvossal
- így Matyi - , aki ezt a 35 kilós emberkét katonai szolgálatra alkalmasnak ítélte. (Amiközben a Boldizsár Miklósoknak sikerült fölmentést kapniuk!)

18

tiszatáj

I. 28. Kedd
A város némely kerületében hó esett. A nedves utakon aránylag pihenten érkezem a kórházhoz. A Frankéi Leó út 54-es épület E. Osztályán nyájas főnóvér vezet be
a 109-es kétágyas szobába. Osz, atlétatípusú, ötvenes férfi a társam, Fischer Tiborként
mutatkozik be. Tud rólam Pétertől, ő is a magánbetege. Baja alighanem súlyosabb, mint
az enyém, gerincbántalmak gyötrik, olykor aludni se tud. Amúgy szimpatikus vagánynak látszó, közlékeny és segítőkész férfiú. Egy helyes, Marika nevű ápolónő irányít
a főnővérhez. Megméri súlyomat, magasságomat. Bizony, csak 162 centi vagyok, valaha
166 voltam. Megyek összefelé, mint a csehposztó?!
Forgács helyettese, Genti György nevű, hosszú fejű, fekete, szemüveges fiatal orvos faggat barátságos tónusban. Egy kackiás ifjú doktornővel tanulmányozzák gerincemen a „bechterew"-es jellegzetességeket. A hölgy most tanulja a sóber használatatát.
Az áll-szegycsont közti kitérés 16, egy centivel több, mint legutóbb. A mellkas ki-belégzés különbsége változatlanul 6 centi, mert a vállal besegítést nem számítják hozzá.
Előre hajlásommal Genti elégedett, meszesedésemet se tartja veszedelmesnek, adnak
majd folyamatot gátló gyógyszert s holnaptól beiktatnak különféle kúrákba.
Délután az idő folyása jótékonyan lassú. Olykor kimegyek cigarettázni a szűk
társalgó részbe. A pizsamás melósok, slafrokos aranyfogú nők közt kicsit úgy vagyok,
mint hajdan a népművelési iskolán. Nem igyekszem tüntetően idomulni, de nem is
idegenkedem a szociális képlettől, melyet Forgács tudatosan vidékről és a peremkerületekből gyűjtet össze. A témák persze elég közönségesek: nők, pletykák, orvosok, ápolónők, különféle pajzánkodások, a házirend és a koszt taglalása. A koszt bizony elég
gyenge. Miatta máris meggyilkolok három hazulról hozott narancsot.
Nagy könnyebbség, hogy szobánkban nem kell kötelezően villanyt oltani. Hallgathatom a fülhallgatós rádiót és olvasom Szabó Lőrincet.
1. 29. Szerda
Szomszédom panaszkodva ébred. Pocsékul érzi magát. Később egyre inkább fölvidul. Irántam való figyelmességből átváltja medence-fürdőjegyét iszapra. A Joli nevű
tornásznőhöz is egymás után megyünk. Teljesen ősz, igen dinamikus személy keze alá
kerülök a vasaló deszkára.
Valahogy így képzeli az ember a masszírnőt. Meg van elégedve gyógytornásznőm, a korábban itt dolgozott Demeter Rózsika munkájával - Látszik, hogy jól benne
van a tornában, gyönyörűek a rekeszizmai...!
Az iszappakolás ilyen jószimatú, viselkedni tudó kísérővel novellába illő élvezet.
Tibor a vödörből iszapot öntöző dolgozóknál is tudja, hogyan kell kilátásba helyezni
az obulusokat. (Engem, remélem, a kabinos fog megsüvegelni, húszast adtam neki, mert
nem volt kisebb pénzem.) Fáraóként bebugyolálva a magas mennyezetű teremben,
melyben jó logikával vannak elhelyezve a stációk - érzek valamit a két világháború
közti Pest-Buda levegőjéből.
Délután menetrendszerűen megérkezik a nagy kibeszélés ideje. Megtudom, hogy
Tibor ifjúkorában Fehér Tiborként a Bristol szállóbeli tangóharmonika-verseny negyedik helyezettje volt s részint ennek köszönheti életét... Volt munkaszolgálatosként
Ukrajnában, ahol például Szabolcsi tanár urat látta kikötve, leköpdösve. Megszökött.
Kárpátalján egy tábori csendőr (mert azért ilyen csendőrök is voltak!) adott neki hamis
papírt. Am a vonaton kis híján elkapták, egy térdén térképet nézegető némethez csat-

1996. június

19

lakozott társalkodónak. Később is volt úgy, hogy lézengő katonaként félreállították,
mint akit a kaszárnyába kell kísérni, míg a többit - vitték a Duna-partra. 1945 márciusában Vértes régész (unokatestvére) példájára belépett a Kommunista Pártba, az Új Szó
propagandistája lett, majd az edelényi bánya valamije. 1948-ban az egyesüléskor kizárták, mert nem végzett elég pártmunkát. Ez a téma hozza elő József Attila sorsát. Mindketten megállapítjuk, nem bírta volna ki saját utókorát.
Ebédlőbeli asztaltársam palóc asszony. „Most lesz egy kis akasztás," - mondja elmenőben. Forgács a folyosón kap el. Egy mondatot szólok kórházi helyzetemről,
ő a most megjelent Konrád-interjúval felel. (Reméli, hogy Szelényi ígéret szerint kimehet, ő meg maradhat.)
A társaságon ujjongva fut át a hír: vasárnapra feloldják a látogatási tilalmat.
A Cerberosz (a rosszabbik portás) könyörtelenül eloltja 9-kor Láng Vince kalandjait.
(Az Egy óra múlva itt vagyok c. tv-sorozat mai epizódját.) Géppuskasortűzzel ér fel
ahogy a készülék dobozának ajtaját fölcsapja, bekulcsolja. „Mert 101 betegből egynek
se volt gondja az engedélyeztetésre." A népség háborogva, mégis meghunyászkodva
távozik.
7. 31. Péntek
Ülünk sorban Forgács ajtajánál fájdalommérésre várva. Valami pártaszerű rézlemez szorul homlokunkra, s jelezni kell, amikorra már elegünk van az irritáló szorongatásból. Az előttem kipróbáltak eredménye 1.1., 1.4. Az enyém 2.2. Igaz tehát Péter föltételezése, hogy a szokásosnál jobban bírom a fájdalmat.
Kapott leveleim közt van egy, amit Colin Mason édesanyja írt. Fiáéra emlékeztető gondos, nívós fogalmazásban adja elő, hogy férje, Frank értelme fokozatosan kihunyt, júniusban meg is halt.

20

tiszatáj

TORNAI JÓZSEF

A tücskök
A kert mélyén. A tücskök.
Zengenek, hívnak, siratnak mindent:
létet és nyarat, lenti-fonti hatalmat,
sötétséget,fényt.
A szeptember fölemelte ujját:
int: vége, vége, tücskök,
emberek és madarak! Vége!
Már érettek a szőlők, fügék,
szerelemtelen asszonyok. Vége!
Szél-csattogásban búcsúznak,
panaszkodnak, könyörögnek. A tücskök.
Jaj, vége, vége, vége, vége!
A fák és fűszálak közé
kifeszített ezüst-húrjaikon muzsikáinede
az Örökéjben. A tücskök.

Az ürességet elért Buddha dala
Ha hallanátok, ha látnátok,
amit én most látok-hallok,
már semmit se látnátok-hallanátok

<•

Ó hal, mindenség-krisztus
'

Akkor is ugyanolyan szívtelenül
rángatnák ki őseleméből a halat,
ha gurgulázna az őrjítő
fájdalomtól, mialatt
kopoltyújából két ujj
a horgot kiszakítja?
Mert a halnál, míg a földrészek
vizeiben úszik, nincs lény boldogabb,
őa mindenség-krisztus, kinek
pikkely-fényét lenyúzni akkora kárhozat,
hogy a lét szeme
belesötétül.

1996. június

21

Az isten-szemű
Mire testemből trágya lesz,
mocsok s fekete rothadék,
már tudni fogom, hogy a lét,
akár a Mount Everest,
ragyog vagy csak üres sötét,
amely fagyán át nem ereszt
semmi fényt, és az Örök Est
kioltja a napok tüzét
bennem is, pedig mindig kerestem
lényben-dologban, ami szellem:
teremtés-nem-teremtés jegye.
rejtvény-árnynak löktek ide,
a Hatalmas Anyák méhe szült
megvakulni egy isten-szeműt.

Tíz év múlva
Tíz év múlva valahol egy kórházban betegen
gondolkodom majd csapdáidon-szépségeiden,
tíz év múlva csaknem nyolcvan leszek sálig jutnak el agyamig
utoljára mondott színjátszó szavaid
Lehet, hogy nem is élsz már! Énedre ráborul a halál végtelene.
Istenem, kit szerettem: milyen volt az arca, bőre, illata, szeme?
Ha élsz is, valami egészen másféle bolygón
mosod ki emlékeimből a hangom, verseim, sorsom.
Jaj, örök tagadóm, nem szerelmem, nem is barátom:
gyönyörű ágyékú nőstény, új szeretkező-társakra vágyón,
azoknak az összefagyott szívű asszonyoknak a maradéka,
kik isten büntetéséül buknak ki a föld repedéseiből néha.
Tíz év múlva talán madár-lélek leszek, de most még
úgy sírok, mint egy gyerek, az utolsó liliombibe-csókért,
az arany-illúzióért, hogy belőled angyalian
sugározhattam ki egy másik.lényként magam

22

tiszatáj

s lemondást, föltámadást, üdvösséget se várva,
zuhanhattam bele, villámló szív, az éjszakába.
Ez a teljes és véres kinyitódás mítosza, édes
szétszakítom: egyre szorosabban simulni a sötétséghez,
kifáradva, eltévedve és visszatalálva
a teremtésbe: szentélyed pillanatába.

Kardok
Váratlanul. A koponyámra.
Nagyon keményen. Meglepődtem:
egyetlen ütés. Végem.
Mindig tudtam, hogy
meg akarsz ölni. Mert
elpusztítják, aki kinyitja
magát: nem földrésznyire,
de égbolt-halálosan. Most
visszatemetkezem önmagamba. Veled
már csak az enyészet
kardjaival szeretkezem.
1995. december 18.

1996. június

23

Legenda Nemes Nagy Ágnesről
Lengyel Balázs: - Kezembe került egy kis könyvecske, amit valamikor a gyerek
Nemes Nagy Ágnesnek, a nagybátyja adott bőrkötésben, kis elefántcsont emblémával.
Vagy 8 éves korától kezdve ebbe írta bele a verseit. Az első verse még korábbról így
szólt: „A büszke tehén a réten állt - csak állt." Erősködött akkor, hogy ez vers, amit
a család abszolút nem akart elfogadni, pedig valóban vers ez, mert egy létezés érzetet
adott, azt, hogy milyen valami, milyennek látja. Ez olyan ötéves korában lehetett. Elolvasnék ebből a bőrkötéses könyvecskéből egy verset, és aztán beszélnék valamit róla.
De ne feledjük, a verset egy tizenegyéves gyerek írta, ott a könyvecskében a dátum.
A messze kéklő tengeren
Nincs egyetlen vitorla sem.
Csak egy csapat fehér madár
A víz felett cikázva száll.
Csapongva száll és le-lecsap,
Zsákmányolni néki szabad.
Övé az egész tengerár
Szabad madár, boldog madár!
Ha hull a hó, s fehér a táj,
Eszembe jut a nyár, a nyár.
Milyen boldog is a sirály,
Hogy ott lakik, ahol a nyár.
Repülhet vígan, szabadon
Ragyogó fehér szárnyakon,
S megvillan rajt' a napsugár,
Szabad madár, boldog madár!
Most szeretném ide idézni Nemes Nagy Ágnesnak egy másik versét, amit már felnőtt korában írt, s amit mint gyerekverset gyakran elmondják az olvasók. Ez A nyári
rajz. Aki emlékszik rá: a két vers párhuzamossága világos.
Lator László: - Engem ez a tizenegy éves kori vers nagyon megdöbbentett. Mert
nem egyszerűen egy, mondjuk szellemileg koraérett gyerek verse van előttünk, hanem
egy olyan vers, amelyet nyugodtan be lehetne tenni Nemes Nagy Ágnes érett versei
közé, nemcsak azért, mert önmagában jó, hanem mert valahogy rajta van a felnőtt
Nemes Nagy Ágnes kezenyoma, elsősorban abban a lendületben, ahogy a vers kibomlik a keze alól. Nemes Nagy Ágnes szerette mindig azt mondani, amikor valami tetszett egy versben, hogy „ez jól le van téve". Hát ez a vers jól le van téve. Ahogy ezt
megcsinálja, hogy „a messze kéklő tengeren nincs egyetlen vitorla sem", ez olyan természetesen és magától értetődően tölti ki a sort, a neki rendelt teret. Elfogulatlanul bánik a formával, a laza jambussal, s ahogy a mondatokat gyorsítja, lassítja, ahogy megismétli a vers végén a „szabad madár, boldog madár"-t, az szinte felnőtt, érett költőre
vall, nem egy tizenegy éves gyerekre.
Domokos Mátyás, Ferencz Győző, Lator László, Lengyel Balázs és Székely Magda visszaemlékezései. (Elhangzott a Kossuth Rádióban 1994. szeptember 29-én.)

24

tiszatáj

Domokos Mátyás: - A fogalmazás, a versbeszéd és a Lator László által említett
grammatika révén természetessé tesz valamit, ami nem magától értetődő: tehát azt, ami
egy költőt, mint felismerés versre ingerelhet, hiszen „a messze kéklő tengert" konvencionálisan fehér vitorlákkal szoktuk társítani. Valamilyen létevidencia fogalmazódik
meg itt egy gyerekvers szintjén, amely azonban ezáltal már nem gyerekvers, és a sóvárgás, a vágyódás ez után a létevidencia után, ami magyarán a szabadság. Ez tűnhet most
utólagos belemagyarázásnak, de voltaképpen egy majdani költői élet tengelyét érinti
s egy alap-életérzést, ami mint egy gyermeki sóvárgás és vágy fogalmazódik meg kristálytisztán és szépen ebben a versben. Ez valamilyen értelemben, valamilyen nézőpontból
talán az egész költői pályának is emblémája lehetne: ez a misztifikáció, és mindenfajta
romantikus túlhabzás nélküli sóvárgás egy elveszített természetes állapot után, aminek
szabadság a neve.
Lator L.: - Ha ezt a verset összehasonlítanánk Nemes Nagy Ágnes négy vagy ötéves kori versével, A büszke tehénnel, azt mondanánk persze, hogy az egy primitív gyerekvers, ez meg egy érett költő rendkívüli biztonsággal megcsinált verse. Mégis abban
a négyéves kori versben Nemes Nagy Ágnes költészetének két lényeges vonása jobban
benne van, mint ebben. Ez olyan, mint hogyha egy már versolvasáson iskolázott tehetséges növendék, költőgyerek azt csinálná, nagyon jól, amit a költők általában csinálnak, de A büszke tehén nem ilyen. Az olyan, amilyet egy gyerek ősi, naiv költőösztönével csinál. Nemes Nagy Ágnes egyébként nagyon szerette elmondani, meg is ina, és
egyet is értek vele, hogy A büszke tehénben tulajdonképpen az ő költészetének két lényeges vonása benne van: a látványon való megtapadás, és a büszke szóban, mert az tulajdonképpen nem illik egy tehénhez, az absztrakcióra való hajlam.
Domokos M.: - És mégis ez adja meg a színét, a jellegét. Sokféle módosulása van
később is a költészetében, de ez a legérdekesebb, ez a konkrétsága a Nemes Nagy
Ágnes versek világában megjelenő képeknek, tehát az, hogy kifejeznek valamit a létezésből, ami nem magától értetődő, de mégsem jelképes, vagy pláne nem szimbolikus
értelemben, hanem azzal a brutális konkrétsággal, ezt kell mondanom, ahogyan mi is
beleütközünk az eszméletünkkel azokban a ritka pillanatokban, amikor érzékenyek
vagyunk arra, hogy ilyesmire felfigyeljünk.
Lator L.: - Nemes Nagy Ágnes verseiben nekem talán éppen az a legfontosabb,
hogy bennük a tárgyak olyan anyagszerűek, tapinthatók, foghatók, olyan érzéki sugallatuk van, hogy éppen testességükkel sugallják is azt az absztrakciót, amelynek Nemes
Nagy Ágnes nem jár a végére. Szokás rá azt mondani kritikákban, irodalomtörténetekben, hogy filozofikus költő. Persze igaz, de maga Nemes Nagy Ágnes mondta egyszer,
hogy ő nem tartja magát filozofikus költőnek, a verseiben bölcseletnek legfeljebb a sugallata, légkörre, aurája, nem tudom pontosan, hogy mondta, van meg. És én ezt nagyon fontosnak tartom, mert bármiféle egyértelmű magyarázatnak, értelmezésnek így
tud ellenállni igazán a vers. Okosabb egyetlen költő sem lehet, mint mondjuk Lukács
György, de éppen az által, hogy nem a filozófiai fogalmak nyelvén szól és nem valamilyen rendszerbe illeszkedik bele a vers, gazdagabb, mint bármilyen filozófiai értekezés.
Székely Magda: - A vers ugyanis nem filozófia. A vers a minden más megismerés
számára irracionális tartalmakat racionalizálja. Én a vers-szerkezetet emelném ki, amely
híven tükrözi Nemes Nagy Ágnes felfogását arról, hogy a jó vers minden sora többletet ad az előző verssorhoz akképpen, hogy semmi nem hagyható el. A tökéletes versszerkezetre való igényt, törekvést vélem fölfedezni már ebben a versében is. Annak idején Tóth Judittal együtt az effajta versépítkezés mesterét találtuk meg Nemes Nagy

1996. június

25

Ágnesben, amikor 22 évesen fölfedeztük őt magunknak. Amikor észrevettük, hogy
minden mellőztetésük ellenére is mennyire érvényesek ők, „Ágnesek és Pilinszkyék",
hogy milyen erőt, energiát szabadít fel, ha a versből kihullik mind, ami fölösleges és
épp ezért elhagyható. Hogy tán egy életre megérthettem; „A modern vers nem ornamentika, hanem struktúra."
Lengyet B.: - Sokféle filozófus van, nemcsak Lukács György filozófus. Van egy
olyan filozofikus létérzet Ágnes költészetében, amelynek jegyeit számos helyen meg
lehet találni költői konkrétumként. Meg lehet találni a Patakban, az Ekbnaton-sorozatban vagy pl. az Éjszakai tölgyfában. Az Éjszakai tölgyfáról egy fiatal filozófus-gondolkozó és költő Juhász Anikó írt egy terjedelmes tanulmányt, Heidegger, Rilke és Nemes Nagy Ágnes összefüggését kutatva. Tehát valami filozofikus problematika világosan benne rejlik Ágnes költészetében. Nem úgy, mint filozofikus gondolatrendszer,
hanem úgy, jól mondod, mint életérzés, ami a jelen életérzésének, a veszélyezettség érzetnek, a lét és nem lét érzetnek, a semminek és a valaminek az összefüggése.
Albert Zsuzsa: - Emlékszem, Ágnes írt arról, hogy Szerb Antallal milyen jó barátságban volt diák korában. Lengyel Balázs volt Nemes Nagy Ágnes férje, ő tudna fiatal
koráról beszélni. Szerb Antal révén ismerkedtek meg?
Lengyel B.: - Érdekes, hogy Szerb Antalt említi éppen, furcsa mód Szerb Antalt
külön én is ismertem, de nem az ő révén találkoztunk, hanem van egy ős-barátnője
Ágnesnak, aki versben szerepel is, Nagy Lászlóné, Hrabovszky Panni. Barátnőm emlékére a címe a versének. így kezdődik: „Elmentünk Pannával akkor - , hogy megkeressük nyomodat..." Tehát diákkori barátság volt ez, ami fennállt az egész életen keresztül. Hrabovszky Panni hozott bennünket össze.
Székely M.: - Ha már szóba került Szerb Antal, hadd mondjam el, hogy Gergely
Ágnessel, Nemes Nagy Ágnessel Jeruzsálemben kiszöktünk egy nemzetközi konferencia szünetében felkeresni a szent helyeket, a Golgotát és a Siratófalat, és ott a Nyugati
Falnál, a fal előtt hárman: Gergely Ági, középütt Ágnes - ott állunk úgy, ahogy kívánja is az ember a falat megérinteni tenyérrel és homlokkal is a rettenetes őskövet, az
európai kultúra kezdeteinek talapzatát - egyszer csak Nemes Nagy Ágnes azt kérdezi
(tőlem!) - „Megérinthetem?" - Mármint, hogy megérinthetné ő is? - Hát hogyne! - És
akkor Ágnes azt mondja nekem: tudod, Szerb Antal helyett és Halász Gábor helyett is.
- És elsírta magát, miközben a falat megérintette.
Lator L.: - Nemes Nagy Ágnessel való kapcsolatunknak volt egy olyan életrajzi
alapja, amely tulajdonképpen nem is volt. Megpróbálom megmagyarázni, hogy van ez.
Nemes Nagy Ágnes szülei Halmiban laktak. Ugocsában. Halmi nagyon közel volt az
én szülőföldemhez. Volt egy nagybátyám, aki együtt járt a jogi egyetemre Ágnes apjával, és barátságuk később is megmaradt. Ez a földrajzi rokonság magyarázza, hogy egy
nyelven beszéltünk, közös volt a szókincsünk. Meg-megkérdezett egy-egy szót: tudja
maga, mi az, hogy sutrál? Tudja maga mi az, hogy liha? Persze hogy tudja, hiszen ugocsai. Voltak szavaink, fordulataink^ amelyeket csak mi használtunk, értettünk. Én valahogy mindig azt is hittem, hogy Ágnes Halmiban született, de ma már tudom, hogy
nem. Az életrajzáról keveset beszélt, gyerekkoráról csak később nyilatkozott meg.
Ő már Budapesten született, azután, hogy 1919-ben a szülei átmenekültek és egy ideig
azt hiszem vagonban laktak, ahogy akkoriban szokás volt, egy vakvágányra kitolt
vonaton. De Nagy Mihály, az Ágnes édesapja, a cseh időkben is visszajárt Ugocsába,
sokszor megfordult a nagybátyámnál, Ágnes is nemegyszer járt ott. Sokszor érzem úgy,
hogy az a táj, azok a dolgok, azok a tárgyak, amiket én gyerekkoromból ismerek, benne

26

tiszatáj

vannak verseiben, holott Ágnes ezeket csak közvetve ismerhette, vagy csak egy-egy ilyen
látogatás alkalmával láthatta. A ti Kékgolyó utcai lakásotokkal szemben volt hajdanában egy kovácsműhely, s ahogy azt a kovácsműhelyt, ahogy a lópatkolást, ahogy a lovat leírja, az nekem gyerekkoromból ismerős. A fái, növényei, tárgyai, nekem nem egyszerűen fák, növények, tárgyak. Olyanok, amilyennek gyerekkoromban láttam őket.
Lengyel B.: - Ehhez csak egyetlen egy mondatot mondanék. Teáztunk, anyósom
vitte be a teát és azt mondta, hogy fiam, fakó a tea. Mondom, micsoda? Azt mondja,
fakó a tea. Mondom milyen lóról van szó? Azt mondja, nem lóról van szó: halvány.
Székely M.: - Igen, Ágnes borzasztóan szerette az állatokat és szerette a növényeket.
Neki nagy élvezet volt virágot vinni, olyan módon örült neki, mint egy élőlénynek.
Közvetlen, intenzív kapcsolata volt azzal a növénnyel. Mindig úgy járt el, hogy a húsklopfolóval, ahogy mondta, megpotyolta a rózsák szárának a végét, és akkor annak
olyan megtört Krisztus lába lett, ezt is ő mondta így, és akkor egy hétig frissen maradtak a vázában. A lovak mellé azt hiszem a macskákat is be lehet sorolni, és ehhez nekem közöm van, mert nekem mindig voltak macskáim, és Ágnes irtózatosan szerette,
élvezte a macskákat. Mutasd azt a pöttyös hasadat, mondta, és a macska mutatta persze
boldogan, lehetett vakargatni, úgy hogy amikor olvasom Az utca arányai című versét,
amelyben az ő világhoz való viszonyának ez a kettőssége tökéletesen benne van, tehát
az abszolút elvonthoz való empirikus viszony, mert valamiképpen megjeleníti és megérzékelteti, azt kell mondanom a gravitációt is szinte. Ugyanakkor megmutatja a hihetetlen vonzalmát a felületi tárgyak, ha úgy tetszik, esetleges jelenségek iránt, a világmindenség nagy törvényeihez képest, amilyen esetleges egy macska, mondja ebben
a versben, és hihetetlenül élvezi ezeket a tulajdonképpen esetleges, nem fontos, de a világhoz tartozó jelenségeket, a részleteket, mint például egy kicsi állat. „Árvízben úszó,
bukdosó parókák" - mondja róluk.
Domokos M.: - Valamit ehhez a költői természethez szeretnék hozzátenni, vagy
hozzámondani, és itt segítségül hívom az Újhold egyik baráti vitatársának, egy idősebb
költőnek, Vas Istvánnak az egyik versét, amelyet, ha jól emlékszem a második világháború alatt írt, Óda az észhez címmel, yas azzal fejezi be ezt a verset, hogy „te életünk
legbátrabb szenvedélye". Nemes Nagy Ágnesben és a verseiben a világ megértésének ez
az ihletett szenvedélye sarkallja és csigázza fel az intellektust is, és miközben csakugyan
szinte a fehérizzás fokára emeli, ez a közelmaradás, vagy közelkerülés a valósághoz, az
empiriához, a természethez, megőrzi számára a konkrét fogalmazásnak a lehetőségét.
Tehát sohasem elragadtatott, sohasem misztikus, sohasem szimbolikus, sohasem absztrakt a szó steril értelmében. Még valamivel párosul érzésem szerint az ő verseiben, a kifejezés makulátlanságának az ambíciója: tulajdonképpen a kétségbeesés érzésével. Szerette idézni Vörösmartynak ezt a rezignált sorát, hogy „nem érez, ki érez, szavakkal
mondhatót". Ez a költészet, ezzel a racionális szenvedéllyel, meg akarván érteni a világot, mindig beleütközött abba, hogy olyasminek a közelében van, amit nem lehet szavakba foglalni. Dehát hogyan kell ezt a költőnek mégis megtestesíteni? Szerintem ez az
egyik magyarázata annak, hogy kevés verset írt. Az ilyen pillanatai a megértésnek,
az ilyen katarzisai a megértésnek, akár költői megértésről van szó, akár másról, nem jelentkeznek minden nap, és itten persze még sok minden más is közrejátszott Nemes
Nagy Ágnes költői sorsában, ami nem tette lehetővé, hogy esetleg több verset írjon,
mint amennyit megírt. De a költészete jellegéből is következik ez, érzésem szerint,
a természetéből. Ezt nem lehet inflálni.

1996. június

27

Lator L.: - Nemes Nagy Ágnes költői természetéhez vagy a költészete természetéhez csakugyan hozzátartozik a keveset-írás: ebből a sűrű anyagú költészetből nem lehet köteteket csinálni, csak egyetlen kötetet lehet megépíteni. Természete szerint is
szűkszavú ez a költészet, de ehhez hozzájárult természetesen az is, hogy elkövetkezett
áz a pillanat, amikor Nemes Nagy Ágnes is, mint annyian, tiltott költővé vált, talán
nem dacból hallgatott, csak nem tudott másfélét írni, mint amit írt, és ezért egyszerűen
nem közölték, úgy hogy odaadhatta, oda is adta volna talán...
Lengyel B.: - Nem adta oda. Veszedelmes lett volna odaadni. Bóka László pl. azt
mondta Szabó Magdának, de szeretném látni Nemes Nagy Ágnes verseit, de nem tudom látni. Nem adta oda. Egy rákosista államtitkárnak - képtelenség volt.
Lator L.: - A politika, a történelem beletolakodott az életébe. De hogy került be
a költészetébe? Én azt gondolom, hogy nem közvetlenül, hanem a versek rostjaiban van
jelen. Nemes Nagy Ágnesnak először talán ösztönös hajlama,, később tudatos szándéka, hogy a költészetben valami mást kell csinálni, mint amit a korábbiak, a közvetlenül valló, magáról beszélő költészet csinált. Számtalan írásában állt ki az objektív líra
mellett, noha nem állította soha, hogy az az egyetlen üdvözítő költői módszer. De annak, hogy már az ötvenes években áttételesen, tárgyiasan írt, politikai, történelmi oka
is volt. Lehet, hogy ha az, ami itt 1945-ben elkezdődött, és amitől mindnyájan fellélegeztünk, folytatódott volna, Nemes Nagy Ágnes esetleg többet ír, de hogy a költészete nem
lett volna ilyen tömény, olyan sokértelműen tömör, azt szinte biztosra mondhatom.
Ferencz Győző: - Á 80-as évek elején ismertem meg személyesen, de közel az évtized közepén kerültem hozzá. Halála előtt rendszeresen igényelte, hogy meglátogassam.
Akkoriban már nem nagyon mutatkozott emberek előtt, férfiakat végképp nem fogadott, nőket is alig, és meg is-mondta, hogy miért nem: nem hiúságból, nem azt szégyellte, hogy hogyan néz ki, hogy fejkendőt kell hordania mert megritkult a haja,
hogy végül a nyaka is bedagadt, nem az zavarta, hogy legendás szépségét - amiről
egyébként megvolt a külön véleménye - a betegség kikezdte, romba döntötte. Nem, 6
fáradt volt eljátszani ezt a kis színjátékot, hogy ajtót nyit, a látogató megdöbben a látványtól, de úgy csinál, mintha nem döbbenne meg, ő pedig úgy csinál, mintha nem
venné észre, hogy megdöbbent: és ezt eltitkolja. Ehhez ő már fáradt, mondta. Ültem
nála délután és nagyon erősen igényelte, különösen az utolsó évben, amikor egyike jobban elszakadt a világ zajlásától, hogy szállítsak neki híreket, mi történik a városban, az
irodalomban, mi jelenik meg, mit olvastam. Egy ilyen beszélgetés során, amikor az írói
felhatalmazásról esett szó, azt mondta: tudja, az én életművem se lenne ilyen sovány,
ha lett volna felhatalmazásom, ha felkértek volna, hogy írjak. Nekem van egy teóriám
az életművekről, és ezt akkor el is mondtam neki. De nem hiszem, hogy nagyon megvigasztaltam vele. Mindenesetre azt mondtam, hogy az övé mégis ép életmű a maga
lyuggatottságával együtt. Lehet, hogy hiányzik belőle ez-az, lehet, hogy nem olyan terjedelmes, de zárt és teljes, önmagán túlmutató életmű sokkal jobb, mint ha hatszor
ilyen terjedelemben, de szertelenül folyna szét. Mert azért mégiscsak megírta az esszéket, amikről mindig elmondta, hogy a kutya nem kérte tőle, főleg eleinte, csak neki
eszébe jutott egy hang. Érdekes, miféle hang, azt mondja erről, hogy bármilyen különös, a mikszáthi hang esszé-megfelelője. Tehát valami olyasmi esszéhang, amely a mikszáthi hangot intonálja, természetesen ez mégiscsak az ő saját hangja, a mikszáthi karakter nyilván a közvetlenségben, illetve a közvetlenség megformálásában nyilvánul
meg. Ami a költészetet illeti, gyakran mondta, hogy hát tudna versikéket írni, verselni
éppenséggel lehetne, de az nem az igazi: azt minek.

28

tiszatáj

Domokos M.: - Ne feledkezzünk el arról, hogy ez a brutális kiűzetés a legális költészetből, az indulás pillanatával esik jóformán egybe. Szabadjon nekem is néhány sort
idézni egy versből, amit valamikor a 60-as években írt, tehát bizonyos tekintetben már
visszanézve a kiűzetésre, és ironikus módon Hasonlat címet adva a néhány soros versnek, „Aki evezett kezdődő viharban, Képtelenül feszítve kvadricepszét" (először a kvadricepsz szó, amiből önmagában rá lehet ismerni Ágnesre. És amit ez a sor összefoglal,
az nem más mint A kettős világban, 1946-49, költői erőfeszítései: az az újdonság, amivel fellép egy induló költő a második világháború apokalipszise után) „a lábtámasz
szikláját tolva el". (Megint hozzá kell tennem, hogy azt nem lehet elmozdítani, az valami mozdíthatatlan, tehát ez az erőkifejtésnek a rendkívüliségét jellemzi) „s akinek akkor súlytalan maradt váratlanul a jobb keze, mivel repedt nyélről a lapát hátracsuklott,
és aki akkor megbiccent egész testében - az tudja, amit én."
Lator L.: - Az ötvenes években voltak irodalmi találkozóhelyek, menedékházak.
A ti lakásotokban, még a Kékgolyó utcában, rendszeresen összegyűltek azok az írók,
költők, akik akkor már kikerültek az irodalomból, megszűntek létezni, nemcsak hivatalosan, hanem az irodalmi közvélemény se tartotta számon őket, hiszen a műveik
„nem léteztek". Ott olvastuk, olvastam az Ágnes verseit is, Pilinszky, Kálnoky verseit,
Szabó Magda Freskóját, Mándy novelláit, az „előadó novellákat", és sok minden mást
is, de persze nemcsak ilyen komoly foglalatosságokat űztünk, a legsötétebb időkben is
megtaláltuk a módját, hogy legalább egy időre jól érezzük magunkat. Ott volt a játék,
a szekreter-írás, amiről itt-ott már beszéltünk, de azért ezt érdemes felidézni, mert jellegzetes kortörténeti műfaj. Nem tudom, hogy amikor téged letartóztattak, az államvédelmi hatóság nem tette-e rá a kezét ezekre a rejtélyes szövegekre? Már az is gyanús
lehetett, hogy többféle kézírás volt egy papírlapon.
Lengyel B.: - Meg kell mondanom neked, hogy éjszakákon keresztül gondolkoztam a Fő utcai börtönben, hogy mi az ördögöt fogok mondani róluk. Mert elvitték
őket, és ezekben nagyon vaskos politikai mondandók is voltak. Egészében nincsenek
meg, de van egypár, amit most találtam meg, pl. Vas Istvánnak van egy verse, amit
ketten csináltak Ágnessel 1945-ben Nagyszénáson. Az megvan, azonkívül van két szonett adott rímekkel, amelyek közül az egyiket Ágnes írta, a másikat, nagyon büszke
vagyok, én írtam. Ez is megvan. Ez az egyetlen verse életemnek.
Albert Zs.: -Mondjuk el talán, mi is volt a „szekreter".
Lengyel B.: - A szekreter olyan verses játék, melyet többen játszanak. Címét kiírják a versformával együtt. A verssor azonban titkos, csak a versvégi rímet írják ki.
Azzal kell megint titkosan új sort^csinálni. Az összehajtogatott papírt végül kibontják,
s a tréfás eredményt felolvassák. Úgy kezdődik tehát, hogy a papíron a játszó leírja az
első sort, majd behajtja a papírt, hogy az írás ne látszódjék, a behajtott papírra ráírja
a rímet. Ezzel a rímmel kell - megint titkosan - másnak egy másik sort csinálni. Mondok egy példát. Bóka Lászlót persziflálva, úgy emlékszem, Jékely Zoltán megírta a versezmény címét. Azt adta: Bóka László: Az én Malenkovom. így kezdte: „Sztálin lelkéből lelkedzett vezér" valamelyikünk így folytatta: „Sasszárnyú szavad szívcsúcsomig
ér". A vers záró sorpárja a legfrappánsabb. Azt Ágnes és Kálnoky sikerítették:
Buzgó szívvel hálám le így rovom
s popsin csókollak nagy Malenkovom.
Domokos M.: - Ezt nem kellett volna megmagyaráznod a Fő utcában, mert ez
magáért beszél. Egyébként Ágnes nagyon szeretett játszani, de nemcsak szekretert. Van

1996. június

29

egy emlékem, amikor egyszer a feleségemmel, Ács Margittal meglátogattuk őt, nagyon
rosszkedvű volt, te éppen kórházba kerültél szívpanaszokkal, és még a veszekedésekhez sem volt Ágnesnak szegénynek kedve. Ő ugyanis, ezt is el kell mondani, szenvedélyes vitatkozó volt, rendkívül szeretett vitatkozni, és jó is volt vele vitatkozni, mert
pompás intellektus volt, hatalmas tudás lakozott benne. De most a játékról: szóba került az, hogy Ács Margit milyen bámulatos tájékozatlanságot tanúsít a földrajz terén,
pl. ha azt mondja az ember, hogy Columbia, akkor azt Ausztráliában keresi és így tovább, és erre Ágnes felkapta a fejét: - Miért, maga tudja? és mondott egy szigetnevet. Tudom! Bemondtam. És akkor kialakult közöttünk egy ilyen kérdés-felelet játék, röpködtek a szigetnevek, hegynevek, folyónevek, amit akar, és akkor egyszer csak az Ágnes megkérdezte: - Maga honnan tudja ezt? Miért ilyen tájékozott? Mondom, bevallom férfiasan, gyerekes magyarázata van ennek. Kamasz koromban folyton nézegettem
az atlaszt, és képzeletben utazgattam, és különböző csacska számításokat végeztem,
hogy pl. csónakkal mennyi idő alatt jutnék el mondjuk Hawaii-ból Ausztráliába, és így
tovább, és észrevétlenül megtanultam a földrajzot. Belémragadt. Erre azt mondja Ágnes,
ez fantasztikus, én meg amikor jártam a Baár-Madasba, hosszú volt villamossal az út, és
útközben állandóan kepzeletben utazgattam, és elmondta nagyjából ugyanezt, és azt is
később, hogy van egy játék, amelyben fel kell írni a papírra azonos kezdőbetűkkel egyegy folyó, város, hegy nevét.
Lengyel B.: - Már az operációja után, már nagyon nagy beteg volt, kiültünk a kórházban a folyosón, és azt mondta, hát akkor játsszunk. írni kellett folyót, várost, nevet
vagy egy szóból más szavakat csinálni, és persze ő nyert állandóan, mert sokkal gyorsabb volt az agya, mint az enyém. Én meg örültem, hogy egy kicsit legalább örül.
Ferencz Gy.: - Emlékezetes eset volt, amikor Georges Szirtes magyar származású
angol költő, aki tehát angolul ír, meglátogatott engem. Ő Nemes Nagy Ágnes nagy
tisztelője és sikerült Ágnest áthívni hozzánk. Ott ültünk a Királyhágó téri lakásban,
a gyerekeim is, még nagyon kicsik voltak. Behoztak a szobába Legót és azzal játszottak, a hozzáértőknek elárulom, hogy a fabuland sorozatból, tehát kis antropomorf állatfigurákkal játszottak. Ez teljesen felvillanyozta Nemes Nagy Ágnest, valamelyik gyerek, aki szinte alig tudott beszélni, átadott neki egy ilyen lapot, a térdére tett néhány
figurát, építőkockát és akkor Ágnes percekig teljesen belemerült a játékba. Rakosgatta
a kockákat és ámultán nézte, hogy miféle ügyes játékok vannak ma már, teljesen lenyűgözte a Lego gyönyörűsége. Emlékszem, Georges Szirtes átszellemült tekintetére,
amint figyelte ezt a páratlan jelenséget: hogy a költőnő, akit ő Európa egyik legnagyobb költőnőjének tart, egyszerre csak legózni kezd. Nemes Nagy Ágnes nagyon
szerette a gyerekeket. Lehet, hogy metafizikusán szerette őket „mint olyanokat", de
azért nem mulasztotta el az én gyermekeim lábát megnyomkodni, és akárhányszor
telefonáltunk, mindig meg is hagyta, hogy most a nevemben, Győző, nyomkodja meg
a gyerekeinek a talpát. Úgyhogy megnyomkodtam. Mert ez több volt annál, hogy a korszak egyik legnagyobb költője bizonyos okokból vállalja, hogy ő legyen a kisiskolások
Bors nénije. Nyilván nem erre az irodalmi szerepre vágyott, de tudta, mennyire fontos
ez is: az utolsó években sem tagadta meg.
Domokos M.: - Hogy milyen szellemi éjszakai menedékhely volt főleg ez a Kékgolyó utcai lakás, arról is őrzök egy emléket. 1951-ben vagy 1952-ben, minden esetre
a legsötétebb időkben, egy szilvesztert rendeztetek, ahol is jelen voltak Jékely Zsoli és
Ottlik is. Az éjszaka folyamán Jékely és Ottlik egymásnak ugrottak, és elkezdték egymást baráti szeretettel, de nagy indulattal gyalázni. Mégpedig az volt a probléma, hogy

30

tiszatáj

Jékely szemére vetette Ottliknak, miért nem ír, és azt fejtegette, hogy ennek a fukarság
a magyarázata, hogy sajnálja az írást. És ezt megpróbálta Ottlik visszafordítani Jékelyre,
hogy de te se írsz! Jékely bizonygatta, de ő ír, csak nem adják ki. A kettő nem ugyanaz.
Majdnem hajbakaptak ezen, végül Jékely, ha jól emlékszem, fogta magát és elrohant.
Nagyon jellemző volt szintén azokra az időkre, hogy úgy tekintette ez a társaság az
írást, amit függetlenül a körülményektől, nem szabad abbahagyni, nem szabad föladni,
pedig ez független a tehetség mértékétől, nagyságától, sőt azt mondanám, jellegétől is,
hogy ki hogyan tudja elviselni az ilyen időket. Tudott dolgozni pl. Weöres Sándor,
vagy tudott dolgozni Kodolányi János, de nem tudott dolgozni, vagy nem úgy, vagy
nem annyit, Nemes Nagy Ágnes.
Lengyel B.: - Emlékszem, a Rákóczi út és a Körút sarkán álltunk Vas Istvánnal és
Ágnessel, és akkor egyszerre Vas István azt mondta Ágnesnak, ez volt a legsötétebb
korszak, nézze Ágnes, aki nem ír, az nem költő. Hogy Vas István is így gondolkozik,
az irtózatosan fájt Ágnesnek. Kik voltak akkor a költők? Kik írtak? Jóságos isten!
Albert Zs.: - Én azért is szerettem Ágnest, mert nemcsak hogy föl lehetett rá
nézni, mint gondolkodóra meg költőre, de szép is volt, nő is volt, írt valahol arról,
hogy olyan volt, mint egy szőke parasztlány.
Lengyel B.: - Lángoló ereju-intenzitású lény volt. Intellektusa szikrázott-izzott.
Pusztán maga jellemezte maga magát úgy, hogy kerek parasztarca van. Nem volt igaz.
Szőke haja lobogott. Volt úgy egyszer, hogy álltunk a 2-es villamosban, és a léghuzatban egy férfi szinte könyörögve szólt rá: „Csináljon valamit, megfulladok a hajától".
Lator L: - Ágnesnak csontozata volt, ha úgy tetszik, parasztosan erős, a pofacsontja
mongolos, mint Szabó Magdáé, és egyáltalán volt valami szilárdság a koponyájában.
Albert Zs.: - Emlékszem, ír arról Ágnes sokat, hogy amikor maga katona volt,
utána ment a frontközeibe Mihályfalvára, es nem félt, amikor egyedül maradt ott.
Legyei B.: - Az fantasztikus volt, hogy nem félt. 1944 nyarán jöttek a partizánok
és éjszakánként felrobbantották a Csáktornya-Budapesti vonatot. Hallottuk távolról
a mozdonynak a lihegését, utána egy-egy óriási robbanást, akkor szólt a telefon, hogy
azonnal be kell mennem a körletbe, a katonák közé, én voltam ott a helyettes parancsnok. Ágnes egyedül maradt közvetlen a határ szélén, a Dráva mellett, a magányos házban. Én utasítottam a csicskásomat, hogy puskával együtt maradjon a konyhában, de
az annyira félt, hogy valami ürüggyel bevonult a körletbe, és otthagyta Ágnest egyedül. Én elképzeltem, hogy minden bokor mögül belém lőhetnek, hiszen nem hordozhattam olyan táblát, hogy utálom a nácikat, Ágnes nyugodt volt. Még egy másik történetet mondok szilárd bátorságának példájára. Amikor én 45-ben orosz fogoly lettem,
és irtóztató szerencsémre az orosz foglyokat átadták a debreceni kormánynak katonának, ki tudtam juttatni a táborból egy lapot, hogy itt vagyok Debrecenben. Két napig
tartott, míg Budapestről Debrecenbe nagyjában vonat tetőn odaérkezett. Hogy tudta,
merte? Az oroszok a nőkkel szemben korántsem voltak nagyon kedvesek, a vonatok
hol megindultak, hol órákig álltak. Mégis ő két nap alatt egyszerre csak ott volt Debrecenben. A bátorsága, merészsége és jellemszilárdsága abszolút volt.
Lator L: - Volt egy gitárja, szeretett énekelni, sokszor én magam is vele énekeltem, mind a ketten gyerekkori emlékeinknek engedve, nagyon szerettünk zsoltárokat
énekelni, és sok minden mást is. Ágnes nagyszerűen tudta előadni a 20-as évek kupiéit,
slágereit.
Albert Zs.: - Van egy nagyon szép verse, A patak. „Én istenem, te szép híves patak, - Hová futottál, szökdeltél előlem? - Hol csillapítsam buzgó szomjamat? S hogy
bocsássak meg néked eltűnőben?" az isten keresés verse, az 50-es évek keserű éveié.

1996. június

31

Lator L: - Ha már A patakot, Nemes Nagy Ágnes protestantizmusát szóba hozta,
hadd fűzzem hozzá, hogy volt benne, s ezt én nagy rokonszenvvel mondom, valami
protestáns, puritán zordság. Mondhatnám komolyságnak is, de a zordság szót találóbbnak érzem. De ezzel összefért a játékosság, a már-már gyermeki kedély. De költészetében sokkal inkább a komolyság, az erkölcsi szigor nyilatkozik meg, játékos kedve csak
a gyerekverseiben.
Domokos M.: - A zordsághoz hozzákívánkozik talán az, hogy engesztelhetetlenség is volt benne erkölcsi kérdésekben. Az írástudó magatartásának, viselkedésének
a kérdésében. Ebben Ágnes álláspontja, ítélete, magatartása, tapasztalatom szerint, s azt
hiszem, mindenki nevében is mondhatom ezt, nem változott, és ez az erkölcsi relativizmus korában, hogy finoman fogalmazzak, nagyon jóleső, nagyon fontos tapasztalat
volt mindazok számára, akik ismerték őt és tisztelték, szerették. És itt még egyszer
vissza kell kanyarodni ehhez az Ekhnaton vershez. Ekhnaton, tudjuk, egyiptomi fáraó,
az egyisten hitnek első képviselője, ha lehet ezt így fogalmazni, a modern értelemben is
vett homo intellektuális mitikus hőse. És valahogyan mindig az volt az érzésem, hogy
ez az ösztönös, majd később tudatos vonzódás Ekhnaton figurájához Nemes Nagy
Ágnesben, ami egy alkati determináció is, egy későbbi, 20. századi reinkarnációját talaltam meg Babits Mihályban, Babits alakjában és Babits példájában, éppen a Babits által
képviselt erkölcsiség tekintetében, amely ha kellett kétfelé, ha kellett többfelé harcolva
igyekezett, noha nem volt éppen harcos alkat, megoltalmazni és megvédeni azt, amit
egy írástudó tevékenysége, élete, pályája szempontjából a legfontosabbnak tartott. Ágnes számára azt kell mondani, hogy világítótorony volt ez a példa, hiszen az ő költészete, noha rengeteg újdonságot is tartalmaz, amiről beszéltünk, nem képzelhető el
a Nyugat talapzata nélkül. Nem kívánt rosszat senkinek, de aki ebben vétett, annak
nem tudott és talán nem is akart megbocsátani.
Székely M.: - „Ki nem tud bosszút állani, - de megbocsátani se végképp - az
örökmécsként égeti - olthatatlan keserűségét." Jellemző négysorosa.
Lengyel B.: - De meg kell mondanom, erősítenem kell, hogy később, idővel, meg
tudott bocsátani. Ahogy a seb begyógyul. Meg a másik ember változik. Végezetül egy
új verset szeretnék elmondani, ha lehetne. Arról van szó, hogy ebben a kötetben, ahol
a gyerekversei vannak, pontosabban a gyerek írásai, utólag van egy bejegyzés, amit
egész más tollal, sokkal-sokkal később tett meg. Ez tulajdonképpen záróverse ennek
a kötetnek, amit spontánul írt később hozzá. Pár sorát elmondom:
Oly furcsa ez a délután.
Tán sosem ültem ily sután,
gyötrődve nem is tudni mért.
Gyerek voltam, kit nem kisért
a gond A vidám kisgyerek
szemébe nézni nem merek.
Jobb lettem-é? Azt nem tudom.
De másutt járok, más nyomon,
már más vagyok. Tán nem is én.
Tanúja ez a költemény.
(Összegyűjtötte: ALBERT ZSUZSA)

32

tiszatáj

LAZARY RENÉ SANDOR

Antipoétika
MŰKEDV-ELLŐ VERS-ELLŐ KESERVE
Mintha bennem bármely
Szó halomra halna Úgy őrölget apró
Dolgok lomha malma!
Recseg-ropog minden:
Összetört öröklét!
Nyögöm le-lesújtó
Idők tömör öklét!
Küszködök s hiába
Szótagszámmal, rímmel:
Dicsérgetnek ugyan,
De csak ámmal-ímmel...
Dúlt dadogás versem Nem jó, csak arányos!
Nem geniál, csak görcs Vélné Arany János...
Hol túl hideg, hol túl
Heveny érzeménnyel
Lázáry René Sándor 1859. szeptember 17-én született Kolozsvárott. Latin és francia szakos
tanár volt, kiváló romanista hírében állott, de ez nem bizonyított, minden esetre hosszabb ideig
hivatalnokként is működött. 1890-től főleg Marosvásárhelyen élt. A várossal szomszédos Marossárpatakon hunyt el 1927 októberében. Negyven verse még 1992 augusztusában került elő a marosvásárhelyi Molter-hagyatékból. A hirtelen, sőt: hihetetlen fölfedezést követő filológiai kutatómunka, iíletve a nehéz és szövevényes életrajzi nyomozás eredményeképpen jónéhány eredeti
Lázáry-levélre és elegyes följegyzésre bukkantunk a költő, élettársának, későbbi özvegyének, Vajdaréthy Júliának mindeddig lappangó hagyatékában... Ám ugyanott további száznyolc költeményre, valamint Marullo Pazzi (későreneszánsz költő és zeneszerző) tizenhét versének Lázáry
általi fordítására avagy átköltésére akadtunk... A Lázáry-oeuvre már-már teljesnek látszott, amikor is 1995 júliusában (a marosvásárhelyi Teleki Téka és dr. Vajdaréthy Rábán fáradhatatlan közreműködésének köszönhetően) a Vajdaréthy Júlia-féle kéziratköteg fájóan hiányzó, elveszettnek
hitt részeire is rátalálhattunk... Egy szürke notesz és újabb 131 vers! Zömükben fiatalkori próbálkozások, rögtönzések, úti képek, zsengék; illetőleg már kiforrottabb kései költemények, poémák,
megkeseredett tréfák, szomorú töredékek: egy felemás életmű törmelékei... Közöttük néhány általunk eleddig ismeretlen átköltés avagy fordítás: Sir Andrew Blacksmith (XVIII. századi angol)
és Fu An-kung (VIII. századi kínai) költőktől... Az immáron egésznek mutatkozó szövegkorpusz
földolgozása roppant időigényes, ám folyamatban van. (Közzéteszi: KOVÁCS ANDRÁS FERENC)

1996. június

33
Lelkesülget lyrám:
Zengőn vénem én el...
Híg tudósságokkal
Stílem teletömvén:
Túlterjengőz benne
Fokhagymaszag, tömjén!
Munkám sem mívesség Poros tétel, művi!
Peczéribb jövendő
Soronként elnyűvi!
Tüsszentés, égzengés
Egyre mennek nékem:
Bennem semmi s minden
Egymást tartja féken.
Alom és valóság
Vásott két testvérek,
Lakják lelkem-elmém,
Ha költésre térek...
Például bús daczczal,
Majdnem divatképpen,
Modernül mit mondjak,
Hogy hazudjak szépen?
„Parnasszus határán,
Vad hellén vidéken
Béhorpadt görög pajzs,
Hold gurul az égen."
Maros-Vásárhelyt, 1900 deczemberében.

Egy kritikushoz
Ridegfmomkodás csak
Itészi nyegle stíled!
Kihűlt szűzlány az elméd:
Csókoktól föl nem éled...
Bölcsészi nyáladzásod
Sötétlő, síri, szittyós:
Dehát Sully-Prudhomme-ból
Sosem lesz Zrínyi Miklós!
Marosvásárhelyt, 1901 szeptemberében

34

tiszatáj

Bolond Istók versikéje
Nem trónolok kortárs kegyeletnek polczán!
Párisban, Miskolczon, esetleg Tapolczán
Kritizálhattyátok eleven, vad orczám!
Mindegy Pest vagy MucsalMajdaz utókor szán!
Mitugrász divatfik, bölcsellő bolbácskák,
Szökdöshettek bátran: már nem zargat mord szám!
Mindegy nekem sánta jambus, laza sorszám!
Osztozkodhattok a közös gatya korczán!
Maros-Vásárhelyt, 1903 szeptemberében

Magyaross, tizenegyess, nóta
Elhagyott a kokárdás kis angyalom:
Honfibúval kiköpök az ablakon...
Megy a csalfa, nem is nézek utána:
Fölnyalja majdaKulányi kutyája!
Elbugatta, szedtevette Kulányi:
Nem hagy engem nyugton, ej, a Kulányi!
Feszt nyomomban sündörög a kutyája:
Ebadtának kilődöröga nyelve...
Árvalányhaj, árvamagyar kalapom
Viszi a szél, de sarkában szaladom!
Mégse lépek víg babámnak utána:
Nem vagyok, hej, a Kulányi kutyája!
Mondok egyet kokárdás kis angyalom:
Temetőben dől szívemre langy halom!
Húzd rá cigány, hűtlen lőn a puttána:
Térden futnék szittya földön uttána,
Mert a magyar nem kulányi kutyája...
Maros-Vásárhelyt (Corso Kávéház), 1911 augusztusában

Magyar vázlat
Kezdetben Széchenyi.
Később a Feszty-körkép.
Legvégül szép semmi:
Szétsürgő geszti törpék.
Maros-Vásárhelyt, 1915 októberében

1996. június

35

No, vén legenda!
ADY ENDRÉNEK KÜLDÖM
Nem voltam úr. Versem se szittya szolgám.
Énszültem őt... És olykor újraszült ő...
Tűnődhettem világunk czyjfra voltán:
Beb' vad danáktól viszket, zsong a a fültől
Vátesz se volt, se sámán haza-szolga,
Ki szájánál nagyobbra tátja markát:
Versem csupán en-lábán araszolga,
S csahos kuvaszként sem csóválta farkát!
Nem volt lakájom, csicskásom, cselédem
A vers... De romlott véremmel keverten
Szétlüktetett... Messzin bomolt elébem,
Mint reszketeg lidércfény régi kertben.
Marosvásárhelyt (a Transsylvániában), 1916. január 27.

Profán látomás
Én fölkelek szép rügyropogásra,
Bemosdódom bűntelen szelekbe,
Törülőzöm tündér ragyogásba,
Felöltözöm tüzes patyolatba.
Lobog ingem hajnalozó fényben,
Fehérlik, mint angyaloknak szárnya.
Föltekintek hasadozott égre:
Diadémmal dördülnek a felhők.
Hozsannázó seregeim szállnak:
Villámokkal koszorúzott semmik.
Vérző nappal kifakad az alkony:
Jeget szóró zápor szegi szélét,
'

S felkötözi, mint fekete kendőt,
Virághadak tágranyílt szemére...
S én vetkezem hazug patyolatból,
Kimosdódom hűtlenült szelekből,
Törülőzöm földi harmatokba Fölszületek feszülő rügyekbe.
Marosvásárhelyt, 1918 nyarán

36

tiszatáj

PÁSKÁNDI GÉZA

Begyűjtött vallomásaim*
A MEGBOCSÁTÁS ELSŐ NYITÁNYAI

(Részlet)
A léleknek, lelkemnek még mélyebb zugába is be kell világítanom. Eddig sokat
beszéltem a fortélyról, „leleményről", a technéről, de mi van azon is túl? Homályos mélyedések, ahová sohasem süt a megismerés napja...
Önbocsánat nélkül a bocsánatról, megbocsátásról kell szólnom.
Az irgalomról - irgalmatlanul.
Élvezd magad - írtam le előbb, valahol, az átvészelés egyik magánparancsát. A túlélés fontos tanácsa ez. Jutalmazni magunkat kis játékainkért újabb játékokkal. ÉLVEZD
AZ ESZEDET. ÉSZJÁRÁSODAT. Bizonyos, hogy élvezte Kant, Spinoza, Descartes, Berkeley
és Platón. Diogenész a hordóban és Marcus Aurelius a sátrában, csaták szünetében...
A megbocsátás is ilyen. Ha oly rossz volna - soha senki nem bocsátana meg senkinek.
ÉLVEZD, HOGY TUDSZ MEGBOCSÁTANI: AHOGY NEMET, ÉPPÚGY IGENT IS MON-

DANI. Élvezd, hogy sokoldalú vagy. Ruganyos elme. Százfelé figyelmes.
De elég a filozófiai fecsegésből, bizonyára: gyakorta ásítoznak.
A megbocsátás bizonyos etikája, filozófiája nékem tehát modus vivertdi - az életlehetőség - problémája volt. Minél inkább hasonlít a „rendhagyó" egyed - épp esendőségeiben - környezetére annál inkább be- vagy visszafogadják, ezt már eléggé megtanultam...
Arról persze szó sem lehetett, hogy - legalábbis szívből - az uralkodó politikának, főbűnöseinek, fő végrehajtóinak és az ideológiának, „bölcseletnek" megbocsássak.
Ennek történelmi felelősségét - jobbára tompítva, de - konokul ismételgettem
néha-néha.
Utoljára, teljesebben, úgy 1980 körül.

Régi verseim emléke
(Az új manierizmus s új-eklektika
e kiváló századában)
Ó: a filozófia felelőssége!
Erről sosem beszéltek ABBAN, hogy így éltek
és nem éltek...
Ó, a rehabilitáló állat: ember!
Hány éve írtam, uram, ég!
* Páskándi Géza Begyűjtött vallomásaim című önéletírása az 1996-os könyvhéten jelenik
meg az Antológia Kiadó gondozásában.

1996. június

37
i

A priusz-eltüntető állat: ember!
Szaporítottam az igét.
Ember: egyetlen képviselő állat!
A medve vagy a jaguár
föllép az állat parlamentben
reprezentálni a faját ?
Ó, a filozófia felelőssége!
Mennyi vers-röpce, rím-brosűr...
Mindük nyomán a végesekben
szaporodik az okos űr.

„Hogy így éltek és nem éltek": e sorban az élő és halott áldozatokról van szó.
A röpcédula és a brosúra szókat pedig - nem csak ritmus és a rím kedvéért ferdítettem el. A „röpcsi"-től felismerhető lett volna, s talán - vélhetően - József Attilára
utaló, amit már csak iránta való megrendültségem tisztelete okán sem akartam volna.
Viszont félreismerhetetlenné kívántam tenni, miféle filozófia megbocsáthatatlan felelősségéről beszélek mindenekelőtt.
Már vallomásaim elején is utaltam rá (s még lesz rá alkalom), de itt és most annyit
vázlatosan újra jelzek, miként is mentek végbe észjárásomban és lelkemben e felismerések eme dolgai.
A hat év (emlékeztetek: 1957-63) börtön alatt volt időm sok mindenen eltöprengeni. Például azon: rosszul teszi, aki börtönét a bosszúállás, a revans terveire pazarolja.
De ami ennél fontosabb, s mint pedzettem is, egyre jobban körvonalazódott bennem
a gondolat: minden POLITIKA, amely „világmegváltó" célokat követ, eleve magában hordozza a jogtalan hódítás, az elnyomás, a bármely eszközt szentesítő cél legbűnösebb és -véresebb gyakorlatának lehetőségeit s jobbára meg is valósítja azokat.
Minden abból a nagyon egyszerű igazságból adódik, hogy „emberfeletti célokat"
csak „emberfeletti akarattal", eszközökkel etc. - lehet elérni. Márpedig jól tudjuk, milyenek az „emberfeletti" eszközökFel kellett tételeznem, hogy bennük számomra részint ismeretlen jó erők lappanganak, mint az algebrában az X mögött a konkrét, megnevezhető mennyiség. Csak itt
minőség gyanánt.
Fel kellett tételeznem az ismeretlen jót, ahogyan gyakorta az ismeretlen gonoszra
is gondolunk.
Szükségeltetett részemről ez a jóhiszem, hogy érdemesnek érézzem és tudjam
a többi cselekvést. Mindez kellett nékem s a másik félnek is. Lehet, valakit bizalmamba
fogadok s elárul, de ha meg sem próbálom soha a véle való együttműködést - örök
bizonytalanban élek, szinte hiábavalón. A megbocsátás végül is nagy kölcsönösségi, etikai játék. Ami nyilván: véresen komoly. Persze akkor még nem gondoltam, hogy a megbocsátás e tétova nyitányai nálam úgy harminc év múlva az égető időszerűség rivaldafényébe jutnak. Talán ezért is lehettek nyersek, természetesek, mert rajtuk igen kevés
múlott. Egy kicsit a kibic megbocsátása is ez, nem olyan értelemben, hogy nem kínlódtam eleget, hanem: voltak, akik nálam is többet szenvedtek, és főként: voltak hős halottaink. Én - mint utaltam rá - csak történelmi epizodista voltam.
Ám ezt is tudtam már, láttam: mennyi kinti - úgymond - „szabad élet" vált
roncslétezéssé, menet közben. Kettétört pályák és gerincek. Félretoltak és lapítok.
Mennyi szorongás mindenütt a „kintiek" körében. Besúgók és napi zargatások. Láttam

38

tiszatáj

tehát a kintiek keresztjét. Nem véletlen, hogy valamivel később megírtam az „összehasonlíthatatlan fájdalmaink" témájú verseimet. (Kötetben először 1976-ban: A papírrepülő eltérítése című könyvben.)
Az sem véletlen, hogy az említett börtönversemben (Nem igaz, 1958) ilyen sorok
vannak: „a rabok, jaj, kintmaradtak" és: „nem is a rácsban van a rabság". Meglehet, már
itt kezd csírázni bennem az enyhítő körülmény keresése a kintiek számára. Lásd: felfogásom, miszerint az ember örökös enyhítő körülményt kereső és találó állat (zoon).
Ebből is ered erkölcsi lény mivolta, s ez elárulja, hogy etikus zoon. így hát a tény,
hogy csupán „történelmi epizodista" - úgymond: némileg kibic - voltam, nem akadályozhatott meg, hogy ha nem vagyok is a históriában protagonista, cím- és főszereplő,
mégiscsak képviselőnek érezzem magam. Elsőként is önmagam reprezentánsának mások
színe előtt. Egy dolog tehát, hogy az én pöröm nem „koncepciós", mert tetteimet lényegében a fennálló rend elleni akciónak vélték, nem minden alap nélkül, és más az,
hogy általuk vádolható szerepemét - hamis módon - növelni akarták. Epizodistából
főszereppé. Egy különvélemény született általam, írtam egykor. Mint erkölcsi lény tehát - jóllehet félig-meddig „kibic" - mégiscsak el tudtam képzelni, kellő súllyal, mind
a kintiek, mind a halálraítéltek sorsát.
A homo episódicas - ami azért az epizodistánál tágabb fogalom - bennem néhány
pillanatban fel tudott emelkedni, hogy megérezze a mások sorsának szinte emberfeletti
terhét. Komoly és eszes emberben fel sem vetődhet tehát, hogy megítélési jogomat kétségbe vonja pusztán azért, mert hogy az én nyakam köré nem fonódott kötél. Aki ezt
megkérdőjelezi, elárulja: fogalma sincs az erkölcsi lény, sem a história természetéről.
Az ilyen nem lehet szellemi partner cselekvéseinkben. De mégha nem adatott volna
meg saját (hat év) börtönöm szomorú tapasztalata - akkor is emberi jogom megítélni
a dolgokat és véleményemet elmondani. Á döntés a Törvény s a végső döntés Isten kezében nyugszik. Még a sokat emlegetett stiláris (esztétikai) fenegyerek-attitűd, melynek
kialakult imágója magam és mások iránt kötelességeket is rótt rám, magam és mások
iránt, úgyszólván bűvös körbe vitt - szóval még ez a szerep is azt kérte volna, hogy
megbocsátás-ügyben se legyek túlzottan a szokványos állásponton. A fenegyerek azonban - láttuk - etikáját így fogalmazhatja meg: „nekem szigorúan tilos, nekem nagyon
nem szabad, ergo: nekem kicsit megengedett, nékem némiképp szabad". Ezt röviden kifejtve: ha számomra alapvető, elemi dolgok tilosak - úgy megnőhet szabadságom a „fortélyokat", „cseleket" illetően. Többféle „kétesnek" vélt eszközt használhatok. Elismerem: ez roppant veszélyes etikai (határ) sáv. Limesz. Valóságos „hajszál-kötéltánc"(!),
jóllehet történelmi korszakokra és nemzedékekre jellemző lehet. Csupán egyetlen példát mondok. Az, ami Versailles-ban történt az első világháború után, nemzetem, nemzetünk sorsalakítását egyszer a fasizmus, másszor a kommunizmus torkába és torkának
odadobta. Sőt, mert ideje volt rá; a bolsevizmus lelkünket is már „emészteni" kezdte.
Hisz az emésztés a. szájban, torokban szokott elkezdődni, ahogy nem egy sors már
a létezés „előszobáiban" eldől. Nos: 1945 után az erdélyi intelligencia kettős elnyomatásban él: vesztes nemzet és kisebbségi létbe szakadt része. így elég tekintélyes hányada
kényszerült is arra, hogy „higgyen", nem is annyira a kommunizmusban, sokkal inkább
a kommunizmusnak, vagyis: az ígéretekben. Tehát nem az eszmében hitt. Vagy hitt, mert
ezen kívül nem volt választása. A vesztesek kezdenek hinni a győztesek ideológiájában
- mint ahogy a történelemben gyakorta a győztesek vallását veszik át; itt ateizmusát, és
nem pusztán kényszerből, hanem a „győztesek" pártját, a „világnézetét" kvázi szerencsehozónak vélik... Nem akarják látni: a győzelemnek más okai vannak. így az ÖNÁLTA-

\

1996. június

39

TÁS - meg önaltatás - és az obligát és egyoldalú bűntudat rendszere alakult ki. Valóban, mi mást tehet a kétszeresen vesztes, mint, hogy - garanciák nélkül is - hisz az adott
szónak? Akar hinni. Mintegy ambicionálja a reményt. A remény az egyetlen esély. Ha
nem így volna, nem értenénk meg, miként hihettek el annyi mindent azok a meglett
férfiak - tanárok, tudósok, jogászok, művészek s pláne politikusok - azzal együtt, hogy
a román politika hazudozásait jól megismerhették a két világháború között is, és
a sztálini szovjet belső életéről is sokat hallottak már. Sőt egyikük-másikuk - fogolyként
- mindezt maga is tapasztalta. (Most nem a vakhitű kommunistákról van szó!) Mondhatunk bármit, annyi bizonyos: a vesztesnek mint gyengébb önvédőnek etikailag több
megengedhető, mint a totalitárius uralmonlévőnek. Különösen, ha a hatalom birtokosa
mindent megengedhet magának. (Lásd: a marxista-leninista-sztálinista párt- és „jogrendszere".) Magyarán: el kell ismernünk a túlélés benső parancsait, ha nem is helyezkedünk igen közel a „mindenáron, bármi áron túlélni" skrupulus nélküli erkölcsének
axiológiai tengelyéhez. Mindezt apránként segített felismerni az önmagam s önmagunk
iránti jobbára egészséges szeretet, mint ahogy az is egész világossá vált: A VESZTES
TÚLZÓ BŰNTUDATA A GYŐZTESNEK A LEGJOBB RABSZOLGÁKAT KÍNÁLJA, MEGSZÜLI
A BŰNTUDAT KUFÁRAIT, VÁMSZEDŐIT, A JOGBITORLÓKAT ÉS HASZONÉLVEZŐKET.

„Sikeres" bűntudatokat kreál: az érvényesülés biztos útjává lehet az úgymond - össznemzeti önköpdösés metódusa. E világban már azzal kell „hencegni" maholnap, kinek volt
több bűnöző le- és felmenője. Tőle ugyanis nem féltik hatalmukat. Való igaz, én magam például sosem olvastam Rákosi vagy más magyar vezetők nyilatkozatát nyomtatásban, expressis verbis, hogy „a magyar fasiszta nemzet". Dehát - kerek perec - ezt így kijelenteni a legnagyobb ostobaság lett volna. Elfűrészelik maguk alatt az ágat s ilyen
kérdésekhez adnak impulzusokat: miért akarsz te egy bűnös nemzet tagja és pláne vezére
lenni? Hogy kivezesd őket a bűnből? Nem félsz, hogy korpa közé keveredsz? Ám, ha
ennyire bízol megjavíthatóságukban, akkor mégsem tarthatod minden ízükben, egytőlegyig bűnösnek, pláne notóriusnak őket... így viszont mért tűröd el, hogy szomszédaid
kollektív bűnösségről fecsegjenek? Hisz többek között vajon az „utolsó csatlós", a „bűnös
háború" s az effélék nem szoros szinonimái a kollektív bűnösségnek s az pedig nem logikusan vezet a fasiszta nemzet minősítéshez? Amelyet Hitler korábban kiugrott csatlósai - vagy a ki sem ugrottak is - nyilván nagy tapssal jutalmaztak, hiszen a hatalmaktól már eleve eldöntött esélyeiket ez a mesterségesen felkorbácsolt önvád csak még jobban megnövelte. A bűntudat jól megfizetett reprezentánsai azonban nem számítottak
a nemzet méltóságérzetére, amelynek előbb-utóbb szót kellett kapnia. Nem számoltak
azzal sem, hogy az obligát hála, amely ugyancsak ezt a kollektív bűnösséget támasztotta alá, nem tűrhető sokáig. „A hála is megöregszik néha" - mondja egyik hősöm
éppen egy janicsárról is szóló darabomban, úgy 1980 körül. A bűnös apák gyermekei
szégyellik nemzőjüket s igyekeznek eltávolodni tőlük. Ám, ha kiderül: nem, vagy
mégsem annyira bűnös az apa, immár a fiúk, lányok bűntudata megkétszereződik.
Felháborodást szül. A puska fordítva sül el, hiszen hazudott nekik a történelemírás,
a politika. A hóhér fiaiként, lányaiként kezdték életüket, lehajtott fővel, megvetésben,
aztán megtagadták apjukat és most kiderül: az apjuk nem hóhér, hanem áldozat volt.
Most apáik emlékét megkövetve minden dühük a hazugság főbűnösei ellen fordul. Elismerem: ez sok veszélyt tartogat. Ezt nyilván mások is érezték. A változások e térségbeli képe jól mutatja ezt. Az új és új szövetkezések történelmi pszichológiája. (Itt úgy
értem: analízise.)
Dehát most még a hatvanas évek első felében járok! Vagy alig túl azon. Ez az „időharmonika" azonban tanulságos lehet. Mert az igazsághoz hozzátartozik, hogy csak

40

tiszatáj

ebben az összefüggésben tudom megmagyarázni én is, teszem azt, apám iránti bűntudatomat, túl a családi ügyeken. Apám ugyan soha nem volt pártok tagja, egyszerű
honvéd volt, baka, és így tovább. De ezzel együtt: mégiscsak a bukott és elítélt szovjetellenes háborúban vett részt. Igen: ösztönösen tán ezért is emlegetem én apám „dolgozó
ember" voltát. Őt mentve magamat is óvtam. S később meglepő, hogy bár anyámat
szerettem jobban, apámhoz is írtam verseket... Félig-meddig „büszkeséggel". Olyan
Ady „proletár fiú verse" alapon. „Az én apámnál nincs jobb ember..." Effélék. Ma már
meg mernék esküdni rá, hogy lelkem legmélyén e dolgok, tudva-tudatlan, igen bonyolultan összefüggtek. Apám - előnyösebb - „dolgozó ember profiljára" irányítottam a figyelem fényét, hogy ne kelljen a háborús bakára, mely a vereségre emlékeztetett, és arra, hogy
a vesztesekhez tartozom...
S ami által természetesen saját pozíciómat is javítottam és kikerültem azt is, hogy
apámat, a múltját megtagadni kelljen... A bukott harcos helyett átemelődött a „diadalmas termelő ember" kategóriába... Ehhez még az osztályharc-teória is jól j ö t t Csoda, ha mindez bennem ma a már említett másfelé irányuló érzelmeket szüli?
Mintha valaki megfosztott volna attól, hogy büszke lehessek apámra, őseimre. Míg ez
másoknak megadatott. M a már látom, EMINENS TANULÓ SZERETTEM VOLNA LENNI
A TÖRTÉNELEM ADOTT KLASSZISÁBAN. Némileg STRÉBER készenléttel. Nem
kívántam

a „vesztesekhez" tartozni semmiképp, mitse tudva arról: ez legkevésbé énrajtam múlik.
És 1956-ban megismétlődött! Nemcsak Trianon, nemcsak 1945, de 1956 is a vesztesek közé taszított! És nemzedékeket...
Vegyünk példának egy „szovjet" fiatalembert. Az apja ki tudja, miket csinált
„osztályharcosként" a két világháború között: ártatlan embereket gyilkolt és a többi.
^Tudjuk: megtorlásban a kommunizmus túltett minden rezsimen.) Aztán a szovjet ifjú
apja részt vett egy győztes háborúban. A fiú nem az osztályharcos bűnöket elkövető
apára büszke, hanem a háború győztesére. Nos: az én apám itt se, ott se követett el bűnöket. Mégsem lehettem rá büszke (kivéve ajzott verseimben).
Ne legyünk hát képmutatók: ennek is a mélyére kell nézni.
£z több nemzedék történelmi lélektanahoz tartozik, amit többek között A Szalmabábok lázadása című ifjúsági meseregényemben is feszegettem (1848-49 vesztes nemzedékei).
Sokat hangoztattam, hogy stiláris, esztétikai fenegyerek így meg úgy. Ez igaz,
mert más természetű lázadásaimat is gyakorta a stílusba vittem át. De azért a mögöttesét
mégsem felejthetem. A politikai „hatteret". A lélek „hátországát". Mivel a paradoxon
szerelmesének láttak, elnézték egy-két excentrikus véleményemet. Azt az olykori extravaganciát, amely - mint említettem - fenntartotta a látszatot, hogy végül is ennek
a rezsimnek a gyermeke vagyok. Rokonszenveim által is. De azért az első adandó, némileg szabadabb alkalmakkor nem véletlenül nyilatkoztam - többször is - , hogy amit én
a negyvenes évek végén, ötvenes évek elején szabadságként éltem meg, valójában a következőkből tevődött össze.
A háború befejezésén - a „világbékén" - érzett öröm, amely lassan a hadi nyomorúság megszűnését is jelentette.
A romok fölötti munka enthuziazmusa, amely átragadt rám.
Első szerelmeim, első fontoskodásaim, saját ifjúi vérem pezsdülete... e világgal
„növök fel", szabadulok meg a pubertás gátlásaitól. A „tényező vagyok" érzete; mégpedig társadalmi „faktor". Mivel a meghökkentő fogalmazásokra nem kellett különösebben törekednem, maguktól jöttek, a periódusról azt is kijelentettem egyszer: „A ser-

1996. június

41

dűlőnek még a vesztes háború is sikereket hozhat, ha ekkor megy borotválkozni
a borbélyhoz első ízben s már elégedett a fanszőrzetével is." Ami - bár igen tisztelem
Freudot - nem freudizmus. Nálam az öröm, a siker és a vereség élményének egybeolvadásáról van szó s arról, hogy a lét, a megmaradás szemszögéből fontosabb értelmezés, élmény győz a másikon. Mintegy mázzal bevonja. A vereségérzetet a sikerélmény.
Az Okozat az Ok álöltözetében jelenik meg. Kakukktojást kakukk-okozatot
csempészünk az Ok tojásai közé... Nem véletlenül népszerű a tévében e játék. Van ebben önbecsapás is nyilván.
Épp ezért ezt á magatartásomat nem vettem vagy nem is akartam észrevenni. Hiszen ha felfigyelek rá, akkor az játszódik le benne, ami - mondjuk - egy álszerény és alvallásos, ám egyébként ügyes katonával történt, akit parancsnoka megdicsért.
- Felterjesztelek vaskeresztre, derekasan helytálltai, fiam!
- Isten adott erőt.
- Kitűnően szervezted meg a dolgot.
- Az Úristen így akarta.
- Lázba hoztad katonáidat.
- Megsegített az Isten.
Erre a parancsnok, megelégelve, reámordul:
- No, no! Az Úristen mellére mégsem tűzhetek vaskeresztet!
Az ilyenfajta képmutatás egy rugóra jár a pártfarizeussággal és arra való, hogy az
irigységet távoltartsa olyképp, hogy minden dicséret LÁTSZÓLAG valami magasabb
rangúra száll vissza. Senki sem gondol bele igazából, hogy az ilyen mély szerénységnek
álcázott magaviselet valójában a legnagyobb hencegés. Hiszen épp engem segített Isten,
nem mást. Vagy éppen az „egyetlen párt" eszméje. Ergo: én vagyok a kivételes, a kiválasztott, akire „csak a párt vigyáz". (Mint a szegény és oly nagyszerű József Attilára.)
Ugyanaz a problematika itt is, mint a személytelennek és szenvtelennek mondott,
a természetbe egészen „beleolvadó" poétái stílusok és alkatok esetében. Úgy is fel lehet
fogni, hogy individualizmusukkal a természetből nem akarnak hivalgón kiemelkedni,
de úgy is: a természet vagy a természet képviselője fogalom és önmaguk közé egyenlőségjelet tesznek. Emlékezzünk csak: Platón és Szókratész azzal érvelt a költők ellen:
ha mindent a Múzsa súg nékik, ők csak másolók, semmi eredetit nem alkotnak. De, ha
másfelől nézzük: a költők így saját emberi véleményüket egy isteni lény (a Múzsa) véleményével azonosítják, tehát - hatalomra törnek. Az isten szócsöve istenhez közel:
isten szájánál van, míg a hallgatóság valahol igen messze áll. A szerénység bizonyos
pontját valóban hajszál választja el a legnagyobb dicsekvéstől. Ez is etikai paradoxon.
Jól mondta Szókratész egy cinikus filozófusnak: köpenyed likain át hiúságodra látok!
Rongyokban járni, ha ez nem kényszerűség, akkor hivalgás: lám, rajtam nem úr a jó
öltözet fényűző szokása! ÉN A LEGHÍRESEBB SZERÉNY VAGYOK. A LEGENDÁS KÖZÉPSZER. A DICSŐÍTETT SZERÉNY.

Itt látható a világ legnagyobb törpéje: a szovjet törpe! - még emlékeznek erre?
Ez a vicc a félelmet is ábrázolja, hiszen nem úgy szól, ahogy logikus volná: „A világ legkisebb törpéje: a szovjet törpe!" A törpét ugyanis nem úgy rangsorolják, hogy az
a nagyobb, aki magasabb, hanem épp a kisebb a nagyobb, mert értéke sajátlagos kicsinységében áll. Minél kisebb a törpe - annál nagyobb, mint törpe, hisz Otörpesége
annál utolérhetetlenebb. A logikán tehát erőszakot tesz a viccmondó félelme, ami
a viccben ugyancsak „információ".

42

tiszatáj

Mondom, nálam ösztönös - nem annyira megfontoltan dicsekvő - egybeolvasztásról volt szó. Ok és okozat eggyé vált. Az „új világ" tarka foltos malaclopója alatt
megfért minden, ami „pozitív" történt életemben. Meg aztán komoly vereségélmény
már csak életkoromnál fogva sem járhatott át. Ezért írtam egykor: „gyermekkirályok"
voltunk, bennünk megbízott az új rezsim, gyanún felül álltunk. A politikai bizalom
aranyfedezete volt a legtöbb akkor, nem elsőként a tehetség, hozzáértés vagy épp a becsület. A kontraszelekció meleg időágya. Még az sem járthatta meg eszemet, hogy: pályafutásom zöld útjait nem a rezsimnek, hanem életkoromnak - némiképp a véletlennek - köszönhetem, hiszen születési évem miatt nem lehettem a szovjetek ellen harcoló katona, ellenséges párt tagja és így tovább. Szóval annak köszönhettem a legtöbbet, hogy nem csúszkáltam a Don jegén. Éretlen észjárásunk sem tapasztalhatott olyasmit, ami nagyon is meggondolkodtató: a béke puszta tényében a győztesnek sincs nagyobb
szerepe, mint a veszteseknek. Sőt: kronológiailag az ok a vesztes elhullása, fegyverletétele. Valójában a győztes még tovább is fenntartja a háborús állapotot, hiszen ő csak
később teszi le fegyvereit, s akkor sem egészen, mert fél a vesztesek feltámadásától. És
kísérni kell a foglyokat. Ilyen szövődményes dolog az, amit mi békének mondtunk és
amiért mi akkor kizárólag a Vörös Hadseregnek kényszerültünk hálát és dicsőséget
zengeni. így még a győztes bűntudatát is áttolták vállainkra... Mert erre, erre is megy
ki minden történelmi játék.
Ahogy mondtam tehát: emlékezetünkben gyakorta ók és okozat egymás helyére
ugrik, szerepet cserél. A tágas távlatot, a „még bármi lehetek" érzését nem ifjúságunk,
hanem az új rezsim javára írtuk, hiszen nagy volt lelkünkben és fejünkben a kavargás.
A békés zűrzavar. Ama bizonyos „szél" (a szovjet operettbeli „szabad szél"), mint különben is romantikus („forradalmi romantikus") motívum - szóval emez „új világ"
szele sok mindent összeboronál. Egybehajlítja a tar fák ágait a zöld lombbal, port kavar,
meg egyebet is. Nem véletlen hát az a versem, amelyet később épp a Népszabadságban
közöltem, Kosztolányiék emlékének ajánlva. Simán megjelent, elvégre az ő szemükben
más „inge" volt: romániai élmény mögöttes. Ideátra „nem vonatkozik". Kivédhető, kimagyarázható. Ezenkívül Kosztolányi neve talán azt sugallta: csupán a stiláris móduszok játékaira utalok...
Amikor még kicsiny lehettem
Kinőtt kabátom levetettem
Es könyveimet - olvassa mos
Nem áldozat ez - adakozás

/•

S hogy kezében a kis ügyesnek
Zörgőjátékok kirügyeznek
Tán tűnődve nézem -mi a titka Friss madarat kap ó-kalitka
°

Csőre megszokta, tehetetlen
Dalol, mintha lenne ligetben
Még hiheti, hogy az a sok rács
Kicsiny kerítés, alacsony fák
Egy ideig - hisz ez a titka
Torkától zöldell a kalitka

1996. június

43
Sfödele lomb, míg meg nem tudja
Hogy innen nem lesz visszaútja
(Nemzedékek, 1973)

Ez egyúttal apropózás a hatvanas évek második felében indult romantikus-anarchista, baloldali diákmozgalmak felé is. De én a magam 1948-49-50-51-52-53-jára gondoltam versírás közben... valójában a „reformok" megítélésében is ez a pusztán fiatal
hangoktól zöldellő kalicka jutott eszembe mindig. Az ifjúság nemegyszer „rezervátumlétezés", mely utóbb gyakori motívumom akkoriban...
Persze, tudom: e „töredelmes vallomásaim" - különben ma - korántsem kérnek
élet- és halálmegvető bátorságot, hiszen én jobbára mindig „magányos farkas" voltam.
Sőt, mint „marha" is történelmi ridegtartásra voltam fogva: télen, nyáron a széljárta
mezőn. Vallok hát, mert általa végül is senkit sem kell különösebben „bemártanom",
„lelepleznem", csakis önmagamat. Az iménti farkas-kép egyébként még nálam sem új.
Ott van már egyik börtönversemben is (kötetben csak 1972-ben, a Tűfokában jelenik
meg). „Elitista" költemény.

Farkasordító
Uramisten, szegény, farkas vagyok.
Egyedül már, kirágnak a fagyok
Nyakam közé sereges szél suhog.
Segélj Uram, megesznek a juhok!
Nyilván a magány a nemcsak „vonzón romantikus", hisz titkot sejtet, hanem rút
is. Mert egoizmus gyanúját kelti. Ám, ha más oldalról nézzük: a magányos legkevésbé
árulhatja el a közösséget, erre igen kényes, hiszen sose lép fel kontinuitás nevében, legföljebb a stilisztikai engedmények szintjén használja a mi többes szám első személyú
alakot. Az én előtérbe hozása jóval inkább szerénység. így kikerüli, hogy az árulás
helyzetébe jusson, csak önmagát adhatja ki, ami szuverén joga. Viszont mivel a magányos lét eleve „deszolidarizálást" sugalló úgyszólván mindegyik irányban - roppant
nehéz kenyér. Fölöttébb háládatlan. És főként, hogy megbocsáthatatlannak fogják fel
a „kollektivisták". De - mint láttuk már eddig is - a szabadság sok formáját kínálja. Például függetlenül mások szenvedéseitől nekem jogom van megbocsátani (vagy nem) saját
magam - egyszeri énem - képviseletében. Aki e jogomat elvitatná - szerintem - mehet
a diktátorok körébe. Friss - Szent Lászlóról szóló - darabomban egy pogány a király
szemére veti: azt az Istvánt akarja szentté avatni, aki megvakíttatta Vászolyt. „A nagyapád nevében nem bocsáthatsz meg néki." „Te sem beszélhetsz nagyapám nevében.
Nem tudhatjuk, hogy most mit tenne ő." A halottak „helyett" beszélni óriási felelősség. Sosem vállaltam szívesen.
Nem egyszerű költői „igazságszolgáltatás" volt tehát, ami e régi versekben feltűnt, hanem megélt valóságból táplálkozó új realitás. Sőt: történelemszemlélet is. Hogy:
valójában, csak ha van kollektív bűn, lehetséges kollektív megbocsátás is.
De amikor én a megbocsátás elemzett tétova előhangjait írtam - még ilyen tolerancia-tapasztalataim nem lehettek. Főként ösztönösen írtam erről, a kisebbség és a nemzet osztályharc-ideológától és internacionalizmustól megszaggatott egység-érzület érdekében. Felmértem a történelmi helyzetet, amelyben a magyarság leledzik az adott földrajzi, etnogeográfiai és geopolitikai térségen belül, szomszédai históriáját kicsit alaposabban áttekintve. Láttam: a zilált egység másrészt a benti nemzetellenes, a „határon

44

tiszatáj

belüli kisantant'-szimpatizáns erőknek kedvez, akik hatalmuk érdekében az összmagyarság sorsát harmadrangú kérdésnek tekintik. A megbocsátásban tehát a teljes egység
lebegett szemem előtt, vallási vagy osztályos etnikai származástól függetlenül, s e közben természetesen saját megélhetésemre is gondolnom kellett.
Már pedzettem: emez előhangok nem voltak akkor sem veszélytelenek. Hiszen
a hatalom azt kérdezhette: miféle megbocsátást hangoztat ez itt: kinek és miért? Talán
Mi bocsáthatunk meg nékik, akik ellenforradalmárok, magyar nacionalisták - etc. voltak s a börtönből éppen csak kijöttek. A megbocsátás joga az úgymond proletár
„államé". A most épp behúzott körmű diktatúra dolga.
E veszélyek ellenére is így kellett cselekednem, jóllehet tudtam, láttam, éreztem,
amit jóval később bibliai tárgyú színdarabomban (Augustus katonái vagy a Megszámláltatás) meg is írtam: a megbocsátás sokkal inkább fogcsikorgatás és sohase szelíd ünnep.
Csak a császárok kötik születésnapjuk vagy a győzelmi évfordulók dátumaihoz. A keresztény erkölcsnek mindez eleve ott nyugszik tengelyében. Ezen forog a mindent túlélni hivatott, a mindent túlélni is tudó lélek... az élet, az legfőbb isteni mű.

1996. június

45

NÉZŐ

Osztrák összeállításunk elé
Az osztrák irodalom tájainkon (ismét) divatba jött. Thomas Bernhard, Peter
Handke, Ernst Jandl, Ingeborg Bachmann (és mások) kötetei egymást követőleg jelentek-jélennek meg magyarul; talán csak a századforduló osztrák irodalma mondhatott
oly népszerűséget a magáénak, mint a mai. Akkoriban Arthur Schnitzler, Frank Wedekind, Peter Altenberg, Hugó von Hofmannstahl kötetei forogtak (német eredetiben,
illetőleg fordításban) a magyar olvasók között; A lélek és a formák Lukács Györgyétől
Kosztolányi Dezsőig, Füst Milántól Karinthy Frigyesig meg a gyermekifjú Márai
Sándorig a magyar irodalom és bölcselet alkotó egyéniségei figyeltek Bécsre, színházrairodalomra-festészetre.
Pedig akkor sem, ma sem oly magától értetődő és problémamentes az osztrák
identitásnak, az osztrákság-tudatnak, Ausztriának, az osztrák-létnek a fogalma. Hiszen
Osztrák Császárság csak azóta létezett, hogy megszűnt a Német Nemzet Szent Római
Birodalma (közönségesen nevén a Német-Római Császárság), osztrák irodalomról viszont akkortájt nemigen gondolkodtak még az írástudók. A Habsburg Birodalom irodalma soknyelvű volt: német, cseh, olasz, szlovén, horvát, magyar, román, ruszin, szlovák, lengyel... Az osztrák tudat helyett a birodalmi tudatot népszerűsítették a XIX.
század elején a hódító franciák, Napóleon ellen a birodalmi egység szükségességét meghirdető szerkesztő-író-gondolkodók: és még később is, Ausztria a Habsburg-házzal,
az életében anekdotahősként is legendává-legendássá, Kiúdynál ködlovaggá vált Ferenc
Józseffel azonosult. Mindazok, akik egy küldetéses Ausztria-eszme körvonalazásán fáradoztak, a nagynémet megoldás ellenében a közép-európaiságban, a különféle nyelvcsaládokba tartozó népek, egymással ellentétes érdekű tartományok-nemzetek kiegyenlítésére egyedül alkalmas, nemzetekfölötti egységben gondolkodtak. A partikularitással
megbélyegzett nemzetivel szemben vázolták föl az anyagi és a szellemi kultúra közösségében megmutatkozó univerzalitást, a Habsburg-színezetű Közép-Európát. Mindez
aligha kedvezett egy markáns vonásokkal kirajzolt osztrákság-ideának; s minthogy német nyelvű irodalom nem pusztán a mai Ausztria határain belül létezett, így a németnyelvűség és az osztrák irodalmiság korántsem azonosítható minden probléma nélkül.
A Prágában született és élete jelentős részét ott leélő Franz Kafka, vagy az ugyancsak prágai, de Ausztriában élete csekély részét letöltő Rainer Maria Rilke besorolása az osztrák
irodalomba számos töprengésre adhat és adott is alkalmat. Ugyanakkor Molnár. Ferenc
színdarabjait első megtekintésre a magáénak érezhette az osztrák, a bécsi közönség.
Ausztria, akár valaha Magyarország, soknemzetiségű ország volt, ma is az. Az osztrák irodalom ebből a soknemzetiségű múltból és jelenből merített, nem egyszer éppen
ez kölcsönzi érdekességét, Grillparzer cseh, osztrák, magyar tematikájú színdarabjai,
Adalbert Stifter magyar és cseh elemekben gazdag elbeszélései jelzik az osztrák irodalom megkülönböztető vonásait, hogy tudniillik több nyelv, kulturális hagyomány
mellett az egymás mellett élés közössége és konfliktusai határozzák meg művészetének
jellegét. Beszédes tény, hogy Joseph Roth regényeiben a szlovén származású Trották
képviselik az „örök-Ausztria" eszméjét, illetőleg egy lengyel gróf mondja ki centrum és
periféria egymásra utaltságát egy közép-európai államképződményben.

46

tiszatáj

Ausztria XX. századi története sok tekintetben hasonlatos a dunai népek országainak históriájához. Egyik világháború sem kerülte el, sőt, a II. világháborúban Hitler
birodalmának részeseként vett részt. Ady Endre látomásverse, A Duna vallomása immár Ausztriáról is szólt, még akkor is, ha 1955-ben létrejött az osztrák államszerződés,
a nagyhatalmak kivonták csapataikat az országból, s a második köztársaság megkezdhette a jóléti állam építését. (Megrendítően szép epizódja az újkori osztrák történelemnek, mikor 1956/57-ben a menekülő magyarok átmeneti, mások végleges otthonra leltek.) S bár a gazdasági fejlődés, a felzárkózás a fejlett országokhoz, a társadalmi béke
töretlenül haladt előre, a legalább is kétes múlttal, a felemás történelemmel való szembenézés nem jellemezte a társadalom egészét. A vitathatatlanul sikeres országépítés mámorában Ausztria (nemhiába fő bevételi forrása az idegenforgalom) jól érezte és talán
érzi is magát a róla formált sztereotípiák között: operettek, térzenék, kedélyesség,
a Habsburg-múlt megannyi rekvizituma, nosztalgia, a Kék Duna keringő meg a Radetzky-induló, a bécsi újévi koncertek és kispolgáriság, es muss ein stück aus Himmel
sein, Wien und der Wein, hiszen 1814-15-ben itt táncolt az európai rendet meghatározó, bájos filmmé édesített kongresszus, majd amerikai és szovjet elnökök paroláztak
a Burgban, a komoly-megfontolt turisták számára maradt a szecesszió néhány emléke,
a Belvedere és a Szépművészeti Múzeum, ám a többségnek inkább (köztudottan) a Práter az óriáskerékkel...
S közben szép lassan feledésbe merült az 1938 és 1945 között eltelt időszak, amikor nemigen emlegették Franz Kafkát és Gustav Mahlert, nem történt meg a fájdalmasan kíméletlen szembenézés azzal, ami történt, s amit nem-történtté nem lehetett tenni
a hallgatással. S a jóléti társadalom önelégültsége, a semlegesség biztosította biztonság
nem késztetett önreflexióra, egy mosolyogva vállalt szerep felülvizsgálatára. Azt azonban hiba volna nem megemlíteni, hogy 1945-től kezdve demokratikus állam épült,
amelyben, még akkor is, ha a művészek közül sokan rosszul érezték magukat, bárki
megfogalmazhatta a maga rosszallását, rossz közérzetét, bárki vállalkozhatott a kitörés
megszervezésére. S ha olykor értetlenségtől, konzervatív ellenállástól övezetten, bárki
művész a szellemi ellenállás bástyáit építhette ki műveivel. A sunyi elhallgatásoknak,
az avítt formákba belemeredt magatartásoknak, a vállalt, üzleti hasznot hajtó sztereotípiáknak üzent hadat nem egy osztrák író, aki a maga osztrákságát az eddigiektől
eltérően (nem egyszer tagadás formájában) akarta meghatározni. Elegendő harcukba
került és kerül, a költővel szólva* a múlt be- és kivallása, egy új, érdesebh-őszintébb,
szokatlanabb osztrák-identitás fölvázolása. Erről szól osztrák összeállításunk, ennek
a küzdelemnek néhány epizódját, irodalmi-kulturális pillanatát mutatjuk be.

1996. június

BOMBITZ

47

ATTILA

Változatok a monomániára
OSZTRÁK IRODALOM/PETER HANDKE/AZ ISMÉTLÉS
1. A monomániákus

irodalom

„... a nyelv nem képes megragadni a valóságot... Az irodalomra vonatkoztatva teremthet ugyan új valóságokat és világokat, a külső világ leírását tekintve azonban kudarcot kell vallania. Vagyis az osztrák - mint bármely - irodalom, álljon akármi befolyás jegyében, arra hajlik, hogy ne a világ (tükör)képét adja, hanem a nyelvvel, mint
eszközzel, játékot űzzön, játékot a valóval így..." (Helmut Eisendle)
Ha osztrák irodalomról beszélünk, e nyelvi űzést, különösen Wittgenstein óta,
nem szabad szem elől tévesztenünk; arról kell megpróbálni írni, amiről már tényleg
nem lehet beszélni. Ez lesz, mint mindig, de itt különösen: a monománia vadja. Reprezentáns alakjai (a teljesség igénye nélkül): Hofmannstahl nárcisztikumát öli bele minden szövegébe, Joseph Roth újra meg újra egy letűnt birodalom jelképeit látja, és dallamait hallja, Musil vég nélkül irtja a meghatározhatót, Broch nyelvóceánjában a mondathullámok a legsötétebb mélyárkokból matematikai pontossággal törnek az ég felé,
Bachmann szigetet magasítana, s e próbák közt zuhan mind mélyebbre, Bernhard sorról sorra szid, gyaláz, jár-kel és filozofál. S bár a mai középnemzedék regényírói (lásd
Antonio Fian, Róbert Menasse, Christoph Ransmayr 1995-ös magyarországi bemutatkozásait) már igyekeznek (posztmodern - vagy utáni - módon) „enyhíteni" a hagyomány súlyosságán, virtuóz játszadozásaik közben mégis egyre inkább konfrontálódnak
kulturális és identitásbeli örökségükkel. Az osztrák szerzők így a találás reménytelenségének tudatában kutakodnak. Mindegyikük határsértő, túllépni kívánnak a nyelvvel
körülkerített megtapasztalható világon. Mindegyikük egyszerre lesz a nyelvi űzés vadásza és áldozata. Peter Handke közöttük az, aki élő klasszikusként, hagyomány-tagadóból örökösként, továbbviszi e különös nyelvi relativizmust: nárcisztikus világlátást és
jelölőrendszert kell magunkhoz szelídíteni, hogy megérthessük Handke 'szabadságbirodalmának' lényegét, amely a Joseph Roth-i-Bachmanni vonalon egy egykor volt
birodalomban, ma valahol Szlovéniában (is) gyökerezik; hogy a megnevezhetetlen,
a látszat, a hiány örökös ismétlése interpretatív gesztussal e geográfián túli világ építőelemévé lehessen.
Mindegyikük, és most már Handkét is közéjük értve, egyénre szabott monomániájukban alkotják az osztrák irodalom monomániákus egészét. Azzal, hogy jellegzetesen leírnak (beschreiben), hogy kioltják a cselekményt, hogy más világ alapjaira helyezik a világot, és hogy örökösen ismételnek.
Ezért próbálom én is, ugyanazt, másképp kérdezni: mi az osztrák prózairodalom
jó értelemben vett mániája?
Elsőként: mi az, hogy beschreiben?
Nem pusztán formai eszközt kell leíráson értenünk, hanem azt a világot szöveggé
gyúró, a jelenségeket és a dolgokat egymással összekapcsolni kívánó, ezzel mintegy
végtelen láncolatot kialakító tendenciát, mely a denotátumok - és látszat-denotátumok
- legapróbb részleteit ragadja meg és kapcsolja össze, nem az ok-okozat szintjén, de az

0

48

tiszatáj

'áttűnés', 'átlényegülés' poétikája szerint. A leírással a nyelv történik e szövegekben:
„És most, az állomásépület előtt, azon kaptam magam, hogy megérkezésem óta csöndben el is meséltem már barátnőmnek a napot. És mit meséltem neki? Nem ügyeket,
nem is eseményeket, hanem csak mind az egyszerű történést, vagy egy hirtelen látványt, egy zajt, egy szagot csupán. És a kis szökőkút vízsugara az utca túloldalán, az
újságoskioszk pirosa, a teherautók benzinfelhői: ezek, ahogy csendben meséltem őket,
már nem maradtak meg önmagukban, nem, egyik a másikba belejátszott. És aki ott
mesélt, egyáltalán nem én voltam, hanem az, maga az átélés. És ez a csendes elbeszélő,
legbensőmben, olyasmi volt, ami több, mint én..." (Handke: Az ismétlés - Die Wiederholung. A könyv további részleteit Tandori Dezső fordításában idézem.)
Mi az, hogy a cselekmény kioltása?
Mivel maga a nyelv történik a szövegekben, nincsen szükség történetre. (A már
említett, 1950 után született középnemzedékbeli regényírók szabadítják fel újra a mesélhető történetet.) Műveikből ezért aztán rendkívül röviden, de nem velősen absztrahálható a cselekménysor. Ulrich Greiner azt írja egy tanulmányában: a közös nyelvű
német irodalmat az osztráktól, és ezt többször is hangsúlyozza, ellentétes társadalmi
töltetük választ(hat)ja le. Míg a német szerzők erősen társadalomorientáltak, addig az
osztrákok a valóságot vágyak és remények birodalmává transzformálják műveikben.
Irodalmárként tevékeny részt vállalni a társadalmi-politikai életben, merő képtelenség,
innen ered az irodalmi pótcselekvés tiszta formája. A szövegvilágokra ezért épülhet rá
a más világ, a nem-cselekvés utópiájában valóság és fikció egymásba folyhat, az irodalom
kompenzálja a nem lehetséges tevékenységi köröket, és maga a kompenzáció lesz az irodalom tárgya. Illusztrálva:
Thomas Bernhard egyes szám első szentélyű narrátora az Irtás (Holzfallen) szövegszövevényében egy fülesfotelból figyeli az Auersberger-házaspárt, és arra gondol, hogy
súlyos hiba volt elfogadni Auersbergerék meghívását.
E műveletről szól a könyv.
Ingeborg Bachmann egyes szám első személyű narrátora a Maiina szövegszövevényében minden 'normális' praktikusságtól és kommunikációs eszköztől meg van
fosztva, s e férfiúi szubsztanciából eredeztethető 'szenvedéstörténetet' fogalmazza újra
és újra a szövegvilág írónője.
E folyamatról szól a könyv.
Peter Handke egyes szám első személyű emlékező-narrátora Az ismétlés szövegszövevényében aprólékosan írja le cselekvésképtelenségét: „Munkakerülésem oka...
a szorongás volt, hogy kudarcot vallok. Nemcsak attól féltem, hogy nem leszek segítségére a másiknak: de hogy ráadásul, útjában állva, igyekezetét keresztezve, csak kettőzöm fáradtságát, és elhibázott közreműködésemmel végül egy egész nap művét, netán
egy teljes nyárét teszem tönkre... Lehetett mégoly könnyű is a feladat... én nyomban
azt éreztem, hogy a lélegzetem eláll... A testem egyszerre nem volt egységes, mint máskor, ha például járnom, olvasnom, tanulnom kellett, vagy épp csak üldögélnem csöndben..."
De nemcsak erről a felismerésről szól a könyv.
Szól arról is, hogy a világban megvan a helye, és az osztrák irodalomban különös
helye, a valóságfelettiségnek, a misztikának, az álomnak. A mítoszteremtés, a más világ
kapujában állunk, ahol jungi magyarázat szerint a mitikus ismétlődések igen nagy szerephez jutnak. És ahogy a leíráson nem, úgy az ismétlésen sem formai elemet kell értenünk, hanem azt az újra és újra nekirugaszkodó, útnak induló írói beállítottságot,

1996. június

49

mely nem talál biztos, nyugvó pontot a világban, ezért érzi szükségesnek az állandó
útonlétet, s hogy kifejezhesse önmagát, túlhajszolja a nyelvvel kifejezhetek, mikor is
vagy elhallgat vagy felhagy, vagy másképp próbálkozik. Wittgenstein a TractatusszA
különösképp megrettenti honfitársait: „Mindaz, amit látunk, másképp is lehet. Mindaz, amit egyáltalán le tudunk írni, máshogy is lehet." Ezért kell újraismételni mindazt,
ami van, és mindazt, ami lehet, hogy van.
A nyelvet a végsőkig újító Handkéval bezárólag az osztrák irodalom olyan, mint
a vízbe dobott kő keltette hullámterjedés - visszafelé szemlélve. A szűkebb hullámkörök szövegek egymásutániságát jelképezik, a mondhatóság végtelen, de középpontos
iránya szerint. A középpont elérése a nyelv megszűnését, az elhallgatást jelenti. A hullámkörök működése mégis arról tesz tanúbizonyságot, hogy a szerzők úton vannak,
' állandóan, a nyelv egyre finomabb kiaknázásával próbálják a magukét (ugyanazt - másképp) ismételni. A lírában hamarabb feltűnik a középpont, Celan elhallgatott, Bachmann felhagyott a versírással, Bernhard még hamarabb váltott műnemet, s a líra elhagyásából Handke sem hagyandó ki. Az osztrák próza folyamatosan hullámzó, bárhol megszakítható és bárhol beleolvasható, eposzi nagyságú és részletekbe vesző szövegfolyam.
E művek adottságuknál fogva nyitottak, csupán az egykor vastag regények váltak - formailag - vékony kötetecskékké. Nyelvi kompetenciájuk pedig a mélytartományok haj. szálvékony törésvonalai mentén performálódik kristályos felszínné.
Ezt nevezem én az osztrák irodalom monomániákusságának.
Köztük az egyik legnagyobb: Peter Handke.
2. Egy monomániákus prózapoétikája. Az ismétlés ürügyén
Az ismétlés című elbeszélés egy hatalmas írói vállalkozás része, egy századvégi
eposz alapéneke, mely magába foglalja a lét extenzív totalitását. Horváth Márta Handkét a világot egészében ábrázolni szándékozóként interpretálja, mely írói szándék azt
az összefüggésrendszert alkotja meg, amely nem a mindenkori világ adott tényeinek
struktúráját tartalmazza, hanem azon túllépve, azt meghaladva, egy mitikus kozmosz
lehetőségéét, melyben prototípus alakjában minden a helyén van, az idő mitikus idővé
lesz, a szavak és a nevek helyébe pedig belép az örökkévaló pillanatot hordozó kép. Az
eposzi nagyság ezért feltételezi a részletek tárházát, a dolgok minél pontosabb leírását.
Az ismétlés a legkevésbé sem nevezhető regénynek (a magyar nyelvű kiadás fülszövege csalogat csak vele), benne, az olvasás folyamán is konkrét e/beszélés történik.
„Elbeszélni, ez azt jelentette: volt, van, lesz - azt jelentette: jövő!" (Végre egy kínai Der Chinese des Scbmerzen) Az ismétlés záróhimnuszában pedig a következőket olvashatjuk: „Elbeszélés, minden járművek legtágasabbika, égi kocsi. Elbeszélés szeme, tükrözz engem, mert csak te ismered fel s méltányolod valómat. Ég kékje, szállj le e mélyületbe az elbeszélés által. Elbeszélés, rész-vét zenéje, irgalmazz, kegyeskedj, szentelj
meg minket..." Az elbeszélés 'kusza eposz', melyben olyan sorrendiséget kell feltételeznünk, leírnunk és interpretálnunk, amely sorrendiségben minden meglel(het)i a maga
helyét. Az elbeszélés szakadatlan folytatás, kezdete az 'ugrás', a levegővétel, az in médiás res, örök útonlevés, munkában-írásban, és ismétlés. „Utód, ha én már nem vagyok
itt, elérsz engem az elbeszélés országában..."
A cselekmény helyébe Handkénál így lép az elbeszélés. Ahogy Az ismétlés vándorló-emlékező írója felidézi első publikációját: „A történetem annyi volt, hogy egy
fiú a ház udvarán biciklit javítgat. Ezt a műveletet részletesen leírtam, fénnyel, széllel,
fák zúgásával, eleredő esővel...", már az írásmód kezdete ismétlésként hat, hiszen bíz-

50

tiszatáj

tató tanára is olyan meséket irt, melyek tárgyak puszta leírásából tevődtek össze. Filip
Kobal, elbeszélésünk hőse, kisgyermekek társaságában tett elbeszélőként próbát, pusztán folyamatok felidézésével („dongalábak járása, víz duzzadása, lidércfény közbebolygása"). E korai kezdemények versmérték (eposzi hexameter!) tudatában, de még megfelelő szavak hiányában készülődnek folytonosan az elbeszélhetőségre. Az 'ugrás', a levegővétel után minden egyes elbeszélt Handke-mű az elbeszélésáram eposzi éneke lesz.
A Handke-poetológia azt is újraírja, mi az, hogy emlékezés. Elbeszéléseiben az
emlékezés nem tetszőlegesen történik, a dolgok, képek, események nem pusztán viszszatérnek, minden egyes visszatérésnek megvan a maga értelmező funkciója. Mindaz,
ami volt, megmutatja az újrakörítés és ismétlés során a maga helyét a mitikus kozmosz
összefüggésrendszerében. Az elbeszélés, az ismétlés szintjén, 'megújítás' és 'elrendezés'.
Az emlékezés pedig állandó munkában levés, útkeresés a megnevezhetőség irányában.
S mikor kimondásra éretté válik az emlék, megtalálja helyét abban a sorrendiségben,
ami az elbeszélés, az elbeszélő akkor foghat neki elbeszélésének: „És..."
Az elbeszélés legfőbb feladata az örök jelenvalóság megteremtése: ami volt, ami
elmúlt, jelenvalóvá tenni. Üres formáktól hemzseg minden Handke-mű, betöltésre
várnak, hogy minden múltban történt a képzelet és fantázia segítségével megelevenedhessen. Ahogy Musil mondja: ez a „kitöltetlen terek passzív képzelete". A vakablakok
ismétlődése láttatja meg az időt Filip Koballal, az üres marhacsapások formája idézi fel
egy másik, régen íetűnt nép kultúráját. Az ürességben mitikus múlt idézhető fel, s maga
az elbeszélés hivatott betölteni az idők hiányát. Handke múzsája ez az üresség (Jürgen
Egyptien), mely ugyanúgy ismétlésen alapúi, mint a tanár meséinek írásátvétele. Filip
Kobal, falujának címfestőjét-útmesterét rendszeresen megcsodálja, „miként varázsolja
oda az üres felületre a következő betűt, mintha az már régen ott lett volna, s ő csak kihúzná..." Ugyanis a kialakuló feliratban egy rejtett, megnevezhetetlen, ám éppen ezért
annál pompásabb s mindenekelőtt határtalan világbirodalom jelvényeit vélte felfedezni
a fiú. Handke a létező semmiből álmodik világot magának.
E poetológia Hárs Endre szerint úgy működik, hogy Handke - kiiktatva mindenfajta szerzői és olvasói intenciót - mintegy az irodalmi kommunikációs folyamat hagyományos elemeit helyezi hatályon kívül, amikor a szöveg üzenet-voita áttűnik médiumságába. A szöveg elválaszthatatlanul lesz egyszerre üzenet és médium. Nem a táj
lesz írássá, hanem maga a táj rendelkezik egyfajta írásképpel, és ennek az imitációja
történik leírásának folyamata során. Az elbeszélés nem az író nyelvén jön létre, hanem
a leírt tárgy nyelvén. (A Noch einmal für Thukydides - Thukydidésznek című kötetében
már, a klasszikus eposzok énekmondóihoz hasonlóan a mesélő személye teljes mértékben kívül reked a szövegen. Az elbeszélés 'nyomeltüntetés', ami van, az a dolgok és
történések pontos leírása.) Az ismétlésben Filip Kobal eltűnt fivére nyomain halad dél
felé, s közben átismétli annak jegyzetfüzetét és szlovén szógyűjteményét. A jegyzetfüzet írásképe „... olyan volt, mintha nem csupán rögzítene valamit, hanem tárgyával,
minden betű a sorban afféle képhordozójaként, továbbmenne, tévedhetetlenül egy bizonyos cél felé... olyan vonalvezetést fedeztem fel, amely jól illik ehhez a vidékhez...
olyan emberé, aki lendülőben van, és akinél az írás is ennek a része, nem valamely cselekvés folytatódásának puszta tényadatolása..."
Handke írásnak tekint minden körüllévőt, s az elbeszélés akkor születik meg,
mikor olvashatóvá válik a világ. Az írást olvasva, azt olvasható írássá formálni - ez
a handkei műhely képlete. „A kézírásból egy tisztán körülkerített birtok nézett vissza
rám, ahol az olvasó aztán... mintha középen állna, a szerző helyén."

1996. június

51

Az írásfolyamat mibenléte éppúgy fontos részletét alkotja a mitikus kozmosz
szerkezetének, mint a 'megfigyelő' bármely célpontja.
„így olvass engem!"
3. Az ismétlés tnonomániákus ismétlése
„Szóval hogy ezt ki tudná a legjobban, legpontosabban leírni... Németül Handke,
megfigyelőképessége a legnagyobbakéhoz mérhető." (Esterházy Péter)
Handke megfigyelőképességét tisztelni Az ismétlés olvasása során igen nagy türelmet igényel. Nemcsak azért, mert mennyiségét tekintve is kitűnik a nagyobbrészt
vékonynak nevezhető Handke-művek közül, de azért is, mert poetológiája itt önmaga
teljességében bomlik ki, Az ismétlésig megírt munkák tartalmi-elméleti 'újrakörítését'
tartalmazza (lásd Martin Lüdke írását). Nagyon könnyű felismerni bizonyos 'handkei
szavak' funkciótelítettségét, még ha azok az ismétlés hiányában (vagyis a hiányzó magyar fordítások hiányában) nem (vagy csak nehezen) értelmezhetők a magyarul olvasók számára. Az ismétlés művi keretének megértéséhez elsősorban Handke előző
könyve szolgál(hat) segítségül, a Végre egy kínai című elbeszélése, míg Az ismétlésben található támpont az azt követő 'fáradtság-esszé' (Versuch über die Müdigkeit) értelmezéséhez. És így tovább a handkei eposz hömpölygésének megfelelően. (Arra már csak zárójelben utalnék, hogy a mintegy negyven Handke-mű közül tíz ha olvasható magyar
fordításban.)
Az ismétlés amellett, hogy tautölógikusan az ismétlésről szól - a Gyerektörténetból
kerül Wim Wenders őer/in-filmjében új helyére az 'Als das Kind noch ein Kind war...'
leitmotívikus formula, mely ebben az elbeszélésben újra megismétlődik - , jungi értelemben olyan ős-képek (mondatémák és motívumok) kerülnek elő az elbeszélés folyamán, melyekben az emberiség állandóan megismétlődő tapasztalatai csapódnak le. „Ha
... egy archetípus az álomban, a fantáziában vagy az életben feltűnik, sajátos 'befolyást'
vagy olyan erőt hoz magával, amely numinózusan, azaz megbűvölően vagy cselekvésre
ingerlően hat." (C. G. Jung) Filip Kobal élményei és tapasztalatai ennek az archetipikus
helyzetnek megfelelően kerülnek rendszerbe, és az erő, mely cselekvésre készteti, írásba
transzformálódik. A világ 'elbeszélője' a „visszatérés meghatározója". így születik meg
az a 'nyelvi emlékmű' (Sigrid Löfflertől kölcsönözve a kifejezést), meiy a szétszóródott, elűzött, elnyomott, államiság nélküli szlovén népnek (mindez 1986-ban!) irodalmi identitást, helyet, mítoszt és derűs jelenidejűséget biztosít a felejtés, a halál, a pusztulás ellen. E nyelvi emlékmű olyan emlékek vísszaídézésén keresztül születik meg,
melyek áthatolva az időn, örök és folyamatos jelenként artikulálódnak, az idő eltűntette
nyomok, ürességek kitöltődnek, megelevenedik a képzelet segítségével egy sosem volt,
de mindig jelenvaló birodalom, s a birodalomban tájak és emberek. (Nem tagadható,
hogy az egykor volt Habsburg-birodalom nyomai, akár Joseph Roth és Ingebórg Bachmann műveiben, itt is fel-felbukkannak.) A húszéves Filip Kobal magát kutatva keresi
eredetét, délnek indul a Kilencedik Ország mítosza felé, s útja közben fogalmazódik
meg - bár még éretlen formában - , hazátlansága, magányossága. Leírhatóvá (megfelelő
szavakat a veleszületett versritmushoz) csak a negyvenötévessé lett húszéves számára
lesz, az elbeszélés során a húszéves emlékeit a negyvenötéves idézi fel, s foglalja írásba,
'teszi helyre' családja múltját és mítoszát, felfedezett népének és országának jelentőségét, önmaga lényegét és feladatát, abban a bizonyos mitikus kozmoszban, mely maga
a sorrendiséget feltételező elbeszélés. Az elkészült mű minden egyes olvasása, belső rituálérendszerének megfelelően, az örök keresés mítoszát ismétli újra.

52

tiszatáj

3.1. Az emlékezés leírása: nyelvvesztés
Az első rész azt beszéli el, hogyan tölti el emlékezésével a húszéves fiú első
jesenicei éjszakáját, mintegy átismételve mindazt, ami addig történt vele, ami tapasztalat és élmény számára útmutató lehet. A handkei elbeszélő az egykor őt útjára bocsájtó
apai öleléshez fordul himnikus mondatával, „...bár átsegítene az ölelése ezen az elbeszélésen is, végig". Idegenségérzetét a családfő az elveszettségből vezeti le, fogolyként,
száműzöttként éli az életét. A család mítosza 1713-ból eredeztethető, amikor is Gregor
Kobal, a család őse a császár elleni lázadásáért kivégzéssel, családja elűzetéssel bűnhődött. Az osztrákok közé integrálódott szlovénság azóta sem lelt hazára, „itt... nem vagyunk otthon". Az apa hazátlansága egyúttal nyelvének felszámolását is jelenti, német
ajkú feleséget szerez, aki viszont istentelenül az egykor volt ős-család jogát, igazát hangoztatja: „Karavankák túlján van a haza, fel, földfoglalásra!" Az idősebb testvér, aki
a mítosz-hős, Gregor Kobal nevét viseli, (ő is hozza haza hírhedt-híres elődjük történtét
szlovén földről), nyelvet, hazát cserélve, mintegy visszatér az ősök közé.'De a család
a háború folyamán elveszíti vele kapcsolatát, eltűntnek nyilvánítják, s ez még súlyosbítja
a más hazában élő gyökértelenek elhagyatottságát („a gyász háza").
A gyökértelenség egyénre redukált formája a társadalmonkívüliségben jelentkezik: a fiatal Filip Kobal iskolaváltásaiban, elmagányosodásában, ön-ellenségével való
örökös viaskodásában (Zwiespalt). A semmi, a rossz megérzésekor, a 'bántalmazás' pillanatában oldódik meg a nyelv, s a szavakba öntés hoz gyógyulást. De nem hosszú távon. Színre lép a valódi, külső ellenség is, és az addig 'rejtek-ént' felfedezik. „Mi az, ha
az ember szava teljességgel elakad?"
Kifelé nem vezet út, marad a benső élet és a hazatérés. De az egykori összefüggésrendszer a hosszú, távoli tanulóévek alatt megbomlott. „Az illeszkedni nem tudó, az
összefüggése vesztett én vagyok." Társadalmon kívül, otthontalanságban születik meg
az a belső, mesés-mitikus igény, mely a 'szabadság' és a 'birodalom' képében jelentkezik állandóan. Eltűnt fivére „trónjától megrabolt királyként" él a gyermek fantáziájában, az anya pedig udvartartással rendelkező királynővé formálódik. Önmaga jog szerinti trónörökös. A szabadság e birodalma nem valamely népé, nem földrajzilag meghatározható, de a kollektív tudattalanban mindenkor létező egykori egység (jungi
archetipika). A feladat: visszatalálni az ős-világba, az ős-nép közé, és ami a legfontosabb, megtalálni az elfelejtett ős-nyelvet. Hamvas Bélával szólva: a vándorlás során
végigélni a félelmet és végigszenvedni a szenvedést, hogy a vándor felszabaduljon és
„végre ő maga is szóhoz jusson".
3.2. Emlékezés: úton a nyelv felé

1996. június

53

A Wochein völgye „ősfészektáj", „... én ezt mintha már láttam volna egyszer:
mintha visszatérnék ide... egy rejtett életbe..."; „... egy gyermek megcsodálja mindezt,
egy húszéves megbámulja, a negyvenötéves áttekinti mindezt, és ők hárman ebben
a pillanatban egyek és kortalanok".
A mesék meséje a jegyzetfüzet kert-leírásának megelevenítésével kezdődik, a báty
kísérletével, ahol csend, meleg, színek és illatok töltik be a teret, középen a zöld úttal.
E kert egésze a gyermekkort idézi fel. A kísérlet az idő martalékává lett, „csősz vagyok
egy nyomorúságos kertben", ismétli Filip Kobal apja szavait. De a pusztulás nyomai
megmaradtak, belőlük az elbeszélő még egészet tud varázsolni, „majd mesélek tinektek" a „nemes ősök emlékműveiről".
A levéltöredékekből a húszéves fiú azt olvassa ki, hogy bátyja megtalálta helyét
ős-hazájukban; szavai a görög igazságkeresőkre vagy Orpheuséira emlékeztetik Filip
Kobalt: „a szavak egész udvart kanyarítanak magukhoz, világot sugároznak ki" (Handke
prózapoétikája!). A háború borzalmai némítják el Gregor Kobalt, utolsó levelében elátkozza a világot, és hír többé róla nem érkezik.
A szótárolvasás vezet az ős-nyelv megtalálása felé, Filip szétkiabálja szavait a szélbe,
(másik Wim Wenders-filmbe illő álpátosszal), újra megnevez minden körüllevőt, rácsodálkozik az addig ismeretlen részletek más nyelven történő kifejezhetőségére, és e nyelvi
mágiából összerakja, kiolvassa a maga ős-népét, ős-eredetét: „...összeállt előttem egy nép
...nem típusokká, karakterekké és szerep hordozókká zsugorodva... A szavak egy vidékies népről szóltak... Ez a nép sosem alakított saját kormányt (1986! - B. A.), és így
mindenre, ami állami, közjellegű, sőt ami fogalmi jellemzőjű dolog volt, szó szerinti
fordításokra szorult... viszont a kézzelfoghatónak, a dolgoknak, méghozzá nemcsak
a hasznosaknak, egyenesen becenevük volt... ha jól meggondoljuk, nem is sajátlag a szlovén népet... ismertem meg... a szavak révén, inkább valami meghatározatlant, időtlent,
történelmen kívülit - vagy, helyesebben, egy olyan népet, amelyik örökké tartó, csak
az évszakok által szabályozott jelen időben él, az időjárás, az aratás és az állatbetegségek törvényeinek engedelmeskedő innenvalóságban, ugyanakkor túl minden historikumon, vagy előtte, vagy utána, vagy mellette annak..."
3.3. Emlékezés: a megtalált nyelv útján
Az elbeszélés harmadik része a megtalált nyelv birtokában tovább vándorló fiú
lépéseit követi. Bátyját fizikai valójában nem leli meg, de elegendő annak látszat-látása
ahhoz, hogy betöltődjön az üres forma aggasztó hiánya. „Nem az volt feltett szándékom, hogy meglelem a bátyám, hanem hogy mesélek róla."
Az a bizonyos jungi ős-világ Filip Kobal számára folytatólagos vándorlása során
dél felé bontakozik ki. A délre vezető út különös jelentőséggel bír az irodalmi hagyományban, Filip Kobal, mint az 'egyedül' nevű szörnyeteg szelídíti meg 'északibb',
pszichológiailag megterhelt 'énjét'. Teljeskörű feloldódását, azonosulását annak a motívumsornak egy csomópontja jelöli, mely örökös párhuzamot von a maják és a szlovének földje között („ami a Földközi-tenger felett tölcsérek tömkelege, ott a trópusokon tornyos kitüremkedéseké és kúpoké..."), s a látszat-látvány, az archetipikus világ,
a maga őserdejével és a maga népével, az indiánokkal, ráépül a reáliákra (pl. indiánasszonynak nevezi a fiú szállásadónőjét). Újra Hamvast idézve: „A különböző népek
kezdettől fogva emlékezetes hagyományai azonban bármilyen egymástól eltérő képvilággal éljenek, egymással ellentétben sohasem állanak. Az egyik a másik mellett nemcsak hogy fennáll, hanem sajátságosképpen az egyik a másikat alá is húzza, meg is tá-

54

tiszatáj

masztja, megerősíti és megvilágítja. Miért? Mert mindenütt ugyanarról a létről, ugyanarról a változásról van szó. A perui és a héber hagyomány bármilyen távol van egymástól képekben és térben és időben, egymást nem rombolja le. Mindegyik ugyanarról
beszél." Handkénál is így születik meg a kínai fal mintájára az Európa Fal, melynek
nyomvonala a gyermekkor kertjének zöld útjából ered, s beletorkollik a mesés képzetekkel bíró Karszt-középsávba az Óceán felé, s az Alpok vidékén pedig lesüllyed a föld
alá. „... amit lelni lehetett, nem volt innen elvihető: nem afféle dolgokról volt szó, amilyeneket teletömött zsebekben hurcolnak el, hanem a modelljeikről, melyek, ahogy
megmutatják magukat a fölfedezőnek, bele is ivódnak lénye mélyébe, ahol aztán,
a cseppkövekkel ellentétben, kivirulhatnak és termékennyé válhatnak, átvihetők bármely országba, és a legtartósabban az elbeszélésébe..."
A lehetséges jövő, melyet Filip Kobal a karszti táj atomtámadástól is biztos modelljében vél felfedezni, valóban legtartósabban az elbeszélés országába vihető át. És ennek bizonyságára, az elbeszélés elbeszélése után, öt évre sem volt szükség.
4. Öt évvel később
Filip Kobalt elsöpri a történelem. Elbeszéléséhez szükséges 'levegővételére' majd
negyedszázadnyi időre volt szüksége. És majdhogynem elszalasztotta az utolsó pillanatokat is. Öt évvel később, 1991-ben, irodalmi játékoktól mentesen, Peter Handke veszi
át „újból" a szót. Személyes hangú esszéjében mint 'álmodó' vesz búcsút a mondában
ígért Kilencedik Ország eljövetelének reményétől. Az Abschied des Träumers vom
Neunten Land (magyarul Hetedhétország szétfoszlása címmel jelent meg, Kertész Erzsébet fordításában, a Magyar Lettre harmadik számában) nem kívánt codája lett Az ismétlés örök-utópiájának.
„... a szlovén országrész történetében eddig az égvilágon semmi sem ösztönzött az
önálló államiságra. A szlovén nép még sohasem álmodozott arról, hogy önálló államban fog élni. És a szlovén állam felett, legalábbis a tankok és bombázógépek erőszakos
beavatkozásáig, nem egy eszme fénye lebegett (Jugoszlávia felett igen). S születhet-e
most ilyen tartósan életképes eszme egyedül az erőszakból és az ellenállásból? Megkérdezem: lehetséges-e, pontosabban szükséges-e manapság egy ország és nép számára,
hogy azonnal önálló állammá nyilvánítsa magát (államgépezettel, címerrel, zászlóval,
ünnepekkel, határokkal), ha nem magától jut el idáig, hanem kizárólag valamire, méghozzá valami külsőre reagál, ráadásul olyasmire, ami néha dühítő és terhes ugyan, valójában azonban nem fenyegető, még kevésbé égbekiáltó?...
Vajon nem pusztán bebeszélték a szlovén népnek az államjátékot - mily gyermeteg nép, mily gyermeteg állam -, amit aztán nem is lehet megindokolni, csupán ürügyet keresni rá, akár az ebben az esetben különösen ostoba jelszót: 'a kicsi a szép'?
Nem erre utal-e az is, hogy amikor komollyá vált a játék, az önálló állam kikiáltása,
a lakosság sokkal inkább beletörődéssel, mint lelkesedéssel reagált?
Igen, az új jugoszláv belső határok, úgy látom, nem kifelé, hanem a mostani részállamok mindegyikénél inkább befelé nőnek, mint a nemvalóság csíkjai vagy övezetei:
a középig nőnek, amíg nemsokára már nem is lesz ország, sem szlovén, sem horvát...
Néha persze azt mondják, a szlovén állam csak egy szakasz az egészen másfajta,
megújult Jugoszlávia felé vezető úton. De kik azok az országban, akik ismét meg nem
történtté tehetnének egy olyan tényt, amely a 'függetlenség' és a 'szabadság' jegyében
jött létre?..."
És a történetnek nincs vége. E történet, ahogy a történelem minden története, az
ismétlés útján jár...

1996. június

55

FONTOSABB OLVASMÁNYOK
1. Egyptien, Jürgen: Die Heilkraft der Sprache. Peter Handkes „Die Wiederholung" im
Kontext seiner Erzähltheorie. (Text+Kritik. Zeitschrift für Literatur, Heft 24, 1989.)
2. Eisendle, Helmut: Nyelvhasználat és világnézet. Az osztrák és a német irodalom megfelel(get)ései. (Magyar Lettre, 1995. nyár)
3. Esterházy Péter: Egy kékharisnya följegyzéseiből. (Magvető, 1994.)
4. Hamvas Béla: Scientia Sacra. (Medio, 1995.)
5. Handke, Peter: Die Wiederholung. (Suhrkamp, 1986.) Az ismétlés. (Magvető, 1990.)
6. Handke, Peter: Abschied des Träumers vom Neunten Land. Eine Wirklichkeit, die vergangen ist: Erinnerung an Slowenien. (Suhrkamp, 1991.) Hetedhétország trónfosztása (Magyar
Lettre, 1991. ősz)
7. Hárs Endre: Das letzte Buch. Über Peter Handkes „Noch einmal für Thukydides" (Acta
Germanica 4: Die Zeit und die Schrift. Osterreichische Literatur nach JÄTE, 1993.)
8. Horváth Márta: Peter Handkes „ Versuche" (i.m.)
9. Jung, C. G.: Bevezetés a tudattalan pszichológiájába. (Európa, 1990.)
10. Lüdke, Martin: Die wirkliche Heimkehr des Peter Handke Sein neuer, großer Roman Die
Wiederholung in: Frankfurter Rundschau, Frankfurt/M.
11. Musil, Robert: Kákánia (in: A tulajdonságok nélküli ember, Kalligram, 1995.)
12. Ulrich, Greiner: Der Tod des Nachsommers. Über das „österreichische" in der österreichischen
Literatur. (München, 1979.)
13. Wittgenstein, Ludwig: Logikai-filozófiai értekezések. Akadémiai Kiadó, 1989.

56

tiszatáj

KEREKES

GÁBOR

Ausztria minden idők legklasszabb
komédiája1
THOMAS BERNHARD HELDENPLATZ CÍMŰ SZÍNMŰVE KÖRÜLI
BONYODALMAK 1988-BAN AUSZTRIÁBAN
Bevezető megjegyzések
„Ausztria a boldogság szigete, a Gemütlichkeit csodás birodalma, ahol mindenki
boldogan, a mindenütt jelenlévő kultúra varázsában éli le az életét" - hangzik az egyik,
jól ismert sztereotípia, amely éppen annyira torzul adja vissza a valóságot, mint az érvelés, miszerint Ausztria a nácik igazi hazája, és hogy Hitlerben is itt alakult ki az őt itt
ért élmények hatására az az irracionális fajgyűlölet, amelynek eredményeként a holocaust és a háború annyi szenvedést hozott az emberiségre.
Az 1989-ben elhunyt osztrák író, Thomas Bernhard Heldenplatz című darabjának
bécsi bemutatója körül hatalmas vihar kerekedett, amelyet első hallásra sokan az előítéletek igazolásának tekintették. Ezek szerint az előítéletek szerint az osztrákok mindig
antiszemiták voltak, hiszen a lágerekben nagyon sok volt az osztrák származású tiszt,
sőt, még Berlinből is Bécsbe küldték tanulni a zsidóellenes kommandókat.2 Ez az érvelés központba helyezi a helyenként félreérthetetlen antiszemita felhangokat, amelyek
a darab körüli hisztériakeltésben előfordultak, és ezekben látja a vita lényegét.
Sokkal valószínűbb viszont, hogy az antiszemita szókészlet itt „csak" hangulatkeltés céljából használtatott (ami természetesen semmivel sem megbocsáthatóbb vagy
tolerálhatóbb), és az egész vihar inkább az akkori és mai - 1995-ben még mindig aktív Burgtheater-főintendáns leváltására irányult.
Ezt a vitát, vagy talán inkább kampányt szeretném felvázolni, hiszen jónéhány
olyan osztrák traumára és problémára mutat rá, amelyről Magyarországon sokan mit
sem sejtenek.
Egy bekezdés erejéig azonban ki kell térnem röviden a fent vázolt felfogásra,
mely szerint az osztrákok lennének az igazi nagy antiszemiták, a holocaust okozói,
amit a hitleri zsidó fóbiával és bizonyos statisztikákkal alá szoktak támasztani. Ez az
érvelés így persze helytelen. Ami igaz, az az, hogy Ausztriában századunk első felében
is létezett antiszemitizmus, éppúgy, ahogyan előítéletek más csoportokkal és népekkel
szemben. Például a magyarokkal, csehekkel és szlovákokkal szemben. Ez szinte automatikusan adódott az együttélésből, ám ezt - akármennyire taszító jelenséggel is van
dolgunk - nem lehet egyszerűen a kiirtás, a meggyilkolás iránti vággyal azonosítani.
(Csak zárójelben jegyzem meg, hogy a náci birodalom mindvégig egyre kevesebb valós
információval szolgált az embereknek, saját országa „árja" lakosságának a lágerekről,
mivel tisztában volt vele, hogy akármilyen erős is az antiszemita propaganda, az semmi
esetre sem képes a német és osztrák lakossággal elfogadtatni a népirtást.)3 Természetesen sokkal érzékenyebben reagál a századvég embere - aki ismeri a további eseményeket - a századforduló és két háború közötti antiszemitizmusra. Nem úgy, ahogy
Arthur Schnitzler reagált a maga idejében a naplójában, valamint Stefan Zweig A teg-

1996. június

57

nap világa című könyvében, illetve mint az akkori antimagyar vagy anticseh megnyilvánulásokra. De mivel utóbbiaknak nem volt hasonlóan véres következménye, ezeket
ma kisebb megrökönyödéssel olvassuk. Az is igaz, hogy Ausztria népességére kivetítve
százalékarányukban nagyobb számban találunk osztrákokat a hitleri birodalom terrorapparátusában mint németeket, valamint az is tény, hogy az osztrák, főleg a bécsi lakosság egy bizonyos része nem csak a „hazáját a birodalomba visszavezető" Führert
éltette rajongva 1938 március 15-én - éppen a Bernhard által emiatt is Ausztriában hallatlanul provokatív címként választott - Heldenplatzon, hanem szégyenletes elánnal vett
részt az Anschluß után a zsidóság megalázásában. Erről olvashatunk Franz Werfel Cella
oder Die Überwinder című regényében is, hogy irodalmi példát említsek. De mindezek
a példák nem változtatnak azon a tényen, hogy nem Ausztriában létesült nemzeti szocialista rendszer, hanem a nagyobb hatalom ráerőszakolta rendszerét a sokkal gyengébb Ausztriára, amely ráerőszakolásnak folyamán az egyéni karriervágy, lelkiismeretlenség, embertelenség stb. megnyilvánulásai csorbát ejtettek az osztrák nemzet jóhírén.
Ugyanakkor létezett osztrák ellenállás is.
Bernhard darabja tehát már elmében is provokáció, hiszen a Heldenplatz az 1938-as
osztrák trauma színhelye. A darab cselekménye nagy vonalakban a következő: egy
zsidó származású osztrák professzor 1938-ban feleségével elhagyta Ausztriát, amikor >
még a Heldenplatzcal szemben fekvő lakásából hallhatta az osztrákok „Heil"-kiáltásait,
amelyekkel Hitlert köszöntötték. Most, 1988-ban újra Bécsben vannak, de a professzor
nem tud szabadulni az akkori üdvrivalgástól, végül öngyilkos lesz. Csak ezután kezdődik maga a darab, az első felvonásban a házi alkalmazottak emlékeznek vissza, a másodikban a professzor testvére beszélget két lányával, és végül a harmadik felvonásban
a néhai professzor családtagjai és ismerősei szólalnak meg.
Első pillantásra talán meglepő, hogy egy ilyen cselekményű darab nagy vihart
kavarhatott, de ne felejtsük el, a vihar utólag, hét év távlatából is csak felszíni ütközetnek tűnik egy egészen, más cél elérésének érdekében.
A darab vitás részei
A Bernhard-darab, mint Bernhardnál általában, telis-tele van szinte véget érni nem
akaró gyűlöletmonológokkal, amelyek mindenki ellen irányulnak, anélkül, hogy, az
éppen beszélő alakok akár csak a legkisebb kísérletet tennék arra, hogy igazságosak legyenek. Ez önmagában még nem is baj, és a szerző műveinek varázsa, részben éppen
ezekben a monomániás alakokban rejlik, akiket általában századunk áldozataiként
szoktak értelmezni. Lehetséges, hogy Bernhard ennek tudatában volt, és éppen a túlzott, igazságtalanul differenciálatlan érvelésekkel akarta elérni - és talán el is érte - azt
a hatást, hogy az olvasó vagy a színházlátogató így gondolkodjék: „Ez egy túlzás, de
természetesen van benne némi igazság." Vagyis: a túlzás vezeti rá a befogadót a továbbgondolkodás útjára. Sokan persze abból indulnak ki, hogy Bernhard az őrület határán
élt, mely határt néha-néha át is lépte.
Hogy Bernhard vajon őrült volt-e, és ha igen, akkor mennyire, azt persze nem
lehet eldönteni, de ez végül is a művek fogadtatása és hatása szempontjából teljesen
mellékes. A Heldenplatz viszont annyira kirívó mű, hogy Bernhard itt konkrétan egy
aktuális és így nagy érdeklődésre számot tartó témával foglalkozott, nem úgy, mint
korábbi műveiben. Az osztrák közvélemény - részben a Burg előrejelzései alapján pedig arra volt felkészülve, hogy az Anschluß diagnózisát fogja kapni. Amit persze
hiába várt.

58

tiszatáj

A darab zsidó család tragédiáját mutatja be, azokét, akik teljes szívből osztráknak
vallották és érezhették is magukat, de akiket aztán szomszédaik, ismerőseik megtagadtak, megaláztak. A darab elsősorban a szörnyű sors által megkeseredett emberek
Ausztria elleni mérhetetlen undorát és gyűlöletét mutatja. Az undor és gyűlölet érthető, de az elmondott sommás ítéletek nem igazak, hiszen ha csak a professzor bátyjának monológját figyeljük meg, akkor azt hallhatjuk, hogy az ipar és az egyházak tették
tönkre Ausztriát4: a kormányban bűnözők ülnek5, a színházi és zenei élet Bécsben jelentéktelen6, Ausztria úgy, ahogy van, kultúra nélküli szennyvízcsatorna , az osztrák
szocialisták a valóságban katolikus nemzeti szocialisták8, ők a kizsákmányolók, az állam sírásói, a kapitalisták stb. ^Egyébként Oxfordról és az angol antiszemitizmusról
hasonló leírásokat olvashatunk. )
Mindez természetesen messze nem megalapozott diagnózisa sem az 1938-as, sem
az 1988-as osztrák viszonyoknak. A probléma csak az volt, hogy éppen ezt a szándékot
tulajdonították és tulajdoníttatták sokan Bernhardnak, Peymann-nak és társaiknak.
Persze a későbbiekben ők is hozzájárultak a felháborodáshoz és konfúzióhoz, hiszen
vagy előre megfontolt provokációs szándékból, vagy szolidaritásból az egyre hevesebbé
váló támadásokkal szemben mind jobban védték a darabot. Igaz: valószínűtlen, hogy
a Neue Kronen Zeitungot meghallotta volna a differenciáltabb hangnem.
. Az előzmények
1988-at, az Auschlufi ötvenedik évfordulójának évét Ausztriában vegyes érzelmekkel várták. Adódtak is viták, amelyek közül a legemlékezetesebb az volt, amely Alfréd
Hrdlicka antifasiszta emlékműve körül kavart nagy vihart, hiszen az éppen a Bécsben
megalázott zsidókat ábrázolja, akikre sokan nem akartak emlékezni. Ez már előrevetítette a Bernhard darabja körüli bonyodalmat, illetőleg az osztrák nyilvánosság egy részének beállítottságát és valószínűsíthető reakcióit.
A Burgtheater élén ekkor már néhány éve a Bochumból Bécsbe hívott Claus Peymann állt főintendánsként. Ez sok problémát okozott, mivel Peymann művészi önmeghatározása szöges ellentétben állt és áll azzal, amit a Burgtheater hagyományosan
képviselt. A „Burg" a kísérletektől mentes, „bevált" klasszikus darabokat játszó színháznak számított, amelynek deszkáin „csúnya" szavak, meztelenkedés, társadalomkritika, aktualizálások szinte alig fordultak elő. Egyesek szerint kultúra, Peymann és mások szerint unalmas posvány, aki a saját bochumi kísérleti elképzeléseit hozta magával
Bécsbe. Nemsokára „állt a bál", veszekedések Peymann és a színészek valamint a nyilvánosság egy része közt, ugyanakkor Peymannt sokan támogatták is.
1988-ban, az Awsch/w/S-évfordulóra valahogyan a őwrgnak is reagálnia kellett, ez
egyértelmű volt, és csak a naivabbak gondolhattak arra, hogy Peymann megelégszik
egy csendes megemlékezéssel. (A Peymann-ellenfelek úgy érveltek később, hogy 1988ra a peymanni Burg elvesztette egzotikumát, egyre kevesebben látogatták, és ezért volt
szüksége az intendánsnak egy „jó kis botrányra", amit aztán maga kreált. Tény, hogy
a Burg látogatottsága 1988-ban nem volt a legjobb, és hogy Peymann a Bernhard-darab
kiválasztásával számíthatott a botrányra. Mi sem bizonyítja jobban sejtését, minthogy
a darab próbájának idején titkosnak nyilvánította a szöveget, amely aztán nem is jelent
meg a színházi füzetek sorozatában - ellentétben a mindenkori gyakorlattal. Viszont
tény az is, hogy a támadó kampányt nem Peymann indította.)
1988. augusztus 19-i számában a Profil című osztrák hetilap rossz jósnak bizonyult, mikor azt írta, a darab gyámoltalan, csak variációja a korábbi Bernhard-színmű-

1996. június

59

veknek, és ezért - valamint amiatt, hogy néhány színész visszaadta a szerepét, tehát
nem lehet az évforduló napján bemutatni a kilátásba helyezett darabot - nem is lesz
semmiféle botrány. A Profil ezenkívül még néhány idézetet hozott a darabból, anélkül,
hogy október 7-ig valamiféle reagálást váltott volna ki más helyről. Pedig ezeket az
idézeteket a későbbiekben részben a kritika középpontjában találjuk, úgy, mint például
azt a részt: „Az állapotok ma tényleg olyanok /mint amilyenek harmincnyolcban voltak / ma több a náci Bécsben / mint harmincnyolcban...11"
A kampány
1988. október 7-én a Neue Kronen Zeitung egy bulvár napilap, valamint a hozzá
közel álló konzervatív Wochenpresse aheti számában már Peymann provokációjáról számol be, olvasóit az Österreich, sechseinbalb Millionen Debile (Ausztria, hat és fél millió
debil) idézetfoszlánnyal próbálja sokkolni. Számukra már eldöntött dolog, hogy a darab rossz és értéktelen, mivel sérti Ausztriát és az osztrákokat. Ezzel megindult az
a kampány, amelynek mindvégig főleg a Krone volt a szószólója.
Másnap a Krone demagóg kommentátora, aki a Staberl álnevet használja rendszeresen, már a szocialistákat okolja a botrány miatt, s közben - a hangnem szempontjából jellemző módon - az akkori oktatásügyi miniszterasszonnyal, Hilde Hawlicek-kel
kapcsolatban személyeskedő megjegyzést tesz. Azt állítja róla, hogy ő lenne az, „akit
megelőz az a nagyszerű hír, hogy az ötvenes években ő volt egész Bécs legklasszabb
bugi-cicája".
Egyértelműen a Krone és konzervatív laptársai indították meg a támadást, míg
- meglepő módon - a másik nagy bulvárlap és állandó konkurens, a Kurier aránylag
visszafogottan írt erről.
A Krone szinte napról napra fokozta a hangulatkeltést:
Október 9: A főcímből méltatlankodás olvasható ki, hogy az adófizetők pénzén
viszik színre az Ausztriát „bemocskoló" színdarabot13. Néhány idézet után több politikust szólaltat meg az újság, akik közül Vranitzky kancellár kiáll a művészet szabadsága mellett - amiért egy külön kommentárban meg is kapja a magáét míg a néppárti
Mock kancellárhelyettes az újság szája íze szerint érvel, miszerint egy ilyen Ausztriát
sértő darabot nem volna szabad állami pénzekből színre vinni. A Vranitzky-ellenes
kommentár a bécsi munkáskerületek egyszerű embereinek haragjával fenyegetőzik,
akik számára Ausztria még inkább az első helyen áll, és akik tudják, hogy mit is kellene Peymannékkal csinálni.14
Október 10: A Krone egy sor ismert személyt és politikust idéz, akik igyekeznek
objektíven nyilatkozni, így például a náci bűnözők üldözése által híressé vált Simon
Wiesenthalt, aki felhívja a figyelmet az ismert bernhardi idézetek sommásságára, vagyis
tudományos használhatatlanságára. De megszólaltatja a zöldek pártjából Freda MeiBnerBlau asszonyt is, aki nagyon okosan - persze abból a feltételezésből kiindulva, hogy
a darab megbízhatóan történelmi igazságot akar tenni - figyelmeztet arra, hogy ha mindenkit egységesen elítélnek a darabban, akkor az olyan, mintha senkit se vádolnának.
Ezeket a mérsékelt hangokat ugyanakkor elnyomja a főcím (Das darf man sich nicbt gefallen lassen.'J, valamint az a karikatúra, amelyen a nevető Bernhard és Peymann látható, amint egymás kezét rázzák, ugyanis Heldenplatz nevű szennyágyújukkal sikerült
a tehetetlenül dorgáló, ujját rájuk emelő Vranitzky kancellárt bemocskolniuk. Közben
a háttérben Bruno Kreisky, volt kancellár látható Mallorcán, ahová elterjedt a bűz, amiért ő - akit a hírhedt fajgyűlölő lap, a német Stürmer zsidóábrázolásait idézve vázoltak
fel - befogja az orrát.

ÓO

tiszatáj

E k k o r a Burg csak egy rövid közleményt ad ki, melyben a művészet szabadságát
hangsúlyozzák.

Október 11: A Krotie - úgy látszik gyors eredmények kicsikarása reményében azon spekulál, hogy ki lehetne Peymann utóda. Egy Gzíoval jegyzett kommentárban
tudatja olvasóival, hogy ha tűrik a peymanni és bernhardi sértéseket, „akkor már nem
kell azon tovább vitatkoznunk, hogy a német nemzet része vagyunk-e vagy egy saját
nemzet, mert akkor feladtuk már önmagunkat".15 (Csak zárójelben jegyzem meg, hogy
itt bukkan fel egy másik osztrák trauma: a Németországhoz való viszony, az osztrák
identitás meghatározásának nehézsége.)
Ezen a ponton már jól kivehető az az előítélet-rendszer, amelyre a Krone épít: antiszemita, antinémet, antiíiberális. A cél: Peymann elmozdítása.
Mindez együttvéve teszi érthetővé, hogy miért is támadhatott a Krone és társai
olyan sokáig nagyon agresszív hangnemben, és hogy miért nem állt ki alig valaki a kommunista Volksstimme-1 leszámítva - Peymannék mellett: alapjában véve sokakat
zavart Peymann, így a korábbi Burgtbeater-vezetőséget, a konzervatív ízlésű közönséget. Ezen túlmenően most a Krone az átlag osztrákot, aki nem tartozik a Burgtheater állandó látogatói közé, azzal próbálta a maga számára megnyerni, hogy tiltakozott
Ausztria megsértése ellen (néhányszor a Krone szívesen megfeledkezett arról, hogy
a műben irodalmi figurák nyilvánítanak véleményt, és még azt is kiemelte, nogy egy
zsidó szidja Ausztriát), hogy pénzpocsékolással vádolta Peymannt (ez mindig „jó" hangulatkeltő érv a nagytömeg számára), és azzal is, hogy mindig kiemelte a főintendáns
német, tehát „idegen" voltát.
A darab problémás oldalai miatt viszont alig találunk hangokat, amelyek kiálltak
volna mellette. Az osztrák szocialisták a művészet szabadsága szellemében védték
a tervezett bemutatót, bár alapjában véve ők is ódzkodtak a darabtól. Ez utóbbi érthető,
főleg ha arra gondolunk, hogy milyen képet festenek róluk a darabban... Ezért az ő viselkedésük igazán tiszteletre méltó.
Egyedül a kommunista Volksstimme című lap szállt szembe határozottan a Kroneval. Úgy, mint mindig. Ez az automatikus ellenállási reflex egy kicsit le is von a Volksstimme érdemeiből. (Kicsit vitriolosan úgy is lehetne fogalmazni, hogy a Volksstimme
a mindenkori Krone negatív sablonja. Elég az egyik lapot a kezünkbe tartani, abból úgy
is kikövetkeztethetjük, hogy mi áll a másikban.) Mindenesetre ők, mármint a Volksstimme munkatársai voltak az elsők, akik - aránylag egyszerű újságírói „infrastruktúrát": egy telefont használva - kinyomozták a frankfurti Suhrkamp kiadónál, hogy
októberben még nem létezett végleges szövegkönyv, tehát az akkor már a Krone és
társai által többször kinyomtatott és annyira hevesen bírált idézetek talán nem is lesznek a darabban hallhatók. Talán nem is létezik a darab? - kérdezték. Mindenesetre nagyon elgondolkoztatón hívták fel a figyelmet arra, hogy milyen csekély ismeretek
alapján folyt az addigi kampány. Vagyis: itt nem is a tények és a következtetések vezettek a Krone és társai ítéletéhez és követeléseihez, hanem fordítva, az ítéletek és követelések már eleve megvoltak, most már csak valamilyen „esemény" kellett, amelyhez ezeket kapcsolni lehetett.
Október 14: A Krone a Burg ellen folytatott verbális szőnyegbombázás folyamán
most először más témával kapcsolatos szalagcímmel jelenik meg, amelyik viszont jobban illeszkedik a lap bulvár jellegéhez. Mord im Sexklub: Junger Wienerin Keble durchschnitten (Gyilkosság a szexklubban: fiatal bécsi nőnek elvágták a torkát). Különben
természetesen most is téma a darab, de egyrészt azon meditál az újság, hogy Bernhard

1996. június

61

„szelídebbé" tette-e a szöveget (ami a lap szerint természetesen a gyávaság jele), avagy
még agresszívabbá (ami a lap szerint természetesen Bernhard elfajzottságának a jele), és
másrészt - a kisember felingerlésére - azt állítja, hogy Bernhard minimum 700.000
schillinget keres a darabja bemutatóján. Kommentárjában Staberl a szabadság fogalmának relativitásán meditál, közbevetve néhány németellenes megjegyzést.
Ugyanakkor a konkurens Kurier szinte nyelvöltésként interjút közöl Bernharddal, amelyben az író egyrészt elmondja, hogy még keményebb szavakat használ majd,
másrészt viszont felhívja a figyelmet arra, hogy bár a darabja visszataszító (scheu lich),
úgy a körülötte zajló események még inkább azok.
Bemutató és a kampány vége
Sajnos nem áll módunkban a kampányt lépésről lépésre végigkövetni, a számos
támadást, választ és viszontválaszt felidézni. Összefoglalóan annyit mondhatunk, hogy
a Krone mindvégig kitartott elhatározásában, és keményen támadta Bernhardot és
Peymannt. Néhány politikus - és olyanok, akik azoknak tartották magukat - a darab
ellen és mellett emeltek szót anélkül, hogy a darabot ismerhették volna. A szocialisták
felmérve a kampány provinciális színvonalát, kitartottak Peymann mellett, hiszen ők
felismerték, akármilyen jó vagy rossz, akármennyire korrekt politikailag vagy inkorrekt Thomas Bernhard darabja, semmiképpen sem szabad a darab bemutatóját lemondani, hiszen Bernhard világhírű író, és egy vele kapcsolatos hír, amely az állami cenzúra legcsekélyebb ausztriai meglétét sugallná, körbejárná a világot, és sokat ártana az
országnak. (Egyébként arra is számítottak, hogy milyen mély benyomást kellett, hogy
tegyen az akkori vasfüggönyön túli országok értelmiségére az a tény, hogy egy kormány állami pénzekből támogatja saját maga kritizálását.)
A bemutató napján, 1988. november 4-én a Krone saját gátlástalansági és ízléstelenségi csúcsát megdöntve - nem volt ez kis teljesítmény - az égő Burgtheater fotómontázsával jelent meg. Ez külföldön nem gúnykacajt, hanem megrökönyödést váltott ki, hiszen nagyon nagy volt a hasonlóság az égő Reichstagról 1933-ban készült fényképekkel...
A bemutatóra kivonultak az ellenzők és a szimpatizánsok, de a nagy botrány elmaradt. Egy ideig be-bekiabáltak mindkét oldalról, de a vitathatatlan színészi teljesítmények és a lenyűgöző második felvonásbeli színpadkép - őszi borongós este a Burgtheater melletti Volksgartenben, háttérben maga a Burgtheater, amelynek első emeleti
irodai ablakai, ahol Peymann irodája található, még ki vannak világítva - lassan elcsendesítették a hevesebb nézőket.
A négyórás bemutató után negyvenperces taps és tiltakozás következett, végül
a taps elnyomta a nemtetszés kinyilvánítását. Thomas Bernhard és Claus Peymann a színészekkel együtt állt ki a színpadra.
A Krone olvasói másnap megtudhatták lapjukban, hogy „Thomas Bernhard nem
mutatkozott" (Thomas Bernhard zeigte sich nicht), majd a további lapszámokban egyre
ritkábban és semlegesebben írtak a témáról, mintha nem is lett volna olyan sok közük
az egészhez.
A komolyabb osztrák és külföldi sajtóorgánumok a színészi teljesítmények mellett magával a darab szövegével foglalkoztak, annak problematikus oldalait taglalták.
A viharnak vége.
A viharnak vége?

62

tiszatáj

1995
Peymann a Burgtheater főintendánsa, lemondásra szólítják fel, Peymann marad,
az osztrákok 84%-a problémának tekinti hazájában az antiszemitizmust, az FPÖ, a Szabadságpárt, Bécsben Simon Wiesenthal ellen szavazott, amikor arról van szó, hogy megkapja Bécs városának díszpolgárságát.16

JEGYZETEK
1. „Die tollste Komödie aller Zeiten ist Österreich." Bernhard, Thomas: Claus Peymann kauft
sich eine Hose und geht mit mir essen. A nyersfordítások tőlem származnak - K. G.
2. Pauley, Brase F.: Eine Geschichte des österreichischen Antisemitizmus. Von der Ausgrenzung
zur Auslöschung. Bécs 1993, 358-59.
3. Természetesen megint más kérdés, hogy ki mit tudott a birodalmon belül a holocaustról.
Ehhez lásd például Claude Lanzmann Shoah című filmdokumentációját.
4. „Die Industrie und die Kirche 1 sind an dem Österreichischen Unglück schuld / die Kirche
und die Industrie sind schon immer / am Österreichischen Unglück schuld gewesen" Bernhard, Thomas: Heldenplatz. Frankfurt am Main, 1988. 88.
5. „...ein paar verbrecherische Hauptdarsteller / die in der Hofburg und auf dem Ballhausplatz sitzen..." Uo. 89.
6. Uo. 94.
7. Uo. 97.
8. „...aber die Soziaslisten sind ja keine Sozialisten mehr/ die Sozialisten heute sind im Grunde
nichts anderes / als katholische Nationalsozialisten". Uo.
9. „die Sozalisten sind heute die Ausbeuter / die Sozialisten haben Österreich auf dem Gewissen / die Sozialisten sind die Totengräber dieses Staates / die Sozialisten sind heute die
Kapitalisten / die Sozialisten die keine Sozialisten sind / sind die eigentlichen Verbrecher
an diesem Staat..."
10. Uo. 90.
11. „Die Zustände sind ja wirklich heute so / wie sie achtunddreißig gewesen sind / es gibt
jetzt mehr Nazis in Wien / als achtunddreißig..." Profil. 1988. szeptember 19.
12. „...der die famose Kunde vorausgeht, in den fünfziger Jahren die tollste Boogie-Katz' von
ganz Wien gewesen zu sein..." Neue Kronen Zeitung, 1988. október 8.
13. Steuerzahler soll für Österreich-Besudelung auch noch bezahlen!
14. „Mit dieser Vornehmen Zurückhaltung gegenüber Österreich-Besudlern wird der Kanzler
Probleme bekommen und zwar vor allem bei den »kleinen« Sozialisten, denen ihr Vaterland Österreich mehr als noch vielen anderen über alles geht. Und so mancher wird sich
fragen, ob der »Quereinsteiger« Vranitzky keinen Kontakt zur Basis hat, denn in den Parteilokalen von Ottakring. Floridsdorf oder Hernais wüßte man schon die richtige Antwort
auf Peymann, Bernhard und Co."
15. „...dann brauchen wir nicht mehr weiter darüber zu diskutieren, ob wir der deutschen
Nation zugehören oder eine eigene sind, denn dann haben wir uns selbst aufgegeben."
16. Die Presse. 1995. június 24.

1996. június

TÓTH

63

BARBARA

„Eltemetem Európát játékautomaták
ajkain..."
AZ 1945 UTÁNI OSZTRÁK LÍRA: WALTER BUCHEBNER
CELLULÓZ IDŐ CÍMŰ POSZTUMUSZ KÖTETÉRŐL
Az 1945 utáni Ausztriát minden tekintetben különleges helyzet jellemezte: nemcsak a kulturális-irodalmi újrakezdés lehetősége volt adott, hanem számolni kellett egy
extrém veszélyeztetettség ismételt lehetőségével, még a személyes katasztrófákkal is.
Ez leginkább a fiatal, irodalmi hírnévvel nem rendelkező „szárnypróbálgatókat" fenyegette. Olyannyira, hogy a tragikusan félresikló, lezáruló életpályák - mint Walter
Buchebneré, Hertha Kraftneré - az 50-60-as évek panorámájához elválaszthatatlanul
hozzátartoznak. Ekkor merülhet föl bennünk az a kérdés: mit rejtenek magukban
a háború utáni évtizedek, melyek ezeket az írói pályákat, egy látens zavarodottság mintapéldányaiként, alapvetően determinálni fogják. Ernst Fischer az osztrák kultúra válságát ökonómiai és politikai kérdésként kezelte. Az állam nem támogatta megfelelő
mértékben az irodalom „utántermelődését"; írni egyet jelentett a lassú, de biztos éhenhalással. Kevesebb lett a publikálási lehetőség, folyóiratok szűntek meg, a könyvkiadás
fellendülése sokáig váratott magára. Erről a nyilvánvaló válsághelyzetről nem mindenki akart tudomást venni. Aki hallgat a krízisről, nincs kitéve annak a veszélynek,
hogy 1945 után az osztrák irodalmi tradíciókat stilisztikailag, formailag „elavultnak",
politikailag kompromittáltnak tekintse.
A háború utáni modern osztrák irodalmat találóan a „nullpont"-kifejezéssel jellemezhetnénk: „irodalmi modernek"-en a 20-as évek „modern" fogalmát értik mintegy
1955-ig. A leglényegesebb irodalmi modellek közé soroltattak: James Yoyce, Gertrude
Stein és a dadaistak. A konkrét, „kísérleti" osztrák irodalmat majd a „Wiener Gruppé"1,
Ül. a „Grazer Gruppé"2 megalakulása fémjelzi. A „nullpont-időszak" atmoszférája nem
kedvezhetett a saját költői hang megtalálásának akkor, amikor a „művészi keresés" útvesztői egyértelműen másodrendű problémaként szerepeltek. A legégetőbb kényszer,
a legfontosabb feladat ekkor a „meztelen, materiális ínség" legyűrése, valamint a megszállott, restaurációs ország szolidaritásának szuggesztív hangoztatása.
Ebben a görcsös, ellentmondásoktól sem mentes klímában megszólal egy új, ismeretlen hang: Walter Buchebneré, hogy kritikus szellemével kíméletlenül tapintson
rá az antikommunista Napnyugat őseinek, leszármazottainak sebeire. Az utódok megdöbbentő módon egy olyan kultúrát védelmeznek, mely már nem is létezik, hiszen
épp a védelmezők áldozzák majd fel a gazdasági fellendülés oltárain.
Buchebner saját generációjának szétszakítottságát testesíti meg. Úgy tűnik, hogy
a szellem rendezett léte végképp elveszett, a káoszból nem lehet kitalálni, sőt, ennek átformálásán gondolkodva benne emberhez méltóan sem lehet élni. A költő 1951-től
- első publikálás - egy bő évtized leforgása alatt hosszú utat jár be. Kezdeti konzervatív
álláspontját („az új kényszerével semmit sem tudunk kezdeni") feladja, a 7 év hitleri elnyomás szellemi kiéheztetettsége „farkasétvágyúvá" teszi. Éhsége azonban eltér honfitársaiétól. A szalonnaképű, fehérmellényes, elégedett polgártársak undorral, megvetés-

64

tiszatáj

sel, agresszív dühvel töltik el; a konjunktúra fellendülése, „állam-bácsi" húsának felzabálása felülvizsgálásra készteti. Felülvizsgálja költői elképzeléseit és Ausztria történelmét. A korai, kozmikus, szentimentális-romantikus hangot Hermann HakeP hatására vallásos lelkesedéstől átitatott munkáslíra váltja fel. Formai, gondolati kísérletező
kedve nem hagyja el, és így lesz 1955-től radikális-realista krónikása a „törpe, alpesi
Amerikának".
A hidegháború következményeként csak 1955-ben írják alá az államszerződést
Ausztria örökös semlegességéről, ezt követi az ENSZ-tagság, és végül megszületik a nemzeti hadsereg újrafelfegyverzéséről szóló döntés. Körvonalazott politikai program, megnevezett trauma: az ország újrafelfegyverezése. „Az egész olajfa-generáció - Buchebner
generációja - csodálkozva tekint fel. Mindannyian felkészületlenek vagyunk" - hirdeti
Andreas Okopenko, Buchebner költőbarátja.
A pacifizmusról való lemondás azonossá vált saját osztrák történelmük elárulásával.
De vajon mit jelent az, hogy „osztrák történelem"? A régebbi, illetve az újkeletű osztrák
jóllakottság „áthúrozza az emlékezetet, mint egy zongorát, finoman az elfeledettre".4
Odo Marquard kijelentése, miszerint „eredet szükségeltetik a jövőhöz", deformált
politikai-kulturális vezényszóvá korcsosul, hiszen, s ez különösen az 50-es-60-as éveket
érinti, az ország jövője a történelembe emigrál. A Történelem, azok a Habsburgok...
Buchebner vallomásai a Cellulóz időbői pontos és helytálló információk egy önmagát nem találó és vállalni nem akaró ország mindennapjairól, politikájáról és kulturális nihiljéről. A „hamuszürke melódiák"1 egy keserves mizériáról, pontosabban ennek
két meghatározó tényezőjéről, az osztrák politika hazugságairól és egy részeg és feltétlen ambivalens „ami-lázról" tesznek tanúságot. Az ifjú költő kritikusan szemléli korát,
s érintkezési félelmeit legyőzve öninjekciózást végez - párhuzamosan a veserákja elleni
morfiuminjekció hadjárattal - , amikor az elamerikanizálódott világot poénra kiélezett
képekbe rögzíti. A mesterséges, szubsztancia nélküli kor Ausztriáját, de leginkább Bécset „húzza nyársra" az elbécsiesedett, de mégiscsak egy vidéki kisváros, Mürzzuschlag
szülöttje.
A kor politikáját egészen 1966-ig a fekete és a piros színek egy színné válása5 jellemezte, olyan állapotot teremtve meg ezáltal, amikor a grillezett „enyém-tiéd-csirke"
„csevapcsicsi könnyeket" csalt az emberi szembe. Az újjáépülő osztrák állam esélyei
a költő rokonszenvében szinte a nullával egyenlőek: üvöltsön versek után az „állambácsi" is, kiáltson a próféta-költővel együtt a szabadságért" - mindezek csak álomképek
és érzelmes vágyakozások. Az „igazság-felvételeken" (=vers) csupán a nagyhatalmakkal
való „parasztravasz - semleges - bánásmód" tükröződik és a háttérből fel-felbukkan
a jelenné vált Habsburg-múlt imádata. Ezt az imádatot kikényszerítetten hordozza az
osztrák polgár, hiszen „kialszik a monarchia",111 de ő erről nem kíván tudomást venni,
így inkább együtt él a császársárga homlokzat alá bújtatott náci idővel. (A költő akkor
beszél erről, amikor az még korántsem volt divatos.)
Ausztria, Bécs Buchebner verseiben agonizál, haldoklik és meghal. A „Wiener
Blut" már rég nem Johann Strauss szerzeménye; a bécsi vér kivert fogaktól vérző
szájatlv jelképez: mind az 1. osztrák köztársaság, mind a 2. világháború véres foghíjakat
hagy maga után. Protézis behelyezésére - kitűnik a versekből - az amerikai pénz-kultúravilág vállalkozott. Az eredmény egy sajátságos „keverék-kultúra" (Mischkultur),
ahol kertitörpék stílbútorok között jégszekrénypszichózisoktól a mennybe mennek.
A fiatal férfi „ellátva gyógyszerekkel és cinikus reménytelenséggel"VI figyeli a „fájdalomvárost",V11 a valóságost és a hazugságot egyszerre leplezi le. „Közép-európai el-

1996. június

65

hagyatottsága"3"11 kevés - vagy talán éppen elegendő - ahhoz, hogy Bécs haláltáncát megfékezhesse; így csak látleletekkel szolgál. A városban, szimbolizálva az egész országot,
egy egyetlen végnélküli „jólét-este"1 tart, a „jobbanmegynekünk - srácok"* hangyaszorgalommal építgetik a „jólétpiramist"*1 a „betonöntetű jólét provincializmusára".*11
Mindennemű tevékenység „schlagwortja" a jólét. Jólétről álmodik, aki már egyszer „zsíros pofát" látott, és jólétet akar a megfulladásig, a kifulladásig. Francia filmekre
(Truffaut), francia költőkre (Baudelaire, Valéry) csak Buchebner és a Hawelka kávéház
fiataljai figyelnek fel, kik „vitatkoznak és cigarettáznak és meghalnak".*111 A „jövőnélküli aszfaltdzsungel felgyülemlett provincializmusa"xrv épp a legborzasztóbb évszázad - Buchebner szavai - második felében pusztít: zenegépek, játékautomaták, bőrdzsekik, nylonok, popcornok ikonjai díszelegnek. De létezik egy másik Amerika is:
blues, jazz, Allén Ginsber^ és Jack Kerouac...
Költőnk „aktív költeszet" címszóval foglalja össze poétikai törvényeit. Itt kiemelt
hangsúlyt kap az ún. üvegkeménységű ritmikus elem, ez a „kultúrálatlanság egyetlen
ellenmérge". v A ritmus siet a fogalmak segítségére, hogy a valóságot „újrafedjék".
Az „együttjáték" új formája „szabad improvizációval" nyeri el végleges alakját, de szemben a lényegében improvizációból megteremtődő dzsesszel, konkrét megfogalmazásokra lesz képes.
A versek olvasásakor mi is egy vitathatatlan konkrét „sightseeing" résztvevőivé
válunk. A megszokott bécsi üvegkép beárnyékolódik: „a Burg, a Graben, a Práter és
a Stephansdom az egyik oldalon, míg a másikon „gazdasági grimaszokért elzálogosított
ősapa-koponyák",* Grinzing borvörös, őszi alléi,*3"1 szánkban pedig „felvizezett véríz". 111 Buchebner európai, osztrák horoszkópja nem túloz akkor sem, amikor a vízözönt idézi fel, s a szeretett nőnek a legszebb kalap mellé szigonyt, búvárszemüveget és
oxigénpalackot is nyújtana. Közvetlen közelből éli meg egy legendás kor kevésbé legendaszerű hétköznapjait, a betört „kutyavilágban" (mondo cane) megdermedten nézi,
hogyan válik a város egy féktelen nemzetközi kíváncsiság „kurvájává". Bécs eladja önmagát, „poros utcákba,dőlnek a házak",*1* a bátortalan sétáló epeízű almát rágcsál,**
a környezetvédelem zöldjei egyelőre epesárga színűek.**1
A költő minden negatív előjelű („elismertük a temetkezési vállalatokat")**11 fenyegető („jelentem a temetkezési vállalkozók közeledtét"),**"1 néha meghökkentésnek
tűnő kijelentése ellenére is (Goethe, Trakl, Rilke nem számít, és Bécset elhagyta Hofmannsthal, Kari Kraus, Musil),**lv úgy gondolja, hogy az agonizáló, „halálos álomkorban"**3' szenvedők - bárhogyan is értelmezve - mintha egy út végére érkeztek volna...:
„ha ösztönzőleg tudnék hatni Rád, / város, a zsíros bálnahasban." * VI Szótőrökkel akarja Buchebner a gyáva, zsíros jólétrengetegből kihasítani Bécset.
Bécs „rebellis sanzon költője" - öndefiníció - életének utolsó éveiben meglepő
formai bravúrral6, frappáns gondolati éleslátással rendelkező remekműveket alkotott.
Nem vált mártírglórias költővé, a mai napig nem túl széleskörű irodalmi elismertségnek - ismertségnek örvendő osztrák lírikus 1964-ben, 35 évesen hatévi szenvedés után
öngyilkos lett. Rettegett attól a pillanattól, amikor nincs már morfium - de amíg vállalni tudta az életet, addig újból és újból kiszállt „szolid, demokratikus, alpesi sírjából" x x v " és magából a kultúrálatlanságból szólt a kultúraszétesés ellenében - egy tághorizontú, őszinte kultúra mellett érvelve. Tudta, hogy „a szenny elnyeli, amit kiköp",**3"11 búcsúzóul természetesen íróasztalához ült le, kezében Peter Stuyvesant,
gondolatban utoljára - talán a valóságban is? - kipróbálva túlhízlalt, felhevült korának
jólét-eredményeit, majd hozzáfogott íróasztalának elégetéséhez, mert „hűvösödnek
a nappalok".**1*

66

tiszatáj

Hideg napok „félelemköltészete" Walter Buchebner lírája, felelőtlenség lenne vakon és süketen elmenni mellette:
Végtagjaimat átlyukasztották,
úgy, hogy a napban már nem vetnek árnyékot
az ég így átment rajtam keresztül
a végtelen kékség előtt mint
&
önnön másolata jelentem meg
de miután lélegzetemet elfojtották
és a fejemet felrobbantották
rá kellett jönniük,
hogy én még élek!xxx
JEGYZETEK
1. A Wiener Gruppé megalakulása az 50-es évek közepére tehető. Tagjai: H. C. Artmann,
Gerhard Rühm, Konrád Bayer, Oswald Wiener és Friedrich Achleitner.
2. A Grazer Gruppé megalakulása a 60-es évek végén történik. Tagjai: Alfréd Kolleritsch,
Peter Handke, Wolfgang Bauer, Barbara Frischmuth, Günter Falk, Gert Jonke...
3. Hermann Hakel az osztrák Pen-Club vezetőségi tagja és az egyik legbefolyásosabb irodalmi
mentor volt.
4. Walter Buchebner: Irtsd ki a jácintokat című verséből
5. 1945-66 között Ausztriában kettős (kétpárti) kormány volt hatalmon. A Néppárt (OVP)
képviselte a fekete színt, a Szociáldemokraták (SPO) a pirosat.
6. Walter Buchebner utolsó éveiben kiterjedt Hölderlin- és Trakl(!)-himnusz tanulmányokat
folytatott, gyümölcsöző hatásuk nyilvánvaló.
A római számmal jelölt citátumok Buchebner következő verseiből származnak:
I. aschenfarbene melodie.
II. Onkel Staat
in. bild einer Stadt
IV. sightseeing
V. statistik des strohs
VI. ich, die fiebereule
VII. ich hiob, der nachtmahr
Vin. in Fattys Saloon
IX. du hast so etwas gewisses Wien
X. statistik des strohs
XI. mondo cane
XII. wien bei windstille, sightseeing
Xm. Wien 61
XIV. ich der bürger von Wien
XV. aktive poesie
XVI. aschenfarbene melodie
XVn. sightseeing

1996. június
XVIII.
XIX.
XX.
XXI.
XXn.
XXIII.
XXIV.
XXV.
XXVI.
XXVII.
XXVIII.
XXIX.
XXX.

Sightseeing
abends in Wien
abends in Wien
abends in Wien
europaischer horoskop
abends in Wien
Daniela Striegl-től, a kötet utószavának szerzőjétől vett idézetek.
monolog für die toten
ich kann nicht schlafen
in Fattys Saloon
lösch aus die hyazinthe
ich sehe zum abschied fotos
sie haben mich ausgequetscht

67

68

tiszatáj

Ö RÖ K $ É 0
POMOCÁTS

BÉLA

Trianon és a magyar irodalom
Mindazt, ami az első világháború után Magyarországgal történt, alig tudta feldolgozni a nemzet emlékezete. Az 1920-ban megkötött trianoni szerződésről, amely a történelmi Magyarország területének nagyrészét felosztotta szomszédai, illetve az OsztrákMagyar Monarchia utódállamai között, évtizedeken keresztül alig esett szó a második
világháború után, pontosabban az 1947-es párizsi békeszerződés után, amely minden
magyarországi reménykedéssel és várakozással ellentétben maradéktalanul helyreállította, illetve kisebb tekintetben Magyarország kárára módosította a trianoni rendelkezéseket. A némaság és az elnémítottság persze nem jelentette és nem jelenthette, hogy
a trianoni kényszerek fölött eltekintett volna a történelem. Egy veszedelmes sziklaszirt
akkor is hajótöréseket idéz elő, ha a térképek semmiféle jelzést sem adnak róla, sőt így
még veszedelmesebb és pusztítóbb, még több áldozata van.
Ennek a trianoni hallgatásnak is voltak áldozatai. Nemcsak a magyar nemzeti tudat
tartozott közéjük, amely nyilvánvalóan nem maradhatott egészséges úgy, hogy a diagnózisra és a gyógyításra még csak sor sem került, s a nemzet egyik legszörnyűbb sebét
az úgynevezett „proletár internacionalizmus" teljesen hitelüket veszített közhelyeivel
próbálták eltakarni; az a seb vérzett és üszkösödött tovább. De a trianoni hallgatás
áldozata lett a közép-európai népek megbékélésének és történelmi együttműködésének
ügye is, anélkül ugyanis, hogy a trianoni tályogot felnyitották és megtisztították volna,
ennek a kiengeszteiődésnek és összefogásnak semmi esélye sem lehetett.
Trianon - Mohács óta - a legfájóbb sebet ejtette a magyar nemzet testén, és teljesen természetes dolog volt az, hogy a Trianon utáni korszak magyar közvéleménye,
nemcsak a hivatalos politika, hanem a szellemi élet és a magyarság legszélesebb tömegei
sem fogadták el, fogadhatták el a diktatórikus békerendszer minden következményét.
Csak a huszadik századi magyar költészet két - sok tekintetben egymás ellen is kijátszott vagy inkább kijátszani kívánt - óriására, Ady Endrére és Babits Mihályra hivatkozom. Mindketten egyforma fájdalommal és elkeseredéssel vetettek számot az ország
és a nemzet megcsonkításának lehetőségével, illetve következményeivel.
„Elpirulok - írta Ady S ha Erdélyt elveszik? című írásában, még 1912-ben, midőn,
a hódításokra vágyó bukaresti politika bejelentette erdélyi igényeit - a magam látszó
romantikájától, de leírom, hogy Erdélynek külön lelke van, s fenyegető, brutális, de
vajmi lehető térképváltoztatások két emlőről szakítanának le két ikergyermeket, a magyart és a románt... Mi magyarok s az erdélyi románok gyökereinkkel lennénk kiszakítva, mihelyst ez az őrült militáris világ... diplomaták diagnózisa szerint kezd gyógyítani bennünket... Mai, barbár csodák idején el tudom képzelni azt is, hogy Erdély hamarosan megvalósulása lehet tüzes, vad álmoknak, mik nem minden alap nélkül kísértenek az alsó Kárpátok alatt. De a dilemmás Erdéllyel évszázadok marasztaló szellemét
lázítja föl a vad hazapolitika, s hazátlanná tenne két szerencsétlen s minden más nemes

1996. június

69

fölszabadulásra joggal váró nációt." Babits Mihály pedig közel négy évtized múlva,
1938 karácsonyán Gondolatok az ólomgömb alatt címmel a következőket jegyzi fel:
„Rájövök, hogy nem is tudok pontosan visszaemlékezni a csonka ország formájára, holott milyen tévedhetetlenül látom magam előtt ma is a régi, nagy Magyarországét [...]
Magyarország áll előttem megint, de nem a csonka, hanem az igazi, a történelmi Magyarország, a kerek, ép vonal, amely gyermekkorom óta belém idegződött... Szinte szerelmes voltam ebbe a vonalba, ez volt az én első szerelmem... S amint elképzelem ezt
a gyönyörű, élő testet, első szerelmemet, megint elfog a kínzókamrák hangulata."
Igen, a magyar irodalom és a magyar társadalom - nagyjából minden politikai véleménykülönbség ellenére a legitimistáktól a szociáldemokratákig - így érzett és gondolkodott a fenyegető, majd megvalósult Trianon felől. Trianon mindazonáltal nemcsak magyar tragédia volt: összeomlását és állandósult válságát okozta a közép-európai
összefogás eszméjének is. Korábban voltak reményei és lehetőségei egy ilyen összefogásnak (maga Ady és Babits is ezeket a lehetőségeket szerette volna valóra váltani).
A trianoni rendezéssel azonban a legkevésbé sem a történelmi igazságtétel jutott érvényre, hanem a fanatikus nacionalisták zsákmányoló szenvedélye és a kisebbségi sorba
került és kényszerített népcsoportok létét és kultúráját fenyegető barbár intolerancia.
Ezt a szomorú tényt Trianon után igen sok nyugati államférfi és szellemi kiválóság is
elismerte. Sőt többen ráeszméltek arra, hogy Trianon nem csupán a magyarság tragédiája, hanem egész Közép-Európa, sőt egész Európa tragédiája. A szomszédos országok
területi nyereségei nagyon is látszatnyereségek voltak, minthogy később ezek okozták
a térség elszomorító politikai hanyatlását, pontosabban azt a folyamatot, amely által
a közép-európai térség valósággal játékszerré vált a nagyhatalmak kezében.
A nyugati nagyhatalmakra valójában egy antidemokratikus területszerző sovinizmus erőszakolta rá a maga akaratát. Ezeknek a hatalmaknak, ha valóban a kölcsönös
európai kiengesztelődés és együttműködés lehetőségét kívánják létrehozni, igazából egy
minden érdekelt számára elfogadható kölcsönös kompromisszum kialakítására, ha tetszik, kikényszerítésére kellett volna törekedniök. Ez a kompromisszum azt jelentette
volna, hogy Magyarország megmarad etnikai határai között, nagyjából abban az értelemben, ahogy ezt a Teleki Pál nevéhez fűződő nevezetes etnográfiai térkép rögzítette.
Ezt a térképet annak idején a párizsi béketárgyalásokra utazó magyar kormánydelegáció is előterjesztette, midőn erre a térkép által is rögzített valóságos etnográfiai állapotra hivatkozva kért több körzetben méltányos döntést és ezt megalapozandó népszavazást. Ezt a jogos követelést azonban a békekonferencián vezető szerepet játszó (főleg
francia) államférfiak rendre elutasították. Holott akkor például Pozsony, Komárom,
Kassa, Ungvár, Szatmárnémeti, Nagyvárad, Arad és Szabadka egyértelműen a magyar
nyelvterület határai között helyezkedett el, abszolút magyar többsége volt Kolozsvárnak, Marosvásárhelynek és relatíve magyar többsége Brassónak, sőt Temesváron is a második helyet foglalta el a magyarság a németek mögött. Mindenesetre egészen más határok jöttek volna létre, ha a magyarság saját számarányának megfelelően tarthatott
volna meg Kárpát-medencei területeket.
Az első világháború utáni rendezés tulajdonképpen három érvelési rendszerre támaszkodott. 1. Az etnográfiai elv a népesség etnikai összetételét vette kiindulásnak: ezt
sohasem alkalmazták Magyarország javára, s így mind Csehszlovákia, mind Románia,
mind Jugoszlávia vonatkozásában igen nagy magyar tömbök kerültek idegen fennhatóság alá, közvetlenül a trianoni határ mentén: így a Partiumban, Kárpátalján, a Felvidéken és a Vajdaság Tisza-menti területein. 2. A történelmi elv, amely a területek korábbi.

70

tiszatáj

államjogi hovatartozását vette figyelembe; Magyarország ennek az elvnek az alapján
semmiféle könnyítést sem kapott (holott például 3,5 millió németet csatoltak Csehszlovákiához, arra hivatkozva, hogy lakóterületük a történelmi cseh királysághoz tartozik). 3. Végül a gazdasági, közlekedési és stratégiai elv; ezt ugyancsak mindig következetesen alkalmazták Magyarországgal szemben, például a Dunától északra lévő magyar
területek elcsatolásakor, ebben az esetben csehszlovák gazdasági érdekekre hivatkoztak,
vagy az Arad-Nagyvárad-Szatmárnémeti-Máramarossziget-sáv Romániának juttatása
alkalmával, amikor, mint ezt Palotás Zoltán A trianoni határok című 1990-ben megjelent könyve kimutatta, az szolgált indokul, hogy az itt (magyar lakosságú területen)
húzódó vasútvonalra Bukarestnek szüksége van. Magyarország esetében egyaránt elestek az etnikai, történelmi és gazdasági-stratégiai kritériumok, s valóban minden helyi
vitát Magyarország kárára oldott meg a „békekonferencia"; az országot tulajdonképpen
hadizsákmánynak tekintették, melyből minden jelentkezőnek bőven osztogatni lehet.
Ha a trianoni nagyhatalmak nem minden esetben a magyarság kárára akarták
volna megoldani a háború utáni területi rendezést, akkor valójában létre lehetett volna
hozni egy olyan helyzetet, amely kölcsönös kompromisszumokra épül, s megegyezéses
rendszer pedig elvezethetett volna a közép-európai térség egységének valamilyen helyreállításához. Lehetőség nyílt volna arra, hogy a létrejövő nemzeti államok között egy
idő után az integrációs törekvések nyerjenek teret, és ezek az államok végül valamilyen
(föderatív, konföderatív) államszövetségbe tömörüljenek. Ennek a kívánatos államszövetségnek a létrejöttét, sőt még a lehetőségét is egyértelműen Trianon akadályozta
meg. Az, hogy a közép-európai kis országok képtelenek voltak szövetkezni és egymással összefogni, nos, ez vezetett a régió teljes politikai hanyatlásához és dezintegrációjához, mondhatnám így is, balkanizálódásához; végső soron pedig ez nyitott utat a Hitler,
majd Sztálin által kezdeményezett hódítások és csatlósállami rendszer előtt. Ez tette lehetővé azt, hogy az egymástól elszigetelt, kölcsönösen gyűlölködő, egymásra kölcsönösen féltékeny országok sorra áldozatul eshettek annak a nagyhatalomnak, amelyik
éppen be akarta kebelezni őket.
Trianon olyan történelmi tragédia, amelynek súlya azóta is bélyeget nyom KözépEurópa sorsára, és súlyosan megterheli az itt élő népek kapcsolatait. Mindenekelőtt
azonban megterhelte a magyar történelmet és a nemzet kollektív emlékezetét, súlyos
frusztrációkat okozott, és nagymértékben felelős azért, hogy a harmincas és negyvenes
évek magyar kormányai a nemzet távlatosabb érdekeit háttérbe szorítva és a józan stratégiai gondolkodást figyelmen kívül hagyva az országot az európai jobboldali diktatúráknak kötelezték el, és történelmének egyik legpusztítóbb háborújába vezették. Kétségtelen, hogy a két világháború közötti korszak minden más megfontolást elutasító
politikai meggyőződését és szándékát a területi revízió jelentette, ennek a meggyőződésnek és szándéknak az indítéka azonban nem valamiféle imperialisztikus területszerző
stratégia volt, hanem az elszenvedett igazságtalanság jóvátételének mindent legyőző
akarata. Egyszerűen nem volt és nem lehetett magyar kormányzat, amely belenyugodott volna a Trianonban hozott ítéletbe, minthogy ezt az ítéletet a nemzet szinte egyöntetűen elutasította és igazságtételt követelt.
A magyarság nemcsak területi, gazdasági és hatalmi pozíciókat veszített el a trianoni döntések következtében, hanem súlyos lelki sérüléseket is elszenvedett. Ezekről
a lelki sérülésekről hozott hírt az irodalom, midőn költeményekben, elbeszélésekben
és személyes vallomásokban mérte fel a történelmi ország feldarabolásának, nagy magyar
közösségek és régi kulturális központok elcsatolásának lelki következményeit. A hú-

1996. június

71

szas évek magyar irodalma, és természetesen nemcsak az úgynevezett nemzeti-konzervativizmus írói, tehát Herczeg Ferenc, Vargha Gyula, Sík Sándor és Bodor Aladár, és
nem is csupán a nemzeti radikálisok, mint Szabó Dezső és Oláh Gábor, hanem a liberális polgári irodalom képviselői, a Nyugat táborának nagyjai, közöttük Babits Mihály,
Kosztolányi Dezső, Juhász Gyula, Tóth Árpád, Somlyó Zoltán, Móricz Zsigmond,
Krúdy Gyula, Karinthy Frigyes, és az akkor fellépő fiatal írók, mint József Attila, Illyés
Gyula, Dsida Jenő és Szabó Zoltán is őszinte fájdalommal beszéltek a trianoni Magyarország nyitott sebeiről, az elszakított magyarság mostoha helyzetéről és fájdalmairól.
Ezek az írók nem egyszer szülőföldjüket, szülővárosukat vagy ifjúságuk szeretett
színhelyét veszítették el a trianoni döntéssel: Kosztolányi Szabadkát, Szabó Dezső Kolozsvárt, Tóth Árpád Aradot, Bodor Aladár Losoncot. De Juhász Gyula és Krúdy
Gyula is elveszítették azokat a városokat, amelyek ifjúságuk otthonai voltak: Juhász
Nagyváradot, Krúdy a szepességi városokat. Móricz Zsigmond is elveszítette azt az Erdélyt, amely munkásságának és eszmélkedésének egyik ihletője volt, s amelyről egy
nem emlegetett művében, a Nyugat 1920-as évfolyamában közreadott Erdély című versében tett vallomást. A személyes veszteség mindenkinél fájdalommal szőtte át a verseket, elbeszéléseket, visszaemlékezéseket, minthogy azt mindegyik író tudta vagy érezte,
hogy szülővárosa hamarosan elveszíti azt a jellegét, azt a meghittségét, amely valamikor az otthonosság érzését keltette. Azok az írók, így Babits, Sík Sándor vagy Karinthy Frigyes, akiknek szülőhelye nem került idegen kézbe, ugyancsak fájdalommal
gyászolták meg a régi ország letűntét, és hasonlóképpen szorongó szívvel mérték fel
a veszteségeket. Már idéztem Babitsot, aki jóval a trianoni végzés után is arról beszélt,
hogy számára mindaz, ami Magyarországgal megtörtént, felfoghatatlan képtelenséggel
ér fel, és ugyancsak Babits adott hangot évtizedeken keresztül némaságba szorított
Csonka Magyarország című versében az első világháború idején pacifista nézeteket valló
írók ama meggyőződésének, hogy az erőszakkal szemben egyszer az igazságnak kell
érvényre jutnia: „Nekem van rá jogom! Én elkiálthatom: Igazság!"
Nem lehet meglepő, hogy a trianoni fájdalmak hatották át az erdélyi, a felvidéki
és a délvidéki magyar írók műveit, sőt azt is megállapíthatjuk, hogy a kisebbségi magyar irodalmak igen nagy részben éppen a trianoni fájdalmakból születtek. Kolozsvár,
Nagyvárad, Pozsony, Kassa és Szabadka magyarjai mindenképpen úgy érezték, hogy
a trianoni rendelkezések a magyarság ezeréves nemzeti létét sodorták veszélybe, és az új
határok elvágták a természetes, megszokott és nélkülözhetetlen kulturális és személyes
összeköttetéseket. A kisebbségi sorsba kényszerített magyar író egyszersmind magára is
maradt, hiszen elválasztották a nemzeti kultúra éltető közösségétől, és ha íróként és
magyarként fenn akart maradni, neki magának kellett: írói alkotásai által új emberi
közösséget létrehoznia. A kisebbségi magyar író ezért nemcsak történelmi csalódottságának, sérelmeinek és gyötrődésének adott hangot, hanem annak a felelősség- és küldetéstudatának is, amelyre a nemzeti közösség újjáalakításának és a nemzeti identitás
fenntartásának erkölcsi parancsa kötelezte. Ez a kettős: egyszerre fájdalmas és felelősségtudattól áthatott érzés szólalt meg az erdélyi Reményik Sándor, Áprily Lajos, Kós
Károly, Makkai Sándor, Tamási Áron, Dsida Jenő és a felvidéki Győry Dezső, Mécs
László műveiben.
A trianoni végzetre válaszoló magyar írók elsiratták elveszített szülőföldjüket és
a történelmi országot, amely több mint ezer esztendőn át állott fenn, s mindig dacolni
tudott a változó idők viharaival, az elveszített világháború, a szomszédos államok területszerző mohósága és a békecsináló nagyhatalmak ellenséges magatartása következté-

72

tiszatáj

ben mégis el kellett buknia. A gyász érzésébe mindazonáltal nem vegyült el a bosszúállás, a reváns szelleme. Aki a Trianon utáni magyar irodalmat, legalábbis a legjobb
írók műveit fellapozza, bizonyságot szerezhet arról, hogy ezektől az íróktól távol állott a gyűlöletkeltésnek az a szelleme, amely a politikai életben rendre megjelent, különben nemcsak a hazai, hanem az utódállami „kisantant" politikában is. A magyar
írók sohasem beszéltek gyűlölettel a román, a szlovák vagy a szerb népről és kultúráról, ellenkezőleg, igyekeztek kapcsolatot találni ezekkel a kultúrákkal egy kívánt és remélt általános európai kiengesztelődés és együttműködés keretében. Babits, Kosztolányi és Móricz Zsigmond vagy később József Attila és Illyés Gyula munkássága széleskörű és gazdag bizonyítékokat szolgáltat arra, hogy mindig keresték a közép-európai
összefogás lehetőségét, és kezdeményezték a Duna-völgyi kulturális kapcsolatot. Miért
kellett volna hallgatniuk arról, ami őket keserűséggel töltötte el, amit súlyos történelmi tragédiának éreztek?
Az, hogy a magyarság és a magyar irodalom Trianonra válaszoló érzelmeinek korabeli kinyilvánítása a feledés homályába került, valójában politikai döntések és tiltások eredménye volt, és lelki sérülésekhez vezetett. Az ugyanis mindig közösségi frusztrációt okoz, ha valamilyen történelmi vereséget és traumát nem enged „kibeszélni" és
ezzel lelki megoldáshoz segíteni a hatalom. A két világháború közötti magyar irodalom ezt a lelki megoldást próbálta elérni azzal, hogy nyíltan beszélt az elszenvedett
egyéni és kollektív sérelmekről és veszteségekről. A nyüt beszédben ott rejlett a feloldás vágya és igénye, íróink olyan szellemi pozíciót és olyan lelki készenlétet szerettek
volna kialakítani, amely a magyarság számára lehetővé teszi azt, hogy Trianon után is
fenntartsa a maga nemzeti folytonosságát és kulturális önazonosságát, olymódon, hogy
ez a magyarság vállalja a történelmi ország egészének szellemi örökségét, és az új helyzetnek megfelelően hozza létre a közösségi szolidaritás új hálóját, amely természetes
módon kiterjed a kisebbségi helyzetbe szorított magyarokra is.
A „trianoni irodalmat" érő legnagyobb kihívás ugyanis éppen abban volt, hogy
a magyarság egy pusztán sérelmi magatartást választ, amely kizárólag történelmi igazságtételre törekszik, és nem törődik mással, mint az elszenvedett igazságtalanság jóvátételével, avagy ki tud alakítani egy új nemzeti tudatot, amely a nemzethez való tartozás
elsődleges kritériumait nem a területben, az államban és a politikai egységben határozza meg, hanem a nyelvben, a történelmi hagyományban, a kulturális közösségben.
A „trianoni irodalom" legnagyobb eredménye, máig érvényes tanulsága, hogy a kulturális és „lelki" nemzetnek ehhez az eszméjéhez eljutott, hogy a gyász érzései és a gyötrődés vallomásai után számot tudott vetni a „lelki" nemzet felépítésének esélyeivel és
tennivalóival. Valójában Trianon után vált általános meggyőződéssé, legalábbis a hazai
és a kisebbségi magyar irodalmak magasabb fórumain és legmagasabb szellemei között,
hogy a nemzet több, mint a politikai együvétartozás, tágasabb, mint a földrajzi és állami közösség, és az ország fogalmának van egy szellemi-lelki dimenziója, amelyben
nem a területnek, hanem a történelemnek, a hagyománynak, a kultúrának és a lelki
közösségnek van elsődleges szerepe. Ezt a meggyőződést igen sokan szólaltatták meg a
két világháború között Babits Mihálytól Illyés Gyuláig, és talán éppen az első költő
adott neki klasszikus megfogalmazást Hazám\ című költeményének Az igazi ország címet viselő szakaszában:
Szállj ki, lelkem, keresd meg hazámat!
Oly hazáról álmodtam én hajdan,
mely nem ismer se kardot, se vámot,

1996. június

73
s mint maga a lélek, oszthatatlan.
Álmodj, lelkem, álmodjad hazámat,
mely nem szorul fegyverre, se vértre,
mert nem holt rög, hanem élőiélek.
Galamb álom! s rókák rágtak érte;
oda-féltő kapzsi szenvedélyek.
Az én álmom sohse legyen róka!
Az én tanyám' magassága védje!
Lelkem madár, tág egek lakója,
noha mindig visszajár fészkébe.

A haza fogalomköre a „trianoni irodalom" következtében bizonyos mértékig átalakult, és ennek révén kétségtelenül megújult, megerősödött és gazdagodott. A Babits
és Kosztolányi, József Attila és Illyés Gyula, Kós Károly és Reményik Sándor által képviselt új nemzeteszme ugyanakkor nem járt együtt elzárkózással, nem vezetett a kulturális izoláció kísérletéhez. Ellenkezőleg, irodalmunkban talán sohasem volt olyan erős
a közép-európai összefogás gondolata, a dunai népek együttműködésének vágya, mint
éppen Trianon után. Ez a gondolat nagy történelmi hagyományokra épült: Kossuth
Lajos és Teleki László eszmei örökségére, Ady Endre és Jászi Oszkár ideáljaira. A dunai
együttműködés eszméi erősödtek fel a román írókkal kapcsolatokat kereső Babitsnál,
a szerb irodalommal ismerkedő Kosztolányinál vagy éppen a szlovák és román költőket fordító József Attilánál, aki különben a közép-európai kiengesztelődés időtálló vallomását tette A Dunánál című versének zárószavaiban:
... En dolgozni akarok. Elegendő
harc, hogy a multat be kell vallani.
A Dunának, mely mult, jelen s jövendő,
egymást ölelik lágy hullámai.
A harcot, amelyet őseink vívtak,
békévé oldja az emlékezés
s rendezni végre közös dolgainkat,
ez a mi munkánk: és nem is kevés.
Ugyancsak a kölcsönös kiengesztelődés eszméje öltött alakot olyan költőknél és
íróknál, mint Győry Dezső, Mécs László, Tamási Áron vagy éppen Illyés Gyula, aki
A Dunánál, Esztergomban című nevezetes versében fejezte ki haragját amiatt, hogy a határok elválasztják egymástól az embereket és a népeket, egyszersmind azt az elszánt
akaratát, hogy az észnek, a képzeletnek és a bátorságnak, tehát az emberi szellemnek
ezeket a határokat egyszer le kell bontania:
Országom határa! - melyben
jogom van fennen énekelnem,
hol hangom otthonosan rebben,
mint jó visszhangzású teremben.
Melynek én is, ha nyelvem bírja,
szívbeli, zengő akaratja,
követe lehetek, kiáltva
kiáltó szava a világba.

74

tiszatáj

Minden árok és határ ellen,
minden átok és csaták ellen,
minden ellen, mi gátat vethet
mi bátor, tisztuló szivünknek!
A „trianoni irodalom" történeti és szellemi ívelése ilyen módon a kétségbeeséstől
az erőgyűjtésig, a nemzethalál képzete keltette szorongástól egy új nemzeteszme és
a közép-európai regionális kötődések kialakításának vágyáig, a megalázottságtól és
a veszteségtudattól a „lelki nemzet" és a „dunai patriotizmus" felépítésének írói erőfeszítéséig halad. Ezért tarthatjuk mulasztásnak és veszteségnek e „trianoni irodalom" módszeres elsüllyesztését és elhallgatását, azt, hogy a trianoni döntésekre reflektáló versek,
elbeszélések és írói vallomások hosszú évtizedeken keresztül kimaradtak legnagyobb
íróink összegyűjtött művei közül, nem emlegette őket az irodalomtörténet-írás, és nem
tudhatott róluk az irodalmi köztudat, az olvasó. A jelen antológia ennek az elhallgattatott „trianoni irodalomnak" a felidézésére és bemutatására tesz kísérletet, éppen a trianoni végzések háromnegyed évszázados fordulóján. Olyan írások válogatását kapja
kézhez az olvasó, amelyek évtizedek óta nem jelenhettek meg, és szinte ismeretlenek
voltak még az irodalomértő közönség körében is. így Babits Mihály A repülő falu,
Kosztolányi Dezső Egi jogász, Móricz Zsigmond Egy akol, egy pásztor, Krúdy Gyula
Az utolsó garabonciás, Szabó Dezső Kálvinista legenda és Karinthy Frigyes Levél című
elbeszélései, illetve vallomásai, valamint egy kisebb kötetre való vers a korszak legnagyobb költőitől. Munkámat az a tudat és meggyőződés vezette, hogy múltunkat,
régi fájdalmainkat és e fájdalmak feloldására tett erőfeszítéseinket nem szabad elhallgatni a jelen elől, hiszen, ha nagy közös történelmi megpróbáltatásainkról és sérüléseinkről hallgatunk, akkor a múltat sohasem fogja „békévé oldani az emlékezés".

1996. június

ROMÁNY

75

PÁL

Serege nem volt, „csak" súlya
„Együtt kapaszkodunk az abszolút
értékekbe, s azok arról nevezetesek, hogy
bennük nem lehet elválasztani az embert
és a dolgokat, érzést és szándékokat."

(Bibó István levele Erdei Ferenchez, 1936.)
Sok-sok éven át formálódott az a barátság, amelynek egyik korai igazolása Bibó és
Erdei levelezése. A fiatal joghallgatók barátságát gazdagították a szegedi egyetemi évek,
az alföldi tanyákon és az értelmiségi világban való találkozások, s ápolták azt Európa
nagyvárosaiban tett „kalandozásaik" során is. Nem szűnt meg a barátság útjaik szétválása után sem, nem veszítették' egymást szem elől a börtönévek után. így mondhatta
el Bibó - negyven évvel a mottóban idézett, Nyugatról küldött levele után - Erdeiről
a következőket: „Bármilyen politikai konstelláció számára mindig tudott nyújtani valamit. Volt saját súlya. Ahová őt bevonták, az ügy valamit előrébb lendült. Bizonyos,
hogy sem Rákosiék, sem Kádárék számára nem az a tömeg lehetett lényeges, amit ő
megmozdítani tud, az események hol egyik, hol másik irányba túlmentek rajta és nem
adott meg az a lehetőség, hogy nagy tömegeket kellő pillanatban jól meg tudjon mozdítani." (Huszár Tibor: Bibó ístván. Magyar Krónika, 1989.)
A X X . század Magyarországa, falusi világa, értelmiségi csoportjainak formálódása
nem értelmezhető Erdei Ferenc szerepének, munkássága hatásának ismerete nélkül.
1.
Serege - valóban - soha nem volt Erdeinek, de csapattal mindig rendelkezhetett.
A Futóhomok megírásával már 1937-ben berobbant a hazai valóság-irodalomba, hogy
azután évente tegyen le egy-egy kötetet a szociográfiát olvasók asztalára. Nem a falunak
írt, hiszen 5 pengő volt egy-egy kötet ára (a búza tőzsdei évi átlagára pedig csak 16,66
pengő/q 1936-ban), de mindenkor a faluért, a magyar paraszttársadalomért. Társai voltak a népi írók, csapatát képezte a polgárosulni vágyó fiatal értelmiség. A Győrffy István kollégiumból, később a Népi Kollégiumok Országos Szövetsége tagkollégiumaiból kirajzó ezrek is részét képezték az „Erdei-csapatnak". És illik számon tartani: egy nagy
agrár-népsűrűségű országban, a latifundiumok földjén más akusztikát kap egy „parasztirodalom", mint az urbanizálódott országokban. Magyarország pedig Erdei egész életében
nagy agrár-népsűrűségű ország - nem csupán nagy agrárkereső aránnyal rendelkező ország - maradt.
Az a szociográfia, amit a Magyarország felfedezése sorozat akkori szerzői műveltek,
ismerőssé tették szerzőiket azok előtt is, akik nem olvasták könyveiket. Járták az országot, egymás között felosztva. Erdei a Duna-Tisza közét vállalta fel. Ifjúkori választásához hű maradt, visszajárt. A Futóhomok után is, később is.
Legelőször az 1928-as nyarat töltötte a Kétvíz-köz tanyái között szabadon vándorolva. Később már ajánlólevéllel. Az 1939. évi kiadású irat igazolja, hogy „...dr. Erdei
Ferenc író úr a Kir. Magyar Pázmány Péter Tudomány Egyetem Néprajzi Intézetének
megbízásából Pest-Pilis-Solt-Kiskun vármegye területén néprajzi, és szociográfiai ta-

76

tiszatáj

nulmányokat végez az egyetemi néprajzi Intézet Táj- és Népkutató Csoport munkája
keretében, mely dr. gróf Teleki Pál, m. kir. Miniszterelnök úr legfelsőbb irányítása
mellett működik. Felkérem [...] nemzeti kultúránk minden hívét, hogy [...] támogatni
szíveskedjék." Az aláíró: dr. Győrfjy István egyetemi nyilv. r. tanár.
Vonzódott Erdei a parasztpolgárok, a polgárgazdák városaihoz, a vállalkozó kertészekhez - „makói rokonaihoz" - , becsülte a Három Várost; a sokszínű Bácskát Számos barátja élt a Kétvíz-köz falvaiban, gazdaságaiban. A német megszállás idején is ott
bújt meg. Ismerősök között. És egy kiskunsági tanyán vészelte át - a szabad Szegedre
igyekezve - a front elvonulását.
A legnagyobb csapata talán akkor volt Erdeinek, amikor a Hazafias Népfront főtitkári székében, a sokat emlegetett kerek asztal mellé telepedett. Már jól ismerte az országot, és az országból is sokan ismerték őt, mert Erdei „helybe ment", hiszen következetesen törekedett a gyakorlat tanulmányozására. A gazdaságokat, a szövetkezeteket
olyanoknak tekintette, mint az orvosegyetemek a klinikát. Ahol vizsgázik az elmélet,
s ahonnan tapasztalatot, inspirációt meríthet a kutatás számára. A Szabad Földnek adott
interjúban mondta 1964. júniusában: „most, hogy ide kerültem, ugyanúgy kitárult előttem a világ, egész társadalmi életünk, mint falukutató koromban. Tehát újból az élet egésze áll előttem, s munkám központja továbbra is a parasztság, a falu, a mezőgazdaság".
Járja a vidéket, egyedül, vagy munkatársaival. Szociológusként is, kutatóként is
gyűjtögeti a „riportjait". Bevallja Földeáki Bélának: „Irigylem Sánta. Ferencet a »Húsz
órás« riportjáért. Azért is mert olyan erős mű, talán remekmű is, de azért is, mert ez az
a műfaj, amiben szerintem a legtöbbet ki lehet mondani a világról, történelemről és
társadalomról." Erdei irigylése őszinte, ösztönző volt.
Ezután is ír még több szakmunkát, áttekinti a szülőföld agrár- és emberföldrajzát,
megírja a Város és vidéke című könyvét. A nagy, a háború előtti szociológiai sorozat megismétlése azonban végérvényesen elmarad.
2.
Erdei Ferenc helyét, szerepét nem rendezte még el a történettudomány. Az agrártörténeti sem. Nincs egyedül. Közép-európai sors, magyar sors? Erdei portréját húsz
évvel ezelőtt felrakták a Mezőgazdasági és Élelmezésügyi Minisztérium falára. Nem
azért, mert miniszter volt kétszer is, majd Nagy Imre első kormányának igazságügyminisztereként előterjesztette az amnesztia rendeletet, eltörölte a kuláklistát, hanem
azért, mert többszörös Kossuth-díjas agrárkutató volt. A „rendszerváltás" lázában levették, a helyét bemalterozták. Most ismét látható, visszarakták az árkádok alá.
(Osztályismétlő nebulók. Kecskeméten a „fordulat évében" lemeszelték a városházi díszterem ama freskóját, amelyen Benczúr a kiegyezés utáni koronázást festette
meg. A márványtáblát is bekenték, amely arra emlékeztetett, hogy ki volt a város polgármestere, az ország miniszterelnöke és apostoli királya, amikor - a millenniumra felépült a gyönyörű helyi parlament.)
Erdei Ferenc nem tehet arról, hogy a mai állapotába került a mezőgazdaság, hogy
a legnagyobb mértékben nálunk esett vissza - igaz, egy korábbi magas színvonalhoz
képest - az agrártermelés, a jövedelem színvonala, az egykori KGST országok közül.
Abban viszont nem kis szerepe volt Erdeinek, hogy a magyar falvakban, ahol három és
több szobás lakásokat csak mutatóba lehetett találni 1949-ben (2,7 százalék), negyven
évvel később már az összes lakás 42,6 százaléka ilyen volt. Egy nemzedék életében átépült a falu.

1996. június

77

Úgy tűnik, még várni kell, hogy a helyükre kerüljenek a dolgok, az értékek, a mértékek és a tévedések. És arra is, hogy a valóság, a jövő formálása legyen a legfontosabb,
ne a múlt átrendezése.
Az elmúlt negyedszázad - láthatóan - még kevésnek bizonyult arra, hogy Erdei
életútját teljes mértékben értékelni, felmérni lehessen. Kevésnek, mert a történelmi viszonyok, a hatások értékeléséhez rövid még az idő. A személyes élmények esetlegesek.
Különböző előjelű elfogultsággal is lehet találkozni. Az életpálya publikált értékelései
- lekenek bár kiváló színvonalúak - alig változtattak bizonyos megítéléseken. Önéletírását sajnos nem fejezte be.
Hogy mivel azonosult, mit tudott másképpen tenni, mint mások tudtak vagy
akartak volna, miképpen lehetett használni, önmagához hű maradni Rákosi Mátyás,
vagy Nagy Imre kormányában - még nagyrészt rendezetlen kép. Levelezései, korabeli
vitái, írásai hiányosan ismertek. Az újgazdákról például 1947-ben írta: „Az igaerőhiány
olyan mértékű a földhözjutottaknál, hogy földjük megmunkálását csak a legnagyobb
kínok közt és mindig elkésve tudják biztosítani... A földhözjuttatott parasztok nemcsak tőkeszegények, hanem egyenesen teljes ellátatlanságban és nyomorúságban élnek.
"Ha egy félreállt szociológus, ha csupán egy lázongó népi író sorolja ezeket - ki figyel
oda a korabeli Magyarországon?
Erdei is elmehetett volna az országból, mint sokan a korszak politikusai közül.
Nyugat befogadta volna az új Magyarország első volt belügyminiszterét, az írót. Megtanult volna ő is jól angolul, esetleg könyvet is írt volna még az emigrációban. A mezőgazdaság kollektivizálása akkor vajon elmarad Magyarországon?
Nem akart, nem tudott elmenni Erdei. Volt egy kortársa, aki azzal indokolta emigrációját, hogy - felkészültségénél fogva, szemben másokkal (a „tömeggel"?) - tudta,
látta: ami a pohárban van, nem egyszerűen víz, hanem H 2 0 . Erdei is tudta - és kiitta
a poharat. Milliókkal együtt, akik maradtak...
A magyar népi mozgalom története című könyvében (Püski, New York, 1983) írja
Borbándi Gyula: „Erdei Ferenc esetében sok jelből ítélve az feltételezhető, hogy minden más politikai út lehetetlenségének a felismerése és az a meggyőződés vezethette,
hogy szerepvállalásával az elkerülhetetlent enyhítheti... Nem szakította meg népi kapcsolatait, hanem felkarolta a hozzá támogatásért folyamodó hajdani parasztpártiakat."
(Kiemelés: R. P.) Változó eredménnyel persze, hiszen az ösvények néha a semmibe vezettek. S volt, hogy az ösvényeket is széttaposták, sőt: szétlőtték. Mint belügyminiszter utódját a saját lakásában...
Tévedéseit számon tartotta. Volt amiről írt is. Köztük a nagy csalódásról, a tanyai
élet modernizálásának elmaradásáról, mint „történelmi leckéről", mint szükséges „pótvizsgáról". További kutatások, értő történészek még egyéb vallomásokra, megértést segítő adalékokra is bukkanhatnak. Más életutak is válaszolhatnak Erdei pályájának kérdéseire. Válaszolhatnak talán Gombár Csabának is, aki - némi kétkedéssel - 1980-ban
azt írta a Tiszatáj emlékezetes számában, hogy „a XX. századi magyar történelemben
nem az államférfi Erdei Ferenc lesz a követésre serkentő példa, hanem a pártalapító ifjú
politikus és az az idős Erdei Ferenc, aki a kedvezőbbé tett szocialista politika körülményei között a 60-as évtizedben megújulva, mindenféle miniszteri tárca nélkül, párt nélkül és párton kívül valódi parasztpolitikusként államférfivá magasodott".
Erdeire bizonyosan illik, a neves erdélyi prédikátornak, Bod Péternek a XVIII. században megfogalmazott tézise: „Mert valamiképpen a hazának ártani nem szabad, azonképpen annak nem használni, mikor lehetne, nagy vétek." Erdei használni akart, amikor
úgy gondolta, hogy „lehetne".

78

tiszatál
3.

Magyarország utóbbi félévszázadában is elkelt a segítség. Sok olyan folyamat, különleges alkalom volt, amikor hinni lehetett abban (s kellett is, a reményt nem feladva),
hogy aki tud és aki akar, segíthet. Természetesen csak akkor, ha - Fekete Gyula szavaival - nem a járda széléről szemléli a történelmet. Erdei tudott is, akart is, ment az úton.
A korról, különösen az 1960 utáni időről, még van mit föltárni. Új és új dokumentumok, kallódó írások kerülnek elő. És vannak tények, amikről sohasem kerül elő
írás, mert nem is készült. Két ilyen, Erdei fellépéséhez kötődő történetet kívánok felidézni.
Az egyik, a hatvanas évek közepén, a termelőszövetkezeti szövetségek megalakításával kapcsolatos, a másik a háztáji gazdaságok ügye. Az elsőből sarjadt a napjainkban
erősödő terméktanácsok szervezete, a másikból - még a hetvenes években - a mezőgazdasági kistermelés, mint a „magyar agrármodell" egyik fő eleme.
A

„terméktanácsok"koraszülöttsége
A hazai szövetkezeti élet alakulásának fontos fókuszát képezte a hatvanas években
a kormányzó egypárt két bizottsága. Az egyik a Gazdaságpolitikai Bizottság (GPB)
volt, Nyers Rezső vezetésével, a másik a szövetkezetpolitikai, amit csak munkaközösségi
„státuszban" tartottak. Az elődje, az agrárpolitikai elnevezésű testület bizottsági rangú
volt, de azt „lefokozták". (A különbség lényeges volt: a bizottság hozhatott határozatokat a pártszervekre, a munkaközösség nem. Ajánlásait - ha határozottá kívánta emelni a GPB, vagy közvetlenül a Politikai Bizottság elé terjeszthette.) Erdei Ferenc alakulásától tagja volt a Szövetkezetpolitikai Munkaközösségnek (SZMK), amelynek elnöke Fehér
Lajos volt, a minisztertanács elnökhelyettese, a Politikai Bizottságnak (párt elnökségnek) a tagja.
Az SZMK minden fontos szövetkezeti kérdést, jogszabálytervezetet - szakértők
bevonásával - előzetesen megtárgyalt. Üléseiről - sajnos - csak tömörített emlékeztetők készültek, amelyek jószerivel az elfogadott állásfoglalásoknak csak a téziseit tartalmazzák. Az új gazdasági mechanizmus agrártémáit tárgyalva került napirendre a termelőszövetkezetek érdekképviselete, a szövetségek megalakítása. Erdei azt képviselte,
hogy a szövetségek (1) ne igazodjanak a közigazgatási határokhoz, (2) szabadon választhassák meg a szövetkezetek a szövetségi tagságot és (3) a területi mellett alakulhassanak
ágazati (szakmai) szövetségek is. Ennek megfelelően egy-egy szövetkezet annyi szövetséghez
kapcsolódjék, amennyihez az érdekei megkívánják.
Az első javaslatból annyi valósult meg, hogy a járási határokat ugyan átszelhették
a teszövök, de a megyei határokat nem. Fehér Lajos látta, hogy hiányzott a politikai
fogadókészség a „piaci szabadságra törő" konstrukciók iránt. A sokat akarás azzal a veszéllyel fenyegetett, hogy változatlan (azaz: „kincstári") marad a szövetkezeti érdekképviselet. Annyi azonban történt, hogy megyénként több szövetség alakult (országosan
45 tájra). A bizalom hiánya gátolta meg a második pont érvényesítését is. A 3. javaslatból, a szakmai profilú szövetségekből - amelyek eleve nem tartozhattak volna a megyei hierarchiákba - csak egy valósult meg, a halászati tsz-ek szövetsége. Azaz: nem
született meg akkor sem a termelési rendszer, sem a terméktanács előképe. Erdei pedig
mellettük, értük érvelt. Kamara sem született, mert Jugoszláviában már volt, sőt tanulmányozták is a „revizionista gyakorlatot", amit gyanús lett volna átvennie az 56 utáni
Magyarországnak. Legalább is ez lett a döntés. Érthetően - ma már - , hiszen a TOT-tal
szemben is volt fenntartás, hogy nem válik-e egy kései parasztpárttá?

1996. június

79

A „visszahúzó háztáji" támogatása
A háztáji létezését szükséges rossznak, „kapitalista csökevénynek" tartották sokan, különösen az alacsonyabb szintű pártszervekben, valamint a már erősödő szövetkezetek vezetőinek körében, és némely sajtóklubban. Abban, hogy változott a háztáji
megítélése, hogy a hetvenes években eljutottunk a kistermelés megbecsüléséig, az 1976os minisztertanácsi határozatban részletezett támogatásig, az otthoni (háztáji) munkának alkalmazotti (tagsági) járandóságba, tb-be való beszámításáig, meghatározott - ma
már 1 milliós árbevételig - adómentességig stb., ott van Erdei tekintélye, fellépésének
ereje is. A Magyar Tudományos Akadémia Mezőgazdasági Üzemtani Intézetének igazgatójaként - esetenként az FM-mel szemben - lépett fel, szuverén módon kialakított agrárpolitikai tézisei mentén.
Vállalta a „parasztpártisága" miatti megjegyzéseket, a „járási szint" felzúdulását
egy-egy „maszek-pártoló", „népfrontos" írása miatt. Talált ehhez szövetségeseket is.
Azok között is, akik előbb rövid, átmeneti időt gondoltak a háztájinak, s kényszerű
tűrésüket hangoztatták, de más körökben is.
Az 1967. évi tsz kongresszuson már elmondhatta: „Ma már eljutottunk annak felismeréséig, hogy a közös gazdaság és a tagok háztáji gazdaságai együttesen alkotják
a szövetkezeti gazdálkodás szerves egységét, s tudatosan ezen az alapon kell termelőszövetkezeteink fejlesztését előmozdítani. Ezt már a szövetkezeti vezetők is kezdik belátni,
s mind több olyan szövetkezeti vezető és elnök van, akik nemcsak a közös nagyüzem
vezetői, hanem az egész termelőszövetkezeté, beleértve a tagok háztáji gazdálkodását."
(Kiemelések: R. P.)
E gondolatokra persze még többször vissza kellett térni Téma volt az Országgyűlés
1975. évi őszi ülésszakán, meg a pártközpontban, a SZOT-ban is. A „háztájizás" sokáig
megbélyegzés számba ment bizonyos körökben. Erdei - s persze Fehér Lajos - egykori
kiállása nélkül még nehezebb lett volna, később, már nélkülük, a megújuló szembenállásokat, sőt támadásokat visszaszorítani. Mert az nem szűnt meg sem itthon, sem
a „táborban". Még 1984-ben (!) is a következők olvashatók pl. a Leningrádi Egyetem
Közleményeiben: „A háztáji nem közös, de nem is magángazdaság specifikus gazdasági
forma ... a háztájiból szerezhető jövedelem nem lehet magasabb a közösből származó
jövedelemnél". (M. A. Alekszev, 1984) A túlélő ideológia...
4.

Erdei sokat járta az országot, sokat volt úton. Látni akarta az élet változását, szépségeit, örömeit, meg a kedvezőtlen állapotát is. Nagyüzemi vezetők, „kollégái" előtt, az
1960. évi bábolnai üzemszervezési tanácskozáson mondott felszólalásában ez utóbbiról
így vallott: „Ahogyan nem lehet belenyugodni abba, hogy kevesebbet termeljenek,
mint amennyit lehet, úgy abba sem lehet belenyugodni, hogy a mezőgazdasági dolgozó
helyzete csak halványan is emlékeztessen a volt uradalmi cseléd, a béres helyzetére. Ha
nem lenne elegendő gazdasági indoka, akkor is lenne egy emberi oka a szocialista mezőgazdaságnak, amiért ezt nem tűrheti el."
Humanizmus, emancipáció a „társadalom alatti" népcsoportoknak? Bizonyosan
ez is, az is. S főleg: hűség az indulás, a falukutató egykori vállalásához. Nemcsak arról
volt szó, hogy 1960-ban még lakták a közöskonyhás cselédlakásokat a volt uradalmi
majorokban (csak 1976-ban indul országos akció a felszámolásukért), hanem másról is,
többről is. Erdei ezt élte, belülről látta, és nem hagyta szó nélkül.

80

tiszatáj

Baráti környezetben közlékenyebbé vált, jóllehet tartózkodása mindig megmaradt.
Különösen a kecskeméti mezőgazdasági kutatóintézet igazgatójánál, a vele egykorú akadémikusnál, Mészöly Gyulánál érezte jól magát. Egy kurta megjegyzés erejéig ott ejtette
el egyik bánatát, hogy milyen visszhangtalan maradt az 1959-ben kiadott Mezőgazdaság
és szövetkezet című könyve. Ebben a munkájában Hollandiától Kínáig áttekinti a szövetkezeti formációkat, történetüket és szerepüket. A sokféleség mellett érvelt, keveseknek... Nagyívű munka, azóta sem született hasonló. Gondolhatott volna külföldi kiadásra is. Ám Erdei nézetei nehezen voltak besorolhatók az egyennézetekbe. Keleten
nyugatiasnak, Nyugaton keletiesnek tartották. Pedig egyszerűen plebejus volt, a szó köznapi értelmében. Önmagát - még a harmincas években írt börtönnaplója tanúsága szerint - a parasztság nagykövetének tekintette, arra szegődött.
Sokat elárult az is a felfogásáról, hogy kikhez vonzódott, milyen barátságokat
tartott. Adyt nem ismerhette, de - Juhász Gyula verseivel együtt - gyakran idézte a költeményeit. Ady miatt viszont barátságot köt Dénes Zsófiával, hogy minél többet tudjon meg a „Hortobágy poétájának" életéről. Illyés Gyulával, Veres Péterrel, Darvassal és
Kovács Imrével együtt szerkesztik - a német megszállásig - a Szabad Szót. Móricz Zsigmondhoz, majd Szabó Pálhoz is kötődik. Elete végéig figyelt az irodalomra, külö-nösen
a valóságot láttató irodalmi munkákra. Csák Gyulát, Galgóczi Erzsébetet és még több
fiatal írót már a hatvanas évek elején alkotótársainak tekinti.
Galgóczinak küldi egyik utolsó levelét 1971. márciusában. A „tanítvány" új kötetének elolvasását nyugtázva megírja: „Nem dicsérem külön a könyvét, hiszen tudja,
hogy sokra becsülöm, de vitám is van vele, amit már nem egyszer ki is fejtettem." És
egy ritka, levélbe illő önvallomás arról, hogy élete során váltakozva bírálták a radikális
újat akarásáért is, meg a hagyományok óvásáért, a fontolva haladásért is. Pedig „igazában véve én egyszerre vagyok modernista és tradicionalista" - szólt az utolsó üzenet. (Galgóczi Erzsébet Emlékkönyv. Szerk.: Vasy Géza, Szépirodalmi Könyvműhely, 1995.)
Karácsonykor, tavaly lett volna 85 éves. Huszonöt éve elment. Ezrek kísérték ki
a makói temetőbe 1971 virágos májusában. Azóta követte felesége és alkotótársa, Majláth Jolán, valamint fia, a népi építészet hagyományait élesztgető fiatal mérnök, Erdei
András is.
Végül álljon itt a közeli barát, Bibó István kettőjükre mondott metaforája: „Erdei
Ferenc magatartásában nem úgy volt forradalmár, ahogyan a szó rossz értelmében forradalmár, aki mindenáron akarja a forradalmat, mert az neki lélektani szükséglete...
Én nem szerettem felgyújtani a kastélyt, de Erdei számára sem volt fontos, hogy felgyújtsák a kastélyt..." - mondotta filmszalagra 1976-ban.
Igen, Erdei csak a világot tagadta - mint a Parasztok végszavában - , amely úr és
paraszt, s embernek törekedett, aki túl van ezeken.

1996. június

81

KRITIKA

A hetvenes évek első fele
FODOR ANDRÁS ÚJABB NAPLÓJEGYZETEI
Lehetséges, hogy korszakunk legvitathatatlanabb művei a naplójegyzetek lesznek? E kérdésem költői is, de nemcsak az. Olyan fokú értékzavarodottság uralja a kilencvenes éveket - s részben már a nyolcvanasokat is - , hogy abban a „hagyományos",
a „realista" műveknek szinte már nyugtázó bólintás sem jut, az epika, majd nyomában
a líra is látványosan új utakon bolyong, s az irodalmi műformák közül talán egyedül
a napló őrizhette meg a nevetségesség bélyege nélkül azt a fajta dokumentatív hűséget,
realista észjárást és kifejezésmódot, amely a hatvanas években még epikánk és drámairodalmunk döntő többségét jellemezte. Lehet természetesen a napló is ezerféle, de itt
még senki nem vonta kétségbe a hagyomány létjogát.
Fodor András közismerten egyik legszorgosabb naplóírónk, aki kamaszkora,
azaz a második világháború évei óta vezeti napi rendszerességgel feljegyzéseit. Ezekből
idáig két válogatás is megjelent, előbb az Ezer este Fülep Lajossal (1986), majd A Kollégium (1991). Az előbbi az Eötvös kollégiumbeli gólyáskodástól Fülep 1970-es haláláig
válogat a korabeli feljegyzésekben, a második a kollégiumi éveket (1947-1950) emeli ki,
tehát egy kisebb metszetet mutat be részletesebben a korábbi könyv majd negyed százados anyagából. A hetvenes évek címet kapó újabb válogatás szerves folytatása az eddigi közléseknek: azzal az esztendővel indul, amelynek őszén meghalt Fülep Lajos, de
magából az 1970-es évekből alig ismétel meg korábban már közölt naplójegyzetet, csupán csak annyit, amennyi az adott esztendő teljesebb megértéséhez szükséges. így viszont annak, akit éppen ez az év érdekel alaposabban, célszerű a régi és a mostani kötetet párhuzamosan olvasni: még így sem mindent, de sokkal többet kapunk az eredetileg még terjedelmesebb feljegyzésekből.
Azon túl, hogy az 1970-es évvel szakadt meg a hajdani közlés, indokolja-e más is,
hogy éppen innen folytatódjon? Természetesen, bár ez nem rögtön mutatkozik meg,
s igazán csak akkor válik majd nyilvánvalóvá, ha a hetvenes évek második felének
anyaga is olvasható lesz az 1970-1974-es éveké után. Komoly különbség van ugyanis az
évtized két fele között. Az első évek: a reformlendület és annak - a felszínen egyelőre
még alig megmutatkozó megtörése, az illúziók részbeni továbbélése a kelet-európai
szocializmus külön világáról és fejlődési lehetőségeiről. Az évtized második fele, s főként az évtizedforduló, végső érvként a lengyelországi eseményekkel viszont óhatatlanul a kudarcok sorozatára mutat már rá, a „fejlődés" megakadására; lehetetlenségére,
amit bárki megérezhetett az életszínvonal stagnálásában, a megkezdődő inflációban.
Ennek megfelelően az ellenzékiség jellege és annak a hatalom által való kezelése is más
az évtized két felében: a szélmalomharcok és a látványos rendőri és belügyi fellépések
után komolyabban kezd szervezkedni az ellenzék és finomabb módszerekhez kénytelen nyúlni a hatalom. A szellemi élet egészében, s azon belül az irodalomban is nagy
változások vannak 1970-től 1980 tájáig. „A szocializmus útja" itt is mindinkább idézőjelbe tevődik, a marxizmus primátusa mind virtuálisabbá válik, következésképpen kezd

82

tiszatáj

megmutatkozni az a fajta irányzatosság, amely ellen korábban annyit és annyiféle eszközzel hadakozott a művelődéspolitika. Egyáltalában maga az irodalompolitika is többértelművé és többértékűvé válik. Évtizedeken át csak a hatalom irodalompolitikájáról
lehetett szó, az volt hol megengedőbb, hol diktatórikusabb, de mindig minden kérdésre
választ adó. Ezért is vált oly általánossá az ellenszenv még a fogalom iránt is. A hetvenes években azonban kezd megmutatkozni, hogy többféle centruma lehet az irodalompolitikának: nemcsak a politikai hatalom, hanem maga az irodalom is formálhatja a magáét, s nem is csak egyfélét. Az értékrend értelmében természetesen még az ötvenes évek
első felében is létezett ez a másféle irodalompolitika, de nagyrészt rejtetten: az igazi
olvasók és írók pontosan tudták, hogy Szabó Lőrinc, Németh László, Weöres Sándor
a nagy alkotók, még ha nem is publikálhatnak, s nem az alkalmi írásaik után Kossuth^
díjjal kitüntetettek sora. Ennek az értékrendnek az érvényesítéséhez azonban neih
rendelkeztek semmiféle eszközzel. S ebben lesz lényegi különbség a hetvenes évekre:
a korlátozott demokrácia világában, a „legvidámabb barakkban" lehetővé válik valamiféle érdekérvényesítés, s az irodalom megkezdheti a maga szabadságharcát önelvűségéért, politikától való függetlenedéséért. Ez természetesen maga is politika, méghozzá kemény küzdelem, s ezért van az, hogy e korszakban, s egészen 1990-ig az irodalmi élet
eseményei gyakorta politikai események is voltak egyúttal, s a legártatlanabb kijelentés
vagy cselekvési szándék is sokszoros dimenziók összefüggésébe került.
Egyetlen példa a naplóban is említettek közül. 1973 november 14-én két elsőkötetes költő bemutatkozó estje zajlik az írószövetség klubjában. Kevesen vannak, mint
Fodor András feljegyzi: „Szomorú, hogy az Ifjú írók Köre éppen most tartja az emeleten szájtépő vezetőségi ülését. Ügyes szervezés..." Majd nem sokkal később: „Hallom,
miféle tyúkpörön töprengtek az emeleten tárgyaló ifjak: kivihetik-e a házból József
Attila-ülésszakukat, vagy sem. A házból kimenetelhez kormányengedély kellene, s azt
nem adják." Arra, hogy a vezetőségi ülés „szájtépő" volt-e, nem emlékszem, de a „tyúkpörre" igen. Az 1973 tavaszán megalakult Fiatal írók Köre az én javaslatomra föl szándékozta venni József Attila nevét, s ez alkalomból többnapos ülésszakot szervezett. S itt
jöttek a bajok, ugyanis az írószövetség vezetősége - és felettes szerveik - megriadtak
attól a gondolattól, hogy az ülésszak nyilvános legyen, hogy arra hívjuk meg más művészeti ágak fiataljait, sőt például csepeli munkásfiatalokat és másokat is. A mi feltételezett eretnek gondolatainktól féltek, a nyilvánosságtól féltek, olyan élessé vált a helyzet, hogy a szervezőbizottság le is mondott (Kis Pintér Imre és Szentmihályi Szabó Péter nevére emlékszem), s egy ideig úgy látszott: nem lesz ülésszak, de magának a körnek a léte is veszélybe került. Aztán mi lemondtunk a nyilvánosságról, s az ülésszak
olyannyira szalonképes volt, hogy anyagát ki is adták. De ha e „tyúkpört" nem sikerül
elsimítani, az illetékesek valószínűleg csendes halálra ítélték volna a Fiatal írók Körét,
amint ez korábban már többször előfordult. S akkor talán a fiatal költők bemutató estjei elé is komolyabb akadályok gördültek volna. (Megjegyzem: a kormányengedély emlegetése nyilván humbug, ijesztgetés volt, akár a KISZ is felvállalhatta volna az ügyet, de
ez a szerv is gyanakodva nézte a fiatal írókat.)
Ez az apró példa megmutathatja, hogy valóban mocorogtak ekkor már az irodalmi
élet irodalompolitikájának jelei, de azt is, hogy e jelek még nem mutathattak kellő
szervezettséget, s nem is feltétlenül figyeltek egymásra. Az idősebb nemzedékeknek más
és másfajta nosztalgiái és ideáljai voltak, a fiatalok ezzel is szembesülhettek, meg a maguk életének tapasztalataival is. A Fiatal írók Köre - a tagok többsége - akkortájt az
ahogy lehet józan, Bethlen Gábor-i magatartást követte, s az engedélyezett kereteken

1996. június

83

belül - írószövetség, KISZ, népfront - próbált politizálni és irodalmi életet szervezni.
E keretek csökevényesek voltak és maradtak is jó ideig, mégis ezek tágulásával vált lehetővé, hogy átlépjünk a kilencvenes évek másfajta világába.
S e kereteket tágította a maga módján Fodor András is. Mert az ő tevékenysége is
nagyrészt összefügg a hatalomtól független irodalompolitika megteremtésével. Az elsőkötetes költők már említett bemutatkozó estjeinek sokéves sorozata hivalkodás nélkül
nevezhető a korszak legfontosabb szakmai integrálási törekvésének. S hasonlóan jelentősek a Fészek Művészklub estjei, ahol a középnemzedék több művészeti ágat képviselő alkotói mutatkozhattak be. Voltaképpen ugyanilyen fontosnak érzem a szűkebb
szülőföld, Somogy iránti felelősségérzetet, a megye szellemi-irodalmi élete érdekében
végzett bábáskodást. Általánosabban is elmondható, hogy a legbelső, s korántsem kis
létszámú baráti körön és a családon túlmenően is Fodor András szellemi-művésíetiirodalmi közösségek teremtésére és életbentartására törekszik egész életében, s hogy ez
maga: irodalompolitika. Komoly különbség azonban a korábbi időszakokhoz képest,
hogy ennek képviseletére társadalmi szervezetek keretei közt, azok tisztségviselőjeként
nyílik alkalma a mindinkább elismert költőnek, műfordítónak és esszéistának. A naplójegyzetek olykor, az idézett hely közelében is kudarcról, felesleges energiapocsékolásról is szólnak e tevékenységgel kapcsolatosan. Ha azonban történelmi távlatból nézzük
e tevékenységet, s ma már erre mód van, talán Fodor András is úgy látja, hogy érdemes
volt azt tennie, amit tett, mert az irodalmi élet is gazdagabb és függetlenebb lett általa,
s talán ő is.
Hozzá kell tenni mindehhez azt is, hogy Fodor András irodalompolitikája mindig depolitizáló tendenciájú, tehát esztétikai természetű. Ennyiben rokon az újholdasok ekkor még meglehetősen háttérben lévő csapatával, s ellenkezik a népinek nevezett
vonulat egyébként korántsem egységes, de annak tudott közéletiségével. A hivatalos
irodalompolitika ezekben az években hajtja végre azt a fordulatot, amely szavakban
ugyan továbbra is elkötelezettséget, közéletiséget hangoztat, valójában azonban jobban
örül a depolitizált irodalomnak, a közömbösségnek, mert abban nem lát közvetlen veszélyt, csak esztétikai természetűt. Ez a változás teszi lehetővé, hogy szűkebben szakmai szempontok is érvényesülhetnek, hogy az írószövetségben már nemcsak ideológiai
viták lehetségesek, hanem poétikai jellegűek is, mint az elsőkötetesek összefoglaló vitaestjein, ahol érvényesülhet Fodor Andrásnak és felkért előadóinak, például Tamás Attilának, Tüskés Tibornak, Németh G. Bélának a szemléletmódja.
Az eddigiek alapján az a látszat keletkezhet, mintha Fodor András naplója ennek
az irodalompolitikai tevékenységnek volna a leltára. Korántsem csak erről van szó
a napló gazdag anyagában, azonban úgy vélem, hogy ez a vonás az az újdonság, ami
leginkább megkülönbözteti a korábbi kötetektől, s ez az, aminek a személyen, a költői
életművön is túlmutató történeti jelentősége is van. Az irodalmi élet világa is sokkal
gazdagabban mutatkozik meg az eddig említetteknél, de mellette ott van a zenei-művészeti élet, ott vannak a barátságok, a család, a munkahely, az alkotói munka, az utazások idehaza és külföldön.
E témakörök alapján látható, hogy a hetvenes évek naplójegyzetei jellegükben
nem különböznek a korábbi időszakokétól. Még abban is folytonosság van, hogy mi
az, ami hiányzik, aminek a jelenléte éppen csak érintőleges. A leginkább feltűnő - de
ebben is következetes a napló kezdetektől fogva - , hogy nagyon kevés a reflexió, sokkal több a leírás. Mégis, mintha az idő s az életkor előrehaladtával némileg sokasodnának a reflexív megjegyzések minden témakörben. Aztán feltűnően kevés a politika,

84

tiszatáj

még az eseményleírás szintjén is. S ha az eddigiek alapján azt hinnénk, hogy annál több
a közvetlen irodalompolitikai feljegyzés és megjegyzés, tévednénk. Ezen élményeit is
megrostáltan közli csak a naplóíró, s amit említ, azt is oly tömören, utalásszerűén többnyire, hogy a nem kortárs, a tényeket nem ismerő szívesen venné az utólagos magyarázó jegyzeteket, a bővebb eligazítást. Aztán - s ez is a reflexió korlátozottságából következik - nagyon kevés az alkotás-lélektani anyag, a keletkezéstörténeti feljegyzés, s ami
van, az is pusztán adatközlő jellegű. S ami még szembeötlő: kevéssé van olvasmánynapló jellege e könyvnek, még a felsorolások szintjén se nagyon. Inkább értesülünk
filmek, tárlatok és főként hangversenyek élményeiről, mint könyvekéről, folyóiratokéról. Ez a visszafogottság, önkorlátozás óhatatlanul kelt némi hiányérzetet abban az
olvasóban, aki „mindenre" kíváncsi volna, de hát ilyenfajta kívánság megvalósítása
képtelenség.
E visszafogottságnak és a meglehetős depolitizáltságnak az a legnagyobb nyeresége, hogy a kor nem mitizálódik se pro se kontra. A hetvenes évek nem válnak se bűnössé, szörnyűségessé, se csodálatossá, az adottságokhoz képest a legjobbá. A személyiség lényegi jegyei rámintázódnak a naplóra is: a tényekhez tapadó, tárgyilagos képet
kapunk, a hétköznapokét szinte napról napra és rajtuk keresztül a folyamatokét is évről évre, fél évtizeden át. Egyetlen vonatkozásban lehet mégis némi mitikusságról beszélni, s ez egy önmítosz. A lankadatlan buzgalommal végzett munka válik szinte mitikussá. De ezt se felfokozottan értsük, hanem inkább olyanként, amiként például
Kosztolányi Dezső számára volt döntő a jól végzett szakmai munka, a tág értelemben
vett írói hivatás teljessége.
A tárgyszerű megjegyzésekre nehéz haragudni. A napló, ha tényszerű, úgy jegyzi
fel a véleményt, amiként az volt. így Fodor András naplójában nemcsak a rokonszenvnek ad hangot, hanem fenntartásainak, viszolygásainak, sőt ellenszenvének is,
legyen szó akár közismert írótársakról. Az érintettek közt élők és azóta meghaltak
egyaránt találhatók. Alszemérmesség volna a naplónak ezt a sajátosságát kifogásolni.
Az életben mindannyian rokon- és ellenszenvvel viseltetünk embertársaink iránt, s elég
közismert az irodalmi élet széttagolt állapota. Ez nem is feltétlenül betegség, még akkor sem, ha némi előítéletesség tapad hozzá. Egy bizonyos fajta szemléletmód, irányzat,
poétika jegyében dolgozó alkotó nem feltétlenül megértő a tőle sokkal különbözőek
iránt. Aztán a barátságok befolyásoló szerepe is természetes. Fodor András fenntartásai
és ellenszenvei ritkán személyes jellegűek, „megérzésen" alapulóak. Többnyire irodalompolitikai és magatartásbeli okai vannak negatív véleményének, amellyel persze nem feltétlenül kell mindig egyetértenünk. E véleményekből is látszik, hogy a naplóíró meglehetősen táborokon kívüli. Nem rokonszenvesek számára a hivatalosság irodalmi képviselői (Darvas József, Király István, Pándi Pál), de a velük sokban és sokszor vitában
álló „népi" vonal képviselői sem (Czine Mihály, Kiss Ferenc). Érzékelhető távolságtartása az új holdasoktól, illetve az a tény, hogy e csoport is fenntartással vélekedik róla,
s hasonló a helyzet a formálódni ekkor kezdő liberális ellenzékkel. Ideológiai és esztétikai nézetek egyaránt keverednek e pro és kontra vélekedésekben.
E táboron kívüliség csak a nagy hadakra vonatkozik. Egyébként Fodor Andrásnak meglehetősen nagy tábora volt és van. írókból-művészekből is formálódott és formálódik e napló esztendeiben is a baráti kör, aztán a somogyiakból, valamint országszerte a közművelődés munkásaiból. E tábort a szép szó varázslatos ereje fogja egybe:
az otthonteremtés akarata és ennek esztétikai megformálása, illetve ennek közvetítése.
S életprogramnak egyén és közösség számára ez nem kevés.

1996. június

85

Egy, naplóban ritkák az összefüggő történetek; ami eggyé kovácsolhat, az a naplóíró maga. Ha viszont a naplóíró visszafogott a személyességben, megnövekszik az olvasó
igénye a történetekre. Fodor András ezt mintha pontosan érzékelné: időnként ilyen
„történetsorok" színesítik följegyzéseit. Ezek közé tartozik feltétlenül a külföldi utazások megörökítése (Anglia, Olaszország, Lengyelország, Jugoszlávia, Norvégia), aztán
a Sztravinszkij-könyv megírásának meg-megszakadó „életrajza", s különösen a családi
élet néhány eseménye, például a gyerekek fonyódi betegsége. De említhetnék baráti
találkozásokat is, vagy az idős és már súlyos beteg Németh László kibontakozó portréját, vagy azt a szeretetteljes képet, arcképet, amely a szikár feljegyzésekből is kibontakozik például Takáts Gyuláról, Tüskés Tiborról, Hernádi Gyuláról.
Nem tudok senkiről a magyar művelődés történetében, aki napi rendszerességgel
fél évszázadon át - sőt tovább - jegyezte-jegyzi fel naplójában a történéseket. Már ez
a kivételesség is jelentőséget ad Fodor András szorgos munkájának, még inkább az a gazdag anyag, amelynek tárháza naplója. A szellemi élet kutatójának nélkülözhetetlen források ezek a jegyzetek, a magyar költészet és azon belül a Fodor András-életmű vizsgálójának úgyszintén. Ámde aki nem irodalmár, nem művelődéstörténész, az is találhat
éppen elég magának valót e lapokon. Pusztán arra volna jó a további közléseknél gondolni, hogy egyrészt nem mindenki emlékszik pontosan a hetvenes évekre, másrészt
sokan akkor még nem is éltek a mai olvasók közül, így célszerű volna a legszükségesebb nevek, eseményekre utalások magyarázatát megadni. A napló bármikor és bárki
által használhatósága növekedne meg ezáltal. (Helikon Kiadó, 1995)

Magasba tartjuk tetves glóriánkat

»

TORNAI JÓZSEF LEGÚJABB VERSESKÖTETÉRŐL
Tornai József kissé'késve indul: amikor első kötete, a Paradicsommmadár (1959)
megjelenik, éppen a krisztusi korba lép, éppen annyi idős, mint József Attila volt halálakor, de ez egyúttal azt is jelenti, hogy érett költőként mutatkozhat be Szabó Lőrinctől várva (és kapva) biztatást. Költői magatartásformájának ösztönös és tudatos kialakításában más utat jár, mint nemzedéktársai. „Elmenni oda, ahova nem lehet" (Elmenni
oda) - vallja szinte egész költészetében s ez a lehetetlennel is szembeszegülni akaró,
Adyra emlékeztető „mégis-morál" hatja át líráját, s az „oda" határozószó egyszerre jelent
itt teret és időt is: az ősi és modern összekapcsolásának igényét, mint a vallott-vállalt
mesterhez írt Bartók című költeményben, de jelenti a gyerekkorba való visszavágyódás
élményét is, amely leggyakrabban a kiűzetés élményével kapcsolódik össze. Tornai
költészete azonban még akkor is vallomásos líra, amikor a gyerekkorból, az ifjúságból,
a szerelemből, a természetből való kiűzetést, az éden elvesztését, a világba vetettség érzését fogalmazza meg. Ezt ragadta meg Aranykapu (1967) című kötetében. A Kiszakadva (1972) kötet a vágy megvalósításának lehetetlenülésével perel, a Fejem alatt telihold (1979) kötet verseiben pedig vissza is talál a gyerekkorba, hogy megvillanhasson
valahol az idegekben „a kiolthatatlan gyerekkori, haraszti nyár". A kiűzetés tragikuma
újra meg újra visszatér, hol azért, mert kénytelen megfogalmazni hiánytudatát, meg

86

tiszatáj

kell írnia Az otthontalanság elégiáját, hol pedig azért, mert nyelv és valóság kérdése,
a költői szó ereje és hitele foglalkoztatja, s kénytelen megállapítani, a természethez képest nincs szava a költőnek: „én elfoszlok nyelvtelen, reménytelen" (Nyelvtelen, reménytelen). Ugyanerre épül A kiűzetés angyala is: bár kételkedik a költői szó erejében, megkísérli a lehetetlent, megfogni a kiűzetés pillanatát. Micsoda kitárulkozás, micsoda önfelfokozás ez a prózai önvallomás! Felvillannak benne az ősök, az eredet, rálel szigorú
nemzettudatának, a kisebbségek iránti elfogultságának gyökerére.
A teljesség, a lét természetes egyensúlyi állapotának keresése indítja el a mítoszok
világa felé, s a hagyományokra építő modern szellem rálel a Földanya és Echnaton képére s a Nap-istenére (például az Áldozati ének ben), műveiben lépten-nyomon istenekkel, démonokkal, behemótokkal találkozunk.
Ez a mítoszkeresés, a mitológiában is identitását kereső magatartás sugallja nekem, hogy Tornai József leginkább Hypnosra emlékeztet, hiszen gyakran kérdez rá,
mit ér az ember „sírás és látomás nélkül"? S gyakori költészetében az álom, a látomás
motívuma, amely a dikciót is meghatározza s elvezet jellegzetes szürrealizmusához,
mely táplálkozhat a népi szürrrealizmusból és az érintetlen törzsi kultúrák hatásából
is, nem egyszer éppen az indián kultúrát elevenítve föl.
Hypnos az álom istene a görög mitológiában (innen a hipnózis fogaimisága), testvére pedig Tanathos, a halál istene, márpedig a halál - mint átlényegülés - is jellemző
jegye Tornai gondolkodásának. Hypnos arról is ismert, hogy Héra kérésére álmot bocsát Zeuszra, s hálából Héra neki ígéri feleségül Paisitheiát, a legfiatalabb charist (a rómaiaknál a gráciák), akire úgy vágyott, s aki a gyönyör, a báj istennője. Ez az örök
vágyakozás, a személyesség hitele érvényes a férfi és nő egymásra találását, a szexualitás
és szerelem mitikus állapotát megérzékíteni szándékozó Tornai-versekre is, gondoljunk
csak a Szabó Lőrinc-i mértékű Semmiből semmibe (1981), az Ajándékozások (1982) számos idemutató versére vagy a Vadmeggy (1984) című önéletrajzi írásait tartalmazó kötetére, de leginkább A szerelem szürrealizmusa (1992) című verseskötetére! A kötet nem
a kései nagy szerelem krónikája, a versek sorrendjét az emlékezés mechanizmusa szabályozza, szinte az öntörvényűség látszatát kelti a kompozíció. A mottó Assisi Szent Ferencet idézi: „A mennyország a pokol kapujánál van". Ez a szerelem ennek a költői
magatartásnak a vállalására kényszerítette a költőt, s bár a nyitóvers Nietzsche-mottója
így hangzik: „Mit kívánok leginkább? Kérek még egy maszkot", valójában Tornainak
nem kell a maszk, nélküle is őszinte és igaz, mert a szerelem gyönyöre, a vágy és az
Isten-hiány, a kedves halála fölött érzett fájdalom kényszerítő ereje, a verssé váló emlékezés saját útját járja immár „a kiűzetés hamujában". E magába fordulását mutató,
önvallató versei is lírája szürrealizmusát érzékeltetik. Nem csodálkozhatunk azon sem,
hogy Tornai szürrealizmusa éppen a szerelemben nyilvánult meg a legerőteljesebben,
hiszen már a Vadmeggyben így vallott: „Természetem lett a sorsom, vagy fordítva?
Nem tudom. Szerelem, szeretet, nemiségem indulatai, lendítőereje nélkül nem tudtam
volna élni se, írni se."
Az új verseskötet most, 1995-ben jelent meg a Széphalom Könyvműhely gondozásában. A kötet ezt a címet kapta: A sikoltozó rózsa. Furcsa cím. Legelőször ez lepheti
meg az olvasót, még azt is, aki pedig jól ismeri a költői életművet: többen mondták
nekem is barátaim közül, hogy nem illik a korábbi kötetcímekhez: egyáltalán mai világunkban a rózsa neve (1. Umberto Eco metaforáját), megnevezése milyen igényre utalhat, de különösen furcsának találták többen így, ilyen, szinte kiáltóan romantikusnak,
majdhogynem a giccs határát súrolónak látszó jelzős szerkezetben, határozott névelő-

1996. június

87

vei: „A sikoltozó rózsa". Megértem az értetlenkedőket: ha belegondolok, egy olyan
cím után, mint amilyen A szerelem szürrealizmusa volt, valóban nem tűnik „modernnek". (Megkérdeztem a tizenhatodik életévében - és a szegedi piarista gimnáziumba járó fiamat, aki inkább a reáliák embere s a verset illetően Allén Ginsbergen és Hobón
nőtt fel, mit szól hozzá, s azt mondta: - Apa, ez szuper! - De, miért? - kérdeztem. Mert nem olyan sznob, nem olyan keresett, mint amilyenekkel a suliban találkozunk,
mégis rettenetesen érzéki, van benne valami a szexből, a szerelemből, a fájdalomból,
olyan, mint amikor otthagy egy csaj... Olvasd fel a verset! Felolvastam. Nem egyszerűen tetszett neki, de aznap este elvitte egy buliba, ahol „továbbadta". Rájöttem, hogy
a fiamnak igaza van, e néhány szóval jobban megfejtette nem csak e vers, de a Tornailíra egészének titkait is, mint bármelyik tanult barátom, bármelyik kritikus vagy irodalomtörténész, ugyanis A sikoltozó rózsa valójában szinte az egész korábbi életműre
visszautalni látszik gyűjtőlencseszerűen, ha szimbólumértékének Tornaira jellemző jellegzetességeit vesszük szemügyre.)
Maga a rózsa az ókorban a szerelem istennőjének, Aphroditének, Vénusnak és kísérőinek, a három gráciának (1. a khárisoknak, mint Paisitheának is), a.májusnak, a megújhodásnak, a halált megvető bátorságnak, valamint a túlvilági Elíziumi Mezőknek
a virága, ilyen szempontból tehát logikusan kapcsolódik Tornai költészetéhez. S ha
hozzátesszük, hogy az egyházi latinban a rózsa az égi harmattal társul, hogy Krisztus
hulló vérét is asszociálhatja, a vadrózsa öt szirma pedig Krisztus sebeit is jelképezi, akkor azt kell mondanunk, hogy ha a mitológiákat örökösen bebarangoló Tornai-líra
egy új verse e két sorral kezdődik: „Megcsókoltam a szirmait / és fölsikoltott a rózsa",
akkor a pátosz, a tisztaság, a mítosz, a teremtés magasában járunk; ekkor még minden
lehetséges értelmezést megengedve magunknak és magának a versnek is. Minden további nélkül eszünkbe juthat, hogy Venus havában, májusban tartották Rómában
a rózsaünnepeket (1. rosalia), ugyanakkor ez egyúttal a gyász és a böjt, tehát a szexuális
tilalom, a megtisztulás időszaka, amelynek természetes attribútuma a fájdalom is, ezért
fordul át a vers a fenti magasból „vaiós" hasonlatokkal élő, fájdalmakra utaló képiségbe: „mint a küllők közé ugrott nyúl / az éjszakai erdőn, / mint nő, ki varangyosbékára / lép az ágya előtt, / mint ciklon-lenyakazta fűzfa / széthasadó, fehér húsa, /
megcsókoltam és fölsikoltott a rózsa". E fájdalom mögött tudatunkban ott élhet annak
ismerete, hogy az eredetileg fehér rózsát a tövisbe lépő Vénusz vére festette vörösre,
valamint az is, hogy a rózsa szimbólumát a keresztény mítoszban Vénusztól Szűz Mária vette át, azaz: a földi szerelem jelképe az égi szerelem szimbólumává alakult át, paradicsomi virággá lett, melyen a tövisek a bűnbeesést követően jelentek meg (itt jegyzem meg, hogy a bűnbeesés pénteken, Vénusz napján történt). Mária a „tövis nélküli
rózsa" (a magyar néphagyományban a pünkösdi rózsa), mert mentes az eredendő bűntől (gondoljunk a szeplőtelen fogantatás értelmére!), ezért a gótika és reneszánsz gyakran ábrázolta Máriát rózsalugasban, rózsákkal teli „zárt kert"-ben. így lesz lehetséges,
hogy nem választható el a versben a pogány nő-szimbolika és a keresztény misztika
akár a vértanúság képzetét is magával sodró jelentéstartománya: „és a kis szoba visszaverte / hangját az ocsúdásnak-ájulásnak / megszázszorozta a meglepetés, elbúcsúzás, /
és emlékezés elnyújtott jajongásait / és mikor újra megcsókoltam, / megint fölsikoltott
/ hosszan-mélyen a melléből, / meg-megszakított kitörésekkel, / csukladozva-hörögve
/ a tudatalatti kék éjszakájában, / illatos kehely-sikoly, perzselő-vörös sikoly, / egy
összes szirmáig, bibéjéig / kibontott növény-lény sikolya / az egyetlen és legutolsó dicsőség éjszakájában, / isten teremtéssel-nyirkos mindenségében, / kislánykortól a ki-

88

tiszatáj

bontakozásig, elfonnyadásig / verődő-tarajló sikoly, / vallomások és könyörgések sikolya: / „Soha többé ne engedd, hogy leszakítsalak magamról!" így lesz érthetővé,
hogy a rózsa szimbólumában sűrítődhetnek Tornaira jellemző intenzitással mindazok
a motívumok, amelyek korábban már meghatározták költői magatartásformáját: a száműzetés, a szerelem, a halál, a kudarc és a kétely) de az örök vágy s a szabadulás is. És nem
szabad elfelejtenünk - különösen a Vadmeggyre gondolva - azt sem, hogy a középkor és
a reneszánsz idejének világi művészetében a rózsa ismét a földi szerelem jelképévé
válik, azaz a szerelem kertjének piros virága a vulvát is jelképezi (leszakítása a magyar
népdalkincsben is az első szerelmi együttlétet, a defloreálást jelenti). Amikor e motívumok szólalnak meg a versben, újra bizonyságát kapjuk annak, hogy a szerelmi líra
mégis, igenis férfilíra, a férfi örök szerelmi vágyának-örömének-fájdalmának megfogalmazása, mint itt is, amikor így szól a költő: „és a szirénázó szirmok között / kiszáradó és képekkel-elárasztott szám - / nyelvem föllázadása a másnap érvei ellen, /
oda-száműzetésem, kudarcon-halásom / a sötétpiros virág-állat torkában, / sikoly, mely
megnyitotta előttem / a kopár örökimádat szentélyét". Ugyanakkor - bármilyen furcsa - , hogy értsük a vers kompozícióját, értelmezésem szerint ismét a keresztény szimbolikához kell fordulnunk, mégpedig a rózsafüzérhez, amely keleti, mégpedig muzulmán eredetű, nevét onnan nyerte, hogy szemeit eredetilég összepréselt rózsaszirmokból
formálták. Szent Domonkos kapta az első olvasót a legenda szerint, mégpedig Máriától
és „Miasszonyunk rózsakoszorú"-jának nevezte el. Ahogy a rózsafüzér, a székesegyházak rózsaablakai is az örök körforgást jelképezik, a kerékjelképekkel mutatva rokonságot ugyanúgy, mint a hasonló értelmű egyetemes rosetta-(stilizált rózsa)motívumok.
Ezt, az örök körforgást mutatja a vers több része is, különösen azok, amelyek mintegy
szentenciaként hangzanak föl: „mert ki a rózsa-csókban elveszti életét, / a szerelem halálesőjében visszanyeri azt, / ki nyelvével csak egyszer érinti a rózsa-sebet, / az egész örökkévalóságon át nézni fogja azt". És később így ír: „Beszöktem / a titkos-értelmű rózsa labirintusába / s megtudtam, hogy te éppen az vagy, aki vagy: (...) íme, a zengő rózsakirálynő, / ki a halál ajkai közt virul, / és az én ölemben növekszik szivárványa".
Ennek az örök körforgásnak, természetesen, része az elmúlás, a testi megsemmisülés, semmivé válás, a halál is. Ebben az esetben az „vigasztalhat" bennünket, hogy
tudjuk - a vers nem egy része ezt is sugallja - , a magyar népdalokban, de különösen
a balladákban (például a Kádár Kata vagy az Ördögszerető címűben) az újjászületésnek,
az újraszületésnek is lehet e virág a népi jelképe: ezért van, hogy az elhunyt szerető
vagy szeretők sírján piros rózsa vagy rozmaring nyílik (ez utóbbi szintén a rózsa jelképiségét őrzi, még nevében is). Ezzel magyarázható, hogy nem tragikus mégsem, hanem
kathartikus a vers befejezése, mely így szól: „megcsókoltalak, rózsa-mély, / hogy lássalak, mikor nem vagy már / se rózsa, se sziromselyem, se oltárfény, / se sikoly csak kifordult szemhéj, lebegő himnusz / a káprázatom égboltján."
Ezután már csak az a kérdés, miért éppen a „sikoltozó" jelzőt kapja a címvirág?
Ezt talán - az említetteken túl - azzal is magyarázhatjuk, hogy a fájdalom, az öröm,
a hiánytudat és a vágy - szinte megköveteli a hangban való megnyilatkozást - ha tetszik,
valóban: a kiáltást akár - s ha a kötet egészét nézzük ilyen szempontból, látni fogjuk,
hogy a költő a szokott vizuális motívumokat nagyon is gyakran cseréli auditív képzetekre. Nem egyedülálló tehát a „zengő rózsakirálynő" motívuma, ott vannak e képzetek a fülünknek szólóan A világ összes hegedűi, a Drága zene, zúgj-zengj, A zene mindent
tud vagy az Ó dal sötétben, egyedül című versekben is.

1996. június

89

Azt mondtuk, a címadó vers - a látszat ellenére - folytatása a korábbi költészetnek, ugyanez elmondható a kötetegész életműbe szervesüléséről, illetve az előző verskötethez kapcsolódásáról is. Hadd bizonyítsam ezt röviden, most csak néhány motívumra utalva. Az új kötetben találunk olyan verset - s ez a Homloktól lábujjhegyig
(némi Szabó Lőrinc-parafrázist ebbe is beleérzünk), amely mintha csak véletlenül maradt volna ki A szerelem szürrealizmusa szigorúan szerkesztett zárt rendjéből. Az új kötet elé is írt „eligazítót" a szerző, újabban nem mottót, hanem Előszót, amely most
Platónra utal és a csodálkozásra, valamint - mint a címadó versben már láttuk' - Istenre
és a szerelmekre (ha eddig Szabó Lőrincre mutattam vissza, akkor most Kosztolányi
jut eszembe, mégpedig azért, mert az ő költészetére volt oly igen jellemző a csoda motívuma, a csodavárás). A sikoltozó rózsa elé írt előbeszéd így hangzik: „Platón szerint az
ember legmagasabb rendű képessége a csodálkozás. Ez a forrása filozófiának, költészetnek, mindenféle tudományos kutatásnak. Ezekben a versekben is az isten és a szerelmeim iránti csodálkozásomat, sőt „csodálkozásaimat" akartam kimondani. Hangot
adni annak a megrendültségnek, hogy rajtuk kívül az örök meg nem maradásnak nincs
más ellenpontja. De most, hogy készen vagyok a könyvemmel, csak most látom, milyen messze maradtafti a Csodáktól, isten és a szerelmeim külső-belső bálványképének
fölvillantásától. Hiányérzetem legalább, akkora, mint a legvégső tökéletességre törekvő
Flauberté. Nagy regényéből, a Bovarynéból borzongva idézem a híressé vált, vallomásos szavakat: »A nagyon is teli lélekből az érzés néha a legüresebb metaforákban s a legelcsépeltebb szólamokban árad ki; mert soha senki se tudja pontosan kifejezni se a vágyait, se a fölfogását, se a fájdalmait; mert az emberi szó csak repedt üst, melyen legföljebb medvetáncoltatásra alkalmas dallamokat verhetünk ki, amikor a csillagokat szeretnénk elérzékenyíteni.«"
E kötet is meglepő módon gyakran él az emlékezéstechnikával, illetve az emlék
motívumával (például Az emlék sárga szemei, Szellem és lélek párbeszéde), itt is gyakran
formálódik meg a kiűzetés-kiűzettetés keserűen tragikus élménye (A misztérium, Az ember Paradicsomból kiűzött szive), a legtragikusabban a Száműzetés-töredékben, amely csak
ennyi: „és isten ellen lázadva szeretkezett / és égő kerubok törték be a szíve kapuját /
és a paradicsomból kiüldöztetett", a legérdekesebben pedig, a jellegzetes Tornai József-i
iróniát is magába olvasztva Az utolsó perc című versben találkozunk ugyanezzel az élménnyel és motívummal: „Jaj, az utolsó perc lett halhatatlan, / midőn Éva és Ádám
összeszedte / gyümölcsverő-botját, gyékénykosarát, agyagbögréjét, / beült a kocsijába
és lassan kihajtott / a Paradicsom Kapuján."
Az új kötetben Hypnos és Paisithea mellett a szokottnál többször kap hangot
Tanathos, azaz gyakoribbá vált a halál motívuma (Létem szobáit, Pusztíts el titokzatosan,
Halhatatlanság Apotheozis, így lettünk), éppen ezért, ezzel együtt egyre gyakrabban
fordul a költő Istenhez is: Isten szájában, Isten előtt állni, a^legszebben talán a Nagy, sápadt levél tenyere a szívemen című versben, amely Babits Ősz és tavasz között című művére emlékeztető módon nem akarja megnevezni a ránk várót (Babits még a tél fogalmiságát is kerüli), csak sorolja a kert fáit, hogy a befejezésben a kimondás törvényének
mégis engedelmeskedve így szólhasson: „Nyár-kivégző csillagok, nagy, sápadt / levél
tenyere a szívemen s jaj, »seregek és mindenek istene« / a kertben!"
E versek többségében is ott van jellegzetes iróniája, paradoxonokban való gondolkodása. A létbevetettség tragikumát is sikerül egyetlen igen szellemes ötletbe sűrítenie: „Nem szégyellem létem szikláját / görgetni, de már nem fölfelé, / Kaukázus-isten
arcán. Inkább / csak Lapály-isten ölén, / a néma fűben." A tragikumot látszik oldani

90

tiszatáj

most is a vállalt kétkedő-könyörgő-kontemplatív költői magatartásforma: a lírai én vigasztalást képes nyerni abból, hogy „a semmi közelít" tudata segíthet létrehozni-megteremteni az akkor még - gyermekként - meg nem látott, meg nem tapasztalt, akár
ember előtti állapotot is. Ezt a vágy-vigaszt legszebben talán A néma, óriás Isten-fa befejezése fogalmazza meg: „életem csúf / vége táján vissza-születhetek abba a / bimbó-állapotba, hol még együtt gomolyognak / a Jézus-álmok, moirák és buddhák, / hús-szárnyaim belenyílnak / a csillag-hálón kívüli éj fehér üvöltésébe, / hol már csak a néma,
óriás isten-fa / hajlong alattam." Persze, helyenként szükségszerűvé válik az így kialakított költői világba helyezkedés teljesebb magyarázata is, ezért nem egyszer, mint például
a Döglött Kutya-erdő, a Zászló-nő vagy az Éljen a Döglött Kutya-erdő, az Indián a Holdcsöndességét kéri című versekben epikába hajlik a Tornai-vers (bár tulajdonképpen ez
sem új attitűd, akár a korai művekre, akár a mostanit megelőző kötetre gondolunk is).
Ha A sikoltozó rózsa s az eddig emlegetett versek kapcsán nem hittük volna el, hogy
a pogány rítusok, a misztériumok, a szerelem-szeretkezés világa mellett erősen munkál
Tornai lírájában a keresztény misztika is, akkor olvassuk el A Hal című versét, melyben a Mindenség keresztényi módon történő értelmezési és életet adó-adható lehetőségeinek teljessége szólal meg: „Vigyázz, mert ha fölhasítod az oldalamat, / a másik világ
ömlik belőlem, Mózes és a próféták, Platón, az Upanisádok és Buddha és János jelenései / fordulnak ki belőlem / / [...] s ha a fejem levágod, / megszólalok és minden létező
és nem / létező füle hallja szavam, / mert kit a katakombák foszforeszkáló / falára véstek és festettek: / én vagyok a Hal." Itt kell megemlítenünk, hogy a jellemzően későmodern költői magatartásforma világ- és létértelmezése szerint mindannyiunkat „szájában tart a se-idő-se-örökkévalóság", ahonnan zuhannunk csak egy út van: „a rothadás
és reszketés semmijébe, / pitypangpihe-tudat hangtalan nemlétébe", mindezek után
a kérdés: vajon „milyen kéz aranya tudná mégegyszer fénnyé olvasztani?" (A kéz aranya) Nem vigasz minderre annak tudata, hogy az értelmiségi az marad, aki, s a költő is
vállalja az immanens parancsot, ugyanis a szellem embere e „szép új világban" legfeljebb hivalkodhat a jövővel, biztonságot becsülettel nem ígérhet s nem is teszi (La bella
fica, Catullus levele).
A kötet változatosnak látszik abból a szempontból is, hogy több és többféle ars
poeticát is megfogalmaz: ilyen a Miféle költő? és A lehasadt ág, mindkettő a maga sajátos,
csak kérdező, a választ csupán sejtető retorikájával, ilyen Az elveszítés a maga szerelmet
sóvárgó és hiábavalóságokat mégis könyörögve kérni tudó attitűdjével és ilyenek az
Adyra mutató versek: „A föl-földobott kő" és a Fehér izzásokba című, mely utóbbi egyértelműen megképezi az előszóban megfogalmazottakat, amikor így szól: „Nem tudom
többé betemetni a kívánásnak azt az árkát, / melynek a neve: csodálkozás és imádság."
Tulajdonképpen ars poeticának mondanám a Szellem és lélek párbeszéde című művet is,
amelynek a következő Illyés-idézet a mottója: „A szerelemnek egy átka-gátja van: a szexualitás ... Öreg párok tudják csak, mi a szerelem..." Igen, a kései Illyés-versekről írta
egy helyütt Cs. Szabó László, hogy „a költő eljutott abba a keserves önismereti életszakaszba, mikor a férfi sejtjei még vadul követelik az újraszületést egy megváltó szerelem által, de az értelem utálkozva a romlásán izguló testtől, jól tudja, hogy hiábavaló
a pánik, hamis a sejtek jelzőrendszere, nincs második világrajövetel. Tudja a konok értelem, hogy a megváltó ölelés ábrándjában csak a test naponta elvesztett csatái összegeződnek... Lovagias gyöngédségében tragikus szerelmi költészet ez, éppen a gyöngédség
színezi olyan szomorúvá. Ismerős a hang Vörösmartyból és Babitsból, Illyésé a harmadik..." Fölmerülhet a kérdés, vajon miféle belátás választatja Tornai Józseffel az Illyés-

1996. június

91

mottót, hiszen a Tornai-vers költői magatartásformája egészen más, belőle dühöt vált
ki a sejtek tehetetlensége, mint a zárószakaszban is: „Mégis átok, hogy születtem, / minek is nemzett apám? / Jobb lett volna a kövekben / álmodni, szeráfi szellem, / akkor
nem sírná e vers: / »nem vagyok ember, csupán / egy rém: izzó s impotens!« "
És igazi ars poeticának tűnik a Sinka Isten-mámorban is, melynek zárórészében:
a tulajdonképpeni vallomásban a „modern" jelző idézőjelbe kerül: „O égi sötétség és világosság küldöttje, szállj meg / minket, elveszettek vagyunk, „modernek", / mint annyi
földi agy lángja, mely csak / a zűrzavar szelére libben meg. Magyarországon / »most
tél van és csend és hó és halál.«" (A hihetetlen iróniával megszólaló utolsó sor a nemrég
elhunyt Baka Istvánt juttatja eszembe, hiszen az ő életművének szinte egésze Vörösmarty £/dszójának e tengelysora jegyében telt.) E hazánk történeti jelenére alludáló
Tornai-vers egyúttal arra is felhívja a figyelmet, ami napjaink társadalomszociológiai
problémái között az európaiságunkra is rákérdez. Tornai - érthetően - egyetemesebben gondolkodik, megírja a maga immanens Európa-versét is, mégpedig Heideggerhez
hasonlóan, aki a filozófia, Dániel Bellhez hasonlóan, aki az ideológia, Francis Fukuyamához hasonlóan, aki a történelem és Hans Beltinghez hasonlóan, aki pedig a művészet és a művészettörténet végéről értekezik. Tornai József Európa végét jósolva néz
szembe a József Attila-i értelemben múlttá tett jelennel, mégpedig leginkább így lettünk
című versében, abban, amelynek utolsó sorát emeltük e tanulmány címéül:
így lettünk glóriátlan Dosztojevszkij-bősök:
egy történelmi, egy szerelmi seb
gyógyíthatatlan, beteg háborodottjai.
Magunk hóhéra, pszichológusa mind, mind,
kik istent hívjuk az alkonyodó Európán:
hozza vissza az édes, forró napot. Pedig
tudjuk, nem lesz több megvirradás.
Magasba tartjuk tetves glóriánkat.
Mindezek után talán nem csodálkozunk azon, hogy a kötet végén - a záróverset
megelőző művekben - mintha kissé megijedne, mintha kicsit visszavonni akarná
a szerző a teremtés patetikus nagyívű megformálását (különösen az utolsó előtti költeményben), hogy azután a befejezésben valósággal eljátszódhassék mindazzal, amit sorsnak nevezünk, az utolsó verset ezzel a címmel jelenteti meg: Isten-bisten, Teremtőcske,
s így szól benne: „Ha tojásunk mind kikel, / így könyörgünk Erzsivel: / Isten-bisten,
teremtőcske, / add szívünket újra össze!"
*

Tornai József költészetében, úgy vélem, Hypnos vágya és Paisitheia odaadása,
Héra ügyessége és Zeus omnipotenciája egymásra és harmóniára találtak, és e lírának
egy immanens költészettörténetben méltóbb helye van - s lesz is (!) - a Parnasszuson,
semmint ahogy néha azt maga a költő gondolná!

92

tlszatáj

Csontos János: Határfolyam
Néhány évvel ezelőtt, egy Debrecenben megjelent, pályakezdő költőket felvonultató antológiában figyeltem fel Csontos János nevére. Azóta úgy tartom számon a húszas éveiben járó költőt, mint azok egyikét, akik megelégelték a neoavantgárd líra formátlanságát, s a szigorúan kötött, zárt formákban keresik az újszerű kifejezésmód esélyeit.
A hatvanas-hetvenes évek avantgardista kezdeményezői után, akik dacoltak a tilalmakkal és a modernizmus iránti türelmetlenséggel, a formabontás mintha kimerítette volna lehetőségeit. A nyolcvanas évek óta fellépő neoavantgárd költők jobbára
nem a látásmód és az észjárás újszerűségével, nem formabontással, hanem a nyelvi szerkezetek szétrobbantásával igyekeztek újítani. A formákon már nem volt mit bontaniuk,
mert a szabadvers - Nemes Nagy Ágnessel mondva - akkorra már „a líra világnyelve"
, lett. Maradt a nyelv: a mondat, a szó, a szintaxis. Jó, ha a szürrealizmus nyomába szegődök újszerű szóösszetételekkel, meglepő nyelvi konstrukciókkal bizonyították, hogy
a formát nemcsak rombolni, hanem építeni, a nyelv adottságaival nemcsak visszaélni,
hanem alkotó módon élni is lehet. Az avantgárdnak - mely irodalmi hagyománykincsünk elidegeníthetetlen része - bizonyára vannak még tartalékai a jövendő számára;
pusztán helyzet és tehetség kérdése, ki mit kezd velük.
Most azonban úgy tetszik, több frissesség, mi több, újszerűség rejlik a kötött formájú költeményben, mint a parttalanban. Valóságos újjászületését éljük a szonettnek,
a balladának, a Balassi-versnek, a deákos, illetve az antik formáknak, a szapphikus, hexametrikus és más versidomnak. Most mintha az vonzaná a költőket, hogy kötött formában újszerűt mondani: szembesülés a hagyománnyal, önkéntelen viszonyítás a régi veretű poézis és az új időknek megfelelő észjárás között, bizalomkeltő műveltségalap.
Csontos János verseire érvényesnek tetszik e megállapítás. Kötetében rátalálok
arra a tizennégy szonettből álló ciklusra, mely annak idején az antológia első számú
erősségének tűnt föl szememben. Nem azért tetszett és tetszik, mert az egyetemista
korú költő hibátlan szonetteket ír, illetve bravúrosan változtat a klasszikus szonettformán, ha úgy tartja kedve - például a hagyományos jambikus ritmus helyett hangsúlyosba játszó trochaikus lejtést ad a szonettnek. Ma már a pályakezdő költők nagy
része jelest érdemel poétikából, nem úgy, mint tizenöt-húsz évvel ezelőtt, amikor kéthárom kötetes lírikusok is szekundát érdemeltek volna e tantárgyból. Csontos szonettjeiben főleg azt méltányolom, hogy egységes ciklust alkotnak nyelvi humorukkal, az
argónyelv könnyed alkalmazásával, s azzal, hogy egyszerre tud játékot űzni és költészetfilozófiai gondolatot kerekíteni önironikusan elégikus visszatekintéséből:
Prófétáltunk, ahogyan az illik.
Lüktetőén, sorssal érdesen.
Szavainkból sugárzott a színhit.
Zászlót hurcolásztunk véresen.
Azután meg mesterséget űztünk.
Csillogott a suvickolt szonett.
Hexametert kopjahegyre tűztünk.
Becserkésztünk kósza rímeket.
Nemsokára terhes hallgatás jött.
Tehetetlen, megszolgált csömör.

x

1996. június

93
Ferde szemmel néztünk csöbröt, vödröt.
Tömör gnómát nyelt falánk töbör.
Ránk száradt más konyhák hagymaszósza.
És a versből megmaradt a próza.
(Sanszonett)

Miközben - saját utószavával mondva - „visszalép a hagyományos kifejezésmódhoz", átérzi és fanyar humorral fejezi ki a „csöbörből vödörbe" helyzetét, s azt a fonákságot, hogy a műves szonettcsiszolgatás közben meztelen prózába ütközik: hiányzik a lírai
hevület, a szent mania, az elragadtatás. Ha azonban a költő csakugyan nem érez magában hajlamot egyébre, mint fanyar okosságra, mellyel tudomásul veszi az élet prózai
dolgait, s ezt hűvösen elegáns formaművészettel képes kifejezni, akkor ez lesz az „ihletése", és nem is érdemes mást erőltetni. Ez csakugyan nem Nagy László kora - és nem
is Pilinszkyé. Ok ugyanis, ha más-más módon is, mindketten ihletett és patetikus költők
voltak, nagy formátumú érzelmeket megszólaltató, elragadtatottan éneklő lírikusok.
Mindamellett a játék is ihletés; a költészet említett nagymesterei közül Nagy
Lászlótól ez egyáltalán nem is volt idegen. Csontos János lényeges gondolatokat érint
- visszatérő motívumai a költői mesterség és az irodalom, a líra ellehetetlenülése s az irodalmi élet fonákságai köré csoportosulnak - , de legfőbb költői lételeme a játék. Kínosan
szabályos - úgy is értve: kínrímekkel tarkított - szonettjeinek ciklusa mellé odahelyezi
a Rendetlen szonetteket, melyek főleg a költő politikai elégedetlenségét s rossz közérzetét fokozzák blaszfémikus indulatkitörésekig - igaz, illedelmesen kipontozva néhány betűt. (Agyon is csapja ezzel a vers korábbi sorát: „Vesszenek bizonyos Betűk".)
Hogy csakugyan a formaművészet igényével lép fel a költő, arra talán elegendő
bizonyság, hogy az arányosan tagolt (5x5 versszakra osztott), hexameterekkel kezdődő
könyvben még ilyen fejezetek találhatók: 9 villonos hangvételű, balladaformában írt
vers; egy 10 versszakos rondóciklus; egy haikusorozat; egy akrosztichonnal megfejelt
tankafejezet (31 tankát vonultat fel, makámaszerűen folyamatossá téve az egyes versszakokat); az említett szonettciklusokon kívül van itt még egy prózaversciklus és egy
Trilógia című fejezet, melyben egy hangsúlyos tizenkettesekből álló, rímes ciklust 10
disztichon és egy egysoros csattanó követ. A disztichonok a hangsúlyos tizenkettesek
kezdőszavainak akrosztichonszerű egybeolvadásával tevődnek össze. Hat limericket
is közöl - innét látom, hogy ő is résztvevője volt a Merlin-színház valamelyik dalnokversenyének.
Csontos János híve a számmisztikának, ami ezúttal fokozott formaigényességben
nyilvánul meg. Érzi a kellő terjedelmet és arányosságot, tudja, mekkora mennyiség kell
ahhoz, hogy egy minőség hatásosan hordozzon egy formát, egy költői elvet. Verseiben
a hagyományos formákon belüli rendezettség, a belső kapcsolások titkos eresztékei és
patentjei szinte a keleti faragóművészet igényességével hatnak. A maga elé kitűzött,
meglehetősen munkaigényes feladatot rendszerint maradéktalanul teljesíti (csupán disztichonjaiban kifogásolhatom, hogy a pentameterek második felében is használ spondeusokat a daktilusok helyett), s megtalálja a módját annak, hogy a verstani előírások
betartásán felül nyelvi, formai bravúrokat, szójátékokat helyezzen el. A szonettekben
például belső rímeket is alkalmaz (mint tették egykor a középkori olasz szonett mesterei), szójátékokat művel a címekben, s mindent bevet, ami csak bevethető egy színvonalas dalnokversenyen.

94

tiszatáj

Ez azonban nem az a boldog és önfeledt játék, mint a régieké (gondoljunk csak
Villon és Charles D'Orléans, az egykori Minnesángerek vagy Balassi és költőtársai
„vetekedéseire"). Van ebben a játékban valami mély clown-szomorúság, egyfajta keserű
nosztalgia az önfeledt ének után, ami valószínűleg egy másféle élet iránti vágyakozásból
következik. A farmernadrágos-bőrdzsekis argószavak, a diákos tréfák s a megjátszott
hányavetiség, mely oly jótékonyan ellenpontozza a feszes és elegáns versformákat mindez csak kiemeli az elégedetlenséget, mely szüntelenül árad a műves-mesteri műhelyből. Dühös ez a költő a hazai viszonyokra, a testvérárulásra, az értéktelenségre, az
élősdiségre. Tanka-formájú ciklusában Batsányi híres sorát olvashatjuk össze a soreleji
betűkből: „Vigyázó szemetek Párizsra vessétek". Erre merőlegesen íródnak a mai magyarok európaiságát számonkérő gondolatok.
Prózaverseinek tanúsága szerint a mesterségbeli tudás támasztékai és a csillogtatott virtuózkodás nélkül is megáll a lábán. Ezek azért úgy prózaversek, ahogy Szepesi
Attila makámaszerű prózaversei: tagolásuk művészi erővel hozza a magyar nyelv ritmusát, mondataikban lendület van és indulat, s a végükön célba ér a gondolat.
Többes szám első személyben megszólaló versei arra utalnak, hogy egy nemzedék
hangadójának tekinti magát. „Leszoktattak minket a szerelemről", „megkergült körülöttünk a világ", „tüntetően vagyunk és nem vagyunk", „többesszámban leledzünk" íme néhány jellegzetes intonálása. A kiemelkedően jó formaérzékű költő kritikusan
látja nemzedékét s a világot, melyről mintha érezné, hogy nem újabb átrendezésre, hanem alapos javításra szorul. (Kráter Műhely Egyesület)

A szellem anarchistája
Mikor esztétika és etika, elmélet és gyakorlat, értelem és képzelet még nem vált
ketté, és az alapvető kozmológiai kérdésekben is a szép rend arányai döntöttek, még
tudták, hogy Isten mintájára az ember is hármas természetű, s lényének mindhárom
alkotója egyformán fontos, nem helyezhető egyik sem a másaik kettő elé, sem fölé.
Miként Istenben az Atya, Fiú, Szent Szellem hármasság van, úgy az emberben a test,
lélek, szellem hármasság. Az európai szellemiség évszázadaiban ezt tökéletesen elfelejtették, és azóta is - következetesen vagy következetlenül - tévesztik. Csak igen kevesen
látják az alapvető hármasság lényegi szerepét. Bár egyre többen szemlélik így (kordivatból vagy meggyőződésből) a világot, mégsem vált még az egység tudata kollektív szemléleti formává, sem normává, így kevésnek érezhető az ezzel és a hasonló kozmológiai
elképzelésekkel való, mégoly gyakori, mindennapi szembesülés is. Az érzéki testiség,
a lelki érzékenység és a szellemi erő egységéből aztán egy egész, önálló világ teremtődhet. Ebben, a lehetőségek szintjéről néha a megvalósulásba átcsapó világban fogant, ennek a világnak a létezője A tágra nyílt szem, Főidényi F. László legutóbbi esszékötete.
Hamvas Béla mutatott rá arra, hogy miért jött létre az esszé, ez a jellegzetesen európai irodalmi műfaj. Az ún. történeti Európa szellemi hagyományaitól teljesen eltérő
igazságok korában, amikor megszületett a regény, „létrejött" az irracionális szám, a Föld
kigömbölyödött, és a reneszánsz neoplatonikus világ kiismerhetetlenné és kaotikussá
vált, a gondolkodók kísérletekbe bocsátkoztak a szellem addig földerítetlen területein.
Bár a klasszikusnak nevezhető európai „gondolati" formák hasznavehetetlenségük és

\

1996. június

95

elavultságuk ellenére tartották (és tartják ma is) hatalmi poziciójukat, a széttöredezett
világ résein beszivárgott egy új, régebbi rend fénye, ami azóta is csordogál az újabb és
újabb réseken. Persze a kísérletek igazságtartalmaira máig áll, amit Szent Pál mondott
Jézus igéiről: bolondság a görögöknek és botrány a zsidóknak.
Az esszéírók a szellem anarchistái ilyenformán. A szellem érdekében a szellem
egyeduralmát akarják megtörni a hármasság uralomnélküliségének elérésére, hogy minden „visszakerülhessen" a helyére. Maga a szószerkezet, A szellem anarhistái a Földényikötet egyik esszéjének címe, míg egy másik A testet felszabadító bécsi akcionizmus címet
viseli, látható tehát, hogy test és lélek, szellem feltétlen egyenrangúságát tételezik ezek
a szövegek. Néhol, úgy tűnik, túl nagy teret engedve az érzékek felszabadító uralmának,
sőt, a különböző szexuális és gondolati perverzióknak, melyekkel azonban pusztán
az ember végtelen esendőségét, emberi és gyenge létére erős voltát szemlélteti az író
a Genet-től az özönvíz előtti embereken keresztül Vajdáné Bartos Rozáliáig terjedő
példatárával. Ezek a szövegek, melyek a gyűjteménytől, abban elfoglalt helyüktől
függetlenül is olvashatóak, úgy, mint egy verseskötet különálló költeményei, korábban
különböző sajtóorgánumokban már megjelentek. Egyedül is megállják a helyüket, saját
mondanivalójuk van, együtt mégis rendelkeznek azzal a fontos többlettel, amelyre föntebb utaltam. A verseskötetek mintájára talán ciklikusnak is nevezhető az a besorolás,
mellyel Főidényi F. László esszéit csoportosította. Az 1990 és 1994 közti négy év termései ezek a művek, melyekre nagy hatással lehetett az az idő, melyet írójuk Németországban, Berlinben eltöltött. A kötetet megosztó hat esszéciklus közül három egytagú, és
a többi egymástól is igen eltérő számú kísérletet tartalmaz, ezek azonban egyértelműen
besorolhatók az adott csoport címéül választott esszé gondolatáramába. A szerelem, az
Isten, a szellem, a művészet, a halál és az álom fogalmai köré sűrűsödik az egyes részek
mondanivalója, s az ezeken belül található esszék számosságát valószínűleg egyedül az
írói mondanivaló bősége szabta meg. Rendkívül szubjektív, de vállaltan az a szövegek
hangvétele és engedve-mondó, vagyis, éppen azzal kelti fel a fogékony olvasó érdeklődését, hogy hagyja annak gondolatait szabadon kalandozni a különböző szövegtestekben.
A befogadó megteheti, hogy egy írást többször is elolvas, másból esetleg csak részleteket, vagy hosszabb időre „pihenni" hagy egy-két esszét, talán csak végül, a teljesség
kedvéért olvasva el őket. Belekezdhet bármelyikbe, de könnyen előfordulhat, hogy nem
azt fejezi be, amit elkezdett, mégis érteni fogja a szöveget, elér hozzá a tartalmi mondanivaló a formai töredékesség, pontosabban a fragmentális befogadás ellenére is.
. Ezt a könyvet nem lehet gyorsan olvasni. Viszont bárhol és bármikor lehet olvasni. Kicsit olyan, mint Hamvas Béla megálmodott-megvalósított babérligetkönyve,
melyet szerzője étkezéshez és mélázáshoz, a kontempláció kissé korcsosult, de talán
éppen ezért jellegzetesen európai formájához ajánlott.
Bár megszakítja a Földényi-esszék olvasásának folyamatosságát, mégis tanulságos
a Földényi-Radnóti vita (mely a Holmiban zajlott) főbb részének beemelése a kötetbe,
mert általa nyilvánvalóvá válik az esszékről, az esszéműfajról többé-kevésbé általánosan
vallott felfogásnak és magának az esszé műfajának az alapvető ellentéte, az a kettősség,
melyre éppen Főidényi mutatott rá A túlsó parton című esszékötetében (felenkor Kiadó,
Pécs, 1990.) szereplő Hamvas Béláról című esszéjében. Az erős kritikával illetett, de mesterként felvállalt magyar gondolkodó műveiről elmélkedve valójában az esszének, ennek a törtvénytelen es öntörvényű műfajnak a szabályait, pontosabban (határtalan) határait jelöli ki. Esszéhez közeledni talán csak úgy lehet, mint a vadon élő szarvasokhoz,
a szép és érzékeny nőkhöz, virágokhoz, borokhoz. Ha lerohanják, megretten és eltűnik,

96

tiszatáj

elhagy, ha letépjük, elhervad, ha habzsoljuk, semmit nem ér, és nem érzékelünk belőle
semmit. De legfőképpen: ha boncolgatva, scientifista módon próbáljuk „megérteni",
akkor kudarcot vallunk. Öt évvel ezelőtti Hamvas-kritikájához ő maga is igazodik.
A számtalan általa megengedhetőnek tartott beszédmód és módszer között keresve sem
találnánk az imperativ stílust, a kizárólagosság hangoztatását. Ha Főidényi lázadó, akkor
alázatával és a téma, a művészet, a mindenkori emberi iránti feltétlen tisztelettel lázad.
Lenyűgöző tárgyismeret jellemzi a szakirodalommal bőségesen alátámasztott, mégis
könnyed és elegáns gondolatárammal megkomponált szövegeket. Ami miatt mégis botrányosnak tűnhetnek kísérletei, az néhol a témaválasztás kendőzetlen őszintesége, máshol azok a logikai-szövegszerkezeti megoldások, melyek a Biblia megírása óta szinte teljesen kivesztek az európai írásművészetből és filozófiából. Közülük csak egy, de véleményem szerint igen lényeges az a paradoxon, mely Hamvas esszéírói művészetére is
jellemző volt, bár Főidényi F. László lényegesen kisebb mértékben él ezzel a módszerrel, és inkább a szövegköztiségben alkalmazza, nem bontva meg vele az adott írásmű
egységét. Paradoxonjai néha a szó szoros értelmében bibliaiak, mivel az Ószövetség történeteit boncolgatva együttérez a lázadó angyalokkal és a társukul szegődött emberiséggel is, ugyanakkor a végtelen isteni kegyelem és szeretet-nyugalmát és az ennek elérésére folytatott kíméletlen küzdelmet is pozitívumként írja le, elvárásként állítva az
ezredvégi emberiség elé. Munkájában fontos szerepük van azoknak a gondolkodóknak,
akiket elődjeinek tekinthet. A skála egyrészt a mar említett Hamvas Bélától Jacob Taubesen és Tábor Bélán keresztül Szabó Lajosig terjed, másrészt Főidényi az, aki esszéivel
visszaadja a dilettantizmus méltóságát is, mikor Vajdáné Bartos Rozália emlékiratairól
számol be. Azzal, hogy szabad utat enged az amatőrizmusnak és a műkedvelő dilettantizmusnak is, felmutatja az azt kiváltó súlyos egzisztenciális problémákat, mint okokat,
megint csak az emberi hármas egységet vázolja fel, mivel eszerint minden embernek
természetadta joga bármilyen műalkotást hagyni maga után. Fontos megállapításokat
olvashatunk korunk és a közelmúlt képző- és építőművészetéről, egyes ilyen tárgyú
esszéit oktatási segédanyagként vagy hivatkozási alapként is lehetne használni alaposságuk és megokoltságuk miatt. Szubjektív benyomások és pontos zeneelméleti felismerések határán egyensúlyozva ad objektív képet Cage zenéjeről, palettáján a filmművészet
és a színház Genet kísérleti filmjével, Jarman Wittgenstein]ével és Jeles András misztériumjátékával egyaránt képviseltetik. Széles befogadói horizont és jelentős közlői érzékenység jellemzi Főidényi F. László esszéművészetét, a legfontosabb megállapítás azonban talán az univerzalitás műveivel kapcsolatban. Nem pusztán témaválasztásában,
hiszen abban „csak" sokrétű. Sokkal inkább mondanivalójának kifejezésében, pontosabban annak módjában. Formailag sokoldalúak A tágra nyílt szem esszéi. Található itt eretnek Bibliamagyarázat (A bárkából kiszorultak, A teremtés űrje), levél (Levél hermeneutikaügyben, A testet felszabadító bécsi akcionizmus [Válasz Radnóti Sándornak], álomleírás
(A tágra nyílt szem), szubjektív olvasói vallomás (Határ Győző könyve [Özön közöny], Éjszakai vers [Szabó Lőrinc: Körúti éjszaka]) és recenzió (a legtöbb szöveg ilyen a kötetben).
A számtalan formai bravúr mögött azonban éppen azok a kérdések rejtőznek, melyeket talán a legtöbben kutatnak egy új-régi egység határmezsgyéit tapogatva szellemi
megismerés, lelki érzelem és érzéki tapasztalat; álom és ébrenlét kapui között: „elképzelhető-e, hogy egyszer valamikor ébren kezdjek álmodni? Lesz-e olyan pillanat, amelyben a tiszta álom s a tiszta éberség eggyé válik, s az életem hézagtalan lesz? Vagy lehet,
hogy nem ez az élet alkalmas erre?" (Jelenkor, 1995.)

tiszatáj
IRODALMI FOLYÓIRAT

TARTALOMMUTATÓ
a 49. évfolyamhoz

1995

SZEGED
1996

2

tiszatáj
Halálfej; Fru fru; Virágerdő; Budiárium

VERS
ÁGH ISTVÁN

Alma; Körte; Barack; Ringló

BAKA ISTVÁN

Van Gogh börtönudvarán

8:6
4:3

BÁRDOS B . ARTHUR

Ötágú sípszó (erdőkről - vizekről egekről)
11:20

BESZÉDES ISTVÁN

Tavaszra olvashatatlan

BOGDÁN LÁSZLÓ

A szentgyörgyi nagyréten

10:27
3:5

BRODSZKIJ, JOSZEF

Betlehemi csillag; Menekülés Egyiptomba (Baka István fordításai)
Teázás; Háború Cipruson; Mióta taposok (Baka István fordításai)

12:3
3:26

CZEGŐ ZOLTÁN

A Palatínus strandon; Prokrusztész,
a mazochista

CSEH KÁROLY

Vezeklés; Holdtölte; Rontásűző

7:22
10:34

CSÍKI LÁSZLÓ

A sintér megtérése (Az Idegen monológokból)
Más világok (Balassi Bálint Esztergomnál)

11:4
1:3

CSOÓRI SÁNDOR

Olyan semmicske, varázsos test; Egy
horvátországi erdőben; Valami gyászos bambaság; Hát mégis él valaki?

12:4

9:3

FODOR ANDRÁS

Elment, végleg; Kérdés - felelet; Háborús dokumentumok

GÉCZI JÁNOS

[ezer veszprémi naplemente]

10:3
8:26

GÖMÖRI G Y Ö R G Y

Novemberi emlék; Várjuk a tiszta
inget; Repülőúton

HATÁR G Y Ő Z Ő

A Gyomai Gyom

Kékgolyó utca sarok

4:4
1:33

HORGAS BÉLA

Áttetsző; Platnira; Száj szemhéjadon

7:20

JÁNOSHÁZY G Y Ö R G Y

Ajtómon csak postás kopog; Múlt
időben; Esőznek a napok
JUHÁSZ FERENC

Ki tilthatja az áldást?

3:32
6:3

KALÁSZ M Á R T O N

Szálláson (Homburg, Nyugtalanság
Rastattban)

KELEMEN ZOLTÁN

Kalendáriom; Márk 7. 10-23

Kiss ANNA

Cinéma
Genitivus

Kiss BENEDEK

András-napok; Hogy függőlegesen
találjon; Amikor megcsendesül

8:5
7:18
11:17
5:21

7:12

KOVÁCS ANDRÁS FERENC

Alekszej Asztrov versei (Levél barátaimhoz; Jelenések; X-hez; Angelus;
Kolkhiszi fénykép)

4:7

KOVIÖ, KAJETAN

Vers (objektívan); Vers (szubjektívan);
Don Jüan (Baka István fordításai) ....

6:22

LÁSZLÓFFY ALADÁR

FALUDY G Y Ö R G Y

Három szonett (CCCVII [Az ősök
vándorútja]; CCCVm [Eszakatlanti
Szövetség]; CCCIX [A Szixtusi Kápolna])

HÁY JÁNOS

11:3
8:3

Magánálom; Szüless tovább ....'.
Nyitott ablak; A föld; Sziszifusz optimizmusa
Szükséghelyzet (Halott radar, Fehér
a téli láthatár, Időzítve, Hull)

12:7
1:5
6:8

LÁZÁRY R E N É SÁNDOR

András napjának éjjelén; Diárium;
Edények romlása; Metamorphoses
Transsylvaniae; Erdélyi kripta: Pantheon (Közzéteszi: Kovács András
Ferenc)
Ficzfapoéta sírfelirata; Mikes Kelemen mondja; Transsylván hősköltemény; Melyben a múzsáknak panaszolkodik (Közzéteszi: Kovács András Ferenc)

9:29

2:22

3

1995.
SZÖLLŐSI ZOLTÁN

MARSALL LÁSZLÓ

A fejekben sűrített mocsárgáz tartományai; Visszatérő álom egyszeri
változata

M ó z s i FERENC

a hatalomról...; ez a tíz nap sem

Inkarnáció; Skorpió hava

5:3

N A G Y GÁSPÁR

Csak az első havat; Mielőtt még
Hét szívdobbanás az időben (Gyökér fonódhat; Majd júliusban; Nyári
ki[be]számoló; Amíg; Világolunk
egy őszi kertben; Elégia ma is; Arccal az Égnek)
Különös októberi kert; Magamtól
féltem...; Curriculum vitae (helyen)

TÉGLÁSYIMRE

6:41

TORNAI JÓZSEF

12:9

7:3
1:17

2:25

PETRI CSATHÓ FERENC

A szó; Urna; Lordok Háza, karácsony; A próféta elképzeli halálát;
A munkanélküli takács
Mikrokozmosz; Kocsmaól; Szókratész gyermekei; Dér István: Törött
tükör; Lichthof

PINTÉR LAJOS

Zöld úton; Az irgalmas katasztrófa .

Akartál engem áldozatnak; Az „őrült
hülye" alliterációi; A nyár lombpalástjában
Catullus levele barátjához; Az aszszony - szörny; Lapály-isten

2:31

10:6
2:3

Nyíl; Az ostrom (Nagy Gáspár fordításai)
!

3:28

UTASSY JÓZSEF

Meghalni gyönyörű; Mert föltámad
poraiból
Mese születésnapomról; Szakállam
havában
Pakk

7:10
3:3
11:5

VARGA IMRE

A fehér sík; Bontja s újul; Szélcsendje
vagy; Talán csak képzelet
10:25

9:33

VERESS MIKLÓS

4:28

VERONA, DAN

4:20

PLUGOR MAGOR

Woland Kolozsvárott; Disznóvágás;
Kosztolányi szavai

A harmadik szem; Sz-e-r-e-l-m-e-s-ef-i-l-m

5:37

TUDORÁN, DÓRIN

ORBÁN O T T Ó

Hatvan év alatt a Föld körül (Ovidius: Elégia szeretője hűtlenségéről;
Nicolas Guillén: Este jó a szerelem
[Orbán Ottó fordításai])

Szerecsenmosoda; Lear, a bolond;
A bárd; Jelenség madáréknál

5:19

N A G Y GÁBOR

Macsigenga ima; A farkaskölyök könyörgése

4:18

SZTOJCSEV, SZVETOSZLÁV

1:23

SÁRÁNDI JÓZSEF

Fabulák; Szétesés-kezdetek; Skizofrén képek; Kurázsi
12:31

Arany-obulus; Szoborkányságok;
Örökölt árvaság

Porból születik a költő; A költő vacsorája (Nagy Gáspár fordításai)

9:5
3:29

VITÉZ GYÖRGY

Fél, Alom; Székesegyházak; Morbus
H(ungaricus)

5:5

ZALÁN TIBOR

Elmozdítás; Dramaturgia; Téli eső;
Virrasztás
;

2:5

SIMÁI MIHÁLY

Szegénység szürke angyala
12:29
Vesztesek; sajgó álmodba át-; hol
van már az a gyönyörű
8:28

SZAKÁCS ESZTER

Fázom; Naphimnusz; Angyalok tele;
Nyugtass el

SZEPESI ATTILA

A kilencvenes évek
Hieronymus Bosch - apokrif

PRÓZA-DRÁMA-ESSZÉ
BÁLINT PÉTER

Egy musicus levele

BÁLINT TIBOR

6:50
6:6
1:15

Aranykorszak

8:8
4:10

BEKE GYÖRGY

Érdemes-e szociográfiát írni? (Levél
Cseke Péterhez)

3:34

4

tiszatáj

DARVASI LÁSZLÓ

Valaki beszél (Magyar novellák)

DÁVID GYULA

Fájdalmas búcsú Páskándi Gézától

1:12
8:95

ERDÉLYI ERZSÉBET-NOBEL IVÁN

„...az antik Hellászba sem kaphattam útlevelet" (Beszélgetés Lászlóffy
Aladárrá)
„...szűk térben nincs más út, csak a
magasba" (Beszélgetés Szilágyi Domokosról Csiki Lászlóvá)
„Az író embernek magával és a világgal kell megmérkőznie..." (Beszélgetés Kovács András Ferenccel)
„Nemigen hiányzunk mi senkinek
otthon" (Beszélgetés Vitéz Györgyid)

1:9
4:34
2:17
5:7

F O D O R ANDRÁS

Csorba Győzőről, utolsó verseit olvasva
12:41

FRIED ISTVÁN-KELEMEN ZOLTÁN

Miklóssy Mária képei elé

GÁSPÁR ÁRPÁD

Mondd, anyám, minden leány

GERVAY ANNA

Sajkodi levelek és beszélgetések

G I O N NÁNDOR

Ahol szépek a tengeri kagylók

GYŐRÉI ZSOLT

Szindbád otthon

HÁSZ R Ó B E R T

Diogenész kertje (Regényrészlet) ....

6:24
5:37
1:34
11:12

6:10
6:27
9:9

A Karkasszban; Dudi örököl (Tényvázlat)
2:7
Nótafafaragók
12:11
Szuvenír (Részlet)

KABDEBÓ TAMÁS

Eppursimuove

Apa helyén
Sehol a világon

LAKATOS MIHÁLY

Tetemekrehívás

MARGITTAI GÁBOR

Jegyzetek meséről

10:29
7:15
2:28
1:20
7:24

Az ősök udvarában (A Bagolyaszszonykáról, a kakukk-kisasszonykáról és egy Bagoly bácsiról)
10:36

POP, ANAMARIA

A szeretet igénye - két emelet magány között (Képzelt beszélgetések
Hervay Gizellával)

SÁNDOR IVÁN

Apszis

SÁNTA GÁBOR

Légykapókő

SIGMOND ISTVÁN

Emberarcú szellemek

SZEPESI ATTILA

Hamvas Béla esszéi

TANDORI DEZSŐ

Hamlet visszatér

4:31
3:8
6:34
11:7
4:22
6:52

TŐZSÉR ÁRPÁD

Balassi Bálint versnyelvének palóc.
idiómáihoz és í-telenítéséhez
1:26

ZALÁN TIBOR

A vak (Hangjáték)

10:9

2:34

HATÁR G Y Ő Z Ő

HORVÁTH TAMÁS

Kedd, szerda, csütörtök

11:23

MÓSER ZOLTÁN

Az én életem egy kész regény (I—H-) 5:12
Az én életem egy kész regény (IQIV.)
6:43
Vegyesnyolcas
12:34

Kajetan Kovic életművéről
Sztojcsev Szvetoszláv „illuminációi"
elé

Háborús történet (1. Búcsúzás)

KÁNTOR LAJOS

KONTRA FERENC

FERDINANDY G Y Ö R G Y

FRIED ISTVÁN

KÁLNAY ADÉL

5:26
1:29

20 éve halt meg Németh László
FŰZI LÁSZLÓ

Németh Lászlóról és utóéletéről 1995-ben

3:36

MÁRKUSBÉLA

A kötelességteljesítés borzalma (Németh László, a színikritikus)

3:47

90 éve született József A ttila
N . HORVÁTH BÉLA

Varázsvers vagy filozofikus létértelmezés? 0ózsef Attila: A hetedik)

4:53

1995.

5

PÉTER LÁSZLÓ

„Keserülő e marxi munka" (A „marxizáló" és a „demarxizáló" József Attila)

TASI JÓZSEF

„Ady emlékezete"

BODRITS ISTVÁN

Péter László élete és munkái

4:40
4:47

Hetven éve született Nagy László
GÖRÓMBEI ANDRÁS

Krónika-töredék (Nagy László naplójának rétegei)

KOVÁCS SÁNDOR IVÁN

Balassi maszkjában

7:31
7:61

SZIGETI LAJOS SÁNDOR

„Vállamon a bárányos éggel..." (Bibliai motívumok Nagy László költészetében)

T A S I JÓZSEF

Nagy László indulásai (1946-1949)

TÜSKÉS T I B O R

Nagy László: Inkarnáció ezüstben ..

A Faludy-jelenség
9:51
A feladat (Egy Márai-novella világa) 2:46
Kölcsey Ferenc „költözködő" verssorai Kovács András Ferencről (Idézetek és a mai versalkotás)
4:69
Fűzi LÁSZLÓ
A mai magyar költészet és a társadalom
12:43
GÁLLERNŐ

Lukács, a „heidelbergi kör" és (erdélyi) utóéletük

7:71
7:44
7:52
7:39

Baka István emlékére

Modernség-jelenségek a vajdasági magyar irodalomban
1:44

GÖMÖRI GYÖRGY

Radnóti Miklós: Tajtékos ég
A formatudat Mészöly Miklós és
Danilo Kis prózájában

A „beszélő" nyelv világteremtése
(Játék, öntükrözés és „interpenetráció" a Termelési-regényben)
:.. 11:56

FRIED ISTVÁN

MONOSTORI IMRE

NAGY GÁBOR

Elkésett levél

OLASZ SÁNDOR

Baka Pista hazament

11:34
11:29
11:33
11:31

2:49

KULCSÁR SZABÓ ERNŐ

MÁRTON LÁSZLÓ

A fohászkodó (Baka István: November angyalához)
11:50

5:39

JUHÁSZ ERZSÉBET

ÁRPÁS KÁROLY

Baka István „benső világtere"
Ikonosztáz-törmelék-triptichon
(Összeállította: Árpás.Károly)

3:59

GEROLD LÁSZLÓ

VASY GÉZA

„Tücskérezem, muzsikálok" (Krónika-töredék - Nagy László naplója)

2:93

FRIED ISTVÁN

Az önmagában rejtőzködő alany
(Katona József lírájáról)

9:46

„Értelmiségi és paraszt ugyanabban
a bőrben..." (Csoóri Sándor esszéinekvilága)
12:63

PÉTER LÁSZLÓ

Füst Milán textológiai nézetei

SZABÓ GÁBOR

Fekete lapok

5:45
11:71

SZAJBÉLY MIHÁLY
TANULMÁNY
ALFÖLDYJENŐ

Kálnoky László költészete

10:66

ÁRPÁS KÁROLY

Ikerajándék (Zalán Tibor két évtizede)

2:54

BELÉNYI GYULA

A Bibó-Erdei kapcsolat és a városmegyés reformterv

3:54

-Öt centi, lego, és a pusztulás erotikája (Mészöly Miklós: Családáradás
és Hamisregény)
11:75

SZÉLES KLÁRA

Egy nagyigényű líratörténeti szemle
(A magyar líra világképi tendenciái
a 19. század második felében; Varga
Pál: A gondviseléshittől a vitaiizmusig)

1:35

tiszatáj

6
ELEK TIBOR

SZIGETI LAJOS SÁNDOR

„Magunknak szól a dal" (Szempontok a modern magyar költészet immanens történetéhez)

VEKERDI LÁSZLÓ

Fülep Lajos levelezése I—H

4:63
10:52

KABDEBÓ TAMÁS

A délszláv háborúról

A „hét évszázad" - angoloknak?
Beszélgetés Cs. Szabó Lászlóval

A . SAJTI ENIKŐ

Jugoszlávia széthullása
Felégetett eszéki hidak

5:59
5:69

JUHÁSZ ERZSÉBET

A délszláv háború és a vajdasági magyarság sorsa

5:64

POMOGÁTS BÉLA

Határszerződés és kisebbségi önrendelkezés (A magyar-román vita margójára)

5:84

Szlovák összeállítás
FRIED ISTVÁN

Az összehasonlító irodalomtudomány problémái (különös tekintettel a magyar-szlovák komparatisztikára)

1:49

ZAJAC, PETER

Tatarka és a vita Közép-Európáról

1:68

BUDAY GYÖRGY

Jegyzetek az illusztrációkhoz

8:35

SZÉNÁSI ÉVA

Európaizált Balkán - balkanizált Európa? (A közép-kelet-európai rendszerváltás tipológiája a frankofon politológiai irodalomban)
11:80
TÜKÖR

KULCSÁR KÁLMÁN

A magyar értelmiség politikai szerepvállalása

BÁLINT CSANÁD

Mindenféle gondolat egy gazdag avar
sír kapcsán

9:35

2:74

HÁSZ-FEHÉR KATALIN

Kölcsey és a Zrínyi-szerep az Országgyűlési Naplóban

BEKE GYÖRGY

Két partján a sorsnak és az óceánnak
(Beszélgetés Nagy Károly író, egyetemi tanárral)

A szlovákiai magyar nemzetrész
szolgálatában (Két újabb kiadvány
Zalabai Zsigmond összeállításában)

1:49

12:78

6:77

SZABÓ JÓZSEF

ÖRÖKSÉG

BALOGH TIBOR

Ajánló sorok egy új, posztmodern
természetfilozófia körvonalazásához

A szűkebb pátriákból összeálló térség (Kiss Gy. Csaba: Nálunk és szomszéd nemzeteknél)

1:81

1:63

6:64
10:77

KOVÁCS ISTVÁN

HAZAI

KOVÁŐ, DUSAN

Filozófia és mitizálás a szlovák történelemben
Megjegyzések Dusán Kovác értekezéséhez (F. /.)
Szlovák tárgyú összeállításunk elé
(F. /.)

GORETITY JÓZSEF

Tegnap előtt (Irodalmi utazások a
Monarchiában)
11:93

NÉZŐ

BEKE GYÖRGY

Az „otthonosság" kérdései térségünk
új demokráciáiban (Reflexiók Kende
Péter: Miért nincs rend Kelet-KözépEurópában? című könyvéhez)
11:86

9:67

HEGEDŰS GÉZA

Emlékképek Szabó Zoltánról

3:64

KRONSTEIN GÁBOR

A hunokról - tudományosan
8:30
6:74

2:61

Z . SZALAI SÁNDOR

Karácsonyi álom (Gárdonyi Géza elfeledett műve)
12:83

1995.

7

KRITIKA
ALFÖLDYJENŐ

Rába György: Közbeszólás

KELEMEN ZOLTÁN

4:83

BENCE ERIKA

„A novellaírás ideje" (Kontra Ferenc:
Kalendárium)

BOCSOR PÉTER

Konferencia szövegszerkesztőre

BOMBITZ ATTILA

A Bereményi-olvasókönyv

BORCSA JÁNOS

Az önismeret ébrentartása

7:87
6:91
1:94
7:93

Aczél Géza: a térség kritikája
12:89
Kelemen Zoltán: Reggel
7:83
Versek a mindenségről és a mesterségről (Orbán Ottó: A költészet hatalma)
2:79

CSÁNYI E R Z S É B E T

1:92

1:83
7:85
3:94
9:82
4:93

H. N A G Y PÉTER

A másságok szomorújátéka (Márton
László: A nagyratörő)

IMRE LÁSZLÓ

Minőség, magyarság, értelmiség

KAKUSZIBÉLA PÉTER

Abszolútum a művészetfilozófiában

Hattyúk és ludak

6:87
12:87

PALKÓ G Á B O R

Csipesszel a „Csipesszel a lángot (?)"
(?) (A kritika [kritikájának] kritikája)

2:88

PAPP Á G N E S KLÁRA

Lehet-e egy költő tudatos? (Markó
Béla: Érintések)

4:90

Kodály - nyolcvan tükörben (így
láttuk Kodályt - Bónis Ferenc emlékezésgyűjteménye)
10:89
Péter László: Szőregi délutánok

3:90

6:85
9:95
6:93

7:89

SZABÓ G Á B O R

Szintézis nélküli évek
SZEKÉR E N D R E

GÖRÖMBEI ANDRÁS

Kiss Ferenc: És Szabadka

Wernitzer Julianna: Idézetvilág
MANDICS G Y Ö R G Y

Francia szellem a magyar reformkorban (Madácsy Piroska könyvéről) ...

FARKAS J Ó Z S E F

Belényi Gyula: A sztálini iparosítás
emberi ára (1948-1956)
Fűzi LÁSZLÓ
„A lét: bomló emlékezet" (Kovács
István: A tér töredékei)

6:80

KULCSÁR-SZABÓ Z O L T Á N

SÁNDOR ISTVÁN

FABULYA A N D R E A

A bokrok nyitott tengere (Bordás
Mátyás: Szemben az árral)

Uj(ra) olvasás (Szegedy-Maszák Mihály: Ottlik Géza)

RUSZOLY J Ó Z S E F

9:78

ELEK TIBOR

Egy szlovákiai magyar író és az „Európai Ház" (Szabad gondolatok Tőzsér Árpád Pozsonyi Páholy című
könyvéről)

3:79

KULCSÁR SZABÓ E R N Ő

P É T E R LÁSZLÓ

CSETRI LAJOS

Sándor Iván: Vég semmiség (A százhetven éve fel nem fedezett Bánk
bán)

KULCSÁR P É T E R

Korai magyar történeti lexikon

B Ü K Y LÁSZLÓ

A műértelmezés koreográfiája (Thomka Beáta: Áttetsző könyvtár)

Beleharapni a műanyag karalábéba 2:85
Versvereség - vereségvers
10:86

Kabdebó Tamás: Árapály

1:89
10:83

SZÉLES KLÁRA

Esszencia-jellegű etűdök (Csűrös Miklós: „Lesz idő, hogy visszatérhet") 12:92

SZEPESI ATTILA

Causa sui (Petri Csathó Ferenc 111
verséről)

VASY G É Z A

Kérdések és válaszok

VEKERDI LÁSZLÓ

9:87
7:80

Monostori Imre: Minőség, magyarság, értelmiség (Tizenkét fejezet Németh Lászlóról)
9:91
Pintér Lajos: Lépcsők az Istenhegyen 4:86
Szabó Árpád: Magyarság (Irodalom
és filozófia)
.:.'.' 3:85

tiszatáj

8
MŰVÉSZET

LUKÁCSY SÁNDOR

A csekei költő (Kölcsey Ferenc)

CZÍMER JÓZSEF

OLASZ SÁDOR

A színház és kritikája (Beszélgetés
egy színész barátommal)

8:65

JÁMBORNÉ BALOG TÜNDE

Színek a makói palettáról

2:91

MAROSI ILDIKÓ

Adalékok a Szegedi Szabadtéri Játékok történetéhez (Bánffy Miklós és
Janovics Jenő rendezései)

8:43

N A G Y BÉLA

Színház és dramaturgia (Kiadatlan
interjú Harag Györggyel)

8:78

A regényíró Kosztolányi

TAMÁS FERENC

Irodalmunk a középkorban

DIÁK-MELLÉKLET
ALFÖLDYJENŐ

A létezés ihlete (Nemes Nagy Ágnes
költészete)

11

BORBÉLY SÁNDOR

Lélektől lélekig (Vázlat Tóth Árpád
portréjához)

2

DEBRECZENI ATTILA

A mulandóság „megszelídítése" (Csokonai, Háfiz és a sírhalom-motívum)

LEVENDEL JÚLIA

Tükör által (A lírikus Kosztolányi)

12
3

5
10

VADAI ISTVÁN

„Forr gerjedt elmémre, mint hangyafészekre, sok új vers..." (Balassi Bálint saját kezű versfüzéréről)

1

VASY GÉZA

Orpheus és Yorick (Kormos István
költészetéről)

VARGA MÁTYÁS

Emlékezés mesteremre, Varga N. Lajosra
5:95

9

ILLUSZTRÁCIÓ
1 . . . . MIKLÓSSY MÁRIA képei.
2 .... A makói művésztelep alkotásaiból.
3 .... SZENTI E R N Ő rajzai.
4 .... SCHÉNER MIHÁLY rajzai.
5 .... VARGA MÁTYÁS metszetei,
VARGA N. LAJOS önarcképe.
6 .... SCHÉNER MIHÁLY rajza,
TANDORI DEZSŐ rajzai.
7 .... TARDI SÁNDOR grafikái.
8 .... BERNÁTH CSABA rajza.
9 .... BERNÁTH CSABA rajzai.
10.... IMRE LAJOS rajzai.
1 1 . . . . SZENTI E R N Ő grafikái.
12 .... Erdélyi faragott kőszószékek.

tiszatáj
irodalmi folyóirat

Főszerkesztő: ANNUS JÓZSEF

Kiadja a Tiszatáj Alapítvány Kuratóriuma
Felelős kiadó: Kovács Miklósné
Officina Kft. Szeged - Felelős vezető: Varga Ferenc

4

Júniusi számunkban - a nyári vakáció miatt - már nem talál diák-mellékletet
a kedves olvasó. Sorozatunk azonban szeptemberben folytatódik - minden füzetben egyegy klasszikus vagy élő író művének elemzésével. A szeptemberi Baka István-emlékszámban a tavaly elhunyt kiváló költő egyik versével indítja immár ötödik „tanévét"
a Tisza táj.
*

A Szegedi Lukács Kör fennállásának 15. évfordulóján rendezett tudományos tanácskozás előadásait tartalmazza az év elején megjelent Lukács és a modernitás. Lukács
az európai gondolkodás történetében c. könyv, amelyben tizenhárom, e ma is fontos
és időszerű témát a legkülönfélébb nézőpontból megközelítő tanulmány található.
A szegedi, budapesti, egri és kolozsvári szerzők mellett külön színfoltot jelent három
japán Lukács-kutató írása a Lukács japán szemmel c. fejezetben. A kötetet Szabó Tibor
szerkesztette.
*

Stefano De Bartolo válogatásában és fordításában olasz nyelvű magyar költői antológiát adott ki a JATEpress Kiadó. A „Su questa terra desolata..." (Antologia di poesie
ungheresi del Novecento) c. kötetet, melyhez Ilia Mihály írt előszót, már Rómában, a Magyar A kadémián sa „La Sapienza "-n, a város egyetemén is bemutatták. Sajnos, összesen 300
példányban jelent meg könyvárusi forgalomba nem került. A szerző és a kiadó juttatott el
példányokat különböző magyar és olasz könyvtáraknak, kultúránk iránt érdeklődő olasz
irodalmároknak, honi italianistáknak. így jutott el szerkesztőségünkbe is egy példány.
*

Néhány szerzőnkről. ALBERT ZSUZSA a Magyar Rádió szerkesztője. Kitűnő sorozatának három darabját (emlékezések Nemes Nagy Ágnesre, Sarkadi Imrére, Kassák
Lajosra) közöljük következő számainkban. A rádióműsor korábbi részletei 1995-ben
kötetben is megjelentek Legendás irodalom címmel. Júniusi számunkat OLEXA
JÓZSEF képzőművész-tanár munkáival illusztráltuk. Olexa József sokféle technikával
foglalkozik a festészettől kezdve a rézkarcon át az ezüstvesszőig. 1992 óta vezeti
a Rembrandt Grafikai Műhelyt, mely a rézkarc művelését hivatott terjeszteni amatőr
fiatalok körében.
PÁSKÁNDI GÉZA MŰVÉSZETI

ALAPÍTVÁNY

Megalakult a Páskándi Géza Művészeti Alapítvány, amelyet az író özvegye hozott létre.
A kuratórium elnöke: Szakonyi Károly, tagjai: Nagy Gáspár, Páskándiné Sebők Anna,
Pomogáts Béla és Szilágyi István Romániában élő prózaíró.
Az alapítvány nyitott, számlaszáma:
10200940-20113977-00000000.
Székhelye: 1112 Budapest, Nagyszalonta u. 50.
Az alapítvány feladata nem csupán a Páskándi-életmű ápolása. Jutalmazni fogak a világ bármely
részén alkotó, a kisebbségben élő magyarság kérdéseivel foglalkozó magyar és külföldi írók tevékenységét,valamint a magas irodalmi szintű magyar művek fordítóit. Az író nevét viselő irodalmi és művészeti díjat minden évben május 19-én, Páskándi Géza halálának napján adják át.
Pályázati rendszerben fiatal szerzőket, irodalmi esteket,
műveket kívánnak támogatni.

