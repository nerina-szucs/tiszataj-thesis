U

5

& Á

A TISZATÁJ DIÁKMELLÉKLETE
1996. NOVEMBER

ALFÖLDY

38. SZÁM

JENŐ

Értelmes szem - ihletett szó
CSANÁDI IMRE: ÍROTT KÉPEK
Az írott képek ciklusa harminc versből áll. A versek után közölt dátumok szerint (1989-es életműkiadása, az Egy hajdani templomra közléseit véve alapul)
1972. szeptember 5. és 1988 között keletkezett. A dátumozás elárulja a költőről, hogy tőle szokatlan lendülettel fog munkához. Hetvenkettőben tíz verset megír
szeptember 5. és október 30. között, olyan, rendkívüli
műgondot igénylő darabokat is, amilyen pl. a Mária és
Erzsébet, a Lovas vezér... vagy a Mohácsi exhumálok. Később elmarad a napra datálás, de ebben az évben még
három vers elkészül. 1973-ban tart a lendülete (tíz verset ír), 1974-ben alábbhagy (ekkor csak aJóbot írja meg).
1975-ben öt verssel gyarapítja a ciklust. Évekig nem
dolgozik a sorozaton, majd végül 1979-ben írja meg
a Képes Krónika miniatúráira fejezet egyik legerősebb
versét, az Ostorosokat.
Észre kell vennünk, hogy a legkorábbi vers, a Királyi család után (Velázquez festményére) ez a megjegyzés áll: „1972. szeptember 5. (1940-es próbálkozásból)."
Az életműkiadást elejétől végigolvasva könnyen meggyőződhetünk arról, hogy a művészi alkotások kezdettől ihletőn hatottak rá. Korai művei közül az 1942-ből
való Ódon fametszetek mutatja ezt. A hatvanas években
jelentős művei keletkeztek a képzőművészet témaköréből, ilyen az Egy hajdani templomra és A novgorodi Szent
György-ikonra (mindkettő a nagy összegezés évéből,
1965-ből való). S ha a művészetet nemcsak az építőművészetre, hanem a zenére is kiterjesztjük, akkor az
1941-es Nyenyere éppúgy itt említhető, mint az 1975-ös
Szolgáló éneke, mely a Gellért püspök által följegyzett
„magyarok szimfóniája" rekonstrukciójának is tekinthető, s e nemében a művelődéstörténetileg is becses

Csanádi Imre
Kossuth-díjas költő, műfordító,
szerkesztő
(Zámoly, 1920. jan. 1 0 Budapest, 1991. febr. 23.)
Kötetei:
Erdei vadak, égi madarak (1956)
Ördögök szekerén (1963)
Csillagforgó (1966)
Ötven vers (1970)
Összegyűjtött versek (1975)
Bástya és bátorság (1976)
Egy hajdani templomra (1989)

értékek közt a helye. Csanádi versíró módszere, ahogy egy tárgyat leír, megjelenít,
gondolatban kiegészít, s gyakran a nem látható tulajdonságaival együtt felidéz, a tájverseiben, állatverseiben és még sok más témájú verseiben is megfigyelhető. Ilyen az
Egy forráshoz, a Temetők, a Vásárcsarnok s még sok költeménye.
Az írott képek negyven verséből harminc magyar tárgyú, tíz idegen eredetű képről
szól. Pontosabban: a tízből egy, a Lovas vezér... a honfoglalás körüli évekből való ugyan,
de a kultúra, melyből az arany korsó származik, csak rokon a magyarral: a meglehetősen
tág értelemben vett sztyeppi nomád műveltség része, melyhez mi is hozzá tartoztunk.
A ciklusban szereplő képek között megfigyelhetünk bizonyos összefüggéseket.
Csanádinak fontos a magyar kultúra eredete és európaisága - ezért idézi fel a Képes krónika miniatúráit és festőjét hét vers is. Kitüntetett szerep jut a ciklusban a magyar gótika
remekeinek. A hét miniatúra már a gótikába vezet, a Kolozsvári testvérek által remekelt
Sárkányölő Szent György pedig a kiteljesedő hazai gótikus művészet egyik legragyogóbb alkotása. Zsigmond korából való a budai Gyámkőfejecske, akárcsak Kolozsvári
Tamás garamszentbenedeki Kálvária-oltárának szárnyképe (Szent és szarvas). M. S.
mester képe, a Mária és Erzsébet a XVI. század elejéről való, s a csíksomlyói oltár egykori
szárnyképe, melyet Csanádi felidéz, a magyar gótika utolsó, legkeletibb hullámára utal,
mely a XVI. században is megőrizte művelődésünk gótikus jellegét. (Az egyházszakadás és Erdély áttérése az új hitre véget vet ennek a stílusnak és műhelynek.)
Csanádi érdeklődése a magyar jelleget keresi, ámde szemernyi elfogultsággal,
kontraszelekcióval nem vádolható. Poézise épp oly alkalmatlan a kultúrnacionalista
szólamok igazolására, mint a nemzeti-népi tradíció lekicsinylésére. Nem az ősit szemléli a magyarban, hanem a magyar szenvedések, küzdelmek és ambíciók árán megvalósuló európait. Előítélet nélkül keresi a műveltet a magyarban, s a magyart a műveltségben. A kuruc hagyományt megbecsüli - a protestáns neveltetésű, zámolyi parasztcsaládból való költő csakis ezen az oldalon találhat elődeire. Gyönyörű verssel adózik
Mányoki Ádám Rákóczi-portréjának és a parasztvezér, Esze Tamás armálisának a művészileg is, társadalomtörténetileg is nagy értékű nemeslevélnek.
A képek időrendjében egy 1840-ből való pásztorfaragvány következik, melyen
egy betyár pisztolyt fog üldözőjére, egy lefegyverzett katonára. Ez a kép a népművészet ágát képviseli a sorozatban. Összefüggő véleményt mond a XIX. század második
felének historizmusáról Székely Bertalan 1860-as képe, a Mohácsi exhumálok és egy évvel korábbi önarcképe kapcsán. Mészöly Géza festménye, a Homokbánya a hazai plein
air-festészet korai művét s a magyar táj sivár hangulatát idézi meg. Munkácsy életképe,
a Köpülő asszony a magyar nyomorúság a német eredetű magyar művész szemével.
A Hóolvadásről - Szinyei Merse Pál képéről -, valamint Ferenczy Károly Márciusi
estéjéről írt vers a századforduló magyar impresszionizmusának elismerésre méltó teljesítményeit szemlézi. E festmények valóban a nemsokára induló Nyugat irodalmi mozgalmának java termékeivel ekvivalens képzőművészeti értékek.
A nem magyar műveket lényegesen nagyobb időközök választják el egymástól,
s nehezebb is csoportosítani őket. A tíz festménynek éppúgy nem mindegyike kiemelkedő műalkotás, mint a harminc magyarnak. A Dánielben Csanádi meg is jegyzi, hogy
a mű gyarló, de a sors, amely az iránta való szükséget diktálta, méltó tiszteletünkre:
a rómaiak tilalmával dacoló katakombafestők keze nyomán született a kép, s új tartalommal telt meg az őskeresztény művész értelmezésében.
Függetlenül attól, hogy remekművet választott-e versének témájául Csanádi, vagy
sem, a költemények színvonala nem azonos. Az olyan remek művészbölcseleti versek,

2

mint a Mohácsi exhumálok vagy a Hóolvadás, a régibb tárgyúak közül az Ostorosok,
a Gyámkő-fejecske, a Mária és Erzsébet, akár a Lovas vitéz... vagy az Esze Tamás armálisa
(a sor még folytatható), nemcsak a látványt jelenítik meg, amelyet maga a kép is nyújt,
hanem valami olyat is, ami nem látható, legföljebb gondolható a festményről. Valami
„pluszt" persze minden vers ad a tárgyhoz - korrajzot, a művész jellemzését, nyelvi érzékletességet, verszenét
de az említettek messze meghaladják a látvány hű tolmácsolását, s a festményről mondott szavak betöltik a befogadó műfaj, a költészet világát.
A külföldi témák közül kiemelkedően szép a Perov festményére írt Városvégi kocsma.
Nem a képről közvetlenül leolvashatót mondja csak el, hanem a sejthetőt is: a kocsmaablakokon kicsapó, pokoli izzású fény a benti mulatókra vall, míg kinn a szánon, a hideg alkonyatban egy asszony fagyoskodik.
A külföldi képek sorában sajnálhatjuk, hogy Csanádi kihagyott egy nagy lehetőséget. Jan Steen képe, a Steenné asszony reggeli toalettje örvén teljes mélységében kifejezhette volna legsarkalatosabb művészi problematikáját, a kismester-nagymester ellentétet, azt, hogy a legjobb „kismesteri" - mai szóval minimai art - alkotások messze túlszárnyalhatják a „grand art" igényével megmunkált műveket. A Steen-fest ményen nem
a holland „kismesterek" korának minimumprogramjából kibomló művészi maximumot szemléli (miként tehetné valamely Vermeer-képet szemlélve; a Glória például
a XVII. századi holland festészet dicsőségét hirdeti mindaddig, míg képekben gyönyörködő emberek élnek a földön), hanem a részletekre pazarolja figyelmét, arra, hogy
e korban a polgárasszonyok még nem adnak a higiéniára, hogy kissé fülledt és nyárspolgárias ez a derűs enteriőr, s némi kajánsággal jeleníti meg a festőt és feleségét. Előbújik Csanádi régebbi modorossága is, melynek a ciklusban máshol nyoma sincsen: az
indulatszók halmozása, ami költészetének legjobban parodizálható eleme, ahogy ezt
Orbán Ottó be is mutatta. Talán szándékosan, talán akaratlanul, de a költő megkerülte
a szembesülést azzal a piktúrával, amelyhez legközelebb áll: a holland táj-, portré- és főleg életképfestészet nagy-nagy „kismestereivel".
Változatos az alapjában lírai művek műfaji jellege. Leggyakoribb az életkép (pl. Városvégi kocsma, Köpülő asszony), de van ballada is (pl. Dániel, Bábtáncoltató, Quo vadisf),
és néhány versen a regölő ének sajátosságai is kimutathatók (Lovas vezér, Mária és Erzsébet). A líra s az elbeszélő költészet határvidékén helyezhető el jó néhány vers. Vannak
azonban „tisztán" lírai darabok is, ilyen a Flóra, a miniátor nevére írt mű, az Éjszaka, lovak, ősz, vagy a Jób. Utóbbi a legmodernebb a képek sorában. Az 1946-os Mestrovic-szobor expresszionista-barokk alakjának leírásában annyi kín sűrűsödik, hogy a költő kései
jajkiáltásának tetszik. Itt nyíltan megmutatja: nem megrögzött régiségbúvár, hanem - ha
még oly sok közvetettséggel is - a XX. század fájdalmainak énekese.
A versformák olyan változatosak, s oly széles skálán mutatják meg Csanádi formaművészetét, mint egész poézise. Van a sorozatban szapphikus, rímtelen anapesztikus,
van rímes-hangsúlyos vers (rendszerint a ritkább fajtából), van disztichon és tiszta
hexameter, van rímtelen, tagoló ritmusfelfogást követő költemény, van szapphikumot
és rímes-hangsúlyos formát kombináló forma (Mária és Erzsébet), hangsúlyos ritmusban
írt terzina (Rákóczi), a sorok szótagszámát váltogató strófákból álló „kurucos" vers (Esze
Tamás armálisa), van szonett és más „nyugat-európai" poétikai forma, s expresszionista
szabadvers is akad ebben a költőmód véghezvitt, nagyszabású kultúrhistóriai szemlében.
*

3

Csanádi Imre harminc versből álló, kötetnyi ciklusában, az írott képekben jól elkülöníthető alciklust alkot A Képes Krónika miniatúráira című, hét költeményből álló
sorozat. A műtárgy, melyből hat képecskét vesz szemügyre, majd a miniátor nevére ír
verset a költő, Anjou (Nagy) Lajos megrendelésére készült a XTV. század harmadik negyedében. A gesta (eredeti nevén Krónika a magyarok tetteiről) Kálti Márk, a „scriptor"
és a „miniátor" - Hertul fia Meggyesi Miklós - közös munkája, s a hun-magyar eredetlegendától Nagy Lajosig dolgozza fel a magyarok történetét. A ciklus érdekének megfelelően a költő a miniátorra helyezi a hangsúlyt. Teheti ezt azért is, mert bár az író is
remekel, a festő egyenesen a legkülönb nyugati kortársak szintjén teljesíti feladatát.
A Képes Krónika fő rendeltetése, hogy rangot adjon az uralkodónak, hősök és
szentek sorába illesztve őket. A múltat mégsem idealizálja a mű: a korábbi forrásművek, főként Kézai Simon néhány évtizeddel korábbi gestája nyomán gyarló elődöket, pártütőket, testvérgyilkosokat és vesztes hadviselőket is megörökít. Velük összehasonlítva persze a trón birtokosa még kedvezőbb fényben tűnik fel a könyv szövegében, festményein.
A képek kiválasztásában az érdekesség, a gondolatra indító téma vezette Csanádit.
A Szarvasra vadászokban megfigyeli, hogy a festő nem a korhűségre törekszik - olaszos
ruhába öltözött, korabeli lovagok ligeti vadászatát örökítette meg Meggyesi mester
a Hunor-Magor legenda örvén. A Béla herceg és a pomorán a lovagi erényeknek adózik:
a lengyel királyt, Miskát párbajra hívja ki egy pomorán vitéz. Miska helyett a magyar
földről elűzött Béla herceg vív meg a pomoránnal, s legyőzi. Csanádit nemcsak a lovagi
dicsőség hatja meg itt, hanem a jelenet merész ábrázolásmódja is megragadja. A László
herceg és a kunban Szent László megküzd egy lányrabló kun vitézzel; Csanádi jelzi,
hogy ősi eredetű hitrege-motívummal ruházták fel a később Szent Lászlóként tisztelt
herceget. Az Almos herceg megvakítása az Árpád-házi dinasztia életének szörnyűségeibe
vezet: Könyves Kálmán megvakíttatja saját öccsét, Álmos herceget, s elrendeli, hogy
annak fiát kiheréljék; a pribék megszánja a gyermeket, s egy kutya heréit mutatja be
a királynak. Az Ostorosok a Képes krónika híres flagellánsjelenetét értelmezi. A tatárdúlás utáni trónviszály idején az öreg Béla király saját fia ellen kénytelen harcolni. Van
ok a „mea culpára". Margit királylány is ~ Adyval mondva: „legendák szüze" - az országos bűnökért vezekel. Csanádinak nincs az írott képek ciklusban szava a protestantizmusról, kedvenc prédikátorairól, de ez a vers helyettük is helytáll: a református eredetére sokat adó költő olyan erővel ostorozza itt az uralkodók, urak és papok mindenféle pogányságait, mintha a bűneikért önként vezeklők a protestánsok elődei volnának.
A Vereség Havaselvén egy virágzó történelmi korszak sötét foltját mutatja meg. Az állam tekintélyét visszaszerző, rabló urakat megfékező, jó pénzt verető Károly Róbert
bajba keverte magát és országát: a felajánlott sarcot elutasítva, megtámadta a románok
földjét, Havaselvét. Egy hegyszoroson áthaladva, seregét kő- és nyílzáporral tönkreverték, maga is majdnem ott lelte halálát. A költő mély elismeréssel illeti történelmi bölcsességéért a miniátort:
Krónika végén, nem akárhol
kétszerfestéa miniátor.
Kétszer festé, így látá jónak, azt hagyá mintegy mementónak:
király, ne vess meg ellenséget
ne is háborgasd, ha-ki nem bánt téged!

4

Az alciklus záró verse, melyet Meggyesi Miklós nevére írt Csanádi, a magyar gótika kiemelkedő művészét, a miniátort dicséri. Méltatja mesteri stílusát, remek színeit,
tárgyi gazdagságát, mellyel miniatúráinak világát betölti. Méltón zengő disztichonokban adózik a költő a művésznek, aki a saját korát örökítette meg, miközben a magyarok cselekedeteiről szóló krónikát illusztrálta. Miniátorunkban a realista művészt láttatja Csanádi. A realizmus e vers tanúsága szerint a megjelenített események, harcok,
törekvések, jó és gonosz tettek valóságtisztelő, kendőzetlen visszaadását, a krónikához
illően gondos és pontos, lényegretörő informálást jelenti. Ezt az ars poeticát vallja magáénak ő maga, Csanádi Imre is.
Ez a hét versből álló kompozíció, mely, mint mondtam, önálló ciklust alkot az
írott képekhon, gondos kiválogatás és megformálás eredménye: a sorozat érezteti az
egész gesta gazdagságát, mozgalmasságát, a benne megjelenített história forgandóságát,
bűn és erény harcát, megmutatja a nemzet erejét, a veszélyeztetett élet szépségét.
A verselés is egynemű a hat epizódot feldolgozó költeményben; a többitől eltérő formájú záróvers disztichonjai ünnepélyes ódaisággal foglalják össze a sorozatot:

A miniátor - Meggyesi Miklós - nevére
Krónika nagy könyvét, magyarokkal merre, mi történt,
képecskék követik, kezdve a kezdeteken.
Érkeznek Lajosig, regnáló büszke királyig:
Nápolyi módra pedig könyv legyen! - őakará.
Méltó scriptor után nekilát méltó miniátor:
Hártyák-szerte hagyott puszta mezőkre siet,
mesteri ujja nyomán kivirágzik mind valamennyi,
lesz csupa hím, csupa szín, győzze legelni a szem.
Váltakozik születés, haldoklás, hadra had omlik...
mennyi vitéz, úr, pap! nők sora! mennyi király!
itt-ott szolgák is, kőmíves, városi köznép...
Van nyüzsgés! De a kor - távoli vagy közeli nincs kétség: Lajosé! Hunorig tarkáll a harisnya
sok jeles ősünkön, - mind elegáns, olaszos.
(Egyik-másik ugyan kaftánt hord, kun süveget, mint
- szinte Lajos hívei - mind a kevély kun urak.)
S hány ló! Lép, vágtat, felszökken, szembe kifordul, ámul nemzet elég majdan e szép lovakon.
Mennyi torony, templom, kapu, fal, bástyás sok erősség!
kárpitok, oszlopok és asztalok és nyoszolyák!
Sziklák, zöld vadonok, csillagdad, kis buta korcs fák, és kőtábla gyanánt szerte-repedt anyafold,
melynek gyér füveket, vadszőrként, sok sebe sarjaszt,
sőt - ki piros, ki fehér - satnya virágokat is.
Kisded, messzi világ - zsúfolva ökölnyi betűkbe,
pőre keretbe akár - elsürög-elforog itt.
Sajdul arannyal az ég veti boldog délszaki kékjét, elnéz mindeneken, jót, gonoszat befogad.

5

S jót, gonoszat gonddal ki mesél? kérded: ki a mester?
hisz nem akárkire vall - mondod - a tűnyi ecset!
Pictor regis... azaz: címerfestője Lajosnak
Hogy miniátorként sem kutya: látni való.
Bölcs olaszokra figyelt... Névről: Hertul fia Miklós.
Váras Sopron alá, meggyesi földre való.
(1973)
Mint az írott képek ciklus verseiről általában, e hét darabból álló alciklus költeményeiről is elmondható: kapcsolatot teremtenek a műtárgy és a történelem között.
A kapcsolat két ágon is létrejön a gestában: egyrészt a kép és annak tárgya, történelmi
tematikája közt, úgy, ahogy a szerzőpáros elgondolta a múltat - Hunor és Magor, az
Árpád-ház és az Anjouk korában élt uralkodók, szentek, hercegek, püspökök, lovagok, magyarok és idegen ellenfeleik, szövetségeseik legendáját. Másrészt feltárul az öszszefüggés a műalkotás és a keletkezésével egyidejű történelem között. Mondanom sem
kell, hogy egy harmadik ágon is létrejön - ha akaratlanul, ha utalásszerűén is - a kapcsolat: a versgondolat és a költő saját élete, illetve történelmi kora közt. (A Szolgáló
éneke, mely Gellért püspök híres följegyzése nyomán idézi föl a kézimalmot hajtó
szolgáló „munkadalát", ugyancsak közel áll a Képes krónika világához.)
Történelemről beszélni e művekről szólva nemcsak azért érezzük magunkat feljogosítva, mert a történelmi múltra utalnak a képek. A ciklus versei mindvégig időrendbe sorolva idéznek föl egy-egy képet, s mintegy kétezer évet ölelnek fel a római
császárkor elejétől a huszadik század közepéig. Ám amikor az írott képekkél kapcsolatban történelemről beszélünk, csak részben gondolunk a história múzsájának, Kliónak
az ihletésére: annyiban, amennyiben a vers a krónikaírással függ össze. A Képes krónika
miniatúráira írt versek - már a címből adódóan - jobban magukon viselik ezt a krónikás jelleget, mint a ciklus többi verse. De itt sem csupán a történelem ihletéről van szó:
inkább az embernek a kultúrhistóriájából megismerhető magatartásmódjairól, erkölcséről, emberségéről vagy embertelenségéről szerzett képzetét, érzelmi és gondolati síkon megnyilvánuló ítéletét szemlélhetjük. Csanádi itt is ritkán moralizál, véleményét,
erkölcsi ítéletét inkább az elbeszélés tónusából érezzük ki, mint ritkábban hangoztatott általánosításaiból. Kiérezzük szavaiból a rettenetet, amely eltölti a középkori borzalmak láttán, ugyanakkor - mert láthatóan nem osztja a „sötét középkor" sommás
elméletét (jól tudja, nem sötétebb az, mint a huszadik század:) - elgyönyörködik a régiek, mondhatni, jobb pillanatainak, naiv hiedelmeinek és az őket megörökítő miniatúráknak a szépségében. És természetesen a magyar múlthoz is érzelmi szálak kötik őt
- jólesően érzékeli és érzékelteti, hogy Európával szinkronban halad az ország az Árpád-házi uralkodók, s még inkább a Képes krónika keletkezése, az Anjouk idején.
Ha véres, kegyetlen leszámolást idéz fel a kép, ha a gyöngét, a kiszolgáltatottat
gyötri a brutális hatalom, ha országveszejtő hatalmasságok bűneit eleveníti föl a múltból, akkor tárgyilagosra fogott szavain is átizzik a költő megannyi tapasztalata. Márpedig a költő múltja üszkös történelmi emlékekkel van tele: Csanádi Imre a mások
vétkei miatt fogságba hurcolt második világháborús katona, a huszadik századközép
kétféle zsarnokságának szenvedő alanya, illetve tanúja, akinek a háborúról és hadifogságáról szóló versei egyedülállóak e nemben [Idegen ég alatt, 1945-1948; Lángban forgó
napok /-//., 1951-1952); nála szebben és hitelesebben senki sem örökítette meg a személyi kultusszal és népnyomorító intézkedéseivel szembeszálló Nagy Imre alakját (A hoz-

6

záértő, dolgozó..., 1953); kiemelkedő verset írt a Rajk-per áldozatairól {Késő tisztesség,
1956), és Benjámin László Vérző zászlók alatt című rapszódiája mellett a legemlékezetesebb költői művet alkotta meg az ötvenhatos forradalomról s annak következményeiről, külföldre kitántorgó kétszázezer emberünkről (Az 56-os évre, 1958).
A Képes Krónika miniatúráira írott versek egységét a látvány egyneműsége teremti
meg: minden vers ugyanannak a miniatúrafestőnek munkája, stílusukban, felfogásukban
nem mutatnak változatosságot, csak amennyit a történet diktál, s van is jókora forgandóság a szentek legendás jócselekedetei és a dinasztikus érdekből elkövetett gaztettek
hangulata közt. A stílust illetően még az hoz változatosságot a képsorozatba, hogy vannak közte szövegközi, téglányos keretbe foglalt jelenetek, és vannak iniciáléfestmények,
amelyeket a fejezetkezdő betű rajzolatába komponált bele a mester. Megszerkesztésüket
tekintve kétségtelenül az utóbbiak az izgalmasabbak: az alkalmazkodás a betűformához
olykor bravúrokra készteti a festőt. Különösen azon képek megoldása merész, amelyek
mozgalmas jelenete mintegy áttöri és túllépi a különben testes, gótikusán cirádás kezdőbetű körvonalait, s az érzelmi feszültséget szinte a robbanásig fokozza. A karcsú, szinte
törékeny alakok ábrázolása a késő középkori, gótikus stílusnak megfelelően még kevéssé
egyénített, de akad néhány jól karakterizált figura is, például a szépítés nélkül púposnak
megrajzolt Könyves Kálmáné. A lovak pedig már kitűnő szemű megfigyelőre, illetve az
életteli ábrázolásmód igényére vallanak. A jeleneteken a mozgást olykor leleményesen
érzékelteti a mester, a borzalmas tetteket azon horrorisztikus voltukban adja vissza
(négy megvakítást számlálhatunk össze a királyi családban az Árpád-korból!), s bár
a perspektivikus ábrázolásnak, kisebb és nagyobb, közelibb s távolibb dolgok arányának
még alig van nyoma a miniatúrákon, ennek inkább az előnyét érezzük, mintsem a hátrányát. Csanádit joggal ihlette meg a képek nyújtotta vizuális élmény.
A várak, templomok, tájak, párbajok, ütközetek, szertartások, csodatételek, leszámolások és más jelenetek egybeszerkesztése egy-egy kisgyermektenyérnyi helyen fölényes komponálókészségre vall: a helyszűke kényszerítő hatását a tömörítés művészi
eszközére váltotta a toll és az ecset kezelője. Három-négy, egymást félig takaró fejjel,
a betű rajza által félbevágott lovakkal már sűrű tömegben felvonuló hadat képes érzékeltetni, s az előtérben és háttérben olykor két-három mozzanatot is egyidejűsít a kicsiny képfelületen. A mozgást olykor nagy leleménnyel érzékelteti a mester; a históriai
tanulságot kereső és a tényeket könyörtelenül kimondó Csanádi a történelmi képkommentárról olykor önkéntelenül az esztétikai szemlélődésre, megfigyelésekre vált, s elgyönyörködik a színekben, a mozdulatokban, a tárgyi gazdagságban. Béla herceg és a pomorán viadalában például azt csodálja meg, ahogy a miniátor a pomorán vitéz lovát
„felágaskodtatta" - mozgalmassá, életszerűvé varázsolta a párviadalt, s lelket lehelt a jószerivel még ikonszerűen merev figurákba. Legfontosabb azonban a történelem véres
valósága: a dinasztikus harcok, hódító háborúk, a hataloméhség, szerzésvágy dühöngése a királyi ház körül, a borzalom és rettegés világa, melyen udvari intrikák, testvérgyilkosságok, tatárdúlás és hasonlók ellenére, mégis diadalmaskodik a nemzeti megmaradás, mi több, a gyarapodás: Magyarország - fennállása első félezer évében - szinkronban van a korabeli Európával. Maga a Képes krónika is bizonyíték erre: a Nagy
Lajos megbízásából született mű csakugyan kiemelkedő szellemi érték, méltó a korabeli, fejlett nyugati országok egykorú alkotásaihoz. (Mellesleg - ahogy Csanádi az
Ostorosodban meg is jegyzi: „Ne higgyük, hogy történik jobban / egyéb keresztyén országokban." A fejedelmi udvarokban Európa-szerte ugyanúgy történtek véres események, testvér-, gyermek- és asszonygyilkosságok, mint nálunk.)

7

Nemcsak a mű és az általa megjelenített, illetve a mögötte meghúzódó történelem
izgatja Csanádit. Eredendően érdekli az egykor volt emberek életmódja, öltözködése,
fegyverzete, mentalitása, környezete. A miniátor - Meggyesi Miklós - nevére című vers,
mely az alciklust lezárja, nemcsak a művészi értéket, hanem a kordokumentumot is
nagyra becsüli a miniatúrákban. Csanádi elgyönyörködik a művészi anakronizmus naivitásában, s megértőn veszi tudomásul, hogy a magyar uralkodók történetét Anjou Lajos udvarának „scriptora" (Kálti Márk) és „miniátora" (Meggyesi Miklós) tendenciózusan a saját kora ízléséhez és szokásaihoz igazítja a megfestett jelenetekben.
Csanádi érdeklődése, eredendő vonzódása a „magyar valóság" dokumentálható
múltbeli tényeihez a költő sajátos tárgyiasságáról árulkodik. (A magyar valóság versekben
című, 1966-ban kiadott, kétkötetes antológiája vall arról, hogy a költészetet nemcsak
művészetnek, hanem életmód-, műveltség- és társadalomismereti információforrásnak is
tekintette, ugyanolyan jogon, mint ahogy bármely művészeti ággal teszik mindenütt
a világon - például ahogy összefüggő mitológiatörténetet írnak meg a képzőművészet segítségével.) Ez a költő egyik legfőbb képessége: a dolgok megnevezése, felsorolása.
A leírás nála feltétlen művészi eszköz: az ő kezén sosem pusztán leltározó számbavétel, muzeológusi szemle vagy filoszkodás, hanem a könyves ember és a műélvező
közvetett, mégis eleven élménykifejezése. Annak az érzékeltetése, hogy a műalkotás
szenzuális, ugyanakkor értő befogadása révén létünk meghosszabbítható, kitágítható
időben, térben egyaránt, és intenzitásában felfokozható. Verse nemcsak elegánsan időmértékes vagy ütemhangsúlyos-rímes formába hajlítgatott leíró szöveg, hanem nagy
érzelmi telítettségű, elragadtatott beszéd, tárgyiasságában is mágikus fölidézése a műtárgynak éppúgy, mint életre keltése a régi időknek.
Öröme telik a költőnek az ég színeiben is: „Sajdul arannyal az ég, veti boldog délszaki kékjét". Csanádi több ízben is elárulja eredendő vonzódását a „latinos világosság"
iránt, amelyet hiba volna összetéveszteni azzal a „pannon derűvel", melyet - anélkül,
hogy jeles értékeit megtagadnánk - a dunántúli vincellérromantika kissé közhelyszerűvé fakított. Ö egyrészt a szellem világosságát érti rajta, a nyugati észkultuszt, mely
nemcsak az érdeklődésével különösen kitüntetett korszakban, a tizennyolcadik században ragyogta be hazánkban a kiművelt főket, hanem már a középkorban, István király óta legalább. Másrészt azt a Földközi tenger melléki kultúrát közvetíti ez a hol
aranyszínnel fénylő, hol azúrkék ég, amelyet a nálunk vendégeskedő olasz, francia,
német mesterek, nagy műveltségű egyházi emberek honosítottak meg az Árpádok és az
Anjouk alatt, s amelyet még tovább gazdagított a következő század Zsigmond és Mátyás idején. S miközben idegenből származó uralkodóink nyugati kultúrát hoztak hazánkba, ők maguk is magyarrá lettek: a Krónika a hun-magyar legendák és az Árpádok
történetéhez kapcsolta őket - az Anjouk magyar fölmenőik örököseivé, a magyar történelem részeseivé váltak. A nyugati kultúra mély meggyökeresedésének fényes dokumentuma a magyar szerzők alkotta krónika is.
Az írott képek gondolatisága - főleg az újkori és legújabbkori képekről szóló daraboké - jelentős részben ars poeticaszerű művészi elveket és magatartásokat jár körül,
illetve a mű esztétikai hatásán, olykor valóság és művészet sajátos kölcsönviszonyán
meditál. A Képes Krónika miniatúráira ciklus versei azonban a többinél jobban hozzátapadnak a históriához, vagyis ahhoz a „krónikás költészethez", amely elnevezéssel
Radnóti Sándor illette ezt az életművet alapos tanulmányában. A miniatúrákra írott

8

költemények fölelevenítik a képen ábrázolt személyeket, értelmezik, kiigazítják a látható jelenetet, kitérnek előzményeikre, következményeikre, érintik a legenda és a bizonyítható történelmi tények viszonyát. Ilyen értelemben Csanádi a maga régi eredetű,
sajátos költői gyakorlatát mélyíti tovább: a művészi tárgyiasságnak és tárgyilagosságnak egy olyan változatát dolgozza ki, amelynek hitelességigénye látszólag a tudományokéval érintkezik, valójában a modern, objektív líra áramlatába illeszti e költészetet.
Számos költő írt már verset műtárgyakról, festményekről, szobrokról; elég, ha
csak Rilke híres szonettjére, az Archaikus Apolló-torzóra, gondolunk. Ebben láthatjuk,
hogy a költő nem magát a műtárgyat, hanem a róla folytatott meditációját írja le; nem
arról beszél, hogy mit lát a szobron - erről csupán futó utalásokat közöl -, hanem arról, amit nem lát: a hiányzó fejről, szemről, továbbá azokról a titkos jelekről, melyeket a megcsonkult torzó ad egy hatalmas kultúráról s mindarról az érzésről, gondolatról, amit az ismeretlen, két és fél ezer évvel korábbi alkotó kelt a mű által megragadott,
huszadik századi szemlélőben. Csanádi „írott képeinek" újdonsága és eredetisége nem
a tárgyválasztásban rejlik. A versek munkamódszere szorosan a mű tárgyi valóságához,
a rajta levő figurák és jelenetek látványához, valamint a belőlük kinyomozható és leírható történelmi tényekhez tapad. Az esztétikai elv és eljárásmód némileg emlékeztet
a műfordításra: a műtárgyat a festői szemlélet „nyelvéről" a költészet nyelvére ülteti át,
s eközben lényeges tanulságokra asszociál. Más szóval, szép látványt jelenít meg szép
szóval. A szépségnek elegendő itt azt az értelmezést tulajdonítanunk, amelyet József
Attila adott róla a Szép Szó című újság mottójaként: „»Szép szó« magyarul nem fölcicomázott kifejezést, hanem testet öltött érvet jelent. A szép szó nemcsak eszközünk,
hanem célunk is. (...) Fellépésünkkel, írásainkkal, gondolatainkkal, értelmességre hivatkozó hitünkkel az emberi egység igényét próbáljuk ismét életre hívni, a réginél fejlettebb egységre tartó haladottabb igényt, a modern, magamagát fegyelmező, rendbefoglaló szabadságot." Csanádi nem annyira teoretikusa a maga költészetének, mint
József Attila, de minden jel arra vall, hogy ő is ezt vallja, különösen ami a szépség,
a szabadság, az értelmesség és a rend sarkpontjait illeti. Ugyanakkor alkatilag konzervatívabb, mint József Attila: egész lényével a hagyomány felé fordul, kissé háttal annak
a jövőnek, amelyet József Attila még tudatosan tervez magának, nemzetének s az emberiségnek. Ám a múlt ápolása maga is jövőtervezés lehet: azt tételezi vagy legalább sugallja, hogy bizonyos múltbeli értékek nélkül nincs jobb jövő; csupán azok megtartásával lehetséges előbbre jutni. A meglevőkről lemondani annyi, mint jövőt csonkítani.
Ezért tarthatjuk előremutatónak az ő nemes konzervativizmusát.
A sorozat versei lényegi természetüknél fogva szépek: mindenekelőtt a tetszésünkre, a szépérzékünkre hatnak. Ez a hatás sokféle természetű: törvényszerűsége öszszetett. Művészi ízlésünkre - ha nem vagyunk megcsontosodottan konzervatívok - általában megvesztegetően hat az újszerűség. Az újszerű meglepetésekkel szolgál, a rácsodálkoztatás örömével ajándékoz meg. Minden jó mű a meglepetés erejével hat ránk,
hiszen a közhelyek szürke világából az eredetiség kápráztatóan színes vagy döbbenetesen sötét világába emeli át a tárgyát. Ám a felgyorsult huszadik században - vagy talán
már a romantika (ha ugyan nem a barokk) óta - a szokatlan, a merészen rendhagyó
ámulatát is várja a közönség. A hagyományt radikálisan elvető újszerűségbe kissé bele
is fáradtunk már; némi aggodalommal tekintünk Malevics egy-egy fokozhatatlanul leegyszerűsödött kompozíciójára, mely a vizuálisan megfogalmazható kételyek legvégső
pontjáig elmerészkedett már; ez után a csontig letisztult abszolutumkeresés után - me-

9

lyet egyébként érdeme szerint becsülünk - vajon nem a teljes elhallgatás, az üresen hagyott vászon következik-e szükségképpen? A költészetben sincs ez másképpen: láttunk
már az üresen hagyott papírig eljutott lírikusokat. S örömmel fordulunk azok felé,
akik a művészetnek a nagy elődök által mintegy átugrott, kidolgozatlanul vagy végiggondolatlanul hagyott területén hatolnak el a még nem járt csapáson a végső határig.
Csanádinak a régi kultúra - elsősorban, de korántsem kizárólag a magyar - jelenti
az eleddig feltáratlan, kiaknázatlan lehetőségek birodalmát. Jól ismerte fel - jól késztették rá költői ösztönei - , hogy a régiség semmivel sem kevésbé megbecsülendő inger az
esztétikum birodalmában, mint az újdonság. Ez így, önmagában banálisan hangzik, hiszen bármely múzeumlátogató és régiségkereskedő tisztában van a régiség értéknövelő
hatásával. Csakhogy a költő nem a biztosítási szakemberek, még csak nem is a megszállott gyűjtők és régiségbúvárok módján közelít az évszázados, évezredes művekhez.
Azon a sávon alakítja ki munkamódszerét, melyen eldől, hogy miként lehet a versbe
átvinni s a költemény esztétikai elemévé avatni azt a különleges ingert, amellyel a régi
időkből eredő képek, szövegek és más műtárgyak hatnak ránk. Munkája magában foglalja a búvárkodás, a filológiai szenvedéllyel párosuló pontosság és hűség mozzanatát,
de nem merül ki ebben. A nyelvi archaizmussal kelt hasonló hatást, mint a patinás
kép, szobor a maga tárgyi valóságával, sok évszázados kopásaival, csorbulásaival, a hatalmas idő látható lenyomataival. S vajon nem a tiszteletre legméltóbb dolgok egyike
az időt, e megfoghatatlan valamit, melynek szinte korlátlan - bár nem egészen befolyásolhatatlan - hatalma van fölöttünk, a műalkotás megragadható motívumaként kezelni?
Ismerjük a vádakat, amelyekkel a pontosság, a filológiai alaposság és a tárgyilagos
megfigyelés embereit a „kismesterek" kategóriájába, ha ugyan nem bugyrába utalják.
(Csanádi némi önkínzással segít is nekik a Kismester című versével.) Csak a pepecselést
hajlandók látni a műgondban, a naturalista „élethűséget" a minuciózusán hiteles ábrázolásban, az önállótlanságot és személytelenséget az objektivitásban. Holott Csanádi
részletekben is megbízható, de sosem a mellékes apróságokba tévedő s azokban elvesző
realizmusa csupán vállalja a „kismesteri" besorolás kockázatát: „Legyek kismester inkább, dolga-értő, / ki ha-mit tesz, tisztességgel csinálja, / mintsem titánok zagyva, pofatépő, / ál-egekig sötétlő / paródiája". Ne értsük félre, ne éljünk vissza költőrangját
kockáztató merészségével: nem akar mindenáron kismester lenni. Csak annyit mond,
hogy inkább legyen kismester, mintsem hogy kalandorságokba bocsátkozzék.
Miért szép, miért gyönyörködtet, ami régi? Mert hiteles, mert az idő próbáját
megállta, mert a régiség patinája, akár sebei, csorbulása és töredékessége rendszerint
még vonzóbbá teszik a műtárgyat, mint az újdonság hamva, a nóvum frissessége. Valaminek a régi volta már felkeltheti a szemlélőben a maradandóság illúzióját, hiszen az,
hogy megmaradt számunkra az évszázadok múlása ellenére, ennek az igazolása lesz
a szemünkben. Vannak persze ócska, idejétmúlt, kimustrált tárgyak is, de ezekkel nem
tévesztjük össze a régiek művészetét, sem a mai mestert, aki stílusa révén hozzájuk pártol. A régiség ugyanúgy meglepetést tartogat, mint a vadonatújság: eltér az általunk
megszokottól, a mindennapjainkban észlelttől. S a régi tárgyak, műalkotások azt az érzést keltik bennünk, hogy naivitásuk, bizonyos kezdetlegességük vagy egyoldalúságuk
nemhogy csökkentené, még növeli is becsességüket: úgy érezzük, hogy a régesrégi
mester, aki földrajzból vagy elektromosságtanból annyit sem tudott, mint ma egy tíztizenkét éves gyerek, tudott vagy sejtett valamit, amit mi már nem tudunk. És hitt valamiben, amiben mi már nem vagyunk képesek hinni, pedig ezzel nemcsak nyertünk

10

valami egyéb tudást, hanem vesztettünk is valaminő fogódzót, amely segített élni,
s már csak a régi mester munkája segítségével tudunk róla fogalmat alkotni: a művészi
befogadás által az ő hitét reprodukálhatjuk magunkban.
Csanádi versei - nemcsak az ¡rótt képek ciklusában, hanem műveinek többségében
- a művészi kidolgozottság tökélyéről győzik meg az irodalmi szakembert ugyanúgy,
mint a naiv befogadót. Az esztétika még nem igen tud mit kezdeni vele - eltekintve
néhány lényegre tapintó, kisebb tanulmánytól (pl. Benjámin László, Gyertyán Ervin,
Radnóti Sándor)
eddig főleg a poétika-szakértők (pl. Vargyas Lajos, Szepes Erika)
mutatták meg, hogy a költő formaművészete kikerülhetetlen. A poétika tudományának szolgáltatott fényes példatár, amelyet Csanádi ütemhangsúlyos és deákos verselésű
költeményei nyújtanak, évszázadunkban már-már az elsőszámú mesterével, Weöresével vetekszik. A Nyugat formaeszménye jegyében induló - de persze a népiek által is
befolyásolt - Csanádi korán ráébredt, hogy a mégoly tökéletesre csiszolt „nyugat-európai" formák - főként a rímes-jambikus strófák - a század első felében, ha nem merítették is ki a bennük rejlő lehetőségeket, az eredetiségre törekvő lírikusnak a kevésbé
kiaknázott formákhoz érdemes hozzányúlnia. Az ütemhangsúlyos verselés bonyolultabb sorfajtáit és a deákos verselés formakínálatát használta fel nagy művészettel, s ezek
mellett ki is tartott mindvégig. Közben másféle formákkal is megpróbálkozott, de
a szabadverset és a prózaverset nem az igénytelenség ürügyének tekintette, mint oly sokan mások, hanem a belső, a mondandóhoz simuló hajlékonyság és egy újfajta kötöttség változatait próbálta ki és találta meg bennük. Az írott képek ciklusa - másik
nagyobb ciklusához, a Kis verses állatvilághoz hasonlóan (melyről Kerék Imre írt emlékezetesen) - a kötött formák számos változatát mutatja a szapphikus verstől, a disztichontól és a hexametrikus versidomtól a hangsúlyos-magyaros verselés különböző változataiig, s a nyugat-európai formák sem hiányoznak közülük.
A Képes Krónika miniatúráira ciklus költeményei - a hetedik, összefoglaló vers
disztichonjaitól eltekintve - a kilenc-tizenegy szótagú - ritkábban nyolcas-tízes - ütemhangsúlyos verselést követik. E régi népköltészeti forma éppúgy stílszerűen idomul
a tizennegyedik századi krónikához, mint ahogy „a miniátor - Meggyesi Miklós nevére" írt disztichonok is méltón éreztetik a latin nyelvű műnek az európai kultúrába
illeszkedő voltát és rangját. Nem akart túlzottan „szabályos" lenni az ütemhangsúlyos
formában: nem tagolja verseit azonos sorszámú versszakokra, egyenlő szótagszámú sorokra és ütemegységekre, hanem alkalmazkodik a mesélő hang meg-megiramodó, feszültséget növelő, majd epikusán részletezőbb természetéhez. Mértékkel alkalmaz régies szavakat, alig többet, mint fiatal kora óta megszokott, archaizáló stílusában; nem
kreál keresetten ódon műnyelvet, csupán finoman jelzi a múlt időt olyan fordulatokkal, melyek ma már ritkán használatosak - pl. gyakor erdő, alít, kéri kérten, festé, stb.
A hellyel-közzel használt latin kifejezések (pl. mea culpa, mementó) a Képes krónika
eredeti nyelvére intenek. A régi magyar költőktől vett idézetek - melyek a Képes krónikánál szükségképpen újabbak - ugyancsak a régies hatást fokozzák. Az „árad egeknek áldott-szép kéksége" majdnem szó szerinti Balassi-idézet. Másutt mintha az Enek
Szent Lászlóról ismeretlen költőjét, Tinódit, Ilosvait vagy más régieket hallanánk:
„király népe dúló kun hadnak / fegyvert fordítván, kunok hátat adnak". Van az Ostorosokban egy összefüggő idézet is: „Metszett torkokban jaj torlik vala, / mennyországiglan felhallik vala". A még leánykakorú Margitról így beszél: „serken már elő-tikszókoron", ami körülbelül annyi, hogy korábban kel, mint a tyúkok; a már ritkán hall-

11

ható tájnyelvi kifejezés is a régiesség erejével hat. Tudós költő Csanádi Imre, de ebben
nem a filológusok a példaképei, hanem Arany János, aki régi tárgyú balladát, eposzt
írva szívesen merített hajdani forrásokból.
Eltűnődhetünk hangvételén: a tárgyilagosság és a személyesség különös egyidejűségét figyelhetjük meg benne. Megkockáztatom, hogy valamelyest emlékeztet egy régi
műfajra: a vásári képmutogató regösök kísérőszövegére, mely a közönségnek felmutatott, rendszerint fatáblára festett képeket kísérte. Talán ebből indul ki, talán nem - diákkorában mindenesetre sokszor hallhatta Fehérvár piacterén bóklászva a képmutogatók
kántáló versmondását, melynek fő funkciója az érdeklődés és egyfajta szenzációhatás folyamatos felkeltése, illetve ébrentartása volt. A vásári képmutogató regölés persze erősen
vulgarizált változata a Képes krónikának, melyhez körülbelül úgy viszonyul, mint a katonazene a szimfonikus zenéhez: a verbunkost, indulót, takarodót felhasználták a híres
zenészek, majd az újabb katonazene már az operaváltozatok ötleteiből keletkezett - és
így tovább. Vulgárisnak és éterinek itt is van egymáshoz köze, például ami kép és szöveg
együttesét s a nevezetes események gyorsan pergő előadásmódját illeti.
A formaművészt dicséri a nyelv természetének megfelelő ritmikai tagolás, a hang-'
súlyos ütemegységek változó mértéke, a soron belüli cezúra ide-oda helyezgetése is,
mellyel sem a nyelvet, sem a formát nem töri meg, viszont kiűzi művéből az egyhangú
kattogást, a „magyaros" vers fő veszedelmét. Mintha megőrizte volna a költészet régi,
szoros kapcsolatát a zenével, mely pl. Balassi vagy Csokonai verseitől valamikor elválaszthatatlan volt, hiszen mindketten dallamra írták szövegeiket. Rímei arra a formaművészre vallanak, aki mindent tud, amit elődeitől megtanulhatott, de az összecsengések még akkor sem keresettek, amikor akusztikájuk bravúros: „Völgyben a vértes-sisakos had / mi mást is tenne? Halomra roskad"; „Ruhát ha nem vált véle vitéze: /
Károlyon holló csemegézne". A miniátor nevére írt disztichonokban belső rímek sokaságát vonultatja fel; az alliterációk, rejtett és elejtett rímek bősége szinte olyan hatást
kelt, mintha leoninust hallanánk: „Krónika nagy könyvét, magyarokkal merre, mi történt, / képecskék követik, kezdve a kezdeteken." A könyvét-történt kiváló asszonánc,
melyet a mondat szerkezete is érvényre juttat. A k- és m- alliterációk száma meglehetős.
Totális megmunkálás jellemzi e verseket; a költő tökéletesen birtokában van
anyagának poétikai, retorikai és stilisztikai szempontból egyaránt. A retorika antik mesterei hangoztatják, hogy „(...) a retorika nem az ékes, a szép, a cikornyás beszéd vagy
megnyilatkozás tudományát jelenti, hanem a tisztességes és megfelelő, azaz a gondolati
tartalmat jól és hűen tükröző beszéd tudományát" (Világirodalmi lexikon). Ez emlékeztet minket arra, amit József Attilától idéztünk a „szép szóra" vonatkozóan: itt is, ott is
a formai eszközök funkcionáló rendeltetésén van a hangsúly. Csanádi tudósa tárgyának, a történelemnek és a művészettörténetnek, valamint mestere eszközének, a nyelvnek és a versformáknak. Minden szó, minden fordulat, jelző, kötőszó, szinonimaválasztás, mondatszerkezet, kép, ritmus, nyomaték és egyéb hangzásbeli effektus a leggondosabb mérlegelés vívmányának, illetve a kivételes nyelvérzék leleményének tetszik.

12

