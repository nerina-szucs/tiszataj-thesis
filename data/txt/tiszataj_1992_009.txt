tiszatáj
1992. SZEPT. * 46. ÉVF.

Jung Károly, Lászlóffy Aladár,
Szöllősi Zoltán versei
Zalán Tibor: Huszárok, hej,
gyászhuszárok!
Pomogáts Béla: Közép-Európa
bizonytalan körvonalai
Kabdebó Tamás: Az ökológia
kihívása

tiszatáj
IRODALMI FOLYÓIRAT

A szerkesztőség elnöke: VÖRÖS LÁSZLÓ
Főszerkesztő: ANNUS JÓZSEF
Főszerkesztő-hel y ettes: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Műszaki szerkesztő: ENGI MÁRIA

Főmunkatársaink:
BAKA ISTVÁN (Szeged)
DOBOS LÁSZLÓ (Pozsony)
KISS GY. CSABA (Budapest)
SÜTŐ ANDRÁS (Marosvásárhely)
SZÉLES KLÁRA (Budapest, Szeged)
VEKERDI LÁSZLÓ (Budapest)

tiszatáj
Kiadja a Tiszatáj Alapítvány Kuratóriuma
a Csongrád Megyei Önkormányzat, valamint a Művelődési és Közoktatási
Minisztérium támogatásával.
Felelős kiadó: Kovács Miklósné, a kuratórium titkára.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga Ferenc.
Szerkesztőség: 6741 Szeged, Rákóczi tér 1. Tel. és fax: (62) 12-670. Teijeszti a Magyar Posta.
Előfizethető bármely postahivatalnál, a hírlapkézbesítólcnél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest, Lehel u. 10/A - 1900, közvetlenül vagy
postautalványon, valamint átutalással a HELIR Postabank Rt. 2 1 9 - 9 8 - 6 3 6 pénzforgalmi
jelzőszámra. Egyes szám ára: 25 forint.
Előfizetési díj: negyedévre 75, fél évre 150, egész évre 300 forint.
Bizományos teijesztőnk: Dudás Gyula, 6723 Szeged, Hont Ferenc u_ 24/A.
ISSN 0133 1167

Tartalom
XLVI. ÉVFOLYAM, 9. SZÁM
1992. SZEPTEMBER
JUNG KÁROLY: Vidéki följegyzések; Átázott fotográfia;
Dal a hazáról; Télvíz idején; Ha majd a harsonák
LÁSZLÓFFY ALADÁR: „Egy vers egyedül jár az utcán" ..
ZALÁN TIBOR: Huszárok, hej, gyászhuszárok!
SZÖLLŐSI ZOLTÁN: Harmadnapig
MÁNYOKI ENDRE: Szemközt a pusztulással... (A béke
reinkarnációja)
KABDEBÓ TAMÁS: Az ökológia kihívása
PINTÉR LAJOS: Tagoló ének 1992-ből; Kontrapunkt
(Egy motívumra)
HÁY JÁNOS: Marion: A bűcsű (Bevezetés)
SZŰCS CSABA: Tar Lförinc Prágában
ALFÖLDY JENŐ: Fél párbeszéd (Kálnoky László születésének 80. évfordulóján)

3
6
7
18
20
22
30
32
37
40

Közép-európai változatok
POMOGÁTS
vonalai

BÉLA:

Közép-Európa

bizonytalan

kör47

TANULMÁNY
MONOSTORI IMRE: A „mély magyar" Ady (és a „híg
magyar" Petőfi)
TŐZSÉR ÁRPÁD: Jelentéseltolódások József Attila
Wolker-fordításaiban

C ^
72

KRITIKA
ERDŐDY EDIT: Mándy Iván: Tépett füzetlapok
IMRE LÁSZLÓ: „A szellem: teremtő nyugtalanság"
(Beszélgetések Németh Lászlóval)
CSŰRÖS MIKLÓS: Én, Belül, és mosolyogni (Kukorelly
Endre: Azt mondja aki él)
ZSÉLYI FERENC: Hárman vagyunk (Nádas Péter és
Richárd Swartz: Párbeszéd)
Októbertől: diák-melléklet

85
87
89
93

a belső borítón

ILLUSZTRÁCIÓ
IMRE LAJOS metszetei a 17., 21., 29., 31., 36., 39., 46.
és a 71. oldalon.

Vidéki följegyzések
Az albícia itt virágzik az erkély előtt,
Kezét itt nyújtja felém, s virágait.
Ujjait alkonyat előtt összevonja, akár
Nappali kitárulkozás után lenge köntösét
A szerelmes, hogy teste illatozását
Az est leszálltával elrejtse, de
Csak kis időre, hogy aztán újra meg újra
Reázáporozzon a férfira az örök testiség.
De este meghalnak a fák. A sötétség
Elrejti errefelé az orozva lopakodókat,
Csordogál a gyanta a fenyőfa sebein,
Reggelre fehérré fagynak könnyei.
Lopakodik fegyveres kezével a háború,
Áradatként görgeti szennyét a téboly.
Reggelre meglesznek-e még a fák,
Az albícia, a cseresznye, a kajszibarackfa,
A naspolya, a szilva, az ezüstfenyő.
S megleszünk-e magunk is, s te ott,
Bűneinkkel együtt valahányan?
s

Átázott fotográfia
Két tücsök beszélget egymással,
Árván és magárahagy ottan,
Az őszbe szenderülő veranda előtt.
Ugat egy kutya,
Majd egy helikopter rotorja is.
Alkonyodik; szégyenlem magam, hogy élek,

1

4

tiszatáj

Szégyenlem magam, hogy meghalt
Bennem ez a nyár és az élet.
A tested felé űző vágyakozás.
Testi valómat faggatom, valahol távol,
Merő öncsalás, hogy elérhetetlenül,
Valahol Európában,
A földhöz, a halálhoz oly közel.

Dal a hazáról
„Amikor Magyarországon leírtam a szót:
haza - íróbarátaim kinevettek."
(Csíki László áttelepült költő szavai)

Marad-e majd lábam alatt e föld,
Melyet átkereszteltek a századok,
A nevenincs föld, a Duna, a Tisza, zöld
Kertek, rétek tájéka, meg a konok
Parasztoké; a maradó eszelős kóborok
Hazája, mely mára elfutott a ködben,
Őrült eperfák őrt állnak fölöttem,
Elfolytak Erdődön a borok, s óborok.
Állampolgár voltam, álompolgár lettem,
Piszokszürke égbolt szétfolyik fölöttem,
Sorra magadra hagynak szökő híveid Haza. Én azért jöttem haza, mert nem
Bírtam ki tovább. Már nem véthettem
Többet. Ki érti a hontalan keserveit?
rp /I

/

•J

• /

Télvíz idejen
Kallódnak a költők idegen helyeken,
Hazájuk kiköpte őket a fagyba, a télbe.
Ordasvicsorítás maradt a szó nyomában,
S lopakodik már a sok sunyi sakál.
Maradni vagy menni az egyetlen hazába,
Mert üresen kongnak a szó csarnokai,
Kísért a tébolyodás: hazamenni, haza!
Üressé lesz a haza Duna és Tisza között.

1992. szeptember

5

Asszonyokra és szeretőkre maradtak a házak,
Magára hagyatott a könyvtár, a kéziratok,
A barackfa, a szilva, a naspolya, meggyfa,
Megfagyva a krizantémok, mindenszentek előtt.
Csonttá fagyott a föld is, a kétségbeesés,
Nincs az a szó, mely a fagytól visszariadna,
Csonttá fagyva a földben zokognak az ősök,
Az ember, jószága, kit végül magára hagyott.
Hazamenni, csak haza, hiába zúgnak a szelek,
Hiába biztos a köd, végzet, halál, háború,
Tán menti a vétket pesti fohász, kései ima,
De más ne tetézze a bűnt, a majdnem árulást.

Ha majd a harsonák
E kor összes vétkei kitárulkoznak egyszer:
Nincs menekvés, napfényre jut minden bűn.
Minden bűn, mi elkövettetett. S számunkra,
Akik azt hittük, mégis mi voltunk a tiszták,
Kezünk be nem véreztük, minden mocsokfolyam,
Mely fölöttünk összecsapott, tőlünk független,
Mi senkire kezet nem emeltünk - nem lesz
Menekvés; hisz közöttünk vannak a gyilkosok,
S nem is lehet számunkra irgalom: gyilkosokkal
Eltünk! A holtakat szigorú éjszakán kivetik
Majd a búvópatakok, a hörgés újra s újra
Fölhangzik a számtalan tömegsír fölött;
Hiába menekülnek a gyilkosok és a cinkosok,
S hiába velük magunk is, iszonyú vezeklés
A végítélet zűrzavarában a koponyacsont-dobok
Szüntelen crescendója, a lábszárcsont sípok
Töröksípos, zurlás, dobhártyatépő vijjogása.
A bűn, mely elkövettetett, egyetemes. Lakolni
Fogunk érte ítéletnapig. Míg a harsonák egyszer
Meg nem szólalnak végül a fejünk fölött.

6

tiszafáj

LÁSZLÓFFY

ALADÁR

„Egy vers egyedül jár az utcán"
1992. szeptember 22-én lenne 70 éves Majtényi Erik

Az éjfél épp szamárköhőgve
kísérte ki a holnapot.
Meghalt a költő, egyik könyve
a kirakatban hallgatott.
Ki visszanéz, még megnyugodhat:
így befejezett az egészA jövő csak rosszabbat hozhat,
hátha még ez is odavész.
Senki se volt a könyvesboltban,
csend árasztotta a hatást.
Lehet a semmi tudta volna,
ha kérdezik, a folytatást:
megállt az idő, mint a séták
végén a fáradt öregek;
senkiföldjén analfabéták
jönnek a verseink megett.
De hátha megszólal a vers még,
valakié egy reggelen.
Nobel földjén a dinamit-kék
magasság rímeket terem.
„Egy vers egyedül jár az utcán,
egy vers szavalja önmagát..."
Elülnek még a háborúk s tán
magára ébred a világ.

7

1992. szeptember

ZALÁN

TIBOR

Huszárok, hej, gyászhuszárok!
Katona Imre Józsefnek
némi - vagy nem is kevés - baráti gonoszsággal
HANGOK
Dramaturg
Felső-belső hang
Színész
BEMONDÓ: A bemondó hangján szólal
meg: Mottó: seggem a nyereg feltörte,
nagyMagyarország eltörve...
FELSŐ-BELSŐ HANG: Miért kell egy
olyan műsorban segg-szerű durva kifejezéseket használni, amelyet százezrek és
százezrek hallgatnak meg?
DRAMATURG: A lófaszt fogják ezt százezren és százezren... Mindamellett tényleg
baromság. Ez nem mottó, ez kimondott és
egyértelmű baromság. Már nem azért,
mert, de mégis... Mi az, hogy seggem, egy
rádiójátékban? Egy normális hangjátékban
nincs seggem. Nincsen lárpúrlár seggelés.
Legfeljebb fenék van. Esetünkben fenekem.
Lássuk!
FELSŐ-BELSŐ HANG: Lássuk, de valamit,
ugye, tennie kellene.
DRAMATURG: Neked is, te fantáziátlan
ffff... persze, teszek, hogyne tennék, ez a
dolgom... teszek rád is...
BEMONDÓ: A bemondó hangján szólal
meg: mottó: fenekem a nyereg feltörte,
nagyMagyarország eltörve...
FELSŐ-BELSŐ HANG: Na, ezzel megoldva
van a dolog?
DRAMATURG: A dolog még így sincs meg.
Nem elég karakteres ez a nyereg. Milyen
nyereg, például? Biciglinyereg? Nem, itt
egyértelművé kell tenni, hogy lónyeregről
van szó.
FELSŐ-BELSŐ HANG: Azért a túlzott
konkretizálástól is tartózkodnék, persze,
végül is maga felel azért, ami...
DRAMATURG: Fárasztó ez a duma. Lássuk, nélküled, te ffff...

Színésznő
Bemondó
Feleség
BEMONDÓ: A bemondó hangján szólal
meg: mottó: fenekem a lónyereg feltörte,
nagyMagyarország eltörve...
FELSŐ-BELSŐ HANG: Még mindig nem az
igazi...
DRAMATURG: Még mindig nem az igazi...
az ördögbe is már ezzel a szar mottóval!
Nézzünk egy - mit tudom én - ritmikai
megoldást! A bemondó hangján szólal meg
- mottó...
BEMONDÓ: A bemondó hangján szólal
meg: mottó: (a1) lónyereg fenekemet feltörte, nagyMagyarország eltörve...
FELESÉG: Tálalhatom a vacsorát, édesem?
DRAMATURG: A francba minden vacsorával. Hallucinálok, fiacskám. Meglehet...
hangokat hallok.
FELESÉG: Népiesseket? Urbánussokat?
DRAMATURG: A francba veled is, mama!
Nem látod, hogy dolgozom? Mert dolgozom, és tudd meg végre, dolgozom, mert
én vagyok a balek, aki arra van, hogy dolgozzon... hehe... he.
FELESÉG: Válóok. Férji totális elhülyülés
esete, elhidegülés a családi vacsorától,
durva hangnem, fontoskodás és permanens
tökölődés...
DRAMATURG: A mondat első fele rendben
van. Lássuk csak, mit lehet kezdeni a
másodikkal.
FELESÉG: Ezentúl elemezni fogod a mondataimat?
DRAMATURG: Tévedsz, édesem. Nem a te
mondatodat elemzem. Én egy hangjáték
egy mondatát elemzem, melyet egy szerző

8
egy pályázatra írt egy előleg felvétele után,
egy írógépen vagy egy szövegszerkesztőn,
vagy egy micsodán...
FELESÉG: Jó, azért nem kell fölfalni az
embert, mert te egy hangjátékon nyomorogsz...
DRAMATURG: Ki az a barom, aki a nagyMagyarország kifejezést 1991-ben használja?
FELSŐ-BELSŐ HANG: Pontosan erről van
szó. Hogy a Nagymagyarország kifejezést
nem lehet használni ma sem, mert a
kormánypártra árnyékot vetne, és az ellenzék is rögtön kidugná a szarvát a ...
DRAMATURG: Hagyjuk már a politizálást,
apukám! A kormánypárt is, az ellenzék is
dugja a szarvát a senekembe...
FELSŐ-BELSŐ HANG: A rádió jó hímevét
s az szép tisztességét ne kockáztassák a
kollégák kétes értelmű, homályos mondatok átengedésével... ez nem bátorság,
kérem, ez baromság, kérem, a bátorság az,
ha valaki odajön hozzám és azt mondja, az
elvtárs egy vadbarom, egy tuskó, egy faszkalap, nos, láttak már olyan szerzőt a
kollégák, aki ezzel jött volna oda hozzám?
Nem láttak. Hát akkor kérem, jegyezzék
meg, hogy nem etikus itten célozgatni, meg
homályoskodni, miegymás ezekben az
újfajta hangjátékokban, lila köd, meg
egyéb marhaságok, maguk pedig úgy engedik, mint kacsa a nokedlit a torkán lefelé,
hogy egy hasonlattal világítsam meg maguk
számára a problémát.
DRAMATURG: Persze, persze, erre gondoltam én is, vén trottyos, úgysincs már
sok időd az osztályon... na lássuk csak,
hogy is van ez itt... A bemondó hangján
szólal meg - mottó...
BEMONDÓ: A bemondó hangján szólal
meg: mottó: (a') lónyereg a fenekemet
feltörte, Magyarország eltörve.
DRAMATURG: Ez nem ritmus, ez lószar.
Valamit ide be fogunk szúrni.
FELSŐ-BELSŐ HANG: Nekem speciel
tetszik. Szimpla magyarország, kisbetűvel...
DRAMATURG: Nagybetűvel, te ffffff...
FELSŐ-BELSŐ HANG: Aztán nehogy már
a hangokon lovagoljunk itten, kolléga, már
nehogy a fonémákban tessék engem rendre

tiszafáj
utasítani, a hétszentségit ennek a fene nagy
liberalizmusnak, aztán mehet a kamarába
nekem meg a dongakészítő haverjaihoz,
énnekem nincs mit takargatnom, na, tud
valamit, hogy itt jön elő a nagybetűkkel,
hát ha tudni akaija, akkor itt demagógia
van, most persze azt várta, mi, hogy
elköpőm magam, s azt mondom, hogy itt
demagógia forog fenn, de nem, meglesz
ennek is a böjtje, maguk hiába hiszik, hogy
nyeregben vannak...
DRAMATURG: Helyben vagyunk. Foglalkozhatnánk megint egy kicsit a nyereggel...
FELESÉG: Mit pislogsz ilyen hülyén? Megint szúr a szíved, mi? Látom, hogy szúr!
Mindjárt lefordulsz a székről, és a Providencia biztosító fizet nekem egymillióhatszázat...
DRAMATURG: Nem is hülyeség. Az összes
huszárral Providencia-biztosítást köttetek...
Talán egy kicsit kusza e vad vadon, de
. szponzor lesz legalább.
FELESÉG: Néha arra gondolok, nem kellene annyit dolgoznod, ezeknek! Miért te
írod meg a hangjátékokat helyettük? Minden hülyének te írod meg a hangjátékát... a
nagy sóskát meg ők veszik fel... neked
meg szúr a szíved, mást se hallok, mint
hogy szúr a szíved... szúr a szíved...
DRAMATURG: Senki sem mondta, hogy
szúr a szívem, az ég áldjon meg, drágám,
nem szúr a szívem, nagyon jól van, ver,
ver, mint a kurva isten, és ne kérdezt meg
fél perc múlva, hogy kérek-e vacsorát,
mert nem kérek, hanem egy vodkát, azt
hozhatnál nagy aggódásodban.... az majd a
szívverésemet is gatyába rázza... jó, jó,
nem kell úgy felszívni magadat... szóval...
FELESÉG: Menj a picsába, édesem. Hogy
kerek legyek és szabatos.
FELSŐ-BELSŐ HANG: Hányszor kértem,
hogy a magánszférát ne vigyék be a
munkájukba...
DRAMATURG: Hát jó, akkor én sem emlegetem az anyukádat... kolléga... Let's the
szöveg, arccal a szöveg felé! A bemondó
hangján szólal meg - mottó...
BEMONDÓ: A bemondó hangján
szólal
meg: mottó: (A') lónyereg a fenekemet
feltörte, kisMagyarország eltörve.

1992. szeptember
BELSŐ-BELSŐ HANG: Biztos az, hogy
nekünk erősítenünk kell ennek a kis
országnak a bűntudatát? Nem volt elég,
hogy negyven éven keresztül sujkolták a
kommunisták a népbe, hogy bűnös nemzet
vagyunk? Ma már egyértelmű, hogy hiba
volt ezt így sujkolni.
DRAMATURG: Úgy hallottam, pontos jével
mondta. A sulykoltákot pedig elipszilonnal
íiják... mifelénk.
FELSŐ-BELSŐ HANG: Most meg ezen
kezdünk el izélni az elvi dolgok helyett? És
azt hogy lesújt, ha már itt tartunk, azt
milyen jével írná, ha annyira nagyra van az
egyetemeivel?
DRAMATURG: Én nem vagyok nagyra
semmivel. Én a súlytot pontos jével írnám.
FELSŐ-BELSŐ HANG: Na látja, akkor
miért mondta, hogy elipszilonos jével?
DRAMATURG: Eszem ágában sem volt
elipszilonos jével...
FELSŐ-BELSŐ HANG: Hagyja már ezt a
kurva szőrszálbaszogatást...
DRAMATURG: Hasogatást...
FELSŐ-BELSŐ HANG: Nem most szóltam?
Koncentráljon a szövegre, így karácsonyra
se lesz belőlünk énekes halott...
DRAMATURG: Ez a fazon egyre ostobább.
FELSŐ-BELSŐ HANG: Ezt nem tűröm,
kérem, még magának sem...
DRAMATURG:
Kivételesen
most
az
írókámra gondoltam. Hogy lehet egy
ország eltörve? Nem lehet eltörve. Sehogyse lehet eltörve. Annak a balfasz
szerzőnek az agya van eltörve. A baromság baromsága. És ezt még én biztattam, hogy vegyen részt a pályázaton...
FELSŐ-BELSŐ HANG: Az előbb valami
félreértés történt... én nem azt mondtam,
hogy azt mondták nekem, hogy az elvtárs
egy vadbarom, vagy mi a túrót mondtam,
én az előbb azt mondtam, kérem, hogy az
úr vadbarom, szóval azt nem mondták
nekem, hogy elvtárs, mert én csak éppen,
csak épp, módjával voltam, de nem is
voltam, én csak lehettem volna, persze,
hogy nem lehettem tiszta szívvel elvtárs,
csak akkor, ha valaki valamit akart tenni a
közért, magáért is, kolléga, aki most félrehallja, amit mondtam, és leelvtársazik itt
magában, de én ezt nyilvánosan fogom

9
kikérni magamnak, na, megértett a
kolléga?
DRAMATURG: Hagyjon már a fenébe a baromságaival!
FELSŐ-BELSŐ
HANG:
Megértette
a
kolléga, amit itt nyomatékosan mondtam,
vagy felületesen átsiklott felette már
megint, ahogy szokta...
FELESÉG: Kivel beszélgetsz, angyalom?
DRAMATURG: Na, azt már végképp nem
tudom... hát csak úgy, beszélgetek, aztán
kihallatszik... Miről is volt szó? Nem hallottad véletlenül?
FELESÉG: Véletlenül nem hallottam. Te,
egy vaddisznó jön befelé éppen az
előszobából, segítség, két nagy gyémánt
van a szemei helyén...
DRAMATURG: Anyukám, félre a hisztériával, ez most nem tartozik ide, a vaddisznó egy Balázs Attila-hangjátékban van,
látod, nem látod, hogy jön befelé az
előszobából, nem téma, azzal nincs semmi
gond, annak rögtön dijakat szoktunk adni...
FELSŐ-BELSŐ HANG: Naná, hogy szoktunk. Abban van értelem, meg érzelem,
meg humor, meg irónia, meg az legalább
író, mert vannak mondatai, meg történetei
is vannak...
DRAMATURG: A bemondó hangján szólal
meg - mottó...
BEMONDÓ: A bemondó hangján szólal
meg: mottó: (A') fenekem a lónyereg
feltörte, kisMagyarország nagy ködbe'.
DRAMATURG: Ez talán jó, nem egyértelmű
ugyan, de elég ködös, van ritmusa... Ez jó,
nem? Persze, még erre is azt fogja majd
mondani, hogy...
FELSŐ-BELSŐ HANG: Azt ne találgassa a
kolléga úr előre. Azt fogom mondani, amit
jónak látok, és ami iránymutató lehet, sőt
lesz is, és kérem nem megideologizálni a
szakmai szigoromat, mert a ködösség ma
már nem probléma, illetve éppen hogy
probléma, na ezen gondolkodjon el, mielőtt
bármilyen elhatározást is megtesz, nem
olyan időket élünk, amikor ködösen kell
fogalmazni, csak azért, mert valaki azt
képzeli, egyébként rosszul képzeli, hogy ő
nagy művész attól, hogy lila meg nyálas
meg nyúlós meg ködös, ma már egyér-

10
telműen lehet beszélni, ne ragadjunk bele a
tíz évvel ezelőtti kis szerepjátszásba, hogy
célozgatva feszegettük a határokat, most
már nincsenek határok, határ csak a csillagos ég, meg ez a maguk Győzője ott,
Wimbledonban, mindenki azt mond, amit
akar vagy gondol, az a lényeg, hogy
esztétikailag legyen rendben, amit mond,
csak éppen itt van a bökkenő, hogy a nagy
homályos célozgatók most meg nem tudnak
egyenesben mit mondani, s főleg esztétikailag kérdőjelezhető meg, amit művelnek, úgyhogy a kollégák dolga nem
más, mint ellent álljanak az új dilettánsok
rohamainak...
DRAMATURG: Egyébként, minek egy
hangjátékhoz mottó? Nem kell mottó. Nix.
FELSŐ-BELSŐ HANG: Gratulálok. Már k a
órája kínlódik itt, és még mindig nem jutott
tovább a mottónál. Húzza ki, szerencsétlen, látom, hogy ki akaija húzni. Húzza ki!
(Egy mottót áthúzgáló 2B-s ceruza erős, egyre
visszhangzóbb és erősödőbb hangja.)
DRAMATURG: Lássunk neki a szövegnek.
FELSŐ-BELSŐ HANG: Azt ajánlom, lásson
neki a szövegnek végre.
DRAMATURG: Színész (huszár, szállásadó,
férj, strici, paraszt).
SZÍNÉSZ: Hazámba bujdosok hazámból
(Baka István sora, kéretik félkövérrel
szedni, vagy a szerzőnek kiutalni a sor elhangzásáért őt megillető honoráriumot!)...
DRAMATURG: Rendben van, megkapja,
ezen ne múljék. De az idézetet, s ne a
Bakát szedjék félkövérrel! Áh! Tovább!
SZÍNÉSZ: Hazámba bujdosok hazámból
(Baka István sora)...
DRAMATURG: Ezt a marhaságot kihúzni
innen, de gyorsan. Semmi köze a cselekményhez. Nem kap egy fillért se a Baka
Pista, legfeljebb megsértődik.
FELSŐ-BELSŐ HANG: Kéretik szabályosan
eljárni, bármilyen plusz adminisztrációs
munkával jár is a dolog...
DRAMATURG: Eljárunk, eljárunk, erős
várunk nekünk, hogy eljárunk, de mostmár
kuss, apuskám, jön a szöveg!
SZÍNÉSZ: Hazámba bujdosok hazámból.
Lovam nyerge a seg...
DRAMATURG: Elég. Nincs több nyereg,

tiszafáj
segg, kitörés, kis- és nagyMagyarország,
ez egy hangjáték.
BEMONDÓ: Ez egy hangjáték, melyben
nincs segg, nyereg, kitörés, kis és nagy
Magyarország...
DRAMATURG: Ez is baromság. Ez egy
nem ez egy hangjáték. A bujdosás motívuma is meszelve.
FELSŐ-BELSŐ HANG: Már akartam az
előbb is javasolni magának, csakis egy
vadonatúj, friss szemlélettel foghat hozzá
egy ilyen differenciált szöveg feldolgozásához...
DRAMATURG: A végén még tanfolyamra is
beírat, nemdebár?
FELSŐ-BELSŐ HANG: Cinizmusát elengedem a fülem mellett.
DRAMATURG: Na jó. Inkább olvasok tovább.
SZÍNÉSZ: Bejártam a zordon Kárpátoknak
összes bérceit...
DRAMATURG: Petőfinek is jogdíj, mi, te
anyaszomorító...
FELSŐ-BELSŐ HANG: Ne cinizáljon mindenen. Jó, jó, kis Petőfi van a szövegben,
de nem kell mindjárt sarkítani.
DRAMATURG: Mióta szereti maga ennyire
ezt a pasast? Ha jól tudom, éveken keresztül be se léphetett a rádióba...
FELSŐ-BELSŐ HANG: Na, itt azért két
dolog keveredik, kedvesem. Ugye, most az
esztétikai dolgokba belekeveri a politikaiakat. De nem baj, nekem lesz most
türelmem szétválasztani e kettőt. Azt
mondja, hogy be sem léphetett. Hát én tiltottam ki? Na, elő a farbával! Ha én tiltottam ki, akkor mondja a szemembe, vágja a
képembe, köpjön le! Hallgat, mi? Azt is
hajlandó elfelejteni...
SZÍNÉSZ: Bérceit, lovam nyerge a seggem
feltörte. Nagyma...
FELSŐ-BELSŐ HANG: Ne pofázz bele! Ez
még nem a te megszólalásod! Na, tud
valamit mondani ellenem? Semmit. Ja,
hogy nem borozgattam, bratyizgattam a
szerzővel, csak azért, mert ellenzékinek
számolták? Az most mit bizonyít? He?
Hacsak nem azt, hogy nekem akkor is az
esztétikai megítélés volt a fontosabb, meg a
családom, s nem tettem politikai engedményeket semmilyen nyomás hatására. Ne

1992. szeptember
gondolja, hogy én nem éreztem meg, hogy
itt minden összeomlik. Hát megéreztem én
azt, előbb is, mint maga. De nekem nem
volt mit rendbe tennem, nem volt miért
haverkodnom ezekkel a... taknyosok voltak
ezek, kérem, amikor maguk már írót
csináltak belőlük... pont maguk...
DRAMATURG: Erről nem nyitok magával
vitát. Ismerős a szöveg, mi?
FELSŐ-BELSŐ HANG: Nehogy azt gondolja már...
SZÍNÉSZ: Lovam nyerge...
DRAMATURG: Kuss, nincs több ló!
SZÍNÉSZ: Kérem. Én mondhatom a következő replikát is! Micsoda anarchia! Ha
nem nézném a zsozsót, esküszöm, én úgy
itthagynám ezt a kuplerájt...
DRAMATURG: Sok a szöveg! Lássuk a
lényeget!
SZÍNÉSZ: Meleg ragyogásodba vackolódtam, rágondoltam átügetett éjszakákon forró, buja testedre, dús hasad melegébe...
FELSŐ-BELSŐ HANG: Kicsit szervetlen ...
DRAMATURG: Kicsit? Ez nem szervetlen,
ez egyszerűen nevetséges. Röhejes.
FELESÉG: Milyen jével?
DRAMATURG: Te ki vagy? Szóltál?
FELESÉG: Én? Meg sem merek szólalni. Én
nem vagyok senki. A nagyságos úr dolgozik.
DRAMATURG: Ja, az más. Micsoda szöveg... Dús hasad... a dilettáns állatja! Még
hogy melegébe. A dús hasának... Pont arra
van kedve egy napokig lovagló huszárnak,
hogy a spiné hasáról álmodozzék. Ez ki
fog maradni. Mi lenne, ha a nővel
kezdenénk?
FELESÉG: Miféle nővel?
FELSŐ-BELSŐ HANG: Na látja, tud maga
konstruktív is lenni. Kezdje a nővel! Nővel
kezdeni szerencsét hoz... hehe... bele a
közepibe, ahol a legfeketébb, hehe.
FELESÉG: Állandóan fáj a szíve, de azért
folyton a nőkön jár az esze...
DRAMATURG: Színésznő (szerető, feleség,
kurva, parasztlány, sellő).
SZÍNÉSZNŐ: Erős férfi, kardod, karod
ereje...
DRAMATURG: Istenem, mennyire modoros! Karod ereje, kardod ereje... Nézzünk
egy másik kezdőpontot...

11
FELSŐ-BELSŐ HANG: Speciel nekem ez
tetszik. Kardod, karod, belső rímek, az erő
és a vitalitás, epitheton ornans, meg ha
sonlók, van ebben löket... látja, az ilyenekből látszik, nem rossz író ez a...
DRAMATURG: Nem, nem. Semmi löket.
Másik kezdőpont. Például ez...
SZÍNÉSZNŐ: Azt a pillanatot, azt az órát
már soha nem feledem el. Amikor először
a tiéd lettem. Úgy hatoltál belém, mint egy
isten, kemény voltál, nagy, erős...
FELSŐ-BELSŐ HANG: Ne szamárkodjon
már! Hát nincs más egy huszár életében,
mint ez a kettő?
DRAMATURG: Miféle kettő?
FELSŐ-BELSŐ HANG: Hát a lovaglás meg
a kefélés... Azzal a rettentő nagy, kemény.... huszárkarddal...
DRAMATURG: Micsoda? Mifélés? Milyen
huszárkarddal? Nem értem.
FELSŐ-BELSŐ HANG: Hiába mesterkedik,
nem fogom kimondani... bassza meg!
DRAMATURG: Na, mi jön erre?
SZÍNÉSZ: Kibontottam a búzodból körteillatú súlyos melleidet...
DRAMATURG: Blúzod...
FELSŐ-BELSŐ HANG: Legalább olvasni
megtanulhatnának a színészek a főiskolán...
SZÍNÉSZ: Tessék, itt van a kotta. Lehet
blattolni. Mi van idevésve? Meg lehet
nézni. Búzod. L nélkül. És mit olvas a
színész? Ami le van írva. Kinek a dolga
kijavítani?
FELSŐ-BELSŐ HANG: Hadd ne mutogassak ujjal az illetőre.
DRAMATURG: Rendben van. Javítom. így
már el tudod olvasni?
SZÍNÉSZ: El tudom én mindenhogy, ne
nekem verd itt a nyáladat, kisöreg, verd
annak a hülye főnöködnek.
DRAMATURG: Menjünk tovább. Természetesen nem fárasztjuk a mondat első
felének a megismétlésével a színész urat...
SZÍNÉSZ: Oké, főnök, akkor onnan, ahol
elakadtunk, jelzem, nem az én hibámból.
Khm. Lassan siklott le combodon a könnyű
nyári szoknya, zizzent és odahullott
lábadhoz, felragyogott dús meztelenséged.
A hold, a csillagok, a gyönyör hullámzása
gerinceden...

12
DRAMATURG: Mi köze mindennek a
huszárokhoz? Az eszed tokja. Ebben a
szövegben nem akar konfliktus lenni? Egy
konfliktust talán elő lehetne keríteni, egy
vézna kis konfliktust. Mi több, elő kéne
keríteni. Országomat egy konfliktusért...
FELSŐ-BELSŐ HANG: Nemzetgyalázó!
Speciel, a konfliktus jellemkérdés. Van itt
jellem? Nincs itt szar se, uraim. Pardon,
hölgyem. De ez a mezítelen igazság. Szar
se, blaupunkt.
DRAMATURG: És ha ez menne itt?
SZÍNÉSZ: Három nap, három éjjel meneteltünk akkor a szédítően magas hágókon.
Ha megszomjaztunk, a felhőkből vizet
csavartunk magunknak.
FELSŐ-BELSŐ HANG: Kicsit ismerős.
Annyira, hogy nagyon.
DRAMATURG: Ez a János vitéz... vagy a
Háry János. A fene se tud már itt eligazodni. Ezt mind ki lehet húzni. Semmi
felhő, semmi pornográfia, közönségeskedés, olvadozás, vadromantika. Konfliktust
apám, egy konfliktust adjál már ki valahol,
hogy el lehessen kezdeni a hangjátékodat!
FELESÉG: Én nem akarok beleszólni a dolgaidba, de ennek nem lesz jó vége.
DRAMATURG: Hol vagyunk még a végétől, édesem.
FELESÉG: Nagyon nagy baj lesz... én
megmondhatom előre.
DRAMATURG: Hát ezt keresem én is, a
bajt... csak mondd, ha te már tudod!
FELESÉG: Ezt keresed? Nem kell azt neked
keresned, mert meg van találva. Megmondom én neked, kerek, perec, öregem. Nem
kéne ennyit innod.
DRAMATURG: Tessék? Innom?
FELESÉG: Igenis, innod.
DRAMATURG: Hát ittam én egy kortyot is
ma este?
FELESÉG: Nem ittál.
DRAMATURG: Nahát. Akkor meg mi a
bajod?
FELESÉG: De látom, mennyire innál.
DRAMATURG: Ez agyrém. Honnan látod?
Rám van írva?
FELESÉG: Rád van írva. Majd elepedsz. Az
előbb is könyörögtél. Hogy adjak egy kis
vodkát inni.

tiszafáj
SZÍNÉSZ: Papucs.
DRAMATURG: Volt beleszólni?
FELESÉG: Még csak fel sem háborodom,
hogy így beszélsz velem. Megszoktam.
FELSŐ-BELSŐ HANG: Lehetne ezeket a
családi ügyleteket máskor lebonyolítani?
FELESÉG: Téged csak a munkád érdekel.
DRAMATURG: Nem érdekel.
FELSŐ-BELSŐ HANG: Szeretném, ha
megismételné, amit az előbb mondott.
SZÍNÉSZNŐ: Most kellünk, vagy hazamehetünk? Uncsi a dolog.
FELESÉG: És melyik színésznőt fogjátok
becserkészni a hangjáték ürügyén azzal a
másik latorral?
SZÍNÉSZNŐ: Gyászhuszárok ezek, ha tudná... Hej, ha tudná, asszonyom...
FELSŐ-BELSŐ HANG: Méltóztatik végre
találni egy pontot, ahol elkezdhető ennek a
zseniális fiatal hangjátékíró barátjának a
zseniálisan újszerű és nagyszerű hangjátéka?
DRAMATURG: Azt hiszem, van egy pont.
Amikor a huszár bemegy a parasztházba...
FELSŐ-BELSŐ HANG: Parasztházba. Lesz
ebből még népszínmű is, attól tartok. Hát
csak menjen be oda, ha nem tudjuk
megakadályozni.
SZÍNÉSZ: Adj Isten.
SZÍNÉSZ: Fogadj Isten, huszár.
SZÍNÉSZ: Seggemet a nyergem...
FELSŐ-BELSŐ HANG: Elég!
DRAMATURG: Ajánlanám figyelmébe az
Ismétlődés a művészetekben című tanulmánykötetet... de lehet, hogy nem ez a
címe.
FELSŐ-BELSŐ HANG: Szóval, nem olvasta, csak ajánlgatja.
DRAMATURG: Olvastam, de mindegy.
Hadd fusson a szöveg!
SZÍNÉSZ: No, ezzel elég nehézkes lesz futkorászni, de mindent megpróbálunk.
DRAMATURG: Próbáljuk meg.
SZÍNÉSZ: Ha férfi lennék, igen, éppen ha
férfi lennék, sokat törném rajta a fejemet,
végiggondolnám annak rendje és módja
szerint, és mindenképp elölről kezdeném.
FELSŐ-BELSŐ HANG: Most ne izéljen itt,
ne kezdjen semmit elölről...

1992. szeptember
DRAMATURG: Ezt nem én mondom, ezt ő
mondja.
FELSŐ-BELSŐ HANG: Ki mondja?
SZÍNÉSZ: Rilke mondja.
FELSŐ-BELSŐ HANG: Mi köze ehhez
Rilkének?
SZÍNÉSZ: Itt van a lap szélén. Idézet helye:
Rilke prózai írások...
FELSŐ-BELSŐ HANG: És na mi van még

ott?

SZÍNÉSZ: Mondom. Mert hiszen csak
kezdődik valahol, és ha az elejére rábukkan az ember, az sem csekélység már. Ó,
Malte, mi csak úgy átmegyünk oda, s én
azt hiszem, mindnyájan szórakozottak, elfoglaltak vagyunk, s nem figyelünk eléggé,
mikor átsétálunk. Mintha a csillaghullást
senki se látná, hogy kívánhasson valamit.
Malte, sohase feledd, hogy kívánj magadnak valamit. Ebbe sohasem szabad belefáradni. Beteljesedés, azt hiszem, nem létezik, de vannak olyan vágyak, melyek
hosszú ideig, egész életen át eltartanak,
úgyhogy a beteljesülést az ember nem is
tudná kivárni...,
DRAMATURG: Szép, szép, de ezt innen
most szépen kinyessük...
FELSŐ-BELSŐ HANG: Ne, az istenért,
ember, mit művel?
DRAMATURG: Abszolút szervetlen ez a
szöveg itt...
FELSŐ-BELSŐ HANG: De Rilke, kisapám,
s manapság aki nem hivatkozik Rilkére, az
nem irodalmár, tetszik érteni? Még én is
elolvastam ezt a Rilkét, ahhoz képest, szerencsére nem út sokat... A szöveget pedig
bent fogja hagyni, aztán meg majd jönnek
itt a nagy modernista barátjai, és rám fogják, hogy én nyestem ki a Rilkét, hát nem,
tőlem lehet még Gottfrid Benn is, nem
tudom, jól ejtem-e ki, ahogy leírják—
DRAMATURG: Hagyjon békén, ha lehet.
Szeretnék dolgozni.
FELSŐ-BELSŐ HANG: Sorry, én csak
szívességből vagyok a maga agyában...
kérem, én el is mehetnék, de hát maga nem
enged...
SZÍNÉSZNŐ: Lesz végre szövegem, vagy
hazaméhetek? Én nem ehhez vagyok
szokva.

13
DRAMATURG: Nem méhet haza, tündérke.
Van itt egy szép monológocska magának.
SZÍNÉSZNŐ: Akkor mondhatom?
DRAMATURG: Ne kíméljen bennünket,
kedvesem.
FELSŐ-BELSŐ HANG: Ez itt a vicc helye
volt, nem? Haha.
SZÍNÉSZNŐ: Miért mondta, hogy megcsókolja a lábam nyomát? Hisz engem meg
kellene ölni. (Az asztalra hajtja a fejét.)
Úgy elgyötrődtem! Pihennem kéne... pihenni. En egy sirály vagyok... De nem!
Sssznő vagyok...
FELSŐ-BELSŐ HANG: Nem értettem, mit
mondott? Micsoda?
DRAMATURG: Psssszt! Kezd valami kialakulni.
FELSŐ-BELSŐ HANG: Tisztázni kéne
időnként, hogy ki kicsoda ebben a lila
fffff...ban. Kimondjam? Két megoldás is
kínálkozik...
SZÍNÉSZNŐ: Mondhatom végre? No igen!
Ő is itt van... Hát igen... Jól van no...
Igen....
FELSŐ-BELSŐ HANG: Ez most civil
szöveg? Süketel a csaj?
SZÍNÉSZNŐ: Maga úó, én meg színésznő...
FELSŐ-BELSŐ HANG: Ez most biztosan
privát. Ezt én nem engedhetem meg...
DRAMATURG: Végre valami dialóg...
csönd és szürkeség...
SZÍNÉSZNŐ: Mind a ketten bekerültünk az
élet körforgásába... Azelőtt boldogan
éltem, mint a gyermek - reggel dalolva
ébredtem; szerettem magát, dicsőségről
ábrándoztam, és most? Holnap reggel,
korán reggel Jelecbe utazom, harmadik
osztályon, muzsikok közt, Jelecben meg
művelt kereskedők fognak zaklatni kedveskedéseikkel. De durva ez az élet!
SZÍNÉSZ: Tessék, huszár uram, beljebb
fáradni, a mi kis Natasánkat hadd mutassam be...
FELSŐ-BELSŐ HANG: Miért kell bemutatni, amikor már el is hagyta az előbb a nő
a krapekot?
SZÍNÉSZNŐ: Szép huszár, segged a nyereg
feltörte...
DRAMATURG: Feladom...
SZÍNÉSZ: Sok meráni, azt hinné az ember...

14
SZÍNÉSZ: Elég a panaszból, öreg, mert az
orrodra csettintek a karikás ostorommal...
SZÍNÉSZNŐ: Sándor, hát visszajöttél?
SZÍNÉSZ: Vissza én! Maga nekem azt
üzente, hogy göndör hajam legyen az én
párnám.
SZÍNÉSZNŐ: Még hogy én ilyet üzentem
volna, drága fiam? Hát el ne hidd!
SZÍNÉSZNŐ: Csípem azt a gyönyerű fekete
bogaras szemedet...
SZÍNÉSZNŐ: Bogaras, bogaras a fiam, igaz,
hogy kicsit bogaras, de az az igazság, hogy
kiváló betyár, ugye, a Sándor...
FELSŐ-BELSŐ HANG: Nem huszárról volt
szó, mester?
DRAMATURG: Egy tollvonás az egész.
SZÍNÉSZNŐ: Kiváló huszár, ugye, a Béla?
FELSŐ-BELSŐ HANG: Aztán mitől lett
Béla a Sándorból?
DRAMATURG: Hangzás és harmónia.
P...csába a részletekkel, melyik országban
vagyunk?
SZÍNÉSZ: Elítélni pedig senki se meije ezt
az embert. Ti nem veszitek tudomásul,
Willy ügynök volt...
DRAMATURG: Béla...
FELSŐ-BELSŐ HANG: Most mit szól bele...
FELESÉG: Nem is mondtad, hogy meghívtad a Bélát...
SZÍNÉSZ. A Béla ügynök volt...
FELSŐ-BELSŐ HANG: Itt meg kell állni.
Jó, én liberális vagyok. De kérem, hagyjuk
már ezt a III/III-as dolgot, most mit kell
egy huszártörténetbe belekeverni ezeket az
átvilágításokat, ügynök, nem ügynök... mi
ezzel nem kéne, hogy foglalkozzunk, mi
mégis csak irodalmat kell csináljunk...
DRAMATURG: Well. Ismer maga egy
Miller nevű embert...
FELSŐ-BELSŐ HANG: Majd a meghallgatáson, kispajtás, majd ott elmondom,
hogy kit ismerek és kit nem, de lesz egykét szavam a dolgokról, annyit elmondhatok... így előre...
SZÍNÉSZ: Mondhatom tovább?
DRAMATURG: Ez itt jó szöveg, meg lehet
tartani...
SZÍNÉSZ: Szóval, a Béla ügynök volt, s az
ügynök élete nem épül szilárd talajra...

tiszafáj
FELSŐ-BELSŐ HANG: Nekem mondja...
téved, ha azt hiszi, hogy a célozgatásait
magamra veszem... veszi a rosseb... Mindazonáltal javasolnám az ügynököt, ugye,
huszárra felcserélni.... A pályázati kiírások
mégiscsak arról szólnak...
SZÍNÉSZ: Nem a huszár építi a házat, nem ő
hozza a törvényt, nem ő úja fel az orvosságot. Elvész az ő útja a nagy ég alatt,
pedig mosolyogva jár rajta a cipőpasztájával.
DRAMATURG: Mivel?
FELSŐ-BELSŐ HANG: Mivel, mivel... még
szép, hogy észrevette! íija át a cipőpasztát
is!
DRAMATURG: Megtörtént, sir. Át van írva.
SZÍNÉSZ: Elvész az ő útja a nagy ég alatt,
pedig mosolyogva jár rajta a szablyájával.
S ha csak egyszer is nem mosolyognak
vissza rá.... pardon, rá, vissza.... I'm
sorry, én battam el, mondom a szöveget
tovább, megindul alatta a fold. Neki
bealkonyult abban a pillanatban, és vége
van. Senki se meije elítélni. Az ügynök...
pardon, javítunk (ebbe bele lehet bolondulni)... a huszár álomvilággal ügynököl az a mestersége.
FELSŐ-BELSŐ HANG: Határozottan ki- és
bejelenthetem, egész szépen alakul a
szöveg. Ugye. Csak kusza egy kicsit.
DRAMATURG: Posztmodern idézetek és
allúziók, kérem. Innen és onnan beilleszthető hivatkozások...
FELSŐ-BELSŐ HANG: Na, de ne én
alakítsam már át ezeket az idézeteket és
allúziókat, kérem! Legalább annyira figyelhetne a maga posztmodern szerzője,
hogy körülbelül megfeleljenek a szereplők
a címnek... vagy a cím a szerepeknek,
vagy mifene. És nem lehetne valami cselekményt belevinni ebbe a zsenialitáskupacba? Mondjuk, hogy ne az első öt
percben aludjék el az a nyomorult hallgató,
aki az írón és a rokonain kívül bekapcsolja
a készülékét.
DRAMATURG: Lehetni lehet. Mondjuk,
egy háborús jelenetre gondol esetleg?
FELSŐ-BELSŐ HANG: Semmire se gondolok. Hol tart a szövegben?
SZÍNÉSZNŐ: Anyám, nehéz az én szívem.
Ver, mint a kalitkába zárt madárka.

1992. szeptember
SZÍNÉSZNŐ: Oszt mi bánt, leányom?
SZÍNÉSZ: Nem látja kend, hogy szerelmes a
lánya?
SZÍNÉSZNŐ: Ha' csak úgy nem. És kibe
szerelmes az én lányom?
SZÍNÉSZNŐ: Én azt megmondani se
merem.
SZÍNÉSZ: Megmondom én, te cafka. A mihozzánk békvártélyozott huszárba, azba
szerelmes a rüfkéje.
SZÍNÉSZNŐ: Magát senki sem kérdezte
ebben az ügyben, büdös parasztja.
SZÍNÉSZ: Azt azonban már meg nem
engedem, hogy maga az én szerelmemről
így beszéljen, mert ha még egyszer
meghallanám, hogy így beszél, én a maga
fejét úgy lekanyarítom a nyakáról, hogy
ihajj!
SZÍNÉSZNŐ: Milyen jó, hogy itt vagy mellettem, én szerelmem... Örök hűséget
esküszöm neked...
SZÍNÉSZ: Anyád szerelme, te mafla, hát
nem láttad, hogy kamatyoltak a szalmakazalban az éjjel...
FELSŐ-BELSŐ HANG: Kamatyoltak a
szalmakazalban az éjjel... Jó a ritmusa. Ez
a vonal megmarad. Férfias, szép, ezt
szeretni fogja a népies vonal, de van benne
csöppnyi irónia is, hogy az urbánusok se
vegyék komolyan a dolgot...
SZÍNÉSZNŐ: Jaj, jaj, gyermekem, mit tettél
magaddal, gyermekem...
SZÍNÉSZNŐ: Lúgot ittam, anyám, elszeretted előlem a huszárt...
SZÍNÉSZ: Ahelyett, hogy te ittál volna
lúgot, céda anya, most látod sírba hanyatlani gyermekedet...
SZÍNÉSZ: E családi gyász engem mélyen
megrendít. Lovamra pattanok és a hátamra
veszem a nagyvilágot.
FELSŐ-BELSŐ HANG: Ez az. Ebben van
mélység és erő.
DRAMATURG: Képzavar. Az van. Hátára
• veszi a világot. Veszi a fenét. A ló veszi őt
a hátára. Ezt módosítani kell. így ni.
SZÍNÉSZ: E családi gyász engem megrendít.
Végy hátadra, lovam, vár minket a nagyvilág.
FELSŐ-BELSŐ HANG: így se rossz, csak
egy kicsit nem jó. Parttalan. Jó, tudom,

15
hogy posztmodern, de attól még lehetne
mondjuk iránya a huszárnak...
DRAMATURG: S vajon milyen iránya lehetne egy huszárnak?
FELSŐ-BELSŐ HANG: Ha már aktualizálunk, most menjen egy kicsit jobbra.
SZÍNÉSZNŐ: Nem, nem, nem, nem, nem,
nem, nem, nem...
FELSŐ-BELSŐ HANG: Egy nemet nyugodtan el lehet hagyni.
SZÍNÉSZNŐ: Nem, nem, nem, nem, nem,
nem... nem... Semmiképpen sem... nekünk
nem ilyen... A halál nem romantika... nem
játék, ami gyorsan véget ér... A halál az...
nincs. A jelenlét távolléte, semmi több... a
sohavisszatérés végtelen ideje... A rés, ami
nem látható, és ha átfut rajta a szél, hangot
sem ad...
FELSŐ-BELSŐ HANG: A jelenlét távolléte.
Ez üres egzisztencialista kaffogás. És ki
mondja? Egy nő? Ilyeneket?
DRAMATURG: Ilyeneket. Miért ne.
FELSŐ-BELSŐ HANG: Egy parasztlány...
DRAMATURG: Nem egy parasztlány. Már
máshol vagyunk.
FELSŐ-BELSŐ HANG: És azt honnan tudjuk, hogy máshol vagyunk?
DRAMATURG: Majd előnyomunk valami
zenét.
FELSŐ-BELSŐ HANG: Az rendben van,
hogy a hallgatónak így hozzuk a tudomására a színhelyváltást. De mi honnan
tudjuk, hogy hol vagyunk?
DRAMATURG: Mi is a zenéből tudjuk meg.
FELSŐ-BELSŐ HANG: Akkor. De most
honnan tudjuk?
DRAMATURG: Most kitaláljuk. Itt az van:
kurva.
FELSŐ-BELSŐ HANG: Mármint mi kurva?
DRAMATURG: A női szereplő itt kurvát
alakít.
FELESÉG: Ehhez persze van étvágyad.
Kurvázni. De az én vacsorámat...
FELSŐ-BELSŐ HANG: Való igaz, hogy az
ő vacsoráját...
FELESÉG: És muszáj minden hangjátékban
kurvázni?
DRAMATURG: Van strici is, életem édes
tubicája.

16
FELESÉG: Van strici, van. Te vagy egy
nagy strici, meg az a drágalátos barátod.
DRAMATURG: A lírai hőst nehogy már
összekeveijük a szerzővel... s főleg ne a
dramaturggal.
FELSŐ-BELSŐ HANG: Ehhez pedig kétségtelenül kedve lenne az embernek... De
nyomja a szöveget kolléga, ne a feleségével cicázzon, holnap kilenckor kezdődnek a felvételek. A kérdés mármost az, egy
kurva mond-e ilyeneket, hogy a jelenlét
távolléte?
DRAMATURG: Ez a kurva nem olyan
kurva.
FELESÉG. Minden kurva egyforma.
DRAMATURG: Nono.
FELSŐ-BELSŐ HANG: Mond ilyet egy
kurva, vagy nem mond?
DRAMATURG: Mit törődöm én azzal, hogy
mond, vagy nem mond. A lényeg az, hogy
itt a szöveg működik.
FELSŐ-BELSŐ HANG: Akkor működtesse
tovább.
SZÍNÉSZ: Kallódunk, persze. Abban az
értelemben, tetszik tudni, hogy a szerző,
aki életet adott nekünk, később nem akart
vagy nem tudott ténylegesen is bevezetni
bennünket a művészet világába. És ez nagy
bűn volt, uram, mert akit a sors és a
véletlen élő szerepnek alkotott, nevethet
még a halálon is! Halhatatlanná lett!
Meghal az ember, az író, a teremtés eszköze; de alkotásai halhatatlanok! És hogy
örökéletűek legyenek, nincs szükségük
rendkívüli képességekre vagy micsodákra.
Ki volt például Sancho Panza? És ki volt
Don Abbondio? És mégis örökké élnek,
mert mint élő csíráknak, abban a szerencsében lehetett részük, hogy termékeny
méhbe kerültek, az írói képzeletbe, mely
táplálta, felnevelte s örökéletűvé tette őket.
FELSŐ-BELSŐ HANG: Ha nem tévedek, itt
a halálról és az örökkévalóságról van szó...
DRAMATURG: Alighanem.
FELSŐ-BELSŐ HANG: S ezt most ki
mondja?
DRAMATURG: Ezt egy strici mondja.
FELSŐ-BELSŐ HANG: Ühüm. Akkor azt
kell feltételeznem, hogy a szerzői intenciók
szerint a striciben az írót kell látnom, de
akkor, kérdem én, ki lakik a kurvában?

tiszafáj
FELESÉG: A strici.
FELSŐ-BELSŐ HANG: A kedves feleségét
ebben az esetben nem kérdeztem volna.
DRAMATURG: Kell nekünk egyáltalán ez a
darab?
FELSŐ-BELSŐ HANG: Mint a cukor. Anynyira kell. Csak a túlintellektualizáltságából
kéne visszavenni. Mire gondolok, na mire?
Nem tudnának ezek a szereplők normálisan
beszélni? Mondjuk ilyeneket mondanának
egymásnak...
DRAMATURG: Már nehogy mi mondjuk
meg a szerzőnek, hogy mit írjon...
SZÍNÉSZNŐ: Mondják, untatja kis falunk, a
társaságokat kerüli, mi csillogtatni nem
tudunk, de űgy tudtunk jöttén örülni. Miért
jött el? Békességesen rejtőzve mély vidéki
csendbe, tán meg sem ismerem sosem, s a
kínt sem, mely betört szívembe; tudatlan
lelkem láza rendre enyhülne tán s leszállana, s akit szívem kíván, kivárva, lennék
örök hűségű párja s családnak élő, jó anya.
FELSŐ-BELSŐ HANG: Ezt is a kurva
mondja, ugyebár... Ha nem téve-dek.
DRAMATURG: A fenét. Hogy mondhatná a
kurva. Ezt már a sellő...
FELSŐ-BELSŐ HANG: Ó, igen, gondolhattam volna... Nagyon szervesnek látszó
szöveg... épp egy sellő szájába való.
FELESÉG: Majd én megmondom mindjárt,
mi való egy sellő szájába éppen.
SZÍNÉSZNŐ: Másé!... A földön senki sincsen, kinek lekötném szívemet. Ezt így
rendelte fenn az isten... Tied szívem, téged
szeret! ó, tudtam én, el fogsz jönni, zálog
volt erre életem; az égieknek kell
köszönni, hogy sírig őrzőm vagy nekem...
Rég álomhős vagy éjjelemben, látatlan is
kedveltelek, bűvöltek a csodás szemek, rég
zeng hangod zenéje bennem... Nem álom
volt, színezgető! Beléptél, s ájulásba
hullva, majd meglobbanva és kigyúlva
szívem rád ismert: ő az, ő!
FELSŐ-BELSŐ HANG: Ezzel kellene kezdeni. Halljuk? Micsoda kezdés. Semmi
elektronikus kütyizés, meg sárylacizás,
szép kamarazene alája, mondjuk Mozart,
egy kevés, ízlésesen, azután távoli, majd
egyre közeledő lódobogás, a huszár leszáll
a lóról, belép a házba...

1992. szeptember
DRAMATURG: Mondja, maga nem készült
valaha írónak?
FELSŐ-BELSŐ HANG: Ha már így megkérdezte... annakidején...
DRAMATURG: És miért hagyta abba?
FELSŐ-BELSŐ HANG: Másfelé vitt az
utam... Nem akartam középszerű írócska
lenni...
DRAMATURG: Akkor még, úgy látszik,
működött az önkontrollja.
SZÍNÉSZ: Most csináljuk, vagy elmehetünk
haza?
FELSŐ-BELSŐ HANG: Na, hogy állunk?
SZÍNÉSZNŐ: Rendben, hogy megfizetik, de
kellünk mi még ide?
DRAMATURG: Mindenki elmehet a ...

17
FELSŐ-BELSŐ HANG: Na, most készen
vagyunk, vagy nem vagyunk készen?
DRAMATURG: Hát lehet egy ilyen szar
témával elkészülni valaha is?
FELSŐ-BELSŐ HANG: Maga nem azért
kapja a fizetését, hogy bírálja a témákat...
DRAMATURG: OK. Befejeztem. Készen áll
a nagy mű.
FELSŐ-BELSŐ HANG: Akkor hogy kezdődik...
DRAMATURG: A bemondó hangján szólal
meg: mottó: Seggemet a nyergem feltörte...
FELESÉG: Jössz már vacsorázni...
DRAMATURG: Elszunnyadni, alunni, s álmodni talán, vagy hogy a francban van ez
a baromság... hogy is van...

Harmadnapig
Széchenyi István emlékével

Nagy verset írj széleset mint az út
De háznál hazánál irgalmasabbat
Azoknak akik házuk hazájuk
Körül bujdosnak és hűek maradnak
Nagy verset írj széleset mint az út
Gyászodon rést ütnöd pisztoly ne kéne
Égj virrassz emlékezz Harmadnapig
Szenesedik döblingi éj az éjre
Nagy verset írj széleset mint az út
Ha kell képzeletednél szélesebbet
Aranyhadakkal nyírségi napon
Amit álmodni mert akkor á gyermek
Nagy verset írj széleset mint az út
Új népvándorlásnak történelemnek
Világgá visz vagy vissza Balkányba
Már autón gyalog vonaton mindegy
Nagy verset írj széleset mint az út
De háznál hazánál irgalmasabbat
Azoknak akik házuk hazájuk
Körül bujdosnak és hűek maradnak
Nagy verset írj széleset mint az út
Olyat ahol mehessenek ha mennek
Megmaradásért akár kalandért
Mert menniük muszáj az embereknek
Nagy verset írj széleset mint az út
Amit nem térít el őrt álló gyilkos
Es véres terekbe nem torkollik
Melynek hulláma házfalat nem nyaldos
Nagy verset írj széleset mint az út
Nyelvnél emlékezetnél szélesebbet
Ahol nem magyarok s már nem kurdok
Menekülnek megint Hazátvesztettek

Nagy verset írj széleset mint az út
De háznál hazánál irgalmasabbat
Azoknak akik házuk hazájuk
Körül bujdosnak és hűek maradnak
Nagy verset írj széleset mint az út
Annak is akinek nem lehet menni
Mert sehogyan sem tud városából
Jeruzsáleméből kikeveredni
Nagy verset írj széleset mint az út
Húsvét utánit ha a föld is éled
Ahol a holtak is és magad is
Elfértek s mind e mavilági népek
Nagy verset írj széleset mint az út
Olyat amit ifjan volna jó írnod
Hogy seregek terhét ne kéne most
Magad ösvényén egymagadban bírnod
Nagy verset írj széleset mint az út
De háznál hazánál irgalmasabbat
Azoknak akik házuk hazájuk
Körül bujdosnak és hűek maradnak
Nagy verset írj széleset mint az út
Annak is akinek árvasága itt
Kitermelte már vak csigaházát
És szíve meszében verítékezik
Nagy verset írj széleset mint az út
Hol dalt a dal s utat út nem keresztez
Mert megfeszíttetett lator s igaz
Jézus fejével lebukik a nemzet
Nagy verset írj széleset mint az út
Gyászodon rést ütnöd pisztoly ne kéne
Égj virrassz emlékezz Harmadnapig
Szenesedik döblingi éj az éjre
Nagy verset írj széleset mint az út
De háznál hazánál irgalmasabbat
Azoknak akik házuk hazájuk
Körül bujdosnak és hűek maradnak

20

MÁNYOKI

tiszafáj

ENDRE

Szemközt a pusztulással...
A BÉKE REINKARNÁCIÓJA
Amikor most Orbán Ottóról készülök írni, természetesen zavarban vagyok. Nemcsak azért, mert van egy ügy, amin fél esztendeje együtt dolgozunk; mert valami
szemérem tiltani szokta, hogy ilyen helyzetben megszólaljunk, nyilvánosan. Inkább
azért, mert a zavar ennél testesebb, mondhatni: gazdagabb. Ezt a zavart, hogy nagyon
egyszerűen fogalmazzak, a világ zavara okozza, amiben élünk.
Túl sok egymást taszigáló elem tesz nap nap után viszonylagossá minden tiszta
gesztust. Túl sokszor tűnik föl választásként egy-egy - a körülményekhez képest - pontosan fogalmazott mondat. Az egészségesnél gyakrabban használódnak el praktikus
(hatalmi?) csatározásokban cseppet sem gyakorlati hasznú (szellemi) értékek. Oda jutunk - lassan? - , ha nem fegyelmezzük magunkat, hogy a beszéd minden fajtája-módja
valahol és valahogyan gyanút kelt és mérgez, habár többnyire szándéktalanul.
De éppen ezért, éppen ennek ellenében kell ma nekem Orbán Ottóról írnom. Akihez (hogy Zalán Tibor Kassákra utaló verssorát parafrazeáljam) nekem nem volt semmi
közöm. Korábban cseppet, sem elszánt olvasója voltam, amikor meg a Kortárshoz
kerültem, féltem tőle. Ez is, az is ugyanonnan eredt: más világ (volt?) az övé, számomra javarészt ismeretlen; az onnan jövő gesztusokkal az enyéim még csak megütközni
sem igen tudtak (mindmáig nem láttam például a hegyeshalmi határátkelőt).
De hogy végre meg tudtam szeretni, ennek indokául azért nagyon kevés volna a
Kortársban közölt népdalvers, a Nagy László-érem, az Epilógus - magában. Hiszen
nem az történt, hogy egy amerikáner-indiáner mozdulata az általam megélt értékvilág
felé megnyitotta a szívemet, s harmincnyolc évem minden kamaszságával most
ösztönösen feléje fordulok, dehogy! Az élmény ennél jóval összetettebb, s mint
ilyenkor lenni szokott, egyszerűbb is.
Honnan is kezdjem? Több mint egy évtizede már, hogy a politikai pluralizmusigényt messze megelőzve az irodalom megkísérelte a gondolkodásformák másságát
érthető rendekbe s trendekbe rakni. Hagyomány és (neo?) avantgarde, nyelvkritika és
posztmodern, „új" érzékenység és „régi" - mind-mind önálló térre vágyott, önálló
fórumokért küzdött. Az elválasztódás igénye és technikái (különös-e vagy éppen
törvényszerű, más dönti majd el, máshol) napjainkban érték utol a teljesen normális,
később kezdeményezett, de viharosabban lefolyt valódi pártosodást. Ez az Elbán inneni
találkozás azonban még amaz elbainál is „jobbra" (értsd: álnokabbra) sikeredett; nyomban viszonylagossá és még e viszonylagoson belül is kétessé tett szinte minden értéket.
A gondolat hullámai, bár természetük szerint kifelé kéne teijedniük, az ideológiák falán
megtörvén visszafordulnak, s az önmaguk lényegével ellentétes irányba haladnak.
Kavarog, háborog minden, amit irodalomnak hívtak valaha. Az agy az agyat, a szív a
szívet, a gyomor a gyomrot részesíti előnyben, s gyötreti a többit. A funkciók
elválasztása helyett a szervek különválasztása zajlik, s közben a test - mi mást tehetne?
- vergődik. Hánykolódik a magyar irodalom.
S történik mindez akkor, amikor érték- és mértékadó nagyjai közül már alig is él
valaki; az egyensúlyt tartani képesek teljes sora hagyott itt magára mindent. Ilyen-

1992. szeptember

21

kor kellett volna a rögtön utánuk következőknek fölzárkózni, s védeni, ami védhető.
Most kellett volna, s most le'' volna esély, megmaradni: klasszikusan épnek.
Ezért és csak ezért kell ma Orbán Ottóról írnom. Mert bár lehet, hogy tévedek,
a mostani tudásom szerint csak őt mondhatom klasszikusnak. Aki a teljességet próbálja
megidézni, s ezért az „idézetért" (előre posztmodern!) kimegy a fedezékéből. Ki a
bizonytalanba.
Sem a népdalvers, sem a Nagy László-érme, sem az Epilógus: nem egyszerűen
gesztus. Nem holmi kirándulás, tisztességtétel, engedmény, hasonlók. Több és igazabb:
csuklás, légszomj, zaklatott áttűnés a manifesztált mórba. Öregkori hódításkísérlet egy
titkos szeretőnél. Az egész már-már pogány ünnepének szemérmesen személyes óhaja,
vágyódás az ünnepre. Józan vágyakozás. Kétségbeesett józanság ez, a modern Márkusé,
akit nem csalás, hanem a hűség szomja hánytorgat az elemek között.
Orbán Ottó ma (ha türtőztetem magam, akkor is): a béke reinkarnációja. Ezért a
békéért kapkod Aranyhoz, Nagyhoz, s szalad Ginsberghez. Hogy klasszikus-e, nem
tudom. A viselkedése klasszikus.

22

KABDEBÓ

tiszafáj

TAMÁS

Az ökológia kihívása
Didimus Tamás apostolt is a kereszténység megalapítói, teijesztői és mártírjai
között tartja nyilván az Egyház, s vele együtt a kereszténységgel egybenőtt nyugati
civilizáció, holott, még az írás tanúsága szerint is, csak azt hitte el ő, amit látott.
Hasonlóképpen vagyunk az új hittel, az ökológiával. A huszonegyedik század eme
reményének hívei közt is lehessen azonban hangját hallatni egy-egy gnosztikus
Tamásnak, most, még a huszadik század legvégén.
Az ökológia sok szinonimával és számos szemantikai bővítéssel, sokféle módon,
de mindenképpen egyirányúan határozható meg, s ím, fogadjunk most el egyet a lehetséges munkadefiníciók közül. Az ökológia a föld lényeire, erőforrásaira és potenciális
készleteire vonatkozó operatív együttható: ez magába foglalja a részek együttélésének
harmonikus gyakorlatát, a múlt élő hagyományainak felhasználását, a jelenlegi irányzatok (pl. mint a bioszféra védelme) kiterjesztését, és a jövő készlet- és energiagazdálkodása kidolgozásának kéknyomatát.
„Az ember fáj a földnek", írta Vörösmarty, s bár ő elsősorban az emberi természet
és az emberi sors interakciójára gondolt, az idea vonatkoztatható ma, a huszadik század
felső határán a Föld bajaira, melyeknek mintegy kórokozója az ember. A hasonlatot
könnyű lenne odáig nyújtani, hogy a Föld testében - elsősorban a felszínén - hasznos és
haszontalan baktériumok az élőlények, s közülük (mert hatalma egyre nő) legkártékonyabb az ember. De hát a jól fölfogott ökológia éppen azon van, hogy harmóniát
teremtsen a szerves és szervetlen világ potenciálja között, s az ember, a humanizmus
tárgya, csúcsa (és alkalmanként, koronként megtagadója, megszégyenítője) saját
magának és a világnak tartozik azzal, hogy magát elfogadhatóvá, harmonizálhatóvá reformálja.
Ez nem megy máról holnapra, több okból kifolyólag nem, melyek közül csak kettőt említünk. Az egyik a növekedés elve, mely máris disztrófiához vezetett. A Föld
1933-ban 2 milliárd lakost hordozott a hátán. „Kit kétezer millió ember sokaságából
kiszemeltek", írta a minden nyelvek egyik legnagyobb szerelmes versében József Attila.
Ez a kettő, a közbejött világháború, gázkamrák, járványok, népirtások és természeti
katasztrófák ellenére ma már túlhaladta az ötöt. Malthus igazolva látszik, mert hacsak
az AIDS, illetve más előre nem látott katasztrófa kettébe nem töri a növekedési görbét —
harminc éven belül a Föld lakossága megkétszereződik, vagyis eléri a tízmilliárd
embert.
Ilyen körülmények között természetvédelemre csak a népszaporodás korlátozásaival együtt lehet komolyan gondolni, hisz a természet természetellenessé
válásának elsőrendű oka, hogy a Földnek egyre több embert kell eltartania. Amíg tehát
a népességnövekedés globális visszafogására nincs panacea, az ökológia összes többi
aggályai másodrendű fontosságúak. Példa gyanánt: ha egy amúgy is lekopasztott, jó
éghajlatú legelőre évről évre egyre több bárány jut, akkor nem a fű vagy a talaj
minőségét kell megvizsgálni, hanem a bárányok mennyiségét. (Károly angol trónörökös
is ezt üzeni a brazíliai ökológiai világkongresszusnak.)
Az ökológia problematikáját a világ többi gondjától sem lehet elválasztani.

1992. szeptember

23

Századunk utolsó évtizedében, úgy tűnik, a humanizmus újra előtérbe kerül, az
egzisztencialista iskola agnosztikusainak vagy a teológia úttörőinek, mint Teilhard du
Chardinnek vagy Robinsonnak nézőpontját felhasználva. Az eltérd felfogású iskolák
megegyezni látszanak abban, hogy egy bizonyos fokig mi, emberek a saját sorsunk
alakitói vagyunk. Ideológiai és szellemi harc folyik azonban abban a kérdésben, hogy
az öröklődés és a DNA kéknyomat hogyan szabályozza a viselkedést, és végül is az
egyén életvitelét, illetve ez hogyan növekszik, hogyan halmozódik fel, szembeállítva
vele a nevelési, tanulási tapasztalatot és az idegen kultúrához való alkalmazkodást, tehát
az egyed tapasztalatát. Azt sem tudjuk, mennyire befolyásolnak bennünket az ősi
képzetek, a közös mítoszok, vagy hogy az érzékeken túli percepció előretörése mennyire egyeztethető össze gondolkodásunkkal, s végső soron tetteinkkel.
Azt azonban tudjuk, hogy a szexuális kapcsolatot követően egy anya gyermekeként születünk világra, és aztán meghalunk, általában százéves korunk előtt. A születés
legújabban már nem csupán az anya kiváltsága, mint életadóé, de nem is szükségszerűen
nemi érintkezés eredménye. A mesterséges megtermékenyítés új perspektívákat nyitott
meg. Időlegesen vagy éppen véglegesen egy kémcső helyettesítheti a méhet, sőt a
hüvelyt és a hímvesszőt is. Az orvosok képesek elvonni spermát és petét az emberi
szervezetből, és ugyanolyan emberi lényeket tudnak létrehozni, mint amelyeket Huxley
álmodott meg. Hogy képesek-e erre most, vagy csak a jövőben, vagy hogy teljesen
kizáiják-e az emberi közreműködést, miután kivonták az életerőket - már más lapra tartozik. A lehetőség, akárcsak Damoklész kardja, mindnyájunk feje felett lebeg, miszerint
a mesterséges vagy gépesített születés elvágja a köldökzsinórt, ami a gyermeket az
anyához, a család talajához, és végső soron az általunk ismert társadalomhoz köti.
A brazíliai tupi indiánoknak van egy mítosza, amely még ma is befolyásolja a
törzs egyes tagjait: keresik a Jóság földjét, ahol nincs szenvedés, nincs halál. Bár ilyen
föld nem létezik (s ha igen, nem ezen a világon), rendkívül jellemző a törekvés, ami a
gondolatot szülte. A halál mindenkit elér, de nem mindegy, hogyan ér el: munkánkat
elvégezve, szeretteink körében, ez a mors bona, a szép halál legáltalánosabb ismérve.
A szenvedés forrásai közül az éhséggel csaknem egyenrangú - méretekben és intenzitásban - a tönkretett környezet okozta szenvedés. A környezet egészét nálunk nagyobb
természeti erők formálták; a környezet kisebb, de ma már egyre növekvő részét az ember módosította. Az az ember, aki szimbiózisban élt az állatfajokkal, kihasználta a
környezet előnyeit.
A mens sana corpore sano, a testi és lelki épség embere csak egészséges
környezetben élheti meg potenciálját. Az eltűnő őserdők légzőszerveitől fosztják meg a
Föld egészét, természetes környezetétől a benne élő indiánt, négert, malájt. Az atomsalak közvetlen környezetében azonnali rákosodást okoz, hatásában gyakorlatilag el nem
évülő kártékony sugárzást. Az elefántok kiirtása (és a rinocéroszoké, a bálnáké, de a
kardfogú tigriseké és a farkasoké is) nemcsak egy biológiai filumtól fosztja meg a bolygót, hanem hozzájárul az ökológiai egyensúly felbomlásához, melyeknek ezek a fajok
szerves tagjai. A túlpermetezés (indiai példa) egy hatalmas rizsföldön megölt minden
„kártékony" s ugyanakkor „hasznos" rovart is, nem beszélve az irtószerek kémiai
hatásáról, melyek átterjedtek a rizsre és végső soron a fogyasztóra. (A kártékony
szöcskéket természetesen tartja kordában a hasznos fekete pókok telepítése.)
A Temzéből a beleeresztett szennyvizek és motorolaj következtében - két faj
kivételével - kihaltak a halak; 1970 és 80 között új rendszabályok és szűrőberendezések
megtisztították a vizet, s ma Nyugat-Európa egyik legtisztább folyója és 12 visszahonosodott halfajta lakóhelye. A Duna Bécs és Linz közötti szakasza a partján épült kémiai

24

tiszafáj

üzemek tevékenysége miatt ma is a legszennyezettebb, időnként, helyenként kifejezetten
mérgező. A Bős-Nagymaros erőmű, ha megépül, a tájjal, a vízzel együtt átalakítja a
humuszt, módosítja az időjárást, idegenné teszi a környezetet. Ez a környezet, mármint
a Dunántűi északi része, illetve a „fel-dunai táj" természetesen csak micro-milieu. De
emlékezzünk a költő szavára: „Világ valamennyi vizét hazatereld víz juhásza! " Vagyis a
vizek összefüggnek, a micro-milieu a macro-milieu-vel, a Dunatáj egészével kapcsolatos. (A Rajna, Majna baja hasonló.) A 21. század legnagyobb kincse az édesvíz lesz,
mely, ha már ma megkeserítjük, könnyeinktől lesz még keserűbb. A földgolyóbis immáron olyan falu, melynek kütjai a folyók. Emlékezzünk, hogy bántak el a középkori
zsarnokok a nekik nem tetsző falu népével! Megmérgezték a vizét!
A táj csupán a fokozatos és organikus alakítást bíija el, s az ember sincs másként.
„Rántsd ki a talajt a lába alól", s elidegenedik, eltűnik (az emberszeretet mellett)
legfontosabb érzése, a hovatartozásé, s testi nyavalyák mellett a sehollét pszichikai
fájdalmai nyomorítják. Ha nem vigyázunk, a technika előnyei a technológia Procrusteságyai lesznek.
Manapság mindenki - a fasisztákat kivéve - elfogadja azt a tényt, hogy genetikailag egyenlőek vagyunk, hogy minden fajnak lehetnek géniuszai, hogy bármelyik nemzet
fia válhat agysebésszé vagy nukleáris tudóssá, ha éppen „kéznél van" a megfelelő
környezet hozzá. És mégis: a lehetőségek szörnyű egyenlőtlensége továbbra is fennáll.
A régészeti leletekből következtethetünk arra, hogy az ősember nem tűi barátságtalan
területeken próbált megélhetést biztosítani magának, és a történelmi idők embere
viszonylag kellemes helyekre építette birodalmait. A kezdeti geográfiai szerencse, ügy
tűnik, geopolitikai lehetőségeket ad az utódoknak, de ők még mindig szilárdan és
rendületlenül ragaszkodnak öröklött földi javaikhoz, a termelés feletti hatalmukhoz,
többféle választáshoz, a „szabadság" hangsúlyozott jelentéséhez, ami alapvetően kizáija
vagy figyelembe sem veszi mások szabadságát. A harmadik világ gyermekeinek szenvedése (első világ, második világ, harmadik világ - kényelmes kategóriák, mintha
szállodák vagy éttermek lennének), a gyermekmunka, az éhség és az éhínség, amint
ezeket az egyre növekvő milliós néptömegek érzékelik, emberi együttérzést vált ki, de a
kevés jótétemény olyan, mint a seb kötözgetése annak gyógyítása nélkül.
Viszonylagos értelemben az éhezés csökken a világon - bár a segélyszervezetek
ezt az állítást megkérdőjeleznék - , de abszolút értelemben még mindig növekszik. Az
ötmilliós emberiség legalább kétharmadának nincs elég élelme, és milliók halnak meg
naponta éhségben vagy rosszultápláltságban. Két kezünk összetéve feltehetjük a kérdést:
igazán érdemes-e a világra jönni, ha nincs meg a lehetőség, hogy az ember rendszeresen
megtöltse a hasát? Van-e föntosabb, mint az a jog, hogy az ember kapjon a fennálló
készletek bőséges kosarából? Annyira kibillent az egyensúly a gazdag és szegény
országok között, hogy ezt már nem is tudjuk visszaállítani? Vagy csak egyszerűen túl
kényelmes úgy hagyni, ahogy vannak, megszabadítva lelkiismeretünket azzal, hogy
adományokat juttatunk misszionáriusoknak és segélyszervezeteknek? Vagy még egyszerűbben, a FAO, az ENSZ Élelmezési és Mezőgazdasági Szervezete vessen ki egy világra szóló, úgynevezett éhségadót, melyből közös pénzalapot létesítenének, és egy
nagyszabású mezőgazdasági beruházásba fognának, melyet élelemkészlet kísérne, ami
aztán eljutna mindenhova, ahol az éhségtől nagy számban szenvednek gyerekek és felnőttek. Nemde csökkentené ez a fizikai szenvedést?
A korai reneszánsz óta a legtöbb humanista hitvallás megjelöli az emberi jogokat
és célokat, pozitív és negatív értelemben. Mindnyájan a boldogságot keressük - noha
kevesen, és csak rövid időszakra éljük el - , és szeretjük azt hinni, hogy munkával,

1992. szeptember

25

ügyességgel, tanulással, elmélkedéssel, szellemi és lelki gyakorlattal tökéletesíthetjük
önmagunkat. Vannak, akik azt mondják, hogy az élet célja önmagunk tökéletesítése. De
legyen bárhogy is, az minden további nélkül igaz, hogy az emberiség tökéletesítette
technikai, technológiai, természet- és humán tudományos ismeretét: hogy ma az emberek többsége lényegesen többet vár el a test kényelmét illetően, mint a háború előtt;
hogy sikerült elkerülni lassan fél évszázada a legmagasabb fokú népirtást, amit úgy
hívnak: világháború, noha belháborúk még mindig dúlnak, és a terrorizmus is egyre
növekszik.
Minden humanista egyetért egy kérdésben: a fájdalom rossz. Ez radikális eltávolodás a középkori, keresztény világfelfogástól, amely a szenvedést gyakorlatilag
szükségszerűnek tartotta az örök élet elnyeréséhez; de azt nem állíthatja senki, hogy a
pueblo indián vagy ősei valaha is osztották volna ezt a nézetet. Ez az antropológiai
körülmény - bizonyos furfanggal - megerősítheti azt a sejtésünket, hogy a legtöbb általánosítás gyanús, mely alól ez az esszé sem kivétel. De mégis: a fájdalom nem jó. Hippokratész tudta ezt, a kínai akupunkturisták tudták ezt, és rákspecialista barátaim is e
szerint az elv szerint élnek. Ha pedig rossz a fájdalom, próbálkozzunk csökkenteni azt!
A buddhizmus korai formája teljesen vagy csak részlegesen arra a gondolatra épült,
hogy legalább a lelki fájdalmat kellene kiiktatni az ember életéből. Napjainkban a buddha szerzetesek halálra égetik magukat nemzeti célok érdekében, ami arra a gondolatra
késztet engem, hogy a buddhizmus sem találta meg a gyógyírt a lelki fájdalom ellen,
bár bizonyára felvértezte követőit olyan szellemi fegyverzettel, amellyel inkább képesek
úrrá lenni, vagy elviselni a fizikai fájdalmat, mint a lelkit. Noha az helyes feltételezés,
hogy (hála a fájdalomcsillapítók és az anasztézia elteijedésének) a fizikai fájdalom
lecsökkent, addig a lelki fájdalom - valami, ami aggódással indul, s szenvedésbe, kínba
torkollik - aligha van csökkenő félben. Mégis, az elvárások és a tűrés közti különbségek, már ami a fizikai fájdalmat illeti, olyanok, mint a nyugati ember hasának
megtöltése (vagy túltöltése), és a keleti vagy déli, korgó gyomrú ember szenvedése
közti differenciák. Amerikai fogorvosom régebben helyi érzéstelenítést használt, mikor
tömte a fogam, ugyanez az ember korábban szabadságait az afrikai őserdőben töltötte
mint „jótevő", ahol különböző törzsbeli négereket kezelt. Ezek az emberek köréje
sereglettek a missziós állomáson, ahol naponta száz fájó fogat húzott ki anélkül, hogy a
fájdalmat bárhogyan is tompította volna.
A félelem a lelki fájdalom legismertebb oka. Bolygónk bioszférájában minden
teremtett élőlény, kicsi vagy nagy, érzékeli ezt. Feltételezzük, minél fejlettebb az idegrendszer, annál erősebb a fizikai fájdalom érzékelése: esetleg a bonyolultabb agy
„élesebben" képes felfogni a nagyobb fájdalmat, az élesebb lelki gyötrelmet. Legáltalánosabb félelmeink az univerzális és egyéni pusztulás, a szeretet, a remény, a hit
elvesztése - magunkban, embertársainkban, a gondviselésben vagy a történelmi
szükségszerűségben való hitünk elvesztése - , félünk, hogy elveszítjük a fejlődésbe vagy
az élet értelmébe vetett hitünket. A fájdalom nem abszolút: sokkal elviselhetőbb, ha
valaki úgy sérül meg, hogy igaz ügyért harcol, bármi is legyen az ok, vagy az illető
igazságérzete.
„Hen panta rei" - egylényegű a világ, mondta Hérakleitosz. Korunk két kiváló
magyar filozófusa, Hamvas Béla és Határ Győző teljesen eltérő következtetést vontak le
a fenti tételből. Tele idealizmussal, Hamvas úgy gondolta, ezt az egy és egyetlen
világot emberi lények népesítik be, akik vagy tisztában vannak az őket körülvevő
valóságos világgal, vagy sem. Azok, akik tisztában vannak vele, lelki rokonságot

26

tiszafáj

éreznek minden más teremtménnyel, mint pl. az állatokkal, növényekkel, sőt még a
kövekkel is. Ez mellesleg a Védák tanításából ered.
Határ világfelfogása is integrált: a többféle, lehetséges univerzumok összhangba
kerülnek az egyetemes, tárgyi világ törvényeivel, s bár némi tudatosság valószínű, a
határai azok, amik az öröklődött növekedés és az átadott tudás felhalmozódásának
határai is, amelyek legfeljebb annyival émek fel, mint a hangyák szorgoskodása egy
teljességgel közömbös univerzumban. A két következtetés közül az első tele van indokolatlan reményekkel, a másik pedig be nem bizonyított pesszimizmussal. Határ
világegyeteme nem csökkenti a lelki fájdalmat, és nem is teszi könnyebbé az emberiség
terhének elviselését.
Különös, de bármi is legyen a dolgok „igazi" állása, a humanista ideálok lelki
termései, melyek a tizennyolcadik században kerültek előtérbe - mint pl. szabadság,
egyenlőség, testvériség - csillapítószerként hatnak. Századunk kutatásai az agresszió
terén, mint pl. Koestler intuitív feltevése állati örökségünket illetően, és Konrád Lorenz
jól kifejtett, etológiai munkája, melyben az ember mint önkényeskedő cselekvő és
katalizátor szerepel; úgy tűnik, azt sugallják, bármilyen kollektív akarat is létezik,
amely ellensúlyozni képes a rossz szerencse, fájdalom, rossz elosztás és más összetevők
terhét, az agresszió második természetünk. Aggodalmaink tehát csak viszonylag
csökkentek: a rossz elő-előtör, ha nem háborúban, hát terrorizmusban, ha nem
terrorizmusban, hát a túlzott huliganizmusban, az öregek megtámadásában, a védtelen
bántalmazásában, az ártatlan megerőszakolásában.
A fennálló vallások a felvilágosodás kora óta válságban vannak. Mivel a
„túlvilág" jutalmai térben és időben elhalványultak, ennek a világnak fájó kelései egyre
sajgóbbá váltak. Úgy tűnik, minden kor felfedezi saját gyógyíiját, mivel „az emberiség
nem bír el túl sok realizmust". A múlt század gazdasági és politikai messianizmust
kürtölt szét a világban, mely úgy tűnik, ennek a századnak utolsó évtizedében ért véget.
A proletár internacionalizmus ugyanolyan lehetetlen összekötő kapocs volt, mint az a
testvéri szeretet, amelynek a keresztény nemzeteket kellett volna egybefognia. Ezek a
gondolatok valahol, nagyon mélyen és távol, a Bibliában gyökereznek. Felváltva,
egymás után voltak kapcsolatban a judaizmus legtisztább változatával - az Esszénekkel
különösképpen - , és tipológiailag elég közel állnak a sztoikus nézetekhez, melyek a
görög gondolat újraértelmezésére épültek. Mintha egy időtlen, valódi jóság és egy
elképzelt, idealista jóság egyesülne, s egy új és optimista hitvallás szövedéke bontakozna ki. De ki zavart össze mindent? Az agresszió - lenne az egyik válasz. Az egoista
emberi természet - lenne a másik.
Lamarck és Darwin együttesen (kapcsolódva természetesen a háttérben levő száz
másikhoz), úgy tűnik, az evolúció kétélű kardját adták át nekünk. Puszta teória, de
mégsem alaptalan. Eltekintve attól a kikövetkeztetett elmélettől, hogy sok milliárd éves
bolygónk utolsó öt percét éli most, a geológiának kevés értelme lenne anélkül, hogy el
ne fogadná: lávával és gázzal borított földgömbünk fokozatosan hűl ki, engedve
kifejlődni a vegetációt, majd kiirtva az őserdőket, hagyja őket szénné kövesedni.
A vallás legújabb formája, a „zöldek" hite térít és hódít misszionárius hévvel. A hívők
nemcsak az embert kívánják megmenteni, hogy ezen a bolygón jobb életteret nyeijen,
közben egészségesen tartva őt a többi egészséges embertárs között - az állatfelszabadítók csupán egy vakbuzgó szektája ennek az új egyháznak - , hanem az egész környezetet
is meg akaiják menteni: a golyóbis bőrét, leheletét, nem beszélve a belekről és az
erezetről. A zöldek megállapítanák a vegyi anyagok használatát a mezőgazdaságban, az
atomenergia használatát az iparban. Stratégiájuk éppoly vonzó és nem tisztán körvona-

1992. szeptember

27

Iázott, mint a többi csodaszeré, ami valaha is létezett. Csak képzeljük el: ahogy most
van, földünk egyharmada közel van az éhezés szintjéhez, egy másik harmadának pedig
nincs elegendő ennivalója. Egy olyan helyzetben, mikor nincs népességnövekedés hogy ne is említsük a termelés növekedésének hanyatlását - , az alapvető betegségek
elteijedhetnének, mert a kémiai technológia visszaszorult.
Azért persze pártolom az ökológiát. Nem szép dolog, és történelmileg helytelen is
azt állítani, hogy „Krisztus tévedett", mivel a kereszténység hozta létre az eretneküldözést és az inkvizíciót, s a vallásháborúkat. Ideál és tökéletes gyógyszer előírása a
világ és az emberiség bajainak orvoslására - még ha a maga csetlő-botló, önző módján
is - biztos, hogy valahol elmérgesedik. De a többi rész még így is gyógyszer marad.
A legnagyobb veszély, mellyel a környezetvédőknek szembe kell nézniük, az a
tény, hogy a tömegnépszerűség (amennyire irányítani lehet, olyannyira kiszámíthatatlan
is) új „klímát" hoz létre, ahol „felborul az egyensúly". Valóban a Földet védeni kell,
mint ahogy az összes teremtményét. Igazában kéne lennie egy elefántprogramnak (az
esszé írója kapcsolatban áll a Világ Vadvédelmi Szövetséggel), a bálnavadászatot teljesen be kéne tiltani, nemesvad-megmentési akciónak kéne indulnia, dohánymentes
környezetet kellene létrehozni, meg kellene oldani a nukleáris hulladék eltávolítását - és
folytathatnánk a listát a végtelenségig. De kellene lennie valami egyensúlynak a fennálló energiatartalék használata és kivonása között, vagy merő pusztítást viszünk véghez
földanyánk megmentése nevében. Csak néhány példa erre: a szerves farmgazdálkodás
jobb, mint a vegyi. Azonban, ha ki is tudnánk a vegyit „iktatni", fokozatosan persze, az
olcsó élelmet előállító farmgazdálkodás, az élelemsegélyezési programok hirtelen leállnának, és az éhség, talán még nagyobb fokon, milliókat pusztítana el a földön.
A részleges megoldás az, hogy a harmadik világban enyhén vegyszeres mezőgazdaságot
kellene bevezetni.
Az Angol Zöldpárt, akik az én szavazatomat is megkapnák egy választáson, azt
jósolta, hogy a huszonegyedik században hárommilliárdnál több ember nem élhet a
Földön, mert ennél több túlfeszítené a bolygó energia- és egyéb tartalékait. Ha pedig
így van, ez úgy hangzik, mint egy új, biológiai diktatúra. Hacsak nincs egy
világkormányzó, és egy világadó a családonkénti több mint egy gyerekre, vagy olyan
világpolitika, mely képes ezeket a törvényeket foganatosítani - efféle korlátozást sosem
lehet alkalmazni. Tehát hogyan csökkentsük a népességszámot, s hogyan virágoztassuk
a zöld gondolatokat anélkül, hogy letipornánk az emberi jogokat? A válasz a következő:
apránként, lépésről lépésre. Ki kell alakítanunk a világöntudatot, ennek pedig fokozatosan kell megszületnie: ne éljen több ember a világon, mint amennyi egészségesen el
tudja a földet és önmagát tartani.
Ha az evolúció a dolgok természetének lenyomata, akkor a jelen problémáinak fel
kellene oldódniuk a jövő problémáiban. A brontosaurusok környezeti és biológiai
problémája eltűnt azáltal, hogy emlősök foglalták el a helyüket, akik a szárazföld
meghatározó élőlényeivé váltak, s akik hozták a maguk környezeti és végül is társadalmi problémáit. A jelen távcsövén keresztül csupán két csillagot látunk világítani, a
sokkal racionálisabb jövőből, melyek fényénél a megélhetés sokkal „jobbnak" tűnik a
többség számára, mint amilyen a jelenben. Az egyik a világkormányzóság, a másik
pedig a világűr. Ha az „élet-halál harcot" - a természetes kiválasztódás, agresszió vagy
akármi révén - , ha a túlélést a DNA szabályozza, akkor bizonyára többet meg tudunk
hódítani, mint ezt a kék és zöld, agyonnépesített bolygót.
Jó lenne itt most megállni kissé, hiszen a világkormányzóság már csírájában
köztünk van, a pillanatnyilag még tehetetlen Egyesült Nemzetek álruhájában. Űrutazá-

28

tiszafáj

sok, holdra szállások, űrszondák és vizsgálatok messzi bolygókon már mindennapi
életűnkhöz tartoznak, mégis ugyanolyan messze vagyunk attól, hogy a lakhatatlan csillagokat lakhatóvá tegyük, mint attól, hogy az Egyesült Nemzeteket olyan szervezetté
alakítsuk, mely képes megállítani a világéhezést. Még most is hiszek abban a
feltételezésben, mely szerint az emberi testvériség gondolata potenciálisan lehetséges, s
hogy a jövő világkormányzósága űgy fog kezelni minden nemzetet, embercsoportot,
mint egy nagy család tagjait. Alaptalan feltételezés ez?
Jó tíz évvel ezelőtt azok az emberek, akik átfogóan látták a világ veszélyes
helyzetét, a nukleáris háború rémétől rettegtek, mely az emberi faj legtöbbjének teljes
kipusztulásához vezethet a maga bombarobbanásaival, radioaktív sugárzásával, nukleáris telével, majd az azt követő éhezésével és pestisjárványával. Mára a pszichológiai
klíma jelentősen javult: kevesebb a fegyverkezés (bár nem sokkal), a nagyhatalmak
közti hidegháborús légkör enyhült, és az a haszonelvű szemlélet, miszerint adjunk
többet a gazdaságnak, mint a fegyverkezésnek, uralkodni látszik, már ami a
nagyhatalmakat illeti. Akár Jeremy Bentham véleménye (aki azt mondja, minél többek
boldogságát próbáljuk elérni), akár a belháborúktól való félelem a motiváló erő, a
nagyhatalmak csendes vizek felé hajóznak. Jelenlegi időszakunkra nézve a totális
nukleáris háború valószínűtlen fenyegetés, bár a kiskirályoskodó, helyi zsarnokok
nemzetközi atombanditizmusa nem szüntethető meg. Mivel az többé-kevésbé igaz, hogy
a Yale egyetemen végzett hallgató képes biciklitárolójában nukleáris fegyvert készíteni,
az őrült és lelkiismeretlen pedig képes könnyen eljátszani a sci-fi bestsellerek forgatókönyvét: ahol az őrült és a gonosz tartja fogságban az okosat és a jót. Nem ugyanez volt
az, amit Hitler és Sztálin tettek a rendelkezésükre álló eszközökkel?
És mégsem az Idi Aminők, Ceaujescuk, Ayatollah-k azok, akiktől leginkább
félünk, hacsak nem vagyunk történetesen afrikaiak, erdélyiek vagy irániak, hanem a
nagyszájú hősöktől, akik pillanatnyilag olyan színben tüntetik fel magukat, mintha ma
született bárányok és liberálisok lennének. Ki az, aki megbízik bennük? Olyan konglomerátumok, mint az Európai Közösség látnak napvilágot (részben a nagy francia forradalom egyik álma válik valóra), mások viszont, mint a Szovjetunió és Jugoszlávia, felbomlanak (akárcsak Lenin rémálmaiban). Ez kellemessé teszi az életet, ha éppen nem
Eszéken lakik az ember.
Bolygónknak bioszférája és fizikai környezete van, melynek előnyeit az élő organizmusok élvezik és kihasználják, kezdve a növényektől az emberig, melyek ugyanolyan testfelépítéssel rendelkeznek, s ugyanazon elv szerint működnek. Az élettelen
testeknek ugyanolyan atomstruktúrájuk van, mint az élőknek és más testeknek, melyek
valaha is anyaggá álltak össze a világegyetem távoli pontján. Teilhard de Chardin egy
nooszférát is lehetségesnek tartott, mely a tudat növekvő, átfogó hálózata. Ennek
létezése, akárcsak az evolúcióé (melynek szellemi kiteijedése lenne az iménti) attól
függ, elfogadjuk-e ezt a teóriát, mely jobban magyarázza a világot, mint más
magyarázatok. Az élet, már ahogy mi ismeijük és értjük, versenyszerű. Amikor a
verseny felgyorsul, a versenyzők agresszívvá válnak. Az agresszió pedig romlásba
torkollik. És legvégül önpusztításhoz vezet-e ez? Ha az ember nem képes meghódítani
az űrt - eddig csak utakat tudott belé építeni - , ha nem képes kordában tartani saját
nooszféráját vagy uralkodni saját agresszivitásán, akkor az önpusztítás veszélye
nemcsak örökké jelen lesz, hanem sokkal valószínűbbé is válik az újabb és egyre rafináltabb módozatok bevezetésével, melyek a bioszféra tönkretételéhez és a nooszféra
szétrombolásához vezetnek.

1992. szeptember

29

„Az emberélet útjának felén..." - mondja Dante, és csupán sugallta azt, hogy
harmincöt éves volt, mikor elindult a túlvilági régiók megismerése felé. Az élet várható
tartama Fiesoleban - ahonnan elindult - ma biztos több hetven évnél. Ugyanez igaz az
ipari világ másik felére is. Ez nem - vagy még nem? - igaz a maradékra. Ezen azt
értem, hogy az élettartam Etiópiában vagy Szudánban talán ha lehet, még rosszabb,
mint száz évvel ezelőtt. Ezért bátran állíthatja valaki, hogy bár az élet meghosszabbításának ismerete világszerte jelen van, ez csak a fejlett nemzetekre nézve állja meg a
helyét. Hetven, nyolcvan vagy kilencven évet megérve mindnyájunknak meg kell halnunk valamikor. Az élet alapvető feltétele, hogy egyszer véget ér, már ami az egyes
élőlényeket illeti. Ami pedig a fajokra nézve igaz, ahogy paleontológiái, zoológiai,
botanikai, sőt archeológiai múltunk mutatja, egyes fajtípusok kihalnak - vagy
katasztrófa miatt, vagy mert nem tudnak környezetükkel megküzdeni - , míg mások
létrejönnek, alkalmazkodnak, életet adnak új dolgoknak, mint friss hajtások egy
korhadó tölgyfán. Az ember a fa tetején van, minden élőlények és saját környezetének
ura. De ura marad-e nagyon hosszú, hosszú távon saját sorsának, vagy kettős természete ostoba szolgájává válik-e? Nem tudom megmondani, mi lesz..., mert mi akkor
már nem leszünk itt, no meg Heisenberg bizonytalansági törvénye...
Hosszú távú jóslatokba már csak azért sem tanácsos belebonyolódni, mert ahogy a
ma a tegnaptól, úgy a holnap a mától függ, a holnapután - a szimbolikusan távolabbi
jövő - a holnaptól függ majd. Mi ma azért aggódjunk, hogy ma mi történjék: a holnapért. Amennyit elérünk, annyival jobb lesz a holnap: kevesebb szenvedés, több létbiztonság, fokozatos változással egybekötött ökológiai folytonosság. Ezen - és az idők
méhében fogant, még föl nem ismert aggodalmakon - alapszik majd a holnapután.

30

PINTÉR

tiszatáj

LAJOS

Tagoló ének 1992-ből
Ablakunk alatt balkáni gerle
fára, fűre száll, ott burukkol balkonunk alatt itt Észak-Balkán,
a legvidámabb barakk múltán
legvidámabb a Balkán-kávéház.
Régi folyónkon egy égi komp jár részeges révésze réveteg.
Fölhangzik mégis féltőn egy ének,
ők énekelnek, a gyerekek:
hová ringsz, ringatsz, átkunk, komp-ország.

Kontrapunkt
(EGY MOTÍVUMRA)
Hajszál-vékonyra, tű-hegyesre
faragom ceruzáimat: karcolják
a papírt. Nem írni akarom, inkább
tetoválni a verset.
Válogatok ceruzáim között,
motozok, válogatott ceruzáim
- verstéma ez is -,
ez a Jolly vagy ez a Brevellier
vagy ez a Skoleblyani.
Tűhegyes Jolly ceruzával írom
- végill a verset.
Nézd csak, este lesz, este lesz immár,
égi folyón jár a régi csónak: a hold.
Hajnal és éjszaka távoli partjait,
álomi lét és ébredés
távoli part-falait összekötő
csónak a hold,
ott ring az égi folyón.
Megállok most, megtörlöm
szemüvegem, dörzsölöm fájó szemem.
Éjszaka azt álmodtam, míg ringatott
a hold, éjszaka azt álmodtam,
hogy anyám halott.

I

•

1992. szeptember

31
De él, tyúkot ültet - s mint régen,
még mindig bevarrja a kotlós szemét.
Tűvel bevarrja. Tű-hegyes ceruzával
varrom én is a verset.
Mondd csak hold, égi csónak,
fiaimat az életnek nevelem, ugye,
nem egy jövendő
háborúnak?
Éjszaka, éjszaka, éjszaka,
orgona föld-illata,
jázmin illata, rózsa illata,
eső áztatta föld
orgona-illata.
És minden eladó.
Hajnal lesz. S a nagy árverésen
- hajnali átverésen elkel a hold is,
a mindenkit ringató égi csónak,
hajnalra elkel a hold is.
Hisz minden eladó.
Ki ringatja majd

álmainkat?

32

HÁY

tiszafáj

JÁNOS

Marion: A búcsú
BEVEZETÉS
Tizenhat éves voltam. Mint minden életrajzot, ezt is kezdhetem, akár az elején,
akár a végén, vagy netán a közepén. Igen: ott. Ez éppen a közepe. Bár tagadnom sem
lehet, olyan részletek soijázására is számíthatnak, melyek éppen a lényegtelenségükkel
riasztanak, s az egész, bár egy szerelem története, fokozzuk: az első szerelem története,
mégsem bővelkedik a szívet vagy a testet pezsdítő részletekkel. Unalmas, így nevezik
az ilyes eseteket. Elmesélni is csak azért vagyok kénytelen, mert az alapszituáció
meghatározza a szív, s az elme élesítésére írott könyvünket.
Hamisítvány! - üvöltenek rám. Hagyja abba: hamisítvány! És bolyongani
kezdenek az adatok paravánjai között, hogy igaztalanságra leljenek, de kérem, ne a
fáradtságot. Valóban tizenhat éves voltam, s ez épp a fele annak az életnek, amit életrajzom átfogni bír. A szerelem történetének kezdeti éve, amelynek nyomán képes volt
megduplázódni az évek száma. A továbblendítő idő. A folyamatosság meg fogja
rémíteni Önöket, hiszen olyan epizódok kerülnek így egymás mellé, melyek a valóság
kritikáját nem állják, pedig-pedig, mennyire is igazak, valószerűbbek, mint az a kapcakövetkezetesség, aminek révén az elme kirajzolja a napok logikáját. Folyamatosság,
micsoda folyamatosság! - üvöltenek. Laza cselekménygörgetés, itt-ott töröl az emlékezet, s a hiányzó helyeket a fantázia tölti meg rémlényeivel. Ámde mit tehetnék. Mindaz,
ami velem történt, az emlékezet meseszerű távlatába tűnt, összekavarodva ott mindavval, ami tényleg meseszerű, s aztán a keverék, a nyelvkoktél újra feltör, átzúg a
korlátok halmai között, a placcra tolul.
De honnét lenne elég erőm mindeme vircsaftot maguk elé tárni. Honnét venném a
tehetséget, amivel a tervezett könyvet befejezhetném, és tudottá tehetném azt, ami
számomra már létezik!
Először azt hittem, az egészet meg fogom írni, pontosan, úgy, ahogyan volt, hogy
ha a művészi erő kevésnek bizonyulna - és mi mondana ennek ellent - legalább mint
dokumentum, irattár, ha nem is magasztos és nemesítő, de hasznos perceket hozzon az
írásba elmélyedő olvasónak. Most azonban látom, a tervezett precíz, teljességigényű
munka sem készülhet el, csak részletek bemutatására jutott erőmből, ami az epizódok
közötti szünetekben játszódott le, a maguk fantáziájára épít, hogy mindama tapasztalat,
amit nálamnál mélyebben és alaposabban voltak képesek (esetleg kénytelenek) megszerezni, egy, az enyéménél teljesebb könyv létrejöttét segítse elő. Éppen ezért a
hiányos történet némiképp hasznosnak is mondható.
Tizenhat éves voltam. Éppen nem készültem semmire, s ez jellemezte a mindennapokat. Különösebb tehetség - ami ilyen korban látható - nem mutatkozott bennem.
Életstratégiám csak ez lehetett: következő lépés a tizenhetedik, aztán a tizennyolcadik
év, és épp így tovább, amíg valami nem történik, ami lezáija ezt az értelmetlennek sem
mondható folyást.
Nehezen telt az idő, j ó lassan - úgyhogy alaposan áttanulmányozhattam. Mondhatni, egy év alatt legalább kettőt éltem, de lehet, hogy hármat is. Fölkeltem, aztán, ha
szólt valami villanyzene, lazán megrezzentettem a csontjaim, de különösebben nem

1992. szeptember

33

éreztem, hogy ez élvezet. A tavaszi fáradtság, a téli félálom hosszította még a napokat,
meg persze az irdatlan nyári hőség, amikor szabályszerűen érezhető volt, hogy megáll
az idő, és a végeérhetetlen esős őszi délutánok.
A külső szemlélő - ezen nagyon meglepődtem - egészen másnak látott, mint én
önmagamat. Némelyek keresték a barátságomat, mert világlátást sejtettek a hiányban,
írt, különösséget, minden olyat, ami a tizenhat évesek számára fontos. Egyébiránt későbbi tapasztalat - más korosztályok sem viselkednek különbül. Igaz, ha ők különbül
viselkednének, különbek volnának a tizenhat évesek - és persze én magam is.
Ez az árnyas liget - folytathatnám stílusban ideillőn - volt az ifjúságom. De
tényleg - a véletlen játéka, hogy az árnyas liget képeként pont egy ilyen hely és idő
jelenik meg: ahol és amikor a zavaró külső impulzusok kizáratnak: kopj le, napsugica.
Láthatják, vacak dolog ezt tovább folytatni - talán értelme sincs. Az évek során
nem álltak össze a velem történtek egy kerek életregénnyé, ahol igenis szerepe van a
mozzanatoknak, ahol éppen azért következnek be dolgok, mert az előtte történtek megkívánják, sőt, megkövetelik azt. Legyen bár halálról szó, bár éppen az élet bizonyosságáról. De itt semmi ilyenre nem bukkanhatnak. Nincs olyan eseménysor, ami értelmezhetővé, aminek ismerete megnevezetté tenné a leélteket, s így a leélőt is. Az
epizódoknak nincs jelentése, mintha kiszakadtak volna a Jóisten teremtette, megnevezett
világból, s a messziről halkan hallatszó ige - nem szándékom, hogy kéljelek a jóra,
perzselő szomjat kelteni a jóra, ezért jöttem - , a fiú szava elhal. Pedig Marionnak
hívnak, de azt hiszem, mindez csak a megkülönböztetést jelenti, s azon kívül semmi
mást, nem, semmit.
Kénytelen vagyok itt - mikor még írásom sehová sem jutott - bevallani azt a célt,
azt az alattomos szándékot, ami miatt mindez létrejön, ami arra késztet, hogy adatokat
szolgáltassak magamról és Marionról. Eljutottam addig, hogy megduplázván az indító
számot, végképp megbizonyosodjak, számomra (számunkra) egyetlen megoldás maradt,
ha el akarom kerülni saját létem (létünk) kétségbevonását, hogy megíiják rólunk
egyszerűen: nincsen, tehát egyetlen megöldás, ha én magam vetek véget a
megnevezetlen létezésnek, és elkavarodok az adatok és információk, az emberek, állatok, növények és más lelkes és lélektelen lények kusza rengetegében, vagy eltűnők,
hogy aztán a hiány késztesse magukat arra, hogy megnevezzék azt az életet, a fellelhető
adatok nyomán végigkövessék napjainkat, éveinket.
Tizenhat voltam, mikor megismertem Mariont, és ha csak ez a kevés is, de ez
aztán megtörtént. Hitték volna? Olyan időben született ez a kapcsolat, amikor minden a
maga útján ment. Sima, olajozott volt a világ működése. A csóringerek frankón elpatkoltak, a gazdagoknak meg dagadozott a bukszája. Jó és szép időnk volt - értem ezt itten a tavaszi napsütésre is - , mert az isten napja minden hasra egyformán süt, legyen az
bár puhos vagy éppen üres. Szociális demagógia, már akkor így hívták az imént írottakat. Nem volt űriemberhez méltó öklődni attól, hogy a másik döglődik. Talán igazuk
volt. Értelmetlenek voltak a robbantgatások, amit egy anarchista-terrorista szervezet
tagjaként véghezvittem. Lehet, ez csak engem boldogított, nem a cafatokba foszladó
véres hűs látványa, hanem az igazságé - úgy gondoltam: ez itt az igazság, maga a
bizonyosság róla. Hamar véget értek kalandos akcióim, mert megvetettem bár a
kereszténységet, a keresztet, s magát a fiút is, de a gyermekkor mégis kitörölhetetlenné
tette azokat a szentségeket, melyeket Ő, a fiú hozott el közénk, amikről most már
tudom, ha észrevétlen is, de köztünk vannak. Vagy helyesebb volna azt mondani: minden tettetek ellenére köztetek vannak - így búcsú előtt magamat mégsem volna illendő a
dologba belekeverni.

34

tiszafáj

Minden olajozottan ment, jó kis dalokat írtak erről a frankó életről - itsz ö
vanderful, vanderful l á j f - , és azokat nyomatták reggeltől estig a rádióban.
A legjobb persze az volt, hogy mindenki ehetett: itt éhes ember nem lehet, de még
állat sem, hiszen ők is isten teremtményei. S hogy mindenki tudja is, érezze is a gondoskodást, ezt a célt szolgálták azok a speciális méretű asztalok, melyeket egy kutatótársaság, a Table-Company munkatársai dolgoztak ki. Ezek olyanra készültek, hogy az
étkezés ne maradjon észrevétlen mellékcselekmény, hanem a napi egy evés legalább a
következő napig emlékezetes legyen. Az asztalok lapja pont úgy volt belőve, hogy az
alacsonyaknak egy kicsit magas volt - így aztán különös kanalazói bravúr kellett hozzá,
hogy a löttyöt - ez volt a mindennapi - valahogy a tálkából a pofazacsekjukba juttassák
(őket nevezték egyébként a konyha zsonglőijeinek); a magasaknak meg mindez egy
kicsit alacsony volt, hogy vagy iszonyatosan meg kellett görnyedni, vagy egy hülye
mozdulattal alulról, az ágyék szintjéről kellett a kanalat kihúzni, és a szájba löttyinteni a
levet (ők voltak a kanalas rejszosok).
Olyan vidám volt itt a hangulat, hogy a konyhafőnökkel nevetett együtt az egész
bagázs, csak lötyögött szerte a kanalakból a zsírlé. Nem kell ezeknek annyit adni. Tizenhat éves voltam, és még szűz. Zajlott az élet körülöttünk. Pont kellett is egy jó kis
szerelem, Marionnak hívnak, s akivel összejött, Marion. Akkor még nem tudtam, mi az
a szerelem. Csak a vágy dolgozott bennem, a test vagy a lélek. Nem tudtam, mi van
férfi és nő között, Marion pedig még annyira sem. Minden nehezen ment. Ki gondolta
volna akkor, hogy a féljek nyelvükkel teszik öregedő feleségeiket boldoggá, s a feleségek ugyancsak a szájat használják, mert nem buják egymás arcának bőrét, a szájuk
szagát, a fogaik állását, a szuszogásuk; a szerv pedig ugyanolyan: szag, szín: oké:
merilin monró, lövell az ondó.
Csöndes a sötét lakótelep, nem szuszognak az élvezet paripái. Valaki felsikolt.
Beleakad a fogtömés a szűkületbe. Harapjuk az esteli levegőt, lovaink horkantanak,
valaki a végítéletről nyöszög, mi kétszer pörgettük meg a tizenhatot, laza mozdulattal,
szisztéma nélkül, űgy, ahogy kell.
Elérkezett végül a pillanat, mikor is kiderült, minden szerelem lényege, hogy aktív működésbe hozza a lélek azon területeit, melyek képesek azonossá válni a világ
robogó áradatával, melyek az állandó kívülléttel küzdőt percidőkre legalább, de
hozzátapasztják a környezethez. Ki érezné ilyenkor, mi sprőd, mi hideg a felület.
Befejeződött a tizenhatodik év, elkezdődhetett a tizenhetedik, majd a tizennyolcadik, a tizenkilencedik, egészen addig, míg meg nem dupláztuk a tizenhatot. (Dupla
vagy semmi: ilyen alapon játszottunk.) Minden év betöltötte feladatát, előkészítette a
következőt, letelt rendesen, egy nap sem hiányzott egyikből sem. Ám egyebet nem hozott: látható volt, az időnek dolgozik, és még véletlenül sem nekünk. Az idő ürességét a
lovak tervezésével töltöttük ki, a képzelet és a való paripáival, amelyekkel áttörhetjük a
kibírhatatlanság platóját, s elvágtathatunk. Mert aki szereti, csak annak fájdalom
megválnia tőle, ki pedig kínnak és nyűgnek érzi, bizony ír a bujdosás, s hat pejkóval
sem lehetne onnan visszahúzni, legyen az űj haza bár a legádázabb kutyafejűek birodalma.
Szerettem Mariont, a lelkét és a testét - de nem bizalmaskodhatom magukkal - , és
ő is szeretett engemet. Szíveink között különös szálak szövődtek, összekötötték a
különvalókat. Mint a hegység, ahol az éj, s a köd eltünteti a hasadékokat, amiről csak
reggel - amikor a nap már átmosta a nyers levegőt - , csak reggel mondhatják az
egykedvű baltások: Zwei herz, zwei herz. És én mindebből csupán egy tetszés szerint
kiválasztott szeletet tudok maguk elé tárni, akár ha a hegyet írnám le, s megakadnék az

1992. szeptember

35

első turistajelnél, a hegy lábánál, s ahelyett, hogy eljuttatnám véletlenszerű útitársaimat
a csúcsra, a jel szépségéről regélek, s végezetül, mikor már leszáll az este, kifut az idő,
visszairányítom őket a faluszéli menedékházhoz, hogy ott töltsék bor és körömpörkölt
mellett az éjt. Egy szelet mindössze, amiről magam sem tudom, bír-e értelemmel, láttatni engedi-e az egészet. Megbontván a harmóniát, kiemeltem, s akik rajta maradtak,
nem hullottak vissza a tányérba, akik megkapaszkodtak a kiemelt lap peremén, azok lettek történetem szereplői. Akaratom ellenére esetleg mellékes figurákkal kell megismerkedniük (Edvina, Zsuzsó, Gomérka stb.), mert a kulcsszereplők, az igazi játékosok
lemaradtak, vagy egyáltalán eszük ágában sem volt megkapaszkodni az általam
kiválasztottban. Érdekli is őket a való, a teljesség, tehát mindaz, ami tőlem, elbeszélőtől megkövetelhető.
Ami közöttünk volt, mindenki számára felfoghatatlannak tűnt. Minden mozzanatában ellentmondott a környezet elvárásainak, egyesek szerint saját természetünknek is.
Ez a minket körülvevő furcsaság, fúrcsálkodás, ami egyaránt eredhetett környezetünkből és belőlünk magunkból, zárttá, titokzatossá tette szerelmünket. Mint egy halott után
lezárt szoba: azt sejtette, olyan varázslatos dolgok rejteznek a zárt ajtó mögött, aminek
kifürkészése, esetleg megszerzése vagy tönkretétele igazi próbatétel, héraklészi munka.
Vértet és páncélt ölteni ezért mindenképpen érdemes, sőt szükséges, némelyeknek pedig
egyenesen kötelező.
Az évek teltek, jelentéktelen epizódok töltötték ki az időt. Edvina elhagyta otthonát, a féijét, azt az unalmas frátert, építkezésszervezőt. Többé nem láttuk, csak mások
meséiből tudjuk, hogy eltűnte után a nagyváros utcáin bolyongott naphosszat, préda
után koslatott. Azt mondják, a hatalmas embertömegben egyszer ismerős arcot pillantott
meg. - Nem élet ez így - szól mások füle hallatára. Zsuzsóka megoldást ajánlott. Felhívta magához az asszonyt, aztán egy gyors telefon és beszerzett egy igazi, belevaló
krapekot, akiben - mint Zsuzsó fejtegette - együtt van erő és technika. Mindketten
előkészültek a fürdőben. Csengetés. Megérkezett a férfi. A fürdőszobából kilépő Edvina csodálkozva, meglepve (stb.) ismerte fel a jövevényben saját férjét. Elképzelhetik,
mi kezdődött ekkor, s mi csodákat rejtett Edvina számára még a jövő. Meglepetést
hoztak a hétköznapok, a másoknak unalmasan pergő percek folyamatos kalandot.
Gomérkának ezzel szemben nyűg volt minden pillanat, az alvás, az ébrenlét, a
levegővétel akár. A szomszédunkban lakott, kertjét és kertünket közös sövény határolta,
háza mögött, ahogy a miénké esetében is, a szalámigyár fala magasodott. Végignéztük
napjait, és ő is végignézte a miéinket. Aztán mindig összefutottunk a Bárkában. Ezek
már nem a napok, hanem az esték voltak, meg az éjek. Ott elmesélte egyszer azt, ami az
öregedés keserűségére is felhívhatja akár a figyelmünket. Gomérka közel járt a negyvenhez, és hogy nézett ki... A bőr porózus volt, a mellek aszottak, a hús mindenütt
meglöttyedt a csontokon, az inakon. Ismerjük ezt a jellemzést, mint a kétszer kettőt.
Munkát nem talált magának, de még a kielégüléshez kellő partnert sem bírta összekaparni. Ekkor született meg az ötlet, hogy fiatal fiúkat, tizenhat éves srácokat szerez, s
bevezeti őket a szexuális játékok szórakoztató és lenyűgöző élményeket kínáló birodalmába. „Az élvezet órái GomérkávaP - így hirdette magát, vagy: fénykép és alatta
felirat: legyen a betöltetlen űr ura. A két fiú felment hozzá. Féloldalt dőlve hevert az
ágyon, az egyik már a meztelen nő látványától elsült, de a másik, mint egy igazi profi:
nyomta, lökte, dugta, harapta, falta, zabálta. Hamarosan az első is felélénkült újra.
Gomérka remegett az élvezettől: „Szendvics friss húsból, olyan volt, mikor a két srác
dolgozott rajtam" - fejezte be a történetet, a nyelvét jobbra-balra vagdosta a szájüregben.

36

tiszatáj

Az évek teltek. Jelentéktelen epizódok jelentéktelen alakokkal töltötték ki az időt.
Valaki segített, hogy összepakoljunk, valaki hajnalban kicipelte bőröndjeinket az
utcára. Voltak, akik még dolgoztak, a hajnal csendjében jól hallottuk a cigány krapek
hangját: Mélytorok, Tömés, Lágy cumi. Ekkor azonban már úton voltunk, s mindannak, amit hallottunk, csak hanghatása volt, akusztikája, de értelemmel nem bírt.
Eddig juthattam, földi mulatságot, s mennyei boldogságot szerető olvasó. Egy
valóságos történet foszlányai egyelőre ennyit engednek láttatni magukból, hogy más alkalommal is szolgálni tudjak némi újdonsággal, ennél többet el nem árulhatok. Kit
mégis az izgalom fúr: miképpen perdülnek tovább az események, lapozzon előre. Ám
jó, ha tudja, históriánk némely mozzanata a múlt legendás köntösében bukkan elénk,
hogy valódi hősökön, vitézeken, és igazi szerelmeken át tanulmányozhassuk az imént a
mában szerényen exponált dolgok természetét.

1992. szeptember

Szűcs

37

CSABA

Tar Lőrinc Prágában
Hellácskának, aki Ildikó

„Tíz esetben kozmáit oda a szerelmünk, mint ama híres parancsolatok s bizony
mondom néktek: nem vagyunk istenek a szerelemben. Mert milyen kor az, melyben
olyan dolgok történülhetnek, hogy a férfinak jobban meg kell küzdenie saját szavahihetőségéért, mint a nő szerelméért; mert ebben is inkább bujkál ördög, mint megváltó; s
ez a kor csak abban hasonlatos elődeihez, hogy a szerelem nyila olykor ártatlanok szívét
is célba vevé, s hogy ki műve ez: azóta folyik a vita. De én tudom, s most előadom." idéztem Heilának Rabelais-t, de ahogy elnéztem őt lógázó lábakkal, gyanakodtam, hogy
rájött volna a valóra.
Elmélázva tekergette lábai között a foszladozó kollégiumi lepedőt (enyhén szólva,
tisztátalannak tűnt), s gondolatai valahol máshol járhattak. Az biztos, hogy a szobánk
falain tűi, mert ahogy az ablakhoz lépett, kinyitotta, és egy nagyot sóhajtott az
éjszakába. Ki tudja, hol akadhatott fenn ez a forró, trópusi lehelet, mely Hellácskából
feltört, aki — máskülönben, mert ügyesen rejtette - egy önmagába érő vulkán volt:
gejzírcsata és lávaszőnyeg.
Egyszóval, egy igazi forrongó nőci, pedig nem gondolnád most, mikor szemét
lesütve visszaballag az ágyhoz.
- Hagyjuk ezt. Szóval, mért titkolózol? Ki volt az a férfi?
- Helluka, holnap „hivatalosak" vagyunk a zsidó temetőbe. Készítsd elő szépen a
kis Beirette-t és tegyük el magunkat holnapra. Jó?!
Másnap azonban hatalmas eső zúdult a városra, félő volt, hogy kimossa a halottakat. A múzeummal egybekötött temető fái mintha csak ezt akarnák megakadályozni,
egymásba karoltak. Boltozatuk alá csak néhány cseppet engedtek. Szélcsend honolt
odalent, és a kövek is kiizzadtak egy kis magukban őrzött napsugarat, mellyel a
maradék cseppek megsemmisültek.
Ennek ellenére nem nyitott ki a múzeum-temető.
Most mitévők legyünk?
Fellapoztam a noteszomat, hátha találok valamit.
És nem tévedtem.
Tudod mit, Helluci? Ha már úgyis múzeumba készültünk, mit szólnál a Népi Babonák és Hiedelmek Panoptikumához?
Hangos félhomály fogadott bennünket. így kell mondjam, ha egyszer a turisták
nem képesek másképp átosonni a meghittségen, mint hangosan. Sietve, élénken
gesztikulálva, vitatkozva - de sohasem rácsodálkozva.
Hogy ezt elkerüljem, többnyire kiválasztok egy viszonylag nem túl nagy területet,
melyet aztán alaposabban is szemügyre vehetek. Tehát a múzeum egyik vagy másik
sarkát.
Elővettem az útleírást, és megállapodtam a Janáőek családnál. Híresek bűntetteik
miatt voltak. Dagerrotipek őrizték vonásaikat. Oly szerencsétlen korban éltek, hogy ők
voltak az első „bűnözők", akiket dagerrotipvégre kaptak. Mivel a tűzfalakról szinte naponta néztek vissza, a helybeliek hathatós segítségével hamar rendőrkézre kerültek.

38

tiszafáj

De voltak ennél furcsább dolgok is. Azt íija az útikönyv: „...és ott voltak a
Janácekék, akik fiatal szűzleányokra specializálódtak. Ok a nagyvárosi bűnözés
archetípusai. Moldva-parti maffiáknak is nevezték őket. Közülük csak a családfő halt
természetes halállal. Azt remélték, sikerült az egész családot vagy hűvösre tenni, vagy
más, hasonló vérű családdal összeveszejteni. Mígnem egy napon..."
A város népe próbálta nem tudomásul venni a történteket, a vasárnapi fűvóskoncertre járva lufiként eresztették el gondjaikat; vattacukor ragasztotta össze a szerelmesek
csókját, s a lányok loknijait vidáman cibálta a szél; a derű és a kellem jótékonyan befolyásolta az urak és a hölgyek hangulatát, amikor éktelen fékcsikorgásra lettek hirtelen
figyelmesek. Pokoljáró Tar Lőrinc húzott el automobiljával, megelőzve ezzel egy
parasztszekeret. Rohant is a jónép azonmód a papért, ki úgy szaladt, mint a nyúl.
Nyomában a ministránsok a füstölővel... mert azt hitték, elszabadult a pokol, s Lőrinc
csak motorizált előhírnöke mindannak a rémségnek, ami vélhetően rájuk fog szakadni, a
szemlehunyt bűnök miatt.
Lőrinc háta megett ült az ördög, ki jót mulatott a nép hirtelen jött félelmén.
„Lőrinc pajtás, itt tegyél ki" - mondotta, s a kocsi épp a Szerelmesek kútjánál fékezett.
„Igen, itt jó lesz" - mondta még egyszer, jó nagyokat csettintve a nyelvével. „Tetszik
nekem ez a hely", s harminchatos tornacipőjében lelépett az óváros macskaköves
utcájára. Csinált egy-két karkörzést, miközben a jószagú Úristen távoli hegedűszó
kíséretében jázmin- és levendulaillatot bocsátott a térre: így fordultak másik oldalukra a
környező házak lakói.
„No, mert ingyen elfuvaroztál, tartozom néked egy történettel, Lőrinc barátom."
„Csak mernék tőled pénzt kérni, soha nem jöhetnék fel időnként a pokolból" zsémbelődött magának Lőrinc.
Amikor egy kis olasz falucskában, Campolióban húztam a harangot a főtéri templomban, mely munka azon sikeres megegyezés eredménye volt, melyet az atyával kötöttem, s mely szerint nem viszek el egyetlen lelket sem, kire nevemet átokként szórják...
nos, ott hallottam életem legédesebb muzsikáját. Giovanni... a szépséges, a jólelkű, a
tiszta szívű Giovanni énekét: maga volt az angyalok kara. Mikor ő énekelt, mindenkinek könny gyűlt a szemébe a meghatottságtól és a gyönyörűségtől. Amióta felfedezték a
tehetségét, a templom zsúfolásig megtelt a jámbor Antonio atya nagy megelégedésére és
az én nagy bánatomra... Gondban is volt, hogy miképp ejti meg újólag azt a csodát,
amit egy Krisztus nevű ördög követett el. Kenyeret és bort hogy szaporítana annyi embernek, de úgy tűnt, hogy ez felesleges aggodalom: mindenki degeszre ette magát
Giovanni énekével.
O persze nem csak egyházi énekeket ismert; bizony szerelmes románcok és gunyoros, élcelődő dalok is elhagyták az ajkát, cirógatva és üszkösítve az emberek szívét.
Szerelmes volt az alvégen lakó Laurettába, aki oly gyönyörűséges volt, mint egy festmény. S ha a szomszéd falvakban Krisztus menyasszonyairól prédikált a pap, mindig
hozzáfűzte, hogy legszebbikük földi mása itt található nem messze: nosza felkerekedtek
a hívek, hogy Lauretta szépségében és Giovanni hangjában ráleljenek az isteni
harmóniára. Mindenki tudta, hogy egymáshoz valók, s hogy egymásért vannak.
„Hát, ördög pajtás, eleddig elég szokványos egy szerelmi történet volt; százszámra hallani ilyeneket a fogadókban, s pár garasért még cifrábbakat is" - mondta Lőrinc,
miközben a tölcséren keresztül öntögette a benzint az automobil torkába. „De csak várd
ki a végét, rövidebbre fogom" - nem maradt el a gyors válasz.
Persze a püspök úr is hírét vette a csodának, s az egyik pásztorútja során úgy
intézte, hogy több időt töltve Campolióban, meghallgassa a mi kedves Giovanninkat.

1992. szeptember

39

A szentmise után magához rendelte a fiút a sekrestyébe, és a legkegyelmesebb áldásában
részesítette.
Rómába pedig páter Francescón keresztül jutott el a híre, aki a püspök úr igen
közeli jóbarátja volt. Hamar döntött: a pápa őszentségének meg kell ismernie a fiút.
Eltökélte, hogy beszervezi a pápai kórusba. Megtette a szükséges előkészületeket, elutazott a faluba, s beállított az öreg Giovanni házába. Miután előadta szándékát és a
sóvár vágy sárgásra színezte szembogarát, egy pillanatra megrettent attól a gondolattól,
hogy az öreg (apai ösztöneire hallgatva) mégsem engedi útnak a fiút. De az apáknak
nincsenek ilyen ösztöneik... Másnapig várt a válasszal. Mit volt mit tennem, estére álmot küldtem az öreg szemére, melyben egy angyal jelent meg a szépséges Lauretta
képében; ki mondá néki, hogy Giovannit már neki ígérték és nem őszentségének; pláne
nem egy ilyen gömbölyű csuhásnak, mint ez a páter Francesco, akire még egy útra sem
ildomos a fiút rábízni, nemhogy még patrónusa legyen.
De hát hiába ígért cserébe örök boldogságot és békességet, az öreg ezeknél a
mennyei dolgoknál jobban szerette azt a láda aranyat, amit a páter mutatóba hozott: s
ígérte, ha az üzletet nyélbe ütik, még ezt is megtoldja valamennyivel.
Úgy kellett elmennie Giovanninak, hogy búcsút sem vehetett szerelmesétől, csak
akkor, amikor útközben egy vendégfogadóban megszállva, kérés és biztatás nélkül belefogott a legszebb dalba.
„Csodálatos hangja van ennek a fiúnak - mondotta a kocsmáros - , csak az a kár,
hogy ez az angyali hang egy-két év múlva meg fog változni."
A páter erre a kijelentésre megvetően elmosolyodott, hiszen ő tudta... hogy nem
fog megváltozni.
Negyednap délelőtt érkeztek meg Rómába, és még azon a napon kiherélték a fiút.
De eközben már Lőrinc hármasba rakta a sebességváltót, és a felpörgött motor
zúgása elnyomta az utolsó mondatokat, örök talánnyá szelídítve az aszfalton araszoló
csigák után maradt sötét foltot, és örökös téllé változtatva a pipacsszínű mezőket,
melyen át Tar Lőrinc automobilja rendre vágva át a sorsokat, eltűnt a messzeségben -

40

ALFÖLDY

tiszafáj

JENŐ

Fél párbeszéd
KÁLNOKY LÁSZLÓ SZÜLETÉSÉNEK 80. ÉVFORDULÓJÁN
A hetvenes évek közepétől igyekeztem megragadni minden alkalmat, hogy felhívjam a figyelmet Kálnoky László költészetére. Aki ismerte a hatvanas és hetvenes évek
fordulóján megjelent köteteit, a Lángok árnyékában 1957 és 1969 között keletkezett
verseit és a Letépett álarcok versválogatását, mely 1932-től 1971-ig írt műveit foglalja
magában, úgy vélhette, hogy majdnem teljes életművel ismerkedett meg, mely legfeljebb szórványosan keletkezett darabokkal egészülhet ki - a költemények gondolati
összefüggése, a pályaív logikai ívelése a teljesség érzetét nyújtotta a szemlélőnek. Nem
sejthettük, hogy a Farsang utóján - mely a Letépett álarcok válogatásából átvett új darabokat teljes kötetté szervezte további művekkel - csupán átmenetet képez egy teljesen
megújuló alkotói korszak irányában. A költő kezdettől elsajátított, nyugatos formakultúrája itt szerveződik át egy oldottabb, szabad vershez közelítő kifejezésmóddá, s a
komor alaphang, melyet bírálói előszeretettel neveztek „pesszimistának", itt hangszerelődött át szatirikusabbra. A hetvenes évek második felétől azután egészen a költő
utolsó napjaiban nyomdába küldött kötet verseiig a meglepetések sorozatát mutatta fel
Kálnoky László. Epikus ciklusai, epigramma-szonettjei, posztavantgárd sorozatai,
töredékeket mímelő gnómákból komponált költeményei csakúgy, mint versnaplói és
emlékiratversei, mind az újdonság erejével hatottak az olvasóra. Valóságos alkotói
mámorban élt az idős, beteg lírikus, munkatempója testi-szellemi erőtől duzzadó, fiatal
tehetségek teljesítményét múlta fölül.
Voltak, akik egyfajta bizalmatlansággal figyelték nehezen követhető - habár
olvasmánynak mindig élvezetes és bárki számára szórakoztató - produkcióját, mely
élete utolsó nyolc évében megduplázta verseinek addigi összteijedelmét. Volt, akit
zavarba ejtett a tapasztalat, hogy a költők általában kifáradnak öregkorukra - vagy
prózára váltanak. Talán végig kellett volna gondolnia, hogy nem szokványos
alkotóerejű költővel áll szemben: Kálnoky műfordítói életműve a legnagyobbak egyike
irodalmunkban; a verses drámák, elbeszélő költemények és a lírai műfordítások együttesen a százezer sort is megközelítik. S minthogy a hetvenes években abbahagyta a
fordítást, minden energiáját költészetének kiteljesítésébe fektethette.
Bár seregnyi költőtársa és kritikusa kísérte figyelemmel hangváltásait, s a szakmai
érdeklődés centrumába került, költői életműve még jócskán tartogat feltáratlan titkokat.
Egy pillanatig sem vonom kétségbe pl. méltatói és kritikusai meglátásainak értékét, ha
azt mondom: rejtve maradt e költészetnek számos gondolati összefüggése, bölcseleti
aranytelére. Rejtve maradt saját, 1977-es kismonográfiámban is. Ahogy ezt fellapozom,
csupán óvatos célzást találok benne arra, hogy miként folytatott a költő vitát egy élet
hosszán a Teremtővel, a Teremtés rendjéről és értelméről. Nem is lett volna szerencsés
dolog, ha ezt valaki akkoriban részletezi: a költő így is túl sokat megtapasztalt a
mellőztetésből, s kiújuló betegségével súlyosbítva, volt rá elég oka, hogy csüggedten
elhallgasson akár esztendőkre. S ha valamely kritikusa hosszú lére eresztve kifejti, hogy
Kálnoky egyoldalú párbeszédet folytatott a Teremtővel, hogy ilyenformán istenes líránk
egyik legnagyobb horderejű alkotója volt, s hogy ez a félbevágott párbeszéd lesújtó

1992. szeptember

41

konzekvenciákhoz vezet az emberiségre nézve - akkor ez csak rontott volna a költő
esélyein, s a sokáig éppen csak „tűrt" lírikus valószínűleg a „tiltott" kategóriába került
volna, s ki tudja, vajon még vissza tudott volna-e kerülni a nyilvánosságba, mely az
életet jelentette neki.
Lehet, hogy utólag nem mindenki fogadja el tőlem, de tapasztalatom szerint voltak helyzetek, melyekben a kritikus kénytelen volt azt fontolgatni, miként csomagolja
burkolt formába valamely véleményét, észrevételét egy alkotóról, nehogy kiszolgáltassa
azoknak, akik nem jönnének rá, milyen gondolatokkal birkózik, de ha rájönnének, irgalmatlanul elbánnának vele. Meg is tették ezt néhányszor Kálnokyval, főleg az 1957-es
Lázas csillagon kritikáiban, vagy egyes versei - pl. A kegyelet oltárán - megjelenését
követően; zord idők voltak azok, fenyegetésekkel volt tele a levegő akkoriban.
Hogy Kálnoky gondolkodói magatartása mellbevágó volt, az példázza legjobban,
hogy nemcsak az előírt világnézet hivatalos őrei és számonkérői ütköztek meg rajta.
A hatvanas és hetvenes évek első számú kritikai tekintélye, a katolikus sajtó hasábjaira
szorult Rónay György is szolid fenntartásokkal nyilatkozott Kálnoky világképéről. Katolikus világnézetének szellemében - mely nála egyébként kiválóan összefért a Nyugat
esztétikai és erkölcsi örökségével - szelíden dorgálta Kálnoky végletes pesszimizmusát;
a teremtés talán mégis több bizalmat érdemelne a költőtől. Ez a hang csöppet sem bántotta Kálnokyt. Tökéletesen megértette, hogy így beszél egy hívő katolikus. Ő maga is
ilyes tanokon nevelkedett szülővárosában, a bigottságig vallásos egri környezetben,
mely messze túltett Rónay humanizmussal és liberális nézetekkel árnyalt katolicizmusán, s alighanem egyik fő oka volt annak, hogy már diákkorában fellázadt a tételes
vallásosság és a paposan felfogott erkölcsiség ellen, s inkább Schopenhauer, Heine,
Baudelaire, Rimbaud és Verlaine, Babits és Kosztolányi, Karinthy és Füst Milán
szelleméhez pártolt. De Rónay nagy elismeréssel párosuló dorgálását elfogadta: teljes
joggal beszél így szerinte egy hithű keresztény, nem kell, hogy egyetértsen világnézeti
kérdésekben vele, a kételkedés szellemével megáldott vagy megvert lírikussal.
Tanulságos azonban, hogy egy tetőtől talpig szabadelvű költőt sem a marxizmus
zászlóját lobogtató hatalom, sem az egyházi szellem nem tudott elviselni: Rónay baráti
hangú bírálatánál sokkal élesebb kritikák is érték őt a katolikus sajtó részéről.
*

Már a harmincas évek verseit magában foglaló Árnyak kertje című kötete megmutatja Kálnokynak azt az arcélét, mellyel kételkedve fordult a Teremtő felé. Az 1980-as
Összegyűjtött versekben az Elégia IV. része átírva szerepel, de az eredeti változat, bár
sokkal kicsinyesebben sorolgatja az emberi lét lehetetlenségét, s bölcseleti értelemben
aligha érdemel említést, hogy „Hangszórónk mindig torzít egy kicsit / s a cipőfűzők
mindig elszakadnak": ez csupán a bosszankodás szintjén érzékelteti, hogy milyen szenvedések és megpróbáltatások várnak minkét a valóságos emberi sorsban. De annál
inkább sajnálhatjuk, hogy az átírt változatból eltűntek ezek a sorok, a háború küszöbén
álló fiatalember kitűnő politikai érzékére valló gondolatokkal: „s mint csorda-tag, sodródtam a menettel: / soha nem törhettem ki, bár az undor, / mint fuldoklót a vízár, úgy
lepett el" - tehetetlennek érzi magát, de látja, milyen veszélyek övezik a mindennapi
embert. S ha itt-ott kicsinyességekre fordítva is a szót, megszólaltatja azt az egyre
erősödő, egész életművén átvonuló gondolatát, melyet a teremtés kritikájának és a
Teremtő elleni lázadásnak nevezhetünk.
Bár a hetvenes évek végén írta át az Elégia IV. részét - „túl naivnak és gyengének
tartottam", uja az Összegyűjtött versek utószavában - , az átírt változat is igen jellemző

42

tiszafáj

a mindenkori Kálnokyra. „Minden világok legrosszabbiká"-nak mondja a világot, megfordítván Leibniz derűlátó mondását, mely szerint ez a világ minden létezhető világok
legjobbika. Arra, hogy a világ rosszul van elrendezve, s csupa méltatlanság, igazságtalanság, kudarc és hiábavalóság forrása, csupán egy válasza van mindenkor, mely
tipikusan értelmiségi válasz, hogy a világ egyetlen lehetséges értelme: megszülni az
emberi szellem kiválóságait, az Emberiség géniuszának hordozóit. Az élet azonban
velük is rendre méltatlanul bánik el: szenvedés, rövidre szabott életidő, hálátlanság,
értetlenség az osztályrészük. Az idős Kálnoky tudatosan törekedett arra, hogy
fiatalkorának ne csupán stílusát, hanem gondolkodásmódját is imitálja, ha öregkori
ízléséhez igazítva is. „Tán van valami célod, de magunknak / el nem árulod féltett titkodat; / dróton rángatott bábjaid vagyunk csak" - vádolja a Teremtőt. A népnyelvben a
„jó" jelzővel összeforrt Isten-képzet iránti bizalom rendült meg benne eredendően:
„...végre kimondom, / hogy félek tőled tán, de nem szeretlek, / mivel hibára halmoztál
hibát". A pusztulás uralkodik ezen a világon, „hol az idő krokodil-fogsora / morzsol
össze mindent, mit álmodik / a költő, a tudós, a feltaláló".
A költő, a tudós, a feltaláló - ellentétben Vörösmarty Csongor és Tündéjének
három szimbolikus hősével, a kalmárral, a tudóssal és a hadvezérrel - a legmagasabb
minőség hordozói Kálnokynál. Oda Charles Baudelaire szelleméhez című költeményében - mely Az árnyak kertje című kötet súlyponti helyzetében szerepel - így
beszél Baudelaire túlvilági asztaltársaságáról: „Rubens, Delacroix s a többi fároszok".
A festőnevek azért illenek ide, mert Baudelaire festészetszakértő és kritikus is volt. De
jellemző, hogy később is a tudóst, a művészt, a költőt mutatja fel, mint az elrontott
Teremtés méltó ellenfelét, s mint akik közt a legszívesebben képzeli el magát.
Vágyakozik a boldogságra, akár a Csongor által űzött kék madárra, a szerelemre és más
földi örömökre is, de értékrendjében alighanem a szellem világa ragyog a legfényesebben. 1939-ből való az Epilógus, melyben huszonhét évének sikertelenségeit panaszolja.
Érezhető a vidéki úrifiú életének védettsége, melyet még nem dúlt szét a három év múlva rátörő tüdőbetegség és bordaműtét, s az újabb évek múlva egész családját megnyomorító háború, majd a rángjavesztett értelmiségi sors. Az élet vélt és valódi nagy
ajándékai közül azonban kiemelkedik a költőrang: a „Nagy költő" rangja, melyet minden „Boldogság" fölé helyez, bármennyi szenvedés, lemondás az ára.
1942-ben írt nagy verse, a Szanatóriumi elégia, szociográfiai és önéletrajzi
alapossággal ábrázolja a morbus hungaricus áldozatainak sorsát, mely őt is közelről
fenyegette. A szanatórium melletti temetőben szemlélődve, először csak az egyénnel
szemben közönyös hatalomnak tünteti fel a Teremtőt: „Ó, ha a számtalan csontszáj beszélni tudna, / mily hangzavar támadna itt! / De emberéletet Isten csak egyszer adhat, /
s nem fogja kedvükért megtömi az anyagnak / örök létű törvényeit." Ha azonban az
Isten nem Gondviselő, hanem öntudatra ébredt teremtményeinek mostoha sorsot szánó,
közönyös Úr, akkor az, aki ezt fölismeri, nem fogadhatja el az alázatról szóló
keresztényi tanítást: „A félelem felém hiába is lopódzna, / nem fogom görbülő gerinccel, szolga módra / kérlelni a könyörtelent." Innen már csak egy lépés a „könyörtelen"
elleni lázadás, ha ugyan nem káromlás: „Láttam, mit ellenünk szeszélyből, unalomból /
egy ellenséges ész a földön túl kigondol."
Istenes vers ez, noha Isten ellen lázadó, s valósággal Isten-ellenes: nem tagadja Isten létét, hanem vádolja, kihívóan vitába száll vele, amiért megtagadja a teremtés végső
célját, az öntudatos elméjű embert, akinek tudatában önmagára ismerhetne. Abba az
irodalomtörténeti folyamatba illeszkedik költészetének ez a jelentős tartománya, melybe
a középkori himnuszok, istenfélő zsoltárok, psalmusok, a panteisztikus reneszánsz

1992. szeptember

43

énekek, a heroikus barokk líra ünnepélyes hódolatai, majd a felvilágosodás lírájának
megűjulóan panteisztikus költeményei, a romantikában felbukkanó, hívőn hitetlen
vallásos énekek, Ady perlekedő istenessége - és így tovább Illyés mindvégig feloldatlan
szkepsziséig, melyben az istenfogalom még vissza-visszatér, de hitről már nem lehet
beszélni e verseivel kapcsolatban, és így tovább Pilinszky Istentől magára hagyott emberéig.
Kálnokyt nem az a teológiai kérdés izgatja legjobban, hogy higgyen-e Istenben,
vagy sem. Úgy vitázik a keresztény tanokkal, mint aki túlságosan sokat hallott róluk,
de megcsömörlött tőlük, s mint akinek mindegy már, mit higgyen és mit ne, véleménye
lesújtó a teremtett világról. A Baka utcában olvashatjuk: „Nem csábít a kétes üdvű
mennybolt: / ki a földön mindig idegen volt, / nem vigasztalhatja azt az ég."
Életének egy hosszan tartó válságos szakaszában megrendül hite az emberben saját magában is: „Hogy olvasztott ércként lényembe fonjál, / azt hittem, ehhez lesz
erőm nekem, / s mint Isten sárgolyót képére formál, / világomat magam teremthetem."
(Bűn). Bár ez a részlet csupán a szerelmi csalódás állapotát szemlélteti, sokat elárul
világszemléletéről: ahogy az Isten megteremti a világot a maga gyönyörködtetésére, s
aztán magára hagyja, mint megunt játékszerét, az ember is hasonlóan cselekszik: a
művész - a szerelemtől is ösztönözve - önálló világot teremt, mely magában foglalja az
isteni világ kritikáját, s különb annál. Ezzel Kálnoky bevallottan beleütközik a hübrísz
csapdájába: az ad absurdum vitt humanizmus önellentmondásába. A természet rendjével
szembeni küzdelem bármennyire is emberi érdekű, meg kell hogy sértse magát az embert is, aki elidegeníthetetlenül része maga is a természetnek. A lázadás hősiesen
reménytelen, és a lázadó maga is áldozattá válik.
A háború utáni évek nem hoztak átmenetileg sem megnyugvást a költőnek. Igaz,
hogy alkotóereje elemében van, az életkörülményei igen megromlottak. Apját, aki Eger
polgármestereként megtagadta a háborús mozgósítás „felkoncoltatik" jelszavü plakátjainak kiragasztását, aki a nyilas uralom idején lemondott rangjáról, s akinek oldalán a
fiatal költő maga is részt vett a lengyel menekültek elhelyezésében és ellátásában, egy
újdonsült helyi diktátor Eger kazamatáiba záratja. Az idős ember megvakultan, testileglelkileg összetörve kerül ki a zárkából, hamarosan meg is hal. A Jegyzetek a pokolban
így idézi ezt fel: „...mintha holt apám beszélne / hűdéses szájjal: Eltemettek élve! /
Kiásták. Sorvadt arcán ott a vád." De ez is csak része egy általánosabb filozófiai kérdést
görgető gondolatmenetnek: a természeti berendezkedés értelmetlen voltáról. Kálnoky
antifasiszta körökben élte át a háborút, többségükben üldözöttek voltak a barátai,
segítette is őket, amennyire csak telhetett tőle, a bordaműtét következtében rokkanttá
vált belügyminisztériumi tisztviselő igazolványokat szerzett, lakásán bújtatta egyikmásik üldözött költőtársát. Ekkoriban alakult ki az a gondolkodásmódja, mely a
hitlerizmustól eleve undorodó költőben - az 1939-es Egy modern zsarnokhoz írójában megérlelte azt a nézetet, hogy teljességgel elfogadhatatlan a természet azon törvénye,
melyet az orvostudomány tárt fel: százezernyi és milliónyi élet árán alakul ki egyetlen
élet a fogantatáskor. Merész logikával viszi ezt át a társadalomra: itt is hasonló történik.
A filozófiailag vitatható analógiával lényegében a spártai gondolkodásmódot veti el,
mely a természetes kiválasztódást mesterségesen mintegy megtoldja: maroknyi ember
arisztokratikus érdekeinek veti alá a sokaság érdekeit, s durván beavatkozik abba, ki
maradjon életben születése után, és kit taszítsanak le a Taigetoszba. A náci fasizmus
nagyüzemi módszerekkel emeli a sokadik hatványra ezt a gyakorlatot. A háború
tapasztalatai így mélyítik tovább a szerelmi csalódással és egyéb személyes megpróbál-

fiszafáj
tatásokkal súlyosbított véleményét: „Pusztításvágyból vagy csak unalomból, / születni,
nőni, élni hagy s lerombol / mindent valami kozmikus fölény."
További fokozatokat jelez e tragikus világkép alakulásában A teremtés kudarca.
A Teremtő „elborzadott a zordon mű felett" - idézhetjük Vörösmartyt az elbukott
szabadságharc gyászhónapjaiból, gyászéveiből. De ez még mindig a romantika
emberszabásúvá stilizált, megszemélyesített Isten-képzete. Kálnoky Istene felelőtlen
szörnyetegnek tűnik föl, aki minden lényt összekavart egyetlen kín üstjében, s végleg
magára hagyja az összekuszált világot - ő maga elmenekül a görbülő tér útvesztőibe.
Különös fordulat az Emberszabású panasz. A címben szereplő jelző ironikusan
értendő: egy végképp nem emberszabású világot vizionál a költemény. Az emberi
Szellem semmit nem jelent a Teremtőnek - a világkultúra nagyságai akár majmok is lehetnének, akik le sem jöttek a fáról. A korábbi vádak Isten ellen az elviselhetetlenségig
fokozódnak: „Egy perverz akarat diktálta, szörnyű kéj / nemzi önmagát önmagából. /
Megvillan a titok, s a kétértelmű éj / útvesztőjébe visszatáncol." És: „Ilyen kegyetlenül
még nem kötözte meg / a népét semmiféle zsarnok." Majd: „Nem tud vagy nem akar
rajtunk segíteni / Ő, a mindenség alkotója; / rejtelmes üzeme melléktermékei / vagyunk, eijedünk félredobva." A végső megállapítás szinte paszvillussá hajlítja a
vádaskodást: „Bizonnyal szívtelen, s ha mégis van szive, / miattunk nem zaklatja gyász
s bú, / hiszen nem emberi formájú nagy müve, / s ő maga sem emberszabású."
Ezzel eljutott arra a pontra, ahonnan nem lehet tovább lépni az eddigi irányban.
Érdekes, hogy miközben fokozhatatlanul vádolja a Teremtőt, valami különös józanság
szállja meg: mintha tudomásul venné, hogy aki maga nem emberszerű, az nem is lehet
emberi - milyen nyilvánvaló, milyen kézenfekvő. Vagyis eljutott a banalitásig, ahol az
ész megtorpan, a szenvedély lelohad. Változtatni kell a gondolkodáson, ezért először az
érzelmet kell revideálni, mely a gondolatot irányítja. így keletkezik a Vezeklés káromlásért. Most megfordítja az Emberszabású panasz gondolatát: ha ott arra jutott, hogy az
Istentől nem várhatjuk az „emberszabású" - emberséges - gondoskodást önnön teremtményeiről, akkor itt azzal mentegetődzik ezért a vádért, hogy a halandó embertől nem
várható el a halhatatlan Isten döntéseinek megértése. „Tudom, hogy létezel, mindegy,
hogy mily alakban. / E tudat vonz Feléd, de vissza is taszít: / ily terhet nem bír el, aki
nem halhatatlan." Kiderül azonban, hogy nem a félve tisztelt vagy félve hitt Istentől
akar elsősorban bocsánatot kérni. Ez csupán bevezetés ahhoz, hogy megkövesse az emberiség azon nagyjait, akiket majomként ábrázolt a Teremtő nevében, akinek mindegy,
emberek-e vagy majmok a világirodalom nagyjai, a festészet, a színművészet és a
tudomány kiválóságai. A vezeklés nekik szól, értük szól. S ez a vallomás voltaképp a
legnagyobb istenkáromlás, ami valaha elhangzott: Prométheusz éltetésében csúcsosodik
ki, akinek hatalmas tette, hogy a tüzet az emberiségnek adta az Isten akarata ellenére,
maga a legnagyobb Isten elleni vétek, lázadás - és közben humanizmus. Maga a
hősiesség, méghozzá annak legnemesebb változata, a reménytelen heroizmus:
„reménytelen csatát vívni az Emberért." (Ne felejtsük el, hogy a keresztény mitológiában Krisztus ugyanolyan közvetítő Isten és ember közt, mint a görögben Prométheusz.)
A hatvanas évek végén megjelent kötet címe: Lángok árnyékában. Ezek a lángok
a világháborút és a forradalmat megélt költőt veszélyeztető lángok éppúgy lehetnek,
mint a titáni ajándék, a prométheuszi Tűz árnyéka. Az önellentmondásszerű kettősséget
a jelzős szerkezet közvetlen valóságra vonatkoztatása is érezteti: a lángnak magának
nincs árnyéka, csak visszfénye; valami abszurdról van szó, valami ellehetetlenülésről, a
semmiben kallódásról. Megkockáztatom a kötetcím ilyen értelmezését: „a lángok
árnyékában" élni annyi, mint az emberi teremtés árnyékában tengődni. S ez valahogy

I

I

I

I

.
/

I
I

J

.
/^/C.

/
/
i^T^^I

/

1992. szeptember

45

összecseng A műfordító halálával, mely kényszerű pótcselekvésnek tűnteti föl a
műfordítást az eredeti költészet műveléséhez képest. Ennek szomszédságában keletkezett az Oszlopszent, ez a groteszk jeremiáda, az öngúny és önmegvetés apoteózisa,
fonák megdicsőülés. Nem áldozatnak, nem mártírnak tünteti fel magát, hanem paradox
képet ad magáról: tudja, hogy szellemi teljesítménye kivételes mértékű és értékű, de
ámulatot csak azzal kelthet, hogy ijesztőnek, szánalmasnak és taszítónak látják az emberek, akiknek sokaságáról azért, érezzük, nincs jó véleménye: azért látják csak az
esendőségét, szánalmasságát, mert nem érhetik föl alkotó szellemének aszkétikus
nagyságát, s az áldozatot, melyet munkájával hozott költői hajlamai árán.
Óhatatlanul szerepjátszáshoz vezette mindez: A műfordító halálában egy
tragikomikus alkimistához hasonló figurának ábrázolja önmagát, az Oszlopszentben
magamutogató Isten balekjának. Gondolatmenetünk szempontjából a Hérosztratosz
folytatja a sort - noha említhetnénk Az aszkéta pillanatát, a Hamlet elkallódott
monológját, a Szvidrigajlov utolsó éjszakáját és még több más, ugyancsak szerepjátszó
költeményét, éppen a legjelentősebbek közül. S bár a Hamlet-versnek is van egy
teremtést bíráló mozzanata, az elsősorban a világháború és a náci üldözés mártíijairól,
áldozatairól szól, nem a Teremtésről általában.
Talányos, kivételesen merész költemény a Hérosztratosz - a szokatlan főképp az
benne, hogy szerzője maradéktalanul vállalja a görög legendárium egyik legellenszenvesebb alakjának szerepét. Darázs Endre „groteszk békeversnek" érezte, és ezt meg is kell
szívlelnünk, főleg, ha arra gondolunk, hogy a hatvanas évek közepe táján gyakran sodródott a világ egy új, nagy háború közelébe. Összevetve azonban a versek itt említett
csoportjával, az összefüggések másra is rávilágítanak. Hérosztratosz - aki Ephezoszban
felgyújtotta Artemisz templomát - úgy is felfogható, mint Prométheusz ellenpáija.
Közös bennük, hogy mindketten fellázadtak az isteni felsőbbség ellen, de míg
Prométheusz maga is halhatatlan félisten, s az ember szövetségese, addig Hérosztratosz
eszelős bosszúálló, a rombolás szellemének elvetemült képviselője. De lázadásában
radikálisabb, mint Prométheusz, ezért szüksége van rá a költőnek, aki minden lehetséges módon éreztetni akarja ellenszegülését a világ rendjével, az istenekkel.
„Harchirdető" - alighanem ez a legfontosabb jelzője a versben. Fontos a Hérosztratoszt
elítélő „hibbanterényű jámborok" jelzős szerkezet is: a mindent kritikátlanul elfogadó,
belenyugvó, nyárspolgári szemlélet ellen szól, mely a költő ifjúkori, kisvárosi versei
óta célpontja verseinek. Hogy a Hérosztratoszt valóban a Hamlet-verssel együtt érdemes
szemlélnünk, az is indokolja, hogy az utóbbi felvillant egy Prométheuszra Hérosztratosz dialektikus ellenpárjára - utaló képzetet: „...hulljon bár lábam elé
csőrtépte májdarab". Igen, ha Prométheusz a tűzlopó titán, akkor Hérosztratosz a
megszállott gyújtogató. S ha Prométheusz a teremtés eszközeként adta a tüzet az embernek, akkor Hérosztratosz az az ember, aki rosszra használja, rombolásra - de ez a rombolás egyúttal bosszú is, amiért a teremtésben ilyen elhibázott és torz emberek is a
világra jöhetnek. S Kálnoky eljutott a lázadásnak arra a fokára, hogy ezt a szerepet is
vállalhatta egy lírai pillanat erejéig. Itt - hogy egy jóval későbbi szonettjéből vegyem
kölcsön a szót - megint „túllőtt a célon", akárcsak az Emberszabású panaszban a
„cerkóf Shelley"-vel, a „gorilla Shakespeare"-rel és a többivel. Ám a szerepjátszás
révén nemcsak azonosult a torz legendahőssel, hanem el is idegenítette magától a
diderot-i színészparadoxon módján. Hasonlóan, mint Petőfi Az őrültben: az „őrült" romantikus zsáneralak, egyúttal allegorikus megtestesítője a rombolás, a bosszú, a
heroizált kisebbrendűségi érzés szellemének.

46

tiszatáj

A „visszavonás" mégis megtörtént, legalább abban az értelemben, hogy a fél párbeszéd legkatartikusabb magaslatára érve, a Letépett álarcokban félretesz minden mitikus képzetet, fogódzót, s patetikusan hitet tesz a prométheuszi szellemű, de immár nem
titánikussá felstilizált ember mellett. Igazi értelmiségi hitvallás ez, magasabb szinten
visszatérés a kezdeti vallomáshoz, melyet az Oda Charles Baudelaire szelleméhez című
versében tett világirodalmi mesteréhez. Ez egy gondolatmenet vége, egy logikai végiggondolás eredménye; innen már nincs följebb - csupán néhány nélkülözhetetlen árnyalattal gazdagodik a kép. Az Istennel folytatott párbeszéd véget ér - a továbbiakban, ha
még előfordul, hogy a jelképesen általánosított „hatalomnak" oda-odavág egy-egy
kemény mondatot, az már a földi hatalmasságoknak szól: „Akármit mondasz, ellentmondok... / undorító hatalom!" (Téli napló). Istennel a Letépett álarcok óta befejezettnek tekinthetjük perét.

1992. szeptember

Közép-európai
POMOGÁTS

47

változatok

BÉLA

Közép-Európa bizonytalan körvonalai
EMLÉK ÉS VALÓSÁG
Közép-Európa fogalmát inkább érezzük, mint érzékeljük, inkább meditálunk fölötte, mintsem egyértelmű és megvalósítható terveket készítenénk arról, hogy miként is
kövezhetnénk ki a hozzá vezető utat. Közép-Európa mint geográfusok és államjogászok
által is szentesített politikai realitás egyelőre a nosztalgikus képzetek világába tartozik,
egy imaginárius lelki térképen található csupán, és ez a lelki térkép talán csak
Budapesten, Bécsben, Prágában és Zágrábban dobogtatja meg a szíveket. Közép-Európa
egyelőre (és talán még hosszű évekig) inkább az irodalom, mint a politika érdeklődését
váltja ki: Elias Canettiét, Milán Kunderáét, Antun Soljanét és persze Mészöly Miklósét,
Konrád Györgyét, Esterházy Péterét. Emlékezések és ábrándozások tárgya, és mint
minden nosztalgia, a múlthoz, jelesül a közép-európai régió történelmi múltjához fordul, erre hivatkozik, erre támaszkodik.
Ennek a nosztalgiának a tárgya alkalom szerint a késő középkor keresztény KözépEurópája, a Baltikum és a Balkán között: a „három királyság" - Magyar-, Cseh- és
Lengyelország - Nagy Lajos vagy Zsigmond korabeli lovagvilága, amelynek vörös és
ezüst színekben tündöklő lobogói diadalmasan hirdették Nyugat ideáljait a keleti
limeseken. Vagy az a humanista összefogás, amely a Solidarítas Danubiana kulturális
„konföderációjában" öltött alakot: a szellem törékeny épületében, amely a történelem
fölé épült, és persze azonnal összedőlt, midőn a Kelet felől érkező barbár támadások
megrengették a történelmi alapzatot.
A közép-európai nosztalgiák többnyire mégis a Habsburg Monarchia világát
célozzák meg, annak politikai és szellemi értékeit idézik fel vagy emelik magasra a
költészet szárnyain. Elgondolkoztató, hogy a Monarchia, amely közvetlenül összeomlása előtt és után történelmi képtelenségnek tetszett és szinte mindenki: Kari Kraustól
Musilig és Krleáától Masarykig úgy látta, hogy bukásával a jogos történelmi végzet
teljesedett be rajta, lassanként a költői és politikai nosztalgiák mesebeli országa lett.
Karel Öapek, aki pedig a csehszlovák állam alapítójának szűkebb szellemi környezetéhez tartozott, 1932-ben a fennállásának huszonötödik évfordulóját ünneplő Nyugatban adta közre A kétfejű sas nyomában című útirajzrészletét, és ebben arról beszélt,
hogy a Habsburg Birodalom bizony maradandó szellemi értékeket is létrehozott, midőn
különböző népek és kultúrák békés és alkotó együttélésének megszervezésére tett kísérletet. Legutóbb aztán egy másik cseh író, az 1968 után emigrációba kényszerült Milán
Kundéra tűnődött el A Nyugat elrablása, avagy Közép-Európa tragédiája című elégikus
esszéjében azon, hogy a politikai Közép-Európa lerombolása milyen fájdalmas következményeket zúdított a régió népeire.

48

tiszafáj

Éppen a mögöttünk maradt évtizedek fájdalmas mérlegének elkészítése és az
egykori közép-európai integráció előnyeinek számbavétele okozza, hogy Közép-Európa
mint művelődéstörténeti valóság, hosszú évtizedek némasága után ismét megjelent.
Egyelőre persze a legkevésbé sem a térképen, minthogy politikai tekintetben ma erősen
vitatott, hogy hol húzódnak Közép-Európa mindig is bizonytalan, hiszen szüntelenül
változó határai. Vajon melyek azok az országok, melyek a jelenben ennek a virtuális
Közép-Európának a részei? Ausztria, Magyarország, Csehország és Szlovákia (ez
utóbbi természetesen csak akkor, ha függetlenségének kinyilvánítása után nem fordít
hátat az európai demokráciák politikai normáinak!) Lengyelország bizonyára közéjük
tartozik. Minden bizonnyal a régió része Szlovénia és Horvátország, de odatartozik-e
Erdély, amely a történelmi múltban mindig a közép-európai régió része volt, s most
mindinkább egy dél-kelet-európai (balkáni) jellegű politikai kultúra foglya és áldozata?
Közép-Európának elsősorban ma sem politikai és még kevésbé államjogi, hanem kulturális, de mondhatnám így is: szellemi és lelki értelme van.
Közép-Európa mint elnevezés, ha nem használták is így, valamikor a középkorban
a két római császárság: a német és a bizánci közötti régiót jelölte meg. Két szakrális
birodalom között európai helyüket kereső népeket és királyságokat, amelyek maguk is a
Gondviselés kegyelmével igazolták létüket, minthogy első királyaik maguk is
keresztény apostolok, felszentelt és utóbb szentté avatott uralkodók voltak. Később
Közép-Európa abban a politikai „háromszögben" helyezkedett el, amelyet egy-egy
oldalról a német, az orosz és az oszmán birodalom határolt. Ebben az időben Ausztria
vált a közép-európai térség megszervezőjévé, és egy időben szinonimájává, és Bécs a
központjává, amely mellett Budapest, Pozsony, Kolozsvár, Prága, Brünn, Krakkó,
Lemberg és Zágráb lettek a régió kultúrájának és szellemiségének Bécs mellé rendelt
műhelyei és otthonai.
A szellemi Közép-Európa elsősorban az irodalomban és a művészetekben testesült
meg. Rilke és Ady, Hoffmanstahl és Krúdy Gyula, Karel Capek és Kosztolányi Dezső,
vagy éppen Miroslav Krleía és Németh László éppúgy ennek a szellemi régiónak a
képviselői, mint Richard Strauss, Bartók Béla és Leos Janáéek, avagy Gustav Klimt és
Csontváry Kosztka Tivadar. Közép-Európa mindig hálás témája lehetett a komparatista
irodalom- és művészettörténészeknek, vagy azoknak, akik a huszadik századi kultúra
(az európai modemség) szellemi gyökereit keresték. Közép-Európa közös múltját és
szellemiségét mutatja a régió építészeti kultúrája is: a bécsi, a budapesti és a prágai
belváros, a Stephanskirche és a budai Mátyás templom, a bécsi városháza és a pesti
parlament, vagy éppen a szinte mindenütt bécsi mintára épült színházak és pályaudvarok. A gótikus, reneszánsz és barokk múlt monumentumai mellé épített közép-európai
építészeti eklektika: a régen halott Monarchia lelke ma ebben az építészeti eklektikában
él tovább. Egy klagenfurti, brünni vagy zágrábi utcasarkon a látogatót gyakran a „déjà
vu" élménye keríti hatalmába: elvégre valamikori közös otthonunkban vagyunk.
A régió politikai térképét ma éles határok metszik, kicsiny színfoltokat látunk a
szomszédos nagyobb és máris töredező, változó színfoltok között. Közép-Európának ma
az atlaszban nincs saját'színe, mint kultúra, mint hagyomány, mint lelkiség mégis átdereng a tarka papírmozaik mögül. Ebben az évszázadban a fegyver és a hatalom szinte
mindent elkövetett annak érdekében, hogy Közép-Európa ne legyen: a kultúrát, a
hagyományt és a lelkiséget mindazonáltal nem bírhatta le. Lehet, hogy Közép-Európáé
a jövő?

49

1992. szeptember

EGY KÖZTES RÉGIÓ
Minden földrajzi-politikai régiónak csak körülményesen lehet megvonni a határait, és ezek a határok mindig felettébb bizonytalanok. Valóban merre is húzódnak a közép-európai régió határai, s hol található Közép-Európa maga? Általános meggyőződés
szerint a Balti tenger és a Földközi-, illetve Fekete-tenger között, abban az etnikailag és
kulturálisan igen vegyes övezetben, amely a német és az orosz tömb, illetve birodalom
kőzött az öt-tíz-harmincmilliós népek: lengyelek, csehek, szlovákok, osztrákok,
magyarok, horvátok, szlovének, szerbek, bosnyákok, makedonok, románok és bolgárok
történelmi otthona. A politikai és a kulturális határok azonban szinte sohasem estek
egybe: a lengyelek tartoztak Közép-Európához (az Osztrák-Magyar Monarchiához) és
Kelet-Európához (az orosz birodalomhoz), mi, magyarok pedig ma részben KözépEurópában (Magyarországon, Szlovákiában), részben Dél-Kelet-Európában (Erdélyben,
a Vajdaságban), részben Kelet-Európában (Kárpátalján, azaz az ukrán államban) vagyunk széttagolva. A nemzet és az állam fogalmának teljes inkompatibilitása ugyancsak
a közép-európai régió történelmi viszontagságainak kedvezőtlen s aligha felszámolható
következményeihez tartozik.
Közép-Éurópa maga sem egységes és egynemű geográfiai, történeti és kulturális
régió. Kétségkívül létezik egy bizonyos történeti és kulturális „választóvonal" a térség
nyugati és keleti fele között. A nyugati és a keleti kereszténység, Róma és Bizánc, a
gazdagon tagozott nyugati civil társadalom és a tagolatlanabb kelet-európai társadalmak,
a személyiség- és a szabadságelvű nyugati mentalitás és a kollektív rendet, valamint a
személyi alávetettséget többnyire gyanútlan természetességgel elfogadó keleti gondolkodás, nos, mindezek eredendő elkülönülése éppúgy megkülönbözteti egymástól a
régió két felének politikai kultúráját és emberi viszonyait, mint azt a művészeti
hagyományt, amely maga is hordozza és alakítja e kétféle mentális szerkezetet. Beszélni
szoktunk arról, hogy Brassó (a híres Fekete templom) a nyugati gótikus építészet és
Lemberg belvárosa az ugyancsak nyugati barokk építészeti kultúra fellegvára: mindaz,
ami tőlünk délre és keletre található, az Bizánc és az orthodoxia örököse, Balkán és
Oroszország, olyan kulturális övezet, amely élesen elüt mindattól, amit a nyugat
létrehozott.
A közép-európai régiót úgy is meghatározhatjuk, hogy e térségnek más a kulturális tudata és más a politikai helyzete. Kulturális tudata minden jelzőtől mentesen európai
tudat, politikai helyzete pedig mindig is ki volt szolgáltatva az erősebb szomszéd
akaratának és törekvéseinek. Volt idő, amikor a Nyugathoz tartozott, és voltak
időszakok, amikor az egész térséget a maga birodalmi szerkezetébe tagolta be, azaz tette
vazallusává valamelyik nagyhatalom, így a középkor végén a török, később a német
birodalom, a második világháború után pedig a Szovjetunió. Az európaiság tudata
mindig megvolt a történelem folyamán a közép-európai régió nemzeteinél. Ez a tudat
beépült identitásukba, ugyanakkor szüntelenül érezték (és érzik) azt a paradoxont,
amely kulturális tudatuk és politikai helyzetük között feszül. A régió népei általában
igazságtalannak tudták aktuális politikai helyzetüket, kialakult közöttük egy olyan
kollektív igazságtalanságtudat, amely ugyancsak közép-európai identitásformáló erő. Ez
az érzés Európában máshol valószínűleg meg sem található (talán egyedül a középkorban az arab uralom alatt élő Spanyolországban jelentkezett). Ez a fajta frusztráció
Közép-Európa esetében folyamatos, mindig kiújuló mentális konfliktusok forrása volt.
A régió úgy is szemlélhető és meghatározható, mint a történelmileg frusztrált népek

50

tiszafáj

övezete. Ez a frusztráció jelent meg a térségben általános nacionalizmusban vagy abban
a teljesen ésszerűtlen versengésben, amely akörül folyt, hogy melyik nép „inkább
európai".
Emellett érvényesül egy másik történelmi tendencia: folyamatos, habár nem konfliktusok nélküli törekvés az integrációra, a régió kulturális, mi több, politikai
egyesülésére. A középkor folyamán a régióban érvényesült egy bizonyos egység, ebben
az időben az akkori európai nagyhatalmak (a német és a bizánci birodalom) között
néhány közép-európai ország középhatalmi rangra emelkedett. Ilyen volt elsősorban
Magyarország és Lengyelország, némely időszakban Csehország. Ezek között az
országok között működött a nyugati kereszténység összefogó, kohéziós ereje, a közös
keresztény szolidaritás. Nem véletlen, hogy a török birodalommal vívott csatákban
mindig jelentős szerepet játszottak az egymásnak küldött segélycsapatok: például Bécs
1686-os török ostroma idején Sobieski János lengyel király felmentő serege. A középeurópai szolidaritás így már jóval az osztrák császárság 1806-os és az Osztrák-Magyar
Monarchia 1867-es létrejötte előtt eleven erőt jelentett a térségben, a régió országai
között.
Legerősebben és leghatékonyabban a Monarchia fogta össze a régiót, annak ellenére, hogy a birodalomban sok heterogenitás volt tapasztalható, és az állami szerkezetet
szinte állandóan kulturális, valamint etnikai divergenciák bomlasztották. A Monarchia
mindazonáltal életképes alakulat volt, hiszen évszázadokon keresztül fennállt és j ó l rosszul, de működött. A Habsburg Birodalom létét mindenképpen kedvezően kell
értékelni, a régió ugyanis a Monarchia fennállásának idején volt képes arra, hogy a saját
érdekei szerint kapcsolódjék be az európai politikába. Ebben a korszakban az európai
politika a világpolitikát jelentette. Sőt, azt részben a Monarchia megszűnése okozta,
hogy az európai politika megszűnt világpolitika lenni. A Habsburg Birodalom igen fontos összefogó szerepet töltött be, s ennek során éppenhogy nem nélkülözte a belső koherenciát. Működő belső piac alakult ki határain belül, ez a hatalmas piac előnyös volt a
régió népei számára, s a gazdasági egységnek természetesen megvoltak az egyéb következményei is, hiszen a Monarchia nemcsak piacot, hanem életformát, életstílust, közös
„kulturális levegőt" is jelentett.
A Monarchia összefogta a közép-európai régió országait és népeit, egyszersmind
(hosszű időn keresztül) meg tudta védeni őket a két szomszédos birodalom: a német és
az orosz behatolási kísérleteitől. Vajon ezek a végül is sikerrel járó behatolási kísérletek
milyen mértékben voltak szükségszerűek, és miként lehetett volna védekezni velük
szemben?
Természetesen voltak olyan külső nagyhatalmi tényezők, amelyeknek közömbösítése nem állt a Monarchia, illetve a régió hatalmába. Ilyen volt a már az első
világháború előtt érvényesülő nagy-német, majd a második világháborút követően mindent maga alá gyűrő szovjetorosz befolyás. Mégis azt kell mondani, hogy a térségben
élő nemzetek rendre elmulasztották azoknak az eszközöknek a kialakítását, amelyek
esetleg védelmükre szolgálhattak volna. Főleg két dologról beszélhetünk. Egyfelől elmulasztották az Osztrák-Magyar Monarchia olyan átszervezését, amely a térségben élő
népek nemzeti személyiségének érvényesülését és politikai önrendelkezését tette volna
lehetővé. Holott erre a történelem kerek ötven évet adott. Ebben a mulasztásban
felelősség terheli a dualizmus kori magyar kormányokat és az akkori magyar nacionalista közvéleményt is, amely minden tekintetben azon dolgozott, hogy a dualizmus ne
épüljön tovább, s ne vonja be az államalkotó népek közé a Monarchia további
nemzeteit, például a cseheket vagy a dél-szlávokat. Pedig a cseh vezetők a dualizmus

1992. szeptember

51

kiteijesztése, pontosabban trialisztikus átalakítása fejében Magyarország és Csehország
alapvető történelmi szövetségét kínálták fel. Ezt a lehetőséget az akkori magyar vezetők
sajnálatosan elmulasztották. A továbbiakban is nagy hiba volt, hogy a magyar vezető
réteg nem igyekezett megkötni a hazai nemzetiségiekkel a maga külön kiegyezését, sőt
mindig útját állta azoknak a törekvéseknek, amelyek a Monarchiát egy föderalista berendezkedés felé akarták volna fejleszteni. Pedig Magyarország még a legfekete-sárgább
Ferenc Ferdinándos föderalizmussal is jobban járt volna, mint Trianonnal: Pozsony,
Kassa, Kolozsvár vagy Nagyvárad magyar jellegét és hovatartozását még a közutálatnak
örvendő trónörökös sem kérdőjelezte meg.
A térség „immunitáscsökkenésének" másik oka az volt, hogy teljesen megváltozott
a Monarchia európai szerepe, pontosabban megváltozott az a külpolitikai orientáció,
amelyet a Habsburg Birodalom korábban hagyományosan követett. Ezt a változást a katonai és a külügyi vezetők rövidlátása és stratégiai alkalmatlansága idézte elő. A Monarchia ugyanis a korábbi hagyományos angol szövetség és a francia politika iránt tanúsított jóindulat helyett egyértelműen a német szövetséget választotta. Ezzel megbontotta
azt az európai egyensúlyt, amely máskülönben fennállásának és hatalmi helyzetének legfőbb garanciája volt. Mindez tulajdonképpen Németországnak sem szolgált a javára,
hiszen a hatalmasnak látszó közép-európai szövetség olyan ábrándok felé vitte a németeket, amelyek hosszú távon az egységes Németország pusztulásához, majd időleges felbomlásához vezettek. A Monarchia új külpolitikai orientációjának, mint köztudomású,
elsősorban az orosz túlerőtől való félelem volt az oka; minthogy a birodalom vezető
politikusai, különben teljes joggal, meg voltak győződve arról, hogy a cári hatalom,
amely a Távol-Keleten Japántól elszenvedett vereség után ismét Európa felé fordult, a
Balkánon és Galíciában a Monarchia kárára kíván teijeszkedni. Az ugyancsak expanzionista német birodalommal kötött szoros szövetség és szinte feltétlen együttműködés ennek ellenére súlyos politikai hiba volt. A Monarchiának hosszú évszázadok óta mindig
bevált hagyományos európai politikáját kellett volna követnie, vagyis a nyugat-európai
orientációt. Az angol politika ugyanis igen hosszú időn keresztül, egészen az első világháború végső szakaszáig, a Monarchia fenntartása mellett szállt síkra.
Ha a Monarchia vezetői valamilyen történelmi belátás folytán elvégezték volna a
Monarchia korszerűsítését, s fenntartották volna a hagyományos angolbarát politikát,
akkor talán hatékonyan fel tudták volna venni a küzdelmet a két irányból (keletről és
nyugatról) is fenyegető nagyhatalmi teijeszkedéssel szemben. S hogy egy pillanatra a
történelmi képzelgések útjára lépjünk, így talán elképzelhető lett volna, hogy a
világháborúra nem kerül sor, hiszen egy olyan helyzetben, amikor a Monarchia és
Anglia megőrzik szövetségüket, Németországnak kétségtelenül visszafogottabb politikát
kellett volna tanúsítania, s Anglia sem menekült volna, a német expanzióval szemben,
Oroszország karjaiba. A Monarchia és Anglia vagy a Monarchia és Franciaország
között nem voltak jelentékeny és valós érdekellentétek: a Habsburg Birodalomnak
ugyanis nem voltak gyarmatai, a Anglia mindig számíthatott volna a gyarmatbirodalmát
és világhatalmi helyzetét szüntelenül fenyegető Oroszországgal szemben a Monarchia
támogatására. Ezzel szemben a Monarchiának elsőrendű félnivalója volt Oroszországtól, és majdnem ennyi félnivalója volt Németországtól. Németország ugyanis
esetleges háborús győzelme következtében megvalósíthatta volna a berlini vezetés alatt
álló közép-európai gazdasági és politikai uniót, amelynek keretei között Bécs elveszítette volna addig élvezett helyzetét, sőt elveszítette volna szuverenitását. Oroszország
győzelme következtében pedig a cári birodalom legázolta és felszámolta volna a
Monarchiát.

52

tiszafáj

Kétségtelen, hogy a Monarchián belül volt bizonyos „nagynéniét" („altdeutsch")
veszély, hiszen a monarchiabeli németek egy része határozottan vonzódott a nagy-német
birodalom eszméjéhez. Másrészről jelentékeny volt a pánszláv veszély, amelyet
elsősorban Oroszország teijeszkedő politikája keltett, s a pánszlávizmus bizonyos befolyást gyakorolt a Habsburg Birodalom szláv népeire, különösen a csehekre, a
szlovákokra és a galíciai ukránokra (ugyanakkor a lengyelek határozottan szembenálltak
vele!) Ezek a külső veszélyek azonban feltétlenül csökkenthetők lettek volna a Monarchia átszervezésével. A Monarchia népeinek nemzeti érzéseit össze lehetett volna
egyeztetni a Monarchia fennmaradásának érdekeivel, természetesen a nemzeti
autonómiák megadása által. így az erdélyi szászok elsősorban az erdélyi identitást vállalhatták volna, és csak ezzel együtt a németet, vagy a birodalom átszervezése esetén a
Magyarországéhoz hasonló jogokkal bíró Csehországban csökkenhetett volna a pánszláv
hatás. A Monarchia népei között bizonyos mértékig élt a patriotizmus érzése a
soknemzetiségű birodalom iránt (ennek jelei fellelhetők a századelő magyar irodalmában
is), a közép-európai régió föderalisztikus átszervezésével és az európai egyensúly
megteremtése érdekében folytatott hagyományos politikájának fenntartásával ezeket a
patriótaérzéseket meg lehetett volna erősíteni. Az első világháború elkerülésével pedig
időt lehetett volna szerezni arra, hogy a szükséges reformok bevezetésével megnövekedjék a birodalmon belüli kohéziós erő.
KÖZÉP-EURÓPA ÉS NÉMETORSZÁG
Közép-Európa valóban „köztes" régió: két hatalmas nép és két történelmi nagyhatalom között a kisebb népek övezete. „Köztes-Európa": „Zwischen-Europa" - mondották így is valamikor német geográfusok. Ez a „köztes" övezet most - az 1989 után
bekövetkezett nagy kelet-európai politikai földrengés következtében - úgy tetszik,
megszabadult a sorsát szinte fél évszázadon keresztül kezében tartó keleti nagyhatalomtól: a Szovjetuniótól, s egyelőre még nem lehet igazán látni, hogy mik lesznek az új
keleti nagyhatalom: Oroszország ambíciói és lehetőségei. Ellenben, milyen szerepet
fog betölteni a közép-európai régió további sorsának alakításában a nyugati szomszédos nagyhatalom: a most ismét felemelkedő, s bizonyos értelemben közép-európai
vezető szerepre pályázó Németország? Egyáltalán, Németország közép-európai államalakulat-e?
Németország és a közép-európai régió viszonya körül már régóta folynak a viták.
Németország, amely a német egység létrehozása után következetesen a régió vezető
hatalmának pozíciójára törekedett, az első világháborút megelőző években már
elméletileg is alátámasztott módszerességgel készítette elő ezt a vezető szerepet. Friedrich Bernhardi Deutschland und der nächste Krieg című, 1912-ben megjelent műve,
majd Franz von List Ein mitteleuropäischer Staatenverband című 1914-es, illetve Kari
von Winterstetten: Berlin-Bagdad: Neue Ziele Mitteleuropäischer Politik című,
ugyancsak 1914-es munkája már a német és az osztrák-magyar birodalmak államszövetségének tervét vetette fel, mint amelynek egyfelől az orosz, másfelől az angolszász
világhatalmi aspirációkkal szemben kellene egy Közép-Európára (és a Balkánra)
támaszkodó hatalmi koncentrációt létrehoznia. Ezek a politikai törekvések készítették
elő Friedrich Naumann 1915-ben megjelent, s igen széles körű vitát kezdeményező Mitteleuropa (magyarul: Középeurópa, 1916) című munkáját, amelynek megállapításai tulajdonképpen találkoztak a berlini kormány világpolitikai elképzeléseivel. A német
tudós az első világháború tapasztalataira: az igen széles körű német és osztrák-magyar

1992. szeptember

53

együttműködésre alapozta gondolatmenetét, amelynek végső következtetése szerint a
Német Birodalomnak és az Osztrák-Magyar Monarchiának egy közép-európai gazdasági és politikai államszövetség keretében kellene egyesülnie, s világpolitikai hatalmi
szerepet vállalnia.
Naumann terve igen nagy vitát váltott ki a magyarországi politikai és szellemi
életben, s tulajdonképpen megosztotta az addig kialakult hagyományos konzervatív és
progresszív táborokat. A politikai életben olyanok állottak mellé, mint gróf Andrássy
Gyula, gróf Apponyi Albert és Lukács László, és olyanok fordultak vele szembe, mint
gróf Tisza István miniszterelnök, Rákosi Jenő, Gratz Gusztáv és Hegedűs Lóránt.
A tudományos és irodalmi életen belül csatlakozott hozzá Jászi Oszkár, Szabó Ervin,
Bíró Lajos és Ignotus, szembeszegült vele Kunfi Zsigmond, Ágoston Péter, Szende Pál
és Ady Endre, aki a Nyugat 1916. május 16-i számában megjelentetett Ellenségekkel
egy szándékon című írásában maga is némi álmélkodással számolt be arról, hogy az
„ősellenség" Rákosi Jenővel egy csapatba került. A legátfogóbb és ma is legtanulságosabb vita pedig a Társadalomtudományi Társaság 1916. február 22-től április 2-ig megrendezett üléssorozatán zajlott le Naumann tervezete körül, ezen a vitasorozaton csaptak
össze a polgári radikálisok mozgalmán belül meglevő különböző közép-európai koncepciók.
A magyar történeti irodalom általában kedvezőtlenül ítéli meg a Naumann-féle
terveket, és ebben kétségtelenül szerepe volt annak, hogy Ady élesen bírálta a német
tudós elképzeléseit. Később többen is úgy interpretálták Naumann tervezetét, mint a
Harmadik Birodalom közép-európai teijeszkedésének elméleti alapvetését. Holott a
tervezet megjelenésekor és későbbi utóélete során is bizonyos egyetértéssel találkozott
éppen a közép-európai progresszió köreiben: 1937-ben Teodor Heuss, a későbbi
nyugatnémet államelnök, 1958-ban pedig a kiváló történész, Golo Mann (annak a Thomas Mann-nak a fia, aki különben maga is Naumann hívei közé tartozott!)
„rehabilitálta" a nevezetes tervezetet, amely az elmúlt évtizedek során - bizonyára az
európai egységtörekvések következtében - már általában igen kedvező megítélésben
részesült.
Mint már szó esett róla, eleve kedvező megítélést kapott a magyar progresszió
korabeli képviselőinek egy részénél is: ők ugyanis a nagyobb gazdasági egység és a
vámunió kialakításának következtében fellépő ipari és kereskedelmi fejlődés
megindítását, illetve a közép-európai nemzeti konfliktusok föderalisztikus elsimítását,
vagyis a Monarchia (és a történelmi Magyarország) nemzetiségi ellentéteinek
megoldását várták a Naumann-féle tervezettől. „Ami ma történik és napról napra
elkerülhetetlenebbé válik - állapította meg Jászi Oszkár Középeurópa és a demokratikus
fejlődés című, 1916. február 13-án keltezett írásában - , az nem egy politikai kényszerhelyzet erőszaktétele a természetes gazdasági-kulturális viszonyokon, hanem ellenkezőleg, egy olyan külpolitikai konstelláció előállása a nagy háború következtében, mely
végre-valahára lehetővé teszi, hogy a középeurópai nemzetek és népek szabadon
követhessék gazdasági és kulturális fejlődésüknek logikáját és életszükségleteit. Ez az új
és a népies erőkre kedvező konstelláció abban a felismerésben áll, hogy Ausztria és
Németország ősi rivalitása ma már egy értelmét vesztett érzelmi anachronizmussá vált,
hogy a monarchia és Németország közötti szövetséges viszony többé nem egy ad hoc
célszerűségi belátás eredménye, hanem egy hosszú történelmi fejlődés fait accompli-ja,
melyen kicsinyes érzelmi vagy taktikai okokból változtatni egyáltalán nem lehetséges."
„A demokratikus haladásnak - íija ugyanitt - ezeket az alapvető okait csak erősítheti
a középeurópai koncentráció terve. Hogy itt csak egyet említsek a sok lehetőség között:

54

tiszafáj

a középeurópai államszövetség az egyedüli koncepció, amelyen belül a nemzetiségi
problémát eredményesen megoldani lehet. Középeurópa összes nemzetiségi kérdései
elveszítik méregfogukat abban a pillanatban, amikor egy szoros gazdasági és politikai
szövetség lehetetlenné, sőt oktalanná teszi az egyes nemzetiségek kifelé gravitáló hajlandóságát."
A Jászi és Ignotus által képviselt gondolatmenetet ezen kívül egy világpolitikai
meggondolás is befolyásolta, tudniillik a közép-európai orosz teijeszkedés, egyáltalán
az orosz nagyhatalom imperialisztikus politikája által táplált félelem. A közép-európai
államszövetségtől ennek a fenyegetésnek az ellenszerét várták, mindezt jól mutatja az a
kis jegyzet, amelyet Ignotus a Nyugatban Ady Endre imént említett írásához fűzött: „Én
szívesen osztanám az Ady félelmét, ha még jobban attól nem félnék, amire ő, úgy
érzem, nem vet elég ügyet, hogy a mai Bizánc: Moszkva." Ennek a megfontolásnak a
jelentőségét mutatja az is, hogy Jászi Oszkár 1917. július 29-én keltezett Középeurópa
és Nyugateurópa című cikkében utólag maga is arról beszélt, hogy Naumann
tervezetében azt a lehetőséget találta meg, amely az orosz terjeszkedéssel szemben
nyújthat védelmet a közép-európai régió népeinek: „A középeurópai népszövetség elég
erős lett volna a cárizmus kielégíthetetlen imperialista étvágyának feltartóztatására;
viszont a német műveltség, szervezés és fegyelem legalkalmasabbnak látszott arra, hogy
egy hatalmas vámegység közös vérkeringésében óriási mértékben emelje az itt élő népek
termelőképességét és ezáltal a demokratikus átalakulás lehetőségeit." Ez a megfontolás
az orosz februári forradalom, azaz a cári hatalom megdöntése után természetszerűleg
részben elveszítette jelentőségét. De csak időlegesen, hiszen a szovjet-orosz hatalom
felemelkedése és 1945 utáni közép-európai térhódítása következtében megint csak megfontolandóvá vált a Naumann és Jászi által képviselt gondolatmenet.
A Szovjetunió felbomlása alighanem ismét időszerű értelmet ad ennek a gondolatmenetnek, hiszen kétségtelen, hogy a közép-európai régió legközelebbi jövőjét az
egyesült Németország gazdasági és politikai hatalma és befolyása szabja meg. Ennek a
befolyásnak a növekedése persze újra életre keltheti a Naumann-terwel szemben felsorakoztatott 1916-os érveket, a nagy-német túlsúly miatt érzett akkori félelmeket: Kunfi
Zsigmond és Ady Endre érveit és félelmeit. A Mitteleurópa-tervezetnek azonban - azon
túl, hogy a szovjet impérium történelmileg megbukott (s egy „nagyorosz" birodalom
felemelkedésének jelenleg nincs igazán realitása) - igazán az ad új értelmet és
jelentőséget, hogy Németország kibontakozó közép-európai jelenléte és befolyása
egyszersmind az európai integráció köréhez kapcsolja a régió országait. Németország
ma nem Franciaország és Anglia ellenfele, hanem szövetségese és az egységesülő
Európa egyik fontos alkotóeleme: következésképp Közép-Európában nem „német",
hanem „európai" missziót teljesít. A Naumann- (és Jászi-)fele közép-európai integráció
létrehozásában Németország ezért magának az európai integrációnak az összefogó erejét
érvényesítheti.
TRIANON ÉS KÖVETKEZMÉNYEI
Azok között a történelmi tényezők között, amelyek kedvezőtlen módon befolyásolták a közép-európai régió belső kohéziójának alakulását, kétségtelenül igen nagy
súllyal vannak jelen az első világháborút követő területi rendelkezések, így mindenekelőtt a trianoni szerződés rendelkezései. A trianoni szerződésről évtizedeken keresztül
alig esett szó a második világháború után, pontosabban az 1947-es párizsi békeszerződés után, amely minden magyarországi reménykedéssel és várakozással ellen-

1992. szeptember

55

tétben maradéktalanul helyreállította, illetve kisebb tekintetben Magyarország kárára
módosította a trianoni rendelkezéseket. A némaság és az elnémítottság persze nem jelentette és nem jelenthette, hogy a trianoni kényszerek fölött eltekintett volna a történelem.
Egy veszedelmes sziklaszirt akkor is hajótöréseket idéz elő, ha a térképek semmiféle
jelzést nem adnak róla, sőt így még veszedelmesebb és pusztítóbb, még több áldozata van.
Ennek a trianoni hallgatásnak is voltak áldozatai. Nem csak a magyar nemzeti
tudat tartozott közéjük, amely nyilvánvalóan nem maradhatott egészséges úgy, hogy a
diagnózisra és a gyógyításra még csak sor sem került, s a nemzet egyik legszörnyűbb
sebét az ügynevezett „proletár internacionalizmus" teljesen hitelüket veszített közhelyeivel próbálták eltakarni: az a seb vérzett és üszkösödött tovább. De a trianoni
hallgatás áldozata lett a közép-európai népek megbékélésének és történelmi együttműködésének ügye is: anélkül ugyanis, hogy a trianoni tályogot felnyitották és megtisztították volna, ennek a kiengesztelődésnek és összefogásnak semmi esélye sem lehetett.
Trianon - Mohács óta - a legfájóbb sebet ejtette a magyarságon, és teljesen
természetes dolog volt az, hogy a Trianon utáni korszak magyar közvéleménye:
nemcsak a hivatalos politika, hanem a szellemi élet és a magyarság legszélesebb
tömegei sem fogadták el, fogadhatták el a diktatórikus békerendszer következményeit.
Csak huszadik századi magyarságunk két - sok tekintetben egymás ellen is kijátszott
vagy inkább kijátszani kívánt - költőóriására: Ady Endrére és Babits Mihályra hivatkozom. Mindketten egyforma fájdalommal és elkeseredéssel vetettek számot az ország és a
nemzet megcsonkításának lehetőségével, illetve következményeivel.
„Elpirulok - írta Ady S ha Erdélyt elveszik? című írásában még 1912-ben, midőn
a hódításokra vágyó bukaresti politika bejelentette erdélyi igényeit - a magam látszó
romantikájától, de leírom, hogy Erdélynek külön lelke van, s fenyegető, brutális, de
vajmi lehető térképváltoztatások két emlőről szakítanának le két ikergyermeket, a
magyart és a románt... Mi magyarok s az erdélyi románok gyökereinkkel lennénk
kiszakítva, mihelyst ez az őrült militáris világ... diplomaták diagnózisa szerint kezd
gyógyítani bennünket... Mai, barbár csodák idején el tudom képzelni azt is, hogy
Erdély hamarosan megvalósulása lehet tüzes, vad álmoknak, mik nem minden alap
nélkül kísértenek az alsó Kárpátok alatt. De a dilemmás Erdéllyel évszázadok
marasztaló szellemét lázítja föl a vad hazapolitika, s hazátlanná tenne két szerencsétlent,
s minden más, nemes fölszabadulásra joggal váró nációt." Babits Mihály pedig közel
négy évtized múlva, 1938 karácsonyán Gondolatok az ólomgömb alatt címmel a következőket jegyzi fel: „...rájövök, hogy nem is tudok pontosan visszaemlékezni a csonka
ország formájára, holott milyen tévedhetetlenül látom magam előtt ma is a régi, nagy
Magyarországét!... Magyarország áll előttem megint, de nem a csonka, hanem az igazi,
a történelmi Magyarország, a kerek, ép vonal, amely gyermekkorom óta belém idegződött... Szinte szerelmes voltam ebbe a vonalba, ez volt az én első szerelmem... S amint
elképzelem ezt a gyönyörű, élő testet, első szerelmemet, megint elfog a kínzókamrák
hangulata."
Igen, a magyar irodalom és a magyar közvélemény így érzett és gondolkodott a
fenyegető, majd megvalósult Trianon felől. Trianon mindazonáltal nem csak magyar
tragédia: összeomlása és állandósult válsága a közép-európai összefogás eszméjének is.
Korábban voltak reményei és lehetőségei egy ilyen összefogásnak (maga Ady és Babits
is ezeket a lehetőségeket szerette volna valóra váltani). A trianoni rendezéssel azonban a
legkevésbé sem a történelmi igazságtétel jutott érvényre, hanem a fanatikus nacionalisták zsákmányoló szenvedélye és a kisebbségi sorba került és kényszerített népcsoportok

56

tiszafáj

létét és kultúráját fenyegető barbár intolerancia. Ezt a szomorú tényt Trianon után igen
sok nyugati államférfi és szellemi kiválóság is elismerte. Sőt többen ráeszméltek arra,
hogy Trianon nem csupán a magyarság tragédiája, hanem egész Közép-Európa, sőt
egész Európa tragédiája. A szomszédos országok területi nyereségei nagyon is látszatnyereségek voltak, minthogy később ezek okozták a térség elszomorító politikai
lezüllését, pontosabban azt a folyamatot, amely által a közép-európai térség valósággal
játékszerré vált a nagyhatalmak kezében.
A nyugati nagyhatalmakra valójában egy antidemokratikus területszerző sovinizmus erőszakolta rá a maga akaratát. Ezeknek a hatalmaknak, ha valóban a kölcsönös
európai kiengesztelődés és együttműködés lehetőségét kívánják létrehozni, igazából egy
minden érdekelt számára elfogadható kölcsönös kompromisszum kialakítására, ha
tetszik: kikényszerítésére kellett volna törekedniök. Ez a kompromisszum azt jelentette
volna, hogy Magyarország megmarad etnikai határai között nagyjából abban az
értelemben, ahogy ezt a Teleki Pál nevéhez fűződő nevezetes etnográfiai térkép rögzítette. Ezt a térképet annak idején a párizsi béketárgyalásokra utazó magyar kormánydelegáció is előterjesztette, amely erre a térkép által is rögzített valóságos etnográfiai
állapotra hivatkozva kért több nagyobb körzetben is népszavazást. Ezt a jogos
követelést azonban a békekonferencián vezető szerepet játszó (főleg francia) államférfiak rendre elutasították. Holott még akkor például Pozsony, Komárom, Kassa,
Ungvár, Szatmárnémeti, Nagyvárad, Arad és Szabadka egyértelműen a magyar
nyelvterület határai között helyezkedett el.
Az első világháború utáni rendezés tulajdonképpen három érvelési rendszerre
támaszkodott: 1. Az etnográfiai elv a népesség etnikai összetételét vette kiindulásnak ezt sohasem alkalmazták Magyarország javára, s így mind Csehszlovákia, mind
Románia, mind Jugoszlávia vonatkozásában igen nagy magyar tömbök kerültek idegen
fennhatóság alá, közvetlenül a trianoni határ túlsó oldalán; 2. a történelmi elv, amely a
területek korábbi államjogi hovatartozását vette figyelembe - Magyarország ennek az
elvnek az alapján semmiféle könnyítést sem kapott (holott például 3,5 millió németet
csatoltak Csehszlovákiához arra hivatkozva, hogy lakóterületük a történelmi cseh
királysághoz tartozik); 3. végül a gazdasági, közlekedési és stratégiai elv - ezt
ugyancsak mindig következetesen alkalmazták Magyarországgal szemben, például a
Dunától északra levő magyar területek elcsatolásakor, ebben az esetben csehszlovák
gazdasági érdekekre hivatkoztak, vagy az Arad-Nagyvárad-Szatmárnémeti-Máramarossziget sáv Romániának ítélése során, amikor az szolgált érvül, hogy az itt (magyar
lakosságú területen) húzódó vasútvonalra Bukarestnek szüksége van. Magyarország
esetében egyaránt elestek az etnikai, történelmi és gazdasági-stratégiai kritériumok, s
valóban minden helyi vitát Magyarország kárára oldott meg a „békekonferencia": az
országot tulajdonképpen hadizsákmánynak tekintették, amelyből minden jelentkezőnek
bőven osztogatni lehet.
Ha a trianoni nagyhatalmak nem minden esetben a magyarság kárára akarták volna
megoldani a háború utáni területi rendezést, akkor valójában létre lehetett volna hozni
egy olyan helyzetet, amely kölcsönös kompromisszumokra épült volna, a megegyezéses
rendszer pedig elvezethetett volna a közép-európai térség egységének valamilyen
helyreállításához. Lehetőség nyílt volna arra, hogy a létrejövő nemzeti államok között
egy idő után az integrációs törekvések nyeljenek teret, és ezek az államok végül valamilyen (föderatív, konföderatív) államszövetségbe tömörüljenek. Ennek a kívánatos államszövetségnek a létrejöttét, sőt még a lehetőségét is egyértelműen Trianon
akadályozta meg. Az, hogy a közép-európai kis országok képtelenek voltak szövetkezni

57

1992. szeptember

és egymással összefogni, nos, ez vezetett a régió teljes politikai lezülléséhez és dezintegrációjához, mondhatnám így is: balkanizálódásához: végső soron §.z nyitott utat
Hitler, majd Sztálin előtt. Ez tette lehetővé azt, hogy az egymástól elszigetelt,
kölcsönösen gyűlölködő, egymásra kölcsönösen féltékeny országok sorra áldozatul
eshettek annak a nagyhatalomnak, amelyik éppen be akarta kebelezni őket.
Trianon olyan történelmi tragédia, amelynek súlya azóta is bélyeget nyom KözépEurópa sorsára. A trianoni traumák és tragédiák következetes és módszeres enyhítése
nélkül nem fogunk előre haladni a közép-európai régió gazdasági és politikai
konszolidációja felé. Mindezt a térségbeli országoknak is végig kell egyszer gondolniok, ugyanis csak a kölcsönös engedmények következtében képzelhető el újabb integrációs folyamat. Az, ami Közép-Európából ismét európai hatalmi tényezőt formál, és
lehetővé teszi, hogy a régió gazdasági, politikai, kulturális és erkölcsi szempontból
ismét a hagyományos európai státus kiépítésének irányába mozduljon el. Trianon a
közép-európai egységfolyamatok egyik legnagyobb akadálya volt, a lassanként
mégiscsak kibontakozó európai egységesülésnek éppen ezért félre kell söpörnie
Trianonnak mindazokat a következményeit, amelyek a jogtalanságok és kisebbségellenes diszkriminációk forrásai lettek.
INTEGRÁCIÓ ÉS DEZINTEGRÁCIÓ
Közép-Európa térképe nem egyszer kaleidoszkópra hasonlított az elmúlt évszázadban: erőszakos kezek időnként jól megrázták a sokféle színből összerakott alakzatot, s
egyszeriben minden megváltozott: nagy emberi közösségek állami hovatartozása, városok és falvak elnevezése és etnikai jellege. Egymással gazdasági „szimbiózisban" élő
városok között egyszeriben vámsorompók zárták el az utakat, és sajátos huszadik
századi abszurdumként megjelentek a térképen az olyan vasútvonalak, amelyek mintegy
a semmibe vezettek, minthogy a határövezetben fel kellett szedni a síneket. Holott
például éppen a valamikori északi, keleti és részben déli magyar határ, az, amelyet a
Kárpátok karéja alkotott, egész Európa leginkább állandó államhatárai közé tartozott.
Ebben a tekintetben csak a Pyréneusokban húzódó francia-spanyol határ előzte meg.
Nemcsak az egykori Jugoszláviában végbemenő folyamatokra gondolok, mikor is
a korábban jól szervezettnek és központosítottnak tudott titoista állam legalább öt külön
köztársaságra oszlik. A szemünk láttára bomlik fel a korábban ugyancsak szilárdnak és
konszolidáltnak tartott Csehszlovák (majd Cseh és Szlovák) Köztársaság is, és az új
szlovák államnak magának is belső feszítőerőkkel kell megküzdenie. Ilyenek például
azok a törekvések, amelyek az új köztársaság déli területein többséget alkotó magyarság
helyzetéből adódnak: a szlovák államnak választania kell a széles körű magyar területi
és kulturális autonómia létrehozása és aközött, hogy a jogbiztonság nélkül létre
kárhoztatott hétszázezres magyar népcsoport egyszerűen hátat fog fordítani a köztársaságnak. Napirendre került a Kárpátalja államjogi berendezkedésének ügye is, minthogy
a kijevi politika lényegében egységes ukrán államot kíván, a területen többségben élő
ruszinok viszont mindinkább az autonóm Kárpátaljai Köztársaság tervét részesítik
előnyben: általában az ukrán határokon bélül, néhányan viszont visszatérve a csehszlovák állam kereteibe, ennek föderációs vagy konföderációs elrendezésén belül (már
ha lesz ilyen). Ugyancsak mozgásban van a kommunizmus évtizedeiben legalábbis államjogilag konszolidáltnak tetsző román államegyüttes: Moldávia (Besszarábia) nyilvánvalóan, persze nem konfliktusok nélkül, visszatér a bukaresti kormány uralma alá.
A két román állam teljes integrációját mindazonáltal nehéz lesz megvalósítani, inkább

58

tiszafáj

valamiféle konföderáció képzelhető el, ez pedig minden bizonnyal ráirányítja arra a
figyelmet, hogy Románia valójában mindig is egymástól eltérő karakterű országrészek
mesterséges együttese volt, ma is az, és ez előtérbe helyezheti például a moldvai vagy
erdélyi föderációs elképzeléseket, de mindenképpen nagyobb lökést adna az erdélyi
magyarság autonómiatörekvéseinek.
Az mindenesetre kétségtelen, hogy a közép-európai térségnek az a szerkezete,
amelyet az 1919-1920-as Saint Germaine-i és trianoni békeszerződések és az 1947-es
párizsi szerződés létrehozott, mára megbukott. Mindenekelőtt megdőlt az utódállamok
nacionalista megszervezői által kezdeményezett és a „békecsináló nagyhatalmak által
szentesített közép-európai regionális berendezkedés két fontos nemzet- és államideológiai oszlopa: a „csehszlovákizmus" és a „jugoszlávizmus". Mindkettő politikai fikciónak és mítosznak bizonyult, s ugyanúgy negatív fogalommá vált, mint a
„proletárdiktatúra" vagy a „szocializmus". Azt most már a nyugati békecsinálók mai
utódai is kezdik felismerni, hogy Trianon és Párizs nemhogy megszüntette volna a
régióban uralkodó nemzeti-nemzetiségi feszültségeket, inkább megsokszorozta és
elmérgesítette ezeket. Ahogy mondani szokás, egyetlen vegyes nemzetiségű nagyállamból (a Monarchiából) létrehozott három vegyes nemzetiségű kisállamot (Csehszlovákiát,
Jugoszláviát és Romániát). Legutóbb François Mitterand elnök ismerte el, hogy a
„békét mindig a győztesek diktálták, akik általában a szemet szemért, fogat fogért elvet
alkalmazták... e század összes békeszerződései, főleg az 1914-től 1918-ig tartó háborút
követő szerződések..., de ugyanúgy az 1945-ös szerződés is... mind igazságtalanok voltak. A győztes dicsőségét, hatalomvágyát vagy azonnali érdekeit szolgálták, mindig is
figyelmen kívül hagyták a történelmi, földrajzi, szellemi vagy etnikai realitásokat. Az
elkövetkező háború drámája mindig le volt írva az azt megelőző békeszerződésben".
Az első világháború befejezése óta eltelt közel háromnegyed évszázad mindenesetre azt tanúsítja, hogy a nagyhatalmak (és az utódállamok) politikája nem a középeurópai régió stabil újjászervezéséhez, hanem minden józan megfontolást nélkülöző és
többnyire erőszakos szétzilálásához vezetett. Trianon és Párizs nem hozott olyan rendet,
amely a korábbinál igazságosabbnak bizonyult volna, ellenkezőleg, politikai káoszba
taszította a Baltikum és az Adria között elterülő térséget, mindig forrón tartotta a nacionalista intoleranciát és újjáélesztette a nemzeti konfliktusokat. Következésképp az éppen
soron következő expanzionista birodalomnak és ideológiai diktatúrának szolgáltatta ki a
közép-európai népeket. Ezért is jelenik meg a nyugat-európai politikai szakirodalomban
a „vissza 1914-hez" gondolata, amely mindenekelőtt azt szorgalmazza, hogy újra kellene gondolni az 1918 után végbement közép-európai változásokat. Jugoszlávia immár
bekövetkezett és Csehszlovákia valószínűleg bekövetkező felbomlása már ennek a politikai kényszerűségnek a következménye. Eszembe jut Kuncz Aladár 1929-ben írott
tanulmánya, az Erdély, az én hazám, amely a transzilvanista irodalom programját
fejtette ki. Az Erdélyi Helikon tudós szerkesztője itt az irodalmi (és politikai) dezintegráció és integráció egymást kiegészítő folyamatairól beszélt: „Európa a termékeny,
haladó szellemű nagy műveltségi és politikai együttműködéshez csupán magukat szabadon kifejező regionalizmusok útján juthat el. Előbb össze kell törniök a műegységeknek
a lehető legkisebb darabokra, hogy egy új és összegző szellemi áramlat megcsinálja
belőlük a valódi egységet".
Közép-Európa e századi története: az egymást váltó, szüntelenül egymás ellen ható
integrációs és dezintegrációs folyamatok története. Az Osztrák-Magyar-Monarchia által
létrehozott és hosszú időn keresztül fenntartott integrációt a vesztes háború után
bekövetkezett - a nemzeti önrendelkezés elvére hivatkozó - dezintegráció, majd a művi

1992. szeptember

59

úton előállított „csehszlovák", „jugoszláv" (és „nagyromán") államrezonra épülő integráció követte. Ezt az államrezont sodorták el az 1938 és 1941 között végrehajtott
határmódosítások (ezeknek a későbbi felszámolását nem az kényszerítette ki, hogy
igazságtalanok lettek volna, hanem hogy az új térképeken ott volt Ribbentrop és Ciano
kézjegye), illetve a csehszlovák és a jugoszláv állam akkor a német és olasz erőszak
hatására bekövetkezett felbomlása, majd ugyanezt az államrezont erősítette meg az 1945
utáni csehszlovák, jugoszláv és részben (mert csak Észak-Erdélyre, Besszarábiára nem
kiterjedő) román restauráció. És most az akkor újjáépített integrációt váltja fel az újabb
dezintegráció, amelynek következtében Közép-Európa térképe ismét átalakul.
Ez a dezintegrációs folyamat egyszersmind a történelem ítélete a művi úton létrehozott kisállami integrációk fölött. Ezek mögött az integrációk mögött ugyanis sohasem
az érdekek kiegyenlítésének valamiféle demokratikus konszenzusra épült „nemzetekfölötti" elve, hanem mindig égy olyan nemzetállami eszme állt, amely tulajdonképpen
nem tudta eredményesen megszervezni magát az államot sem: következetesen csupán
egyetlen uralkodó nemzetet (például a csehet, a szerbet vagy a románt) képviselt, és
képtelen "Volt kielégíteni a nemzeti kisebbségek jogos kívánságait. Márpedig a középeurópai régió igazi rendezése és konszolidációja csak akkor következhet be, ha a térség
államai szakítanak a nemzetállami berendezkedéssel, kivált ennek etnokratikus szélsőségeivel, és úgy oldják meg a nemzetiségi kérdést, hogy egyetlen népcsoport se
érezhesse „kisebbségi" létre kárhoztatva önmagát.
Hogy a kívánatos új integrációnak mi lesz a formája, egyelőre nem tudható. Lehet
az európai államközösség (ehhez persze csak a régió fejlettebb országai tudnak majd
csatlakozni), lehet egy közép-európai konföderáció („Duna-konföderáció"), lehet a
„visegrádi hármak" (illetve Szlovákia önállósodásával: „négyek") szorosabb gazdasági
és politikai összefogása, lehet akár a Habsburg Monarchia (amelyben az uralkodó
személye képviseli a „nemzetekfeletti" elvet). Most mindenesetre a'veszedelmes konfliktusokkal fenyegető további dezintegráció van soron. Ez a dezintegrációs folyamat
különös szerepet és felelősséget ró a magyar politikára, külpolitikára, amelynek lehetőségei szerint inkább az integrációs,. mint a dezintegrációs folyamatokat kellene
elősegítenie. A régió nemzeteinek mindenesetre előbb-utóbb egy új „békeszerződés"
tárgyalóasztalához kell leülniök. Addig azonban a hagyományos nacionalista szenvedélyek által keltett ideológiai és politikai válságokon, konfliktusokon keresztül vezet az
út. Közép-Európa most egy tanulási folyamat részese: csak remélni lehet, hogy Eszék,
Szarajevó, Dubrovnik - és Marosvásárhely sorsából végül tanulni fog.

60

tiszafáj

TANULMÁNY
MONOSTORI

IMRE

A „mély magyar" Ady
(és a „híg magyar" Petőfi)
„A magyarságnak - tizenöt éve vallom — semmire
sincs nagyobb szüksége, mint hogy teste fölött ahhoz
tartozó magyar öntudatot hordjon. "
(Németh László: Kisebbségben.
Kecskemét, 1939, 89. 1.)

Vajon lehet-e még újat, eredetit mondani Németh László Ady-élményéről? Hiszen
olyan kitűnő elemzések szóltak már erről a hatalmas témáról, mint Grezsa Ferencé
(Tiszatáj, 1977. 12. sz.), Kiss Ferencé (Forrás, 1978. 11. sz.) vagy Cs. Varga Istváné
(Hevesi Szemle, 1977. 1. és 2. sz.). S nem kudarcra ítélt vállalkozás-e megkísérelni mintegy a szakirodalmi előzményeket „elfelejtve" - , hogy egészen elölről induljunk el,
s újra az eredeti Németh-szövegeket tegyük magunk elé: egyetlen, ám a Németh-életműben kitüntetett szerephez jutó fogalom eredetét, tartalmát és jelentésváltozásait vizsgálva. - Nos, természetesen úgy gondoljuk, hogy nem fölösleges ismételgetés egy
efféle vállalkozás, sőt: talán az egyetlen lehetőség arra, hogy Németh László Adyélményét érdemlegesen új mondandó reményében közelítsük meg. Egyetlen szálat húzva
csak ki e nagyon szoros kapcsolódási felület rendkívül gazdag szőtteséből: egyetlen - de
talán a legsúlyosabb - kérdésre keresvén a választ: mit is jelent valójában - Németh
László értelmezése szerint - Ady Endre „mély magyarság"-a? (S persze arról is szólunk
majd, hogy mit is jelent valójában Petőfi Sándor „híg magyarság "-a.)
Mindenekelőtt a „mély magyarság" fogalom eredetét és tartalmát kell szemügyre
vennünk. Először is látnunk kell, hogy a fogalom (szoros összefüggésben a
„kisebbségben" értelmű történelmi helyzetértékeléssel) nem Németh László találmánya.
Miként Grezsa Ferenc már kimutatta, számos előd és kortárs hatott rá, erősítetteformálta a végül is - a 30-as és 40-es évek fordulóján - „nemzeti ideológiává" terebélyesedett (és ekkorra némileg el is torzult), eredetileg azonban hagyománykereső, a
nemzeti múlt értékeit tudatosító irodalomtörténeti programot. A „mély magyarság"
fogalomnak mégis mind a mai napig csak pejoratív csengése van (sőt léteznek kifejezetten rasszistának bélyegzett értelmezései is), valószínűleg azért, mivel eleddig a
Kisebbségben körüli polémiák, illetve a másik két „hívott", idetársuló fogalom: a „híg
magyar" s a Jött magyar" viharokat (és vaskos félremagyarázásokat is) indukáló
közegében és összefüggésrendszerében értelmeződött leginkább. Sokkal kevesebb
figyelem fordítódott a Németh-esszék egyik fontos sajátosságának, a metaforikus
élményvilág metaforikus megjelenítésének a tényéből adódó motívumvizsgálatra, ez
esetben a „mély magyar(ság)" metafora eredetére és eredeti jelentésére. Pedig itt nem

1992. szeptember

61

kevesebbről van szó, mint Németh László magyarságeszményéről, történelemszemléletének egyik - talán legerősebb - formáló erejéről, s nem utolsósorban - az előbbiekből
következően - irodalomtörténeti hierarchikus rendjének meghatározójáról.
A „mély magyarság" eszme - ne riadjunk meg ezt ilyen határozottan kimondani Németh László két világháború közötti esszéírásának egyik központi kategóriája, gondolata.
Eredete - időben - a 20-as évek közepének-végének (tehát az ún. „készülődés"
korszakának) idejére tehető. Megjelenési helyei pedig - s ez nagyon fontos összefüggés
— az Adyról, illetőleg a régi magyar irodalomról szóló tanulmányok.
Az is szembetűnő jelenség, hogy az Adyról szóló esszék, illetőleg a régi magyar
irodalomról írt esszék párhuzamosan, egymás mellett, sőt, mintegy egymást is tükrözően, egymásba játszóan születnek és jelennek meg, mégpedig a 20-as évek végén, valamint a 30-as és 40-es évek fordulóján.
Vagyis: a „mély magyarság" fogalom genezisének idején, illetőleg a Kisebbségben
körüli időszakban.
Az Ady-tanulmányok, valamint a régi magyarságról szóló írások rendre átjátszanak egymásba, megvannak közöttük a nagyon is nyilvánvaló átjárások és közös érintkezési felületek. Ennek oka az, hogy Németh László mindkét tanulmány füzérben a „mély
magyarság" lényegét és megjelenési formáit keresi, illetve mutatja be.
Lássuk először az említett időbeli párhuzamosságot.
ADYRÓL
Az Ady-vers genezise (1925)
Az Ady-pör (1927)
Ady Endre költészete (1927)
Költő és mecénás (1927)

Pamflet és kritika (1929)

A RÉGI MAGYARSÁGRÓL

Balassi Bálint (1927)

Molnár Albert zsoltárai és ritmikájuk
(1928)
Heltai prózája (1929)
Sylvester nyelvtana (1929)
A vizsolyi Biblia (1929)

Ady összes versei (1930)
Ady Endre (1934)
Magyarság és Európa (1935)
Két templom közt (1936)
A teológus Ady (1936)
Berzsenyi (1938)
Agak és gyökerek (1939)
Vitathatatlan Ady (1939)
Krleza Adyról (1939)
Kisebbségben (1939)
Magyar ritmus (1940)
A református énekeskönyv (1940)
Kemény Zsigmond (1940)
A döntés éveire (1940)
Romlott vagy épült a magyar nyelv?
(1940)
Ady ünnepére (1944)

62

tiszafáj

A fenti kronológiából is jól láthatóan tehát két intervallum köré csoportosulnak sűrűsödnek össze az Adyról, illetőleg a régi magyarságról szóló Németh-esszék. E két
intervallum - miként már mondottuk - a 20-as évek vége, valamint a 30-as és 40-es
évek fordulója.
Németh László Ady-képének és a régi magyarság által megtestesített szellemiségnek közös alkotóeleme, sőt: legfontosabb azonosító motívuma a „mély magyarság".
Maga a fogalom keresztül-kasul szövi át Németh esszéisztikáját, és a sokszor fantomizált (nem csak Cs. Szabó László által), illetőleg mitizált (főként Babits ítélete
nyomán) értelmezésekkel szemben az eredeti és valóságos tartalma fölöttébb egyszerű és
világos. Tudniillik, nem elsődlegesen esztétikai értékkategória, nem is valamiféle raszszista alapú diszkrimináció, hanem egy sajátos - a trianoni sokk óta sokakban ott élő magyarságvédő program megalapozása. Ez az indíttatás magyarázza Némethnél a 20-as
évek lázas „őskeresését": a legfőképpen a 16. és 17. századi régi magyarságnak mint
lehetséges kohéziós erőnek, „nemzetragasztó" lehetőségnek a fölfedezését; és ugyanezt a
magyarságvédő funkciót szolgálja a 30-as évek végén és a 40-es évek elején (persze,
már sokkal problematikusabban) az újra föllobbanó „mély magyarság "-kultusz esszéiben és publicisztikájában.
A „mély magyarság" mint fogalom valójában időbeli dimenzió mentén értelmezhető, nemcsak megjelenésének gyakoriságát és változó intenzitását, hanem történelmi
tartalmát tekintve is. Persze, megjelenései során azonnal metaforikus alakzatot vesz föl
(jellemzően Németh esszéstílusára), és térbeli dimenzióban magyarázza önmagát. Nem
időben, hanem - geológusi, illetőleg kertészi észjárással - a talajrétegek elhelyezkedésének analógiájaként vonul végig az említett évtizedek Németh-írásain. O maga 1942ben hasonlatként úja le a „mély magyar" fogalmat: „Arra gondoltam, amit a gyerekeknek annyiszor magyaráztam: a budai hegyek, amint lebuknak a Rákos homokja alá, s
artézi kútjainkban újra fölüzennek." (Fantomok ellen. In.: Sorskérdések. Bp. 1989.
Magvető és Szépirodalmi. 489. 1.) A legárulkodóbbak ezzel kapcsolatban a gondolat
metaforikus megjelenítései, illetve azok szövegkörnyezete. Legtöbbször a következők:
„gyökér", „bazalttömb", „létünk talpa", „artézi kút", „tömör tömb", „sűrű", „sötét",
„egy-tömb", - tehát a lefelé mutató térbeliség, a koncentrált erő és a komor történetiség
képzetei. E választott metaforaláncsor magyarázata úgyszintén egyszerű: a különböző
geológiai rétegek mélyfúrással bármikor elérhetők, egyszersmind jó táptalajt is
jelentenek az ide gyökerezőknek.
Illyésről úja Németh 1932-ben, hogy költészetét „mély gyökerű magyarság" hatja
át; azaz olyan magyarság, amely a mélyből táplálkozik. Illyés esetében persze nem
elsősorban a régi magyarságra utal, hanem a magyar paraszti kultúrára, ámde - miként
Németh László Ady-képének, Ady-mítoszának vizsgálata során látni fogjuk - a 20.
századi magyarságérzés és magyarságtudat (éppen a „geológiai rétegek" átjárhatósága
révén) közvetlen kapcsolatban állhat a 16. és 17. századi magyarságérzéssel és -tudattal;
másfelől pedig a régi magyar kultúra, s ezen belül a nemzeti jelleg Németh szerint a
magyar parasztságban reinkarnálódott, illetőleg őrződött meg jellegadó módon. Miként
a Magyarság és Európában is úja: „A régi magyar, mint nyelve is, tömör tömb, e rossz
idők lerepesztenek belőle, a Habsburg császárok elnevelik tőle urait, a szikla egyre
mélyebbre verődik a földbe, de még most is rajta állunk mindannyian; parasztságunk
java még mindig a régi Magyarország [...]" (70. 1.)
Jellegzetes, sőt képletesnek is nevezhető az is, hogy a Magyarság és Európa mint
írásmű (melyben Németh László történelmi, filozófiai és kultúrantropológiai kapcsolataiban kívánja bemutatni a címében megjelölt összefüggéseket) úgyszintén a már emlí-

1992. szeptember

63

tett geológiai rétegződés analógiájára van megszerkesztve, ahhoz hasonló szerkezetet
mutat. A „mély európaiság" (hiszen ez a fogalom is megjelenik a „mély magyarság"
mintájára) itt a régi görög kultúrával való közvetlen kapcsolatteremtést jelenti. Európa
felszabadító élményre vágyik - fejtegeti Németh - , a modem világ civilizációját ellensúlyozó ókori és prehisztorikus kultúrák felé fordul: „az emberiség mélyeit" kívánja
megismerni, s abból táplálkozni.
A „mély magyarság" azonban nemcsak a régi magyarságot is jelentő történeti tartalmú kategória Némethnél, hanem - éppen erre utalóan - írói magatartás, szemlélet és
lelkiállapot is. Lényege a sorslátó szemlélet, meghatározó színe (vagy inkább: hangulata) pedig a „sötét". „Az igazi irodalmi művet a nagy ellenállás ellen szegett, nagy hit
hívja világra [...]", hangsúlyozza már 1929-ben. (A vizsolyi Biblia. In: Az én katedrám.
Bp. 1969, Magvető és Szépirodalmi. 104. 1.) „Magyarországnak a szatmári béke a vízválasztója - úja a Magyarság és Európában - ; túl rajta még a sűrű, sötét, egy-tömb
Magyarország, innen a Habsburgokhoz hozzákezesedő, világosabb, idegen műveltségű." (71. 1.) Pár évvel később pedig így tér vissza ugyanez a gondolat: „a magyar
történet [...] két élesen elütő világításé részre szakad - az 1700 előtti »régi magyarságára s az azóta készülő újabbra [...]". (Most, Punte, Silta. In: Európai utas. Bp. 1973,
Magvető és Szépirodalmi. 690. 1.) Regényeikben Kemény és Móricz „nem hiába
szálltak le" a 16. és 17. századba, „amikor a zsigereikben hordott magyarságról a
legsúlyosabbat, a legfontosabbat akarták elmondani." (Magyarság és Európa. 68. 1.)
A „mély magyar" életérzés további attributuma a magyar sorsközösség átélése és a
közös otthonosság a magyar kultúrában. Németh László történelmi példája itt is a régi
magyarság. Az az időszak, amikor „Kolozsvártól Csáktornyáig alapjában ugyanaz a fajta nemcsak széltében, de lefelé is: az úr úr, a paraszt paraszt, de ugyanaz az anyag mind
a kettő. A Halotti beszéd magyarsága alig más, mint a mienk; a székely alig más, mint
a göcseji." (Magyarság és Európa. 70. 1.) A régi magyarság „egyszerre volt úri és népi
életforma: humanistáin és prédikátorain át Európát szopta, s patriarkális udvarházaiban
a népiséget szítta és emelte. [...] Ma már úgy érezzük, hogy a régi magyarság a magyar
kultúra súlyosabb fele, s későbbi nagy íróinkat is az növesztette kortársaik fölé, hogy
gyökérzetük valahogy leért belé. A mai népiség, akár magyar nyelv az, akár ritmus,
észjárás, bölcsesség: szűk és betokolt; teljesebb és nyíltabb alakja: a magyar régiség.
Magyar nép és magyar múlt: csak együtt alap." (A döntés éveire. In.: Sorskérdések.
619. 1. Kiemelés tőlem. M. I.)
Ez utóbbi mondatokat 1940 júliusában vetette papírra Németh László, élesen
bevilágítva a „mély magyar" teória eredetébe, tartalmába és persze funkciójába is. Mert
a közös kultúra, a közös életforma, a közös gyökérzet a meghatározó jegyek tekintetében a magyarság összességén belül erőteljes szellemi homogenitást, egységessé és
erőssé: ellenállóvá kovácsoltságot is jelent.
Ami persze már régen nem létezett a valóságban - különösen nem a 40-es évek
elején - Magyarországon. Megmaradt viszont mint örökség - fejti ki jó néhányszor
Németh - a 16. és 17. század valóban széleskörűen közös magyar kultúrájában: a kálvinizmus szellemi örökségében, egyszersmind közösségében. A vizsolyi biblia például
olyan közös szellemi táplálék volt, mely úrnak és parasztnak egyaránt ugyanazt
jelentette és ugyanazt sugallta. „A református magyar népben éppúgy benne van a biblia, mint a kenyér, amelyet eszik s a szőlő, amelyet kapál." (Az én katedrám. 103. 1.)
Sőt, Németh szerint a 16. században a kálvinista magyarság jelentette a magyarságot, és
Szenei Molnár Albert legnagyobb érdeme, bibliafordításának legnagyobb jelentősége
az, hogy pillért épített „az akkor magyarságot jelentő kálvinizmus alá." Németh László

64

tiszafáj

felfogása a kultúráról éppen a kálvinizmus jelentőségének az elemzése során
formálódik-szilárdul gyakorlatilag véglegessé - már a 20-as évek végén. „A kultúra
nem tudás, nem művészi produkció - hangsúlyozza már 1928-ban - , hanem valami
életet szabályozó elv, amely egy embercsoport minden tagjának belső mágnese,
irányítója. Ilyen értelemben volt a görögöknek és franciáknak, s ilyen értelemben nincs
ma minekünk kultúránk. De ha mégis van magyar csoport, mely százezrek alá tudott
valami közös szellemi alapot teremteni, akkor a protestantizmus az, mindenhová elért,
magyar könyvszámba menő bibliájával és zsoltáraival." (Molnár Albert zsoltárai és
ritmikájuk. In.: i. m. 98. 1.)
Ez az „életet szabályozó elv", a magyar protestantizmus Németh László eszmélését és szellemi tájékozódását is jelentősen befolyásolta. A mezőföldi parasztasszony
nagymama gyakori bibliaböngészése, s a szilasi templom kórusán a zsoltárokat zengő
rokonsághad antropológiailag jelenítették meg számára a protestantizmust: „akkor tudtam - íija - , hogy hozzátartozom, minden kételyemmel is, ehhez a biblia és zsoltár
mögé barikádozott, négyszáz éves magyar közösséghez." (Uo.)
Szellemi tájékozódásának ezen irányában jut el a lélekben magyar protestáns írók
legjelentősebbjeihez. „Amikor apámat a háború elsodorta, ez a zsoltáros hitetlenség vitt
s ültetett eszem nyílásakor Ady Endre, Szabó Dezső és Móricz Zsigmond térdeire. Nem
a magyar protestantizmusban voltak-e titkos bátyáim? Nagybátyáim, mert jóval több
volt a melegjéből még bennük, mint bennem." (Két templom közt. In.: Életmű
szilánkokban. II. k. Bp. 1989, Magvető és Szépirodalmi. 465. 1.)
A „mély magyarság" - végül - Németh László értelmezésében az európaisággal
való legszorosabb kapcsolatot is jelenti. Hiszen a 16. század magyar írástudója benne
élt a közös európai műveltségben, később pedig éppen a „mély magyar" múlthoz vonzódó írók és gondolkodók voltak azok, akik „Janus-arccal", azaz kettős kötődéssel
figyeltek a magyar sorskérdésekre, illetőleg Európára. Például Bethlen Miklós, aki
„darabosságában is Európa nagy dolgaira figyelő protestáns Ulysszes" volt, de még
inkább a 19. század két kiemelkedően nagy politikai gondolkodója: Széchenyi István és
Kemény Zsigmond. És persze költészetünkben is kirajzolódik ez a vonulat. Az Agak és
gyökerek (metaforikus értelmű ez a cím is!) befejező passzusában, 1939-ben így ír erről:
„Európa nemcsak körülöttünk van, hanem alattunk is. Ahogy író elődeinkbe, kultúránk
győkérzetébe visszanézek: elbámulok, mekkora Európa az, ami egy Balassiban, Zrínyiben, Berzsenyiben, Adyban felnyílik alattam." (In.: Sorskérdések. 611. 1.)
*

Németh László helykijelölése szerint „mély magyarság", protestantizmus és
európaiság legteljesebb megtestesítője a 20. században Ady Endre volt.
Nagyon jól ismertek azok a személyes, versbéli élmények, amelyek a még diák
Németh Lászlóban halmozódtak fel Adyval kapcsolatban egy életre szólóan. Arról is
tudunk, hogy Szabó Dezső 10-es évekbeli nagy tanulmányairól igen jó véleménye volt
és maradt, s szerinte éppen Szabó Dezső az, aki áttörte a „Nyugat íróit a magyar
ifjúságtól eltokoló előítéletet, Ady örökségét ő menti át az özönvízen [...]".
(Magyarság és Európa. 98. 1.) Szabó Dezsővel együtt ő is azt vallja - s ez az
alaphangja már korai Ady-tanulmányai egyikének is - , hogy „Az író munkásságának
esztétikai értéke szétválaszthatatlan próféciájának társadalmi súlyától, a kettő együtt
ítélhető és ítélendő meg [...]". Már ebben az 1927-es (a kettészakadt magyar irodalom
vitájához kapcsolódó) esszéjében érzékenyen rámutat Ady nagyságának, jelentőségének,

(

1992. szeptember

65

költészete lényegének mibenlétére. „Adyt én három nagy áram örvényének látom. Az
első egy ősi, magyar tendencia, mely ott lappang a magyar irodalom mélyén, s Adyban
foglalódott össze legelőször. A másik egy nagy európai koráramlat: a tizenkilencedik
század második felének lehelete, mely Nagyvárad, Pest és Párizs levegőjéből szívódott
Adyba. A harmadik a vidám életszeretet árama, egy új magyar hellenizmus [...]". (Az
Ady-pör. In: Két nemzedék. Bp. 1970, Magvető és Szépirodalmi. 25. és 35. 1.) Adyval
kapcsolatban mondja ki tehát először Németh, hogy „mély-magyarság" és európaiság
nemhogy távol esnének egymástól, de egyenesen egybetartoznak. Azért is fontos esszé
ez az írása, mert szinte tapintható tömörséggel benne van csaknem mindannak az eredete, a lényege, amit azután Adyval kapcsolatban a következő másfél évtizedben elmond.
Ugyanis már itt, már ekkor kifejti, hogy Ady magyarsága költői erejében nyilvánul
meg, ő „visszafüti" a nyelvet a „Károli fordítások biblikus-magyar erejéig [...]
Százados gyökerekkel magyar ez a vers [ . . . ] " - íija ugyanitt.
A magyarság és európaiság egységének a tétele erősödik föl az ugyancsak 1927ben, Nagy Sándor könyvéről írott bírálatában. Itt azt hangsúlyozza, hogy „Ady magyar
és világirodalmi erők sűrítője és transzformátora [...]", továbbá: „Ady egyetlen
tünemény, akit természeti tünemény voltában, keletkezésében és lefolyásában kell rekonstruálni, s a magyar és világirodalom tüneményei közé beilleszteni." (Ady Endre
költészete. I. m. 364. 1.)
Ady verselésének „ősi magyar" jellegét az ugyancsak a 20-as évek végén írt
Szenei Molnár-tanulmányában fejti ki először. A régi magyar vers egyetlen eredeti sajátossága szerinte (minden más ismérv európai átvétel, európai örökség) a tagoló forma.
A „ritmikájukban mélyebben magyar költők" (pl. Csokonai, Ady, Erdélyi József) „a
jambusban is tagoló verset írtak [...]". Az Ady-verseknek „ősi magyar lelkük" van. Az
„ihlet" az, ami magyarrá teszi a ritmust. Ady verseit pedig „ugyanaz a princípium
avatja magyarrá, mely Molnár Albert francia versikéiből belénk döbben. [...] Két költő,
akik az ihlet extázisában százados távolokból is ugyanarra a ritmikai eleve elrendeltségre bukkannak. [...] Ez az ölelkezés azonban nem véletlen. Századokat áthidaló viadukt
feszül a német egyetemek bolyongója s az Érmindszenten támadt Muszáj-Herkules közt.
Ez a viadukt: a magyar protestantizmus." (Az én katedrám. 95. és 97. 1.)
A protestantizmus tehát, a magyarság 400 éves kollektív öröksége!
A másik ilyen erős szál, amely Németh protestantizmusát, egészen pontosan:
kálvinizmusát az Adyéval összekapcsolja: „a bennünk lakó Isten" formulává egyszerűsíthető vallásosság, vallásos ösztön. 1936-ban a Tanúban jelenteti meg A teológus Ady
című esszéjét, amelyben az istenes verseket elemezve arra a következtetésre jut, hogy
„Adynál az Isten annyira az emberben van, hogy tulajdonképpen nem is láthatjuk őt
magától. [...] S ha Kálvin: eleve elrendeltnek tartotta az üdvözülést; Adynál: az
üdvözülés egy ajándék az élettel; akiket megszáll, azokat kényszeríti is." (Két
nemzedék. 65. 1.) A bennünk lakó Isten, a bennünk élő „foné tis daimonios", e sajátos
kálvinista hitmegvallás közös meglétét fedezi fel tehát önmagában és Adyban, s így
mint szubjektumnak is a legszorosabb köze van Ady istenes világához.
1930-as keltezésű, Ady összes versei című tanulmányban újólag rávilágít Ady Endre „mély magyarság"-ának és európaiságának együttes jelenlétére költészetében. „Ady
nyelvében és ritmusában kétségkívül a XVI. század, e legmagyarabb századunk szele
zúg. [...]; de végső fokon európai jelenség [...]", aki „a koráramok mélyebb sodrában
élt. Mint pszichológus valóban Dosztojevszkij, Proust, sőt ha úgy tetszik Freud rokona;
mint gondolkozó Tolsztoj őszintébb öccse, az Unamunok és Andre Gide-ek robusztusabb bátyja; mint kifejező művész a világszerűség elleni kifejezés-forradalom sokszor

66

tiszafáj

barbár, de egészében nagyszerű hérosza." (Két nemzedék. 48. 1.) A Tanú-beW
Visszatekintésben (1933-ban) ugyanerről a párhuzamról így ír: „ha Ady igazi társait
keressük, Freudhoz, Prousthoz kell fordulnunk. A szín más, de a szellemtörténeti hely
hasonló. Ady a pszichologizmus legnagyobb költője." (I. m. 508. 1.)
Németh László Adyt „a legnagyobb magyar szellemnek" tartja. De nemcsak
magyar, hanem egyetemes szellemnek s léleknek is, miként ezt egy 1934-es, Tanú-béb
esszéjében (Ady Endre) kifejti. Mégpedig abban az értelemben, hogy rendkívül tágas
világképet bontott ki verseiben. „Nyugatra hajtotta a magyart, de közben ősibb kultúrák
felé bocsátott gyökeret: a régi protestáns Magyarországon át a Bibliába, saját lírikusvérmérsékén át a görögségbe. [...] Ő figyelmeztet rá először, hogy a magyarságnak a
keresztény-latin műveltség alatt kell keresnie választott rokonait, s költészete [...]
egyszerre nyilall a zsidók vallásos pátosza s a görögök félbarbár zsenialitása felé [...]".
(7. m. 56. 1.) Egy évvel korábbi írásában, a Visszatekintés Ady-fejezetében így fogalmazott: „van benne valami a görög előttiek sötét és barbár kozmogonikus küzdelméből (a
Biblia volt a kedves könyve...)". Ebből következik, hogy ha „a régiséget nem
évszámokkal, hanem az eredet gyökereivel méijük, Ady a legrégibb magyar költő,
versének a gondolati és formai szerkezetéből egy Európa-alatti magyar lélek szól."
(/. m. 56. 1.)
*

És innen, körülbelül a 30-as évek közepétől kezdődően (vö. még: A teológus Ady)
egyre bonyolultabb feladat lenne - persze, ha egyáltalán szükséges lenne - megkülönböztetni, szétválasztani Németh László Ady-képének, Ady-látomásának a tényleges
Ady-életműből visszavezethető, levezethető elemeit azoktól az elemektől, amelyek
Németh önnön magyarságképéből, magyarságeszményéből való ki-, illetve visszavetítések. Vagyis: Ady hatása Németh Lászlóra oly mértékű, hogy talán tőle kapja a
legtöbbet magyarságeszményének megformálásához, egyszersmind azonban ő maga is
erőteljesen formálja sajátos és szuverén Ady-látomását: Adyban látja és láttatja
kiteljesedni magyarságeszményének legfőbb kritériumait.
S ugyancsak a 30-as évek közepe táján bukkan fel az egyetlen diszharmonikus
elem e rendkívül szorosra zárt szellemi kapcsolatban. Németh szerint ugyanis Adynak
nem volt ereje az egész magyar élettel szembeszállva „magából csinálni pártot magának.
Ó odaengedte magát a hazugság egyik felének; belelovallta magát egy félig-hitt verbuválóhangulatba [...]. Hogy a Nyugatban éppen csak föl-föllobbant a magyar öntudat,
ebben az ő szemhunyásainak is része van. Műve fölemésztette erejét, az igazi harcra
már nem futotta." (/. m. 60. 1.) Ez a disszonáns mozzanat azután majd történetileg is,
problematikájában is fölerősödik. A Magyarság és Európában azt fejtegeti - ami persze
még társadalomtörténeti tény - , hogy a zsidó szellemi előretörés nélkül Ady másfél
évtizede elképzelhetetlen, mivel ez a közeg jelentette mögötte a „kórust", ez bátorította,
ez teremtette meg körülötte „a tömegek melegét". (92. 1.) Ebben az összefüggésben a
Kisebbségben egyik gondolatmenetében - a Korrobori-cikkre utalva - Ady
„zsidószerelmének" és „zsidógyűlöletének" ambivalenciájáról szólva Ady ottani vízióját
így kommentálja: ő „annyira veszendő fajtának tudta a magáét, hogy nem látott más
mentséget, mint az űj fajcsinálást." (64. 1.) S Szabó Dezső legfőbb politikai érdemének
éppen azt tartja, hogy fölmondta ezt a „korrobori"-szövetséget, fölszámolta ezt a
„romlott gondolatot". (Látnivaló tehát, hogy Németh magyarságeszménye azon a ponton válik problematikussá, amelyen éppen a „mély magyarság" kritériumai fogalmazód-

1992. szeptember

67

nak meg: az ebbéli „feltételek" például az asszimiláns magyarok legtöbbje számára
eleve, mintegy objektíve teljesíthetetlenek.)
Mindazonáltal, ez a közvetlen politikai harcot hiányoló, óvatosan bíráló állásfoglalás nem befolyásolja, nem másítja meg, nem színezi át Németh László Ady-élményét.
Még a nyersebb megfogalmazása idején (a 30-as évek végén) is elszigetelt, szűk
hatókörű marad; mintha Németh szándékosan tokolná be, tenné zárójelbe. Ez persze,
végül is nem meglepő, hiszen a 30-as évek második felétől már a nagy megpróbáltatásra: az egyre veszélyesebbé váló külső erők várható hazai megjelenésének ellensúlyozására készül - és erre próbálja minden szellemi erejével a magyarságot is fölkészíteni.
S ebben a megszállott nemzetféltésben - később már a valódi, a lehetséges szövetségeseket és szövetségeket sem mindig fölismerve - különösen fontos hivatkozási
példák lesznek a legnagyobb fomátumú „mély magyarok": Berzsenyi, Széchenyi, Kemény - és Ady.
Ok valamennyien (persze, nem csak ők) lényeglátó, sorslátó történelmi realisták.
Németh szerint ugyanis a „mély magyarság" meghatározó eleme a történelmi realizmus,
a történelmi érvényű és hiteles állásfoglalás a magyarság legsúlyosabb ügyeiben.
Kemény Zsigmondról írt tanulmányában mutat rá talán a legtömörebben ennek mibenlétére, lényegére. Ez a szemlélet, világlátás - fejtegeti itt - a történelmi valóságot, magát
az élet teljességét „történelmi szőttesnek látja, s az új eszmék szálainak is az ősi rámán s
a megértett szőttesben keres helyet [...]". (Az én katedrám. 595. 1.) Vagyis: a „mély
magyarság" - ebből az aspektusból nézve - nem más, mint a nemzeti tradíciók és a
nyugati polgárosodás új értékeinek a szerves összekapcsolása, összeszövése.
A régi magyarságnak és a modem Európának egyként elkötelezett Ady Endre
Németh szerint a magyar irodalom legnagyobb sorslátója. S érzi azt a bűnt is, „mely
kultúránk mély ösztöneitől szakított el. Innen nagy vonzalma a régi Magyarország, a
protestantizmus, Csokonai felé. Ahogy Vajda egy áttelelt negyvennyolc, ő a századok
előtt elaludt, s most újra fölébredt [...] Régi Magyarország. Ezért látja pusztulását."
(Magyarság és Európa. 92. 1.) A Kisebbségben lapjain így folytatódik a gondolat:
„Mint minden mély-magyar ő is realista, nem rémlátó és nem bizakodó [...] éppolyan
valós lényeglátással veszi fel [...] a magyar status praesenst, mint fél századdal előbb
Kemény Zsigmond." (55. 1.)
*

Miként arról korábban már szóltunk, jól kitapintható és követhetően szoros
összefüggés áll fenn Németh László 20-as évek végi, illetőleg a 30-as és 40-es évek fordulóján született, a „mély magyarság "-gondolatot továbbgörgető és színező esszéi
között. Éppen ilyen szoros a kapcsolat az Ady magyarságáról szóló írásai között is a
jelzett időszakokban.
Egy szembetűnő súlypontmódosulást azonban észre kell vennünk. Azt ugyanis,
hogy magyarság és európaiság korábbi egységben láttatását, egyensúlyát a 30-as évek
végétől a magyar nemzeti jellegnek a korábbinál is erőteljesebb hangsúlyozása, kiemelése, gyakori ismétlése, mintegy látványos fölmutatása váltja fel. Mégpedig a „kisebbségben "-érzés, a „kisebbségben"-tudat megerősödésével összefüggésben. Ez utóbbi
jelenség racionális oka és magyarázata az, hogy Németh László úgy érzi: a világháború
küszöbén, a német veszedelem végzetes meglódulásának idején a „mély magyar"
szellemiség szorult defenzívába, szorult kisebbségbe. Következésképpen nagyon is
reális a veszély a jellegvesztésre, a nemzeti jelleg felmorzsolódására. Óriásivá nő benne
a félelem attól, hogy a magyarság teste fölött nem ahhoz tartozó öntudat lesz úrrá.

68

tiszafáj

1940-ben például újra arról ír, hogy a református énekeskönyv a „magyar nemzet
legmagyarabb részében töltötte be az emlékezet szerepét", s Ady költészetét is e
zsoltárok határozták meg: újra arról ír, hogy legmagyarabb íróink azok voltak, akiknek
„gyökérzetükkel ebbe az elfeledt mély magyar rétegbe lejárásuk volt [...]"; s a huszadik
század magyar irodalma legnagyobb cselekedetének azt tartja, hogy „ezt a befödött
magyar geológiát olyan izzó, modern tüneményekben dobta föl, mint Ady Endre és
Móricz Zsigmond." (A református énekeskönyv. In.: Az én katedrám. 106. 1.)
Létünk alapja - hangoztatja Németh László - a régi magyarság, erre kell
visszaállnunk.
Az ugyancsak 1940-ben írt Magyar ritmus című hosszú tanulmánya már a címében
is jelzi vállalkozásának szándékát: a magyar líra történetének áttekintésével arra a
kérdésre válaszolni, hogy miben is rejlik e költészet ritmikájának magyar jellege. S ennek a tanulmányának a genezise is a „kisebbségben"-gondolat. „Bizonyos - íija - , hogy
amit másutt mély magyarságnak neveztünk: annak a tagoló vers a verstani megjelenése.
S ha ez a vers bujdosásra kényszerült, szinte a fülünkből is kihalt - nem mehetett végbe
anélkül, hogy ez a .mélyebb és igazibb magyarság maga is bujdosóvá ne lett légyen a
nevét viselő országban." (/. m. 26. 1.) Évszázadok során szorult feledésbe a tagoló vers
(Zrínyi Miklós költészetében szólalt meg utoljára); mígnem Csokonai és Berzsenyi
kísérletei után Adyban született újjá. Költészetében - íija a Vitathatatlan Adyban „a régi magyar vers támad föl százados alvásából [...]". (Két nemzedék. 69. 1.)
*

A Kisebbségben megjelenése előtt egyetlen bírálat sem hangzott el Németh László
„mély magyar", („mély magyarság") fogalma ellen. Egyben azt is tükrözve, hogy
ameddig csak a fenti értelmezések határain belül maradt, tehát ameddig a „mély
magyarság" csupán pozitívan megkülönböztető minősítésként (azaz az önmagával
szembeni minősítés megjelenése nélkül) létezett és értelmeződött, addig csupán egy
kétségkívül szuverén, ám világosan körvonalazható magyarságeszmény kifejeződése
volt: nem is igen lehetett (volna) másként értelmezni.
A lavinát a „híg magyar" matefora megjelenése indította el.
Az persze már az első pillantásra is látszik, hogy ez a metafora különösen szerencsétlen találmánya Németh Lászlónak. Már csak azért is, mivel sem fogalmilag
(tartalmilag), sem pedig metaforikus értelemben nem állítható szembe a „mély magyar"
megnevezéssel. Még nagyobb zavarra adnak okot a „híg" melléknév egyes jelzős
szerkezeteivel („híg agyú", „híg eszű", „híg a leve" stb.) való önkéntelen képzettársítások. (Szerb Antal már rögtön a Kisebbségben megjelenése után észrevette ezt a fogalmi
kibicsaklást, arra utalva, hogy a „híg" ellentéte nem a „mély", hanem a „sűrű". Vö.: Az
Ady-mítosz és a Drang nach V/esten. Magyar Nemzet, 1939. júl. 30.)
Az igazi nagy megrázkódtatás okai azonban mégiscsak azok, hogy 1. a
Kisebbségben című röpiratban jelenik meg a „jött magyar" kifejezés; 2. ugyancsak itt
szerveződik - vagy inkább torzul - irodalomtörténeti rendszerré Németh magyarságeszménye; és 3. mindez 1939 tavaszán történik: a Kisebbségben a második zsidótörvény
kihirdetése után robban bele a magyar szellemi közéletbe.
És persze azért is okozott robbanást ez a végletesen sarkító osztályozás,
„kategorizálás", mivel sem a „mély magyar", sem a „híg magyar" metafora nem
esztétikai (persze nem is rasszista szempontú) értékmérő kategória.
Eredetileg Németh a „híg magyar"-t úgy értelmezte (bár még nem nevezte meg),
hogy természetesen léteztek szép számmal a magyar szellemi életnek (irodalomnak,

1992. szeptember

69

történelemnek) olyan jelentős, olyan nagy alakjai, akik nem érintkeztek oly intenzíven a
régebbi korok magyar szellemi örökségével, mint Berzsenyi, Kemény, Ady vagy
Móricz. (Petőfi, Babits, Füst Milán vagy Kassák jelentőségét, szerepét, fontosságát a
magyar irodalomban Németh soha nem vonta kétségbe - pedig őket igazán nem lehet(ne) a „mély magyar" Németh-féle értelmezési körébe szorítani.) Az ő gyökereik tehát - e sajátos, de jól követhető - logika szerint kevésbé mélyre nyúlnak le a magyar
történelmi évszázadokba.
A „mély magyar" és a „híg magyar" eredetileg tehát nem egymás ellen forduló
értékrend volt Németh helykijelölésében, ítélkezésében, hanem csak egy (igaz,
lényeges) szempont a sok közül, nevezetesen: mily mértékben hordozza az adott életmű
a 16-17. századi magyar szellemiséget, illetőleg: beleilleszthető-e a Széchenyi- vagy
Kemény-féle „történelmi realizmus" vonulatába?
A fent vázoltakat Németh Lászlónak Petőfi Sándor költészetét értékelő kisesszéinek, illetve tanulmányrészleteinek a tanulságával illusztrálhatjuk talán a legegyszerűbben.
Petőfiről 1928-ban (tehát az első Adyról, ill. a régi magyarságról szóló tanulmányaival egy időben) ír először Karácsony Sándor Az Erő című diáklapjába. Költészetét a
legnagyobbak közé sorolja. Nagyságának titka a mohóság. Petőfi Sándor Németh
számára a „legnagyobb példa, amelyet a magyar irodalom fölmutathat." (Az én katedrám. 558. 1.) 1934-ben a Magyarország című napilap március 15-i számában így ír:
Petőfi: „ez a szó jelenti irodalmunk legszebb hagyományát és legnagyobb igényét. [...]
A magyar irodalomnak Petőfi a legnagyobb fénye. [...] Petőfi nagy tehetség volt, de
legnagyobb tehetsége az volt, hogy teret tudott irtani ennek a tehetségnek. [...]
Költészetében nyoma sincs a tétovázó erő gyűrődéseinek, az önmagán babráló szellem
unalmának." S a cikk befejező sora így hangzik: „Magyar író akarsz lenni? A jelszó:
Petőfi!" (/. m. 559-562. 1.)
A kor és a mű, az élet és a mű tökéletes egységét ünnepli tehát Petőfiben.
Egy évvel később, a Magyarság és Európa egyik utalásában Petőfi „társai" Kossuth és Eötvös lesznek. Németh szerint ők hárman „a magyar alluvium óriásai, kivételes
magyarok, akik otthon érezték magukat az időben, s műveikben természetük ép mását
szerethették." (77. 1.) Tehát: Petőfi(ék) kivételes nagysága(i) a magyarságnak, jóllehet,
gyökerei(k) nem törték át a magyar társadalomfejlődés 19. századi alluviális, azaz
„hordalék" talajrétegét.
Csak részletezően alapos szakmai vita tárgya lehetne annak a kiderítése, hogy
Németh László itteni vélekedése mennyiben felel meg a történelmi, ill. az életműbeli
tényeknek; az viszont eléggé nyilvánvaló, hogy a már itt „híg magyar"-nak bemutatott
Petőfi Sándor költészete iránti teljes elismerése változatlan.
A Kisebbségben lapjain a „mély magyar" és a „híg magyar" kategóriák osztályozási szempontként érvényesülnek, tulajdonképpen valamennyi más egyéb szempontot (így az esztétikai érték szempontjait is) háttérbe szorítva, sőt kiszorítva ebből a
magyar irodalomtörténeti vázlatból, röpiratból. így azután Petőfi Sándorról szólva is
elsősorban a „gyökerek" kérdése nyomul az előtérbe. Németh itt megismétli négy évvel
korábbi besorolását (Petőfi alluviális költő, nem ért le a mélyben levő magyarsághoz,
nem tudott a „magyar Atlantiszról"), majd így folytatja: „Magyar nyelv és ritmus
keserves szülőfájásait sosem érezte. [...] Huszonhat éves korában halt meg, s az ágai
voltak a gyökerei. Igen kevés talajra volt szüksége, s igen sok égre, fürödni,
kinyújtózni." (23. 1.) A pár hónappal később írt Magyar ritmusban ekképpen folytatódik ugyanez a gondolat: „A magyar vers rejtettebb nehézségeihez ő éppúgy nem ért le,

70

tiszafáj

ahogy viszonyainknak és fajiságunknak is fölötte égett. Talán azért is sikerült olyan
gyönyörűen huszonhat éve - mert ember lehetett itt, létünk szörnyű nyűgei nélkül." (Az
én katedrám. 51. 1.)
Vagyis: azért, mivel nem volt, nem lehetett „mély magyar".
De még a Kisebbségben irodalomtörténeti prekoncepciójában (amelyben tehát legfontosabb rendező elv a „mély magyarság" s nem az esztétikai érték), nos, még e
művében sem vonja vissza a Petőfi-életművet a legnagyobbra értékelő korábbi
véleményét. Sőt, az 1941/42 fordulóján írt Költők prózája. Petőfi és Arany című
tanulmányában még meg is erősíti. Itt ugyanis azt úja, hogy Petőfi huszonháromhuszonnégy éves ifjúként a magyar prózába „tisztító viharként" ütött bele; s ez még
nagyobb teljesítmény, mint az, hogy a „verset úgyszólván első leheletével újjá formálta." Prózájában „a Kazinczy óta gyártódó madámyelv" elolvadt. „Pedig lentről sem hozott sokat: a régiektől meg éppen nem tanult. Egyedül önmagától." (Az én katedrám.
585. 1.) Vagyis „híg magyar" létére is a legnagyobb magyar költők és írók közt a helye.
Még akkor is, ha szerinte Petőfi „a negyvenes évek fia, a koreszmék léghuzamában lobog, míg Aranyban a faj mélyei álmodoznak." (/. m. 589. 1.)
1969-ben ír utoljára Petőfiről (Mit vesztettünk benne? Igaz Szó, 1969. jűl. 7.). Ez
a rövid cikk egyben tömör összegzése is mindannak, amivé - Németh szerint - Petőfi
Sándor válhatott volna, mindannak, amit beteljesíthetett volna. Németh László
„irodalmunk újraalapító" vezéregyéniségének képzeli el az 1849 után is élő és alkotó
Petőfit, aki „arra lett volna képes nagyban, amire Vajda kisebben: hogy kitartson és alkalmazkodjék egyszerre; a megőrzött márciusi tüzet modernebb műfaji kohókba
vezesse. [...] A század második fele: ez az, amit elvesztettünk benne [...]". (In.: Megmentett gondolatok. Bp. 1975. Magvető és Szépirodalmi. 614. 1.)
*

A Kisebbségben megjelenését követő tengernyi korabeli reflexió közül most csak
egyetlenegyet emelünk ki: talán a leginkább lényeglátó és bölcsen visszafogott érzelmű
kritikát. Hamvas Béla írásáról van szó. Szerinte Németh Lászlónak csak egy általánosan
is érvényes jelenség szintjén van igaza (erre utal majd Bibó István is), nevezetesen abban, hogy „az értékes emberek egy idő óta kisebbségben vannak, a kisebbség minden
kedvezőtlenségével, hátrányával [...]". Ez a tünet azonban - folytatja Hamvas - nem
kifejezetten magyar jelenség, hanem az egész korra jellemző. Másfelől pedig a magyar
szellemiség űjabbkori történetének Németh-féle kategorizálása („mély magyar", „híg
magyar") megosztja, eleve széttagolja, egymástól elválasztja, sőt egymással szembeállítja (az egyébként egymástól persze nyilvánvalóan és ténylegesen is különböző) magyar
szellemi teljesítményeket. Holott egy szellemi közegben a kisebbség és a többség
létezésének a ténye természetes szituáció (és világjelenség), sőt „szükségszerű ott, ahol
az egység és teljesség nincsen meg. A szellem pedig ilyenkor nem előjoga egyiknek
sem: mind a kettő párt, oldal, tört, fél, részlet. [...] Kár azt hinni, hogy egy nép, mint
amilyen a magyar, mély rétegeiben és legnagyobb képviselőiben ellenzéki és titáni. Ez
egyszerűen nem igaz. Éppoly kevéssé, mint az, hogy opportunus, közömbös és lojális.
Nemcsak Kemény Zsigmond és nemcsak Kazinczy Ferenc. És éppen ezért nemcsak
Németh László és nemcsak ellenfelei. Mindkét csoport jóhiszeműségét feltételezném,
hasson mindkettő a maga ereje és súlya szerint a közösségre, amelynek így mindketten
értékes összetevői lehetnek." (Híg-magyar, jött-magyar és mély-magyar. Katholikus
Szemle, 1939. nov. 614. 1.)

1992. szeptember

71

Kissé hosszú idézetünkből kitűnik: Hamvas Béla alapvető igazsága (különösen
1939 végén) arra is figyelmeztet, hogy ha egy kor szellemi életében egyes részigazságok
(mint pl. a „mély magyarság" Németh-féle kritériuma) túlságosan előtérbe nyomulnak
és fölnagyítódnak, már-már szociológiai gyökereiktől is függetlenednek, könnyen
érezhetik magukat kirekesztettnek (holott a szóban forgó teóriából ez nem következnék)
azok, akik valamilyen „oknál" fogva nem tartozhatnak bele a kitüntetett kategóriába.
S e ponthoz kapcsolódik Bibó István történelmi perspektívát fölvázoló 1948-as
fejtegetése és figyelmeztetése a Kisebbségben „mély magyar" teóriájával kapcsolatban.
Bibó „mindenekelőtt" azzal a tétellel vitatkozik, „mintha a szenvedélyes lényeglátók,
beleértve a legnagyobbat közöttük, Adyt, egyben az igazibb, jellegzetesebb, mélyebb
magyar alkat jegyeit is megmutatnák. Ahhoz, hogy igazabb magyarok, nem tartozik
hozzá, hogy igazibb magyaroknak is kell lenniök. [...] Abban tehát, hogy ők és társaik
mindinkább elesnek az ország mindenirányú vezetésétől, nem az a lényeges, hogy az ő
igazi magyarságuk kerül hatvanhét után fokozatosan kisebbségbe, hanem az - (s éppen
ez lehet a klasszikus Bibó István-i tanulság) - , hogy általában ép értelem, ép ítélőerő,
ép erkölcsi szenvedély, ép közösségi érzék kerül minden vonalon kisebbségbe, a tényleg
érvényesülők és láthatóan szereplők hamis realizmusával szemben." (Eltorzult magyar
alkat, zsákutcás magyar történelem. Válasz, 1948. 4. sz. 310-311. 1.)

72

tiszafáj

TŐZSÉR

ÁRPÁD

Jelentéseltolódások
József Attila Wolker-fordításaiban*
i.
József Attila a század harmincas éveiben a kor legnagyobb magyar szellemeihez,
Bartókhoz, Németh Lászlóhoz hasonlóan érdeklődéssel fordult a szomszéd népek
kultúrája (elsősorban irodalma) felé. Amint az köztudott, Anton Straka csehszlovák, illetve Moise Balta román sajtóattasék közreműködésével egész sor cseh, illetve román
költő verseit fordítja magyarra. Komolyan veszi tehát azt a közép-európai programot,
amelyet ő maga így fogalmazott meg: „rendezni végre közös dolgainkat, ez a mi
munkánk; és nem is kevés", de ezen az egyetemes programon belül Jirí Wolker, Petr
Bezrué, Aron Cotru§, Tudor Arghezi és mások verseinek magyarításával egy speciális
célt is követ. „Saját hangjára talált az akkori (román és cseh, T. A.) baloldali...
munkásversekben" (Gáldi László: József Attila, a műfordító. ItK 1955 . 2. sz.), s e
„munkásversek" magyarra fordításával ezt a „saját hangot", a magyar proletárköltészet
hangját akarta felerősíteni.
Kétségkívül tisztes célok ezek, de pontosan úgy, ahogy a „munkásversek" vonatkozásában a költő saját alkotásai is felvetnek bizonyos esztétikai problémákat, úgy e
célok műfordítói objektiválása sem egészen problémátlan.
Amint tudjuk, József Attila összesen hat Wolker-verset fordított magyarra,
nevezetesen a Tváf za sklem (Arc az üveg mögött), a Balada o oőích topiőovych
(Ballada a fűtő szemeiről), az Umírajíci (Haldokló), a Vparku pfed polednem (Délelőtt
a parkban), a Bez názvu** (József Attila fordításában: Névtelenül) és az Epitaf
(Sírfelirat) címűeket. Mi e szerencsésnek mondható válogatásból a Vparku pfed polednem és a Balada o oőích topiőovych című versek fordítását tesszük elemzésünk tárgyává, az ezekben vizsgálható jelentéseltolódások ugyanis megítélésünk szerint a „munkásverseket" fordító József Attila műfordítói alapállására általánosan jellemzőek.

2.
A V parku pfed polednem című Wolker-vers kötetben először 1921-ben, a költő
első könyvében, a Host do domubm (a cím szó szerinti jelentése: Vendég a házba)
jelent meg. E kötet annak a gyermek-ifjúnak a hitét tükrözi, aki a világot a szív
* Tőzsér Árpád tanulmánya a Bihari Irodalmi Társaság pályázatán dijat nyert. (A szerk.)
** A válogatást készítő Straka ezt a verset a Wolker hátrahagyott műveit tartalmazó Pozustalost (Hagyaték) című kötetből vette, ahol ez valóban ilyen címmel szerepel. Az újabb cseh
kiadások azonban általában a Na nemocnicní postel padá svét... (A kórházi ágyra omlik a
világ...) sorral, azaz a vers kezdő sorával jelzik. Wolker ugyanis ennek a versének nem adott
címet, a Bez názvu (Cím nélkül) megjelölést a Pozustalost összeállítója írta a költemény fölé.
József Attila a nem Wolkertől származó címet helytelenül fordítja Névtelenüke. A Bez názvu
jelentése itt: Cím nélkül.

1992. szeptember

73

jóságával, a szív mindent befogó szeretetével akaija megváltani. Az egykorú kritika
(például FrantiSek Götz, idézi Stépán VlaSin: Jifí Wolker. Praha, 1980. 109-110.) egyfajta „etikai realizmust" emleget a debütáló költővel kapcsolatban. Julius Fuéík szerint a
Host do domu „a gyermek világra jöttének és felfedezéseinek a könyve" (idézi S. VlaSin,
i. m. 109.), arról szól tehát (ha szabad így fogalmaznom egy verskötet esetében), hogy
hogyan fogadja be a világ a gyermeket, s hogyan fedezi 151 a gyermek a világot. A
Vparku predpolednem világlátása azonban részben elüt ettől az alaphelyzettől, mert azt
az átmenetet tükrözi, amely a Host do domu „etikai realizmusától" a költő második
kötetének, az 1922-ben megjelent Tézká hodinánsk (a cím szó szerint „nehéz órát",
értelem szerint „vajúdást" jelent) harcos proletárköltészete felé mutat. íme, a teljes cseh
szöveg szó szerinti fordítása:
Délelőtt a parkban
A zöld pázsiton át a fehér kankalinok úszva közelednek,
vitorláshajók hozzák a kék napot,
homokházak mellett gyermekek osztogatják
az egész parknak, melyet a város körülvesz.
Ma még én is gyermek vagyok.
És mindent szerethetek,
ma még és még holnap talán
virágzó imával váltom meg a kőházak fájdalmait.
De az ima is keményedik, akár az érő alma a fák lombjában.
Holnapután
már felnőtt lesz a szem, mely a szeretetet felszítja mellemben.
Férfivá válok
és katonává.
A katona szuronyával imádkozik.

Az első sorban a „kankalinok" (az eredeti szövegben „prvosenky") a tavaszt
jelképezik. [A kankalin a „tavaszi" jelző nélkül is főleg tavaszi virág, de a cseh
nyelvben ez a tény meghangsúlyozódik, mert a „prvosenka" a prvy"(első) szóból van
képezve.] A két sor képei összetett metaforarendszert alkotnak. Értelem szerint: a pázsit
zöld vizén fehér kankalinok mint vitorláshajók úsznak egyre közelebb, s hozzák a kék napot.
A harmadik sorban megjelenik az ember „tavaszának" a hordozója, a gyermek:
homokozók (homokházak) mellett gyermekek osztogatják (mármint a • kankalint) a
parknak, melyet a város körülvesz.
A kezdő képsor fő motívuma a tavasz és a gyermek, az utolsó sorokban pedig már
az „érő almáról", tehát a nyárról, s a szeretetet „felszító" („rozjítrí" - elmérgesít,
felszít) férfikorról van szó, hogy a befejező sorban felcsattanjon a „szurony", a harc
kódája.
A versben tehát a természetet, gyermeket (embert) s társadalmat egyaránt megérlelő idő objektiválódik, s ennek az időnek a kulcsszava a „gyermek" és a „szurony", tehát
az a két szó, amely ezt az időt közrefogja. A versstruktúra e közé a két sző közé feszül,
s azt a történéssort teszi szemléletessé, az olvasó számára is megélhetővé, amely során a
gyermek férfivá, s az ima szuronnyá keményedik.
S hogyan módosítja jelentéseltolódásaival e képpé objektivált történést a műfordító József Attila? Idézzük a verset most az ő fordításában:

74

tiszafáj

Délelőtt a parkban
Fehér kikirics üdít zöld gyepet,
vitorláshajók hozzák a kék napot,
s homokházaknál osztják gyermekek
az egész parknak, melyet a város körbefog.
Még én is gyermek vagyok.
Mindent szerethetek még,
ma is, tán holnap ismét
megoldja kőházak kínjait virító imádságom.
De az ima keményedik, mint az érő alma lombos ágon.
Holnapután
felnőtté lesz a szem, mely szeretetem kibontja sután.
Férfi leszek
és katona.
S a katona imája szuronya.

József Attila azzal, hogy a „prvosenky"-t „kikirics"-nek fordítja, lehetetleníti a
verstörténés beindulását. A kikirics ugyanis (szemben a kankalinnal) a köztudatban őszi
virág, s így a versidő szempontjából annyira fontos tavaszmotívum a fordítás szövegébe
nem mentődik át. Az „üdít" és „zöld gyep" kifejezések a „priplouvají" (úszva közelednek) ige nélkül nem elég egyértelműen utalnak a természet megújulására, az élet
kezdetére. Egyik is, másik is elképzelhető nyári környezetben is. Az eredeti szövegben
viszont a tavaszt jelképező kankalin („prvosenky" - első virágok) mellett az „úszva
közelednek" ige hangsúlyosan a tavasz érkeztét, az élet indulását jelzi.
Az „úszva közelednek" kifejezés elhagyása a kezdő két sor képi összetartozását is
elhomályosítja, illetve más jelentéssíkba tolja. Az eredeti szövegből világos, hogy a
költő az érkező tavaszi kankalinokat látja vitorláshajóknak, a fordításban a „kikirics" és
a „vitorláshajók" tertium comparationisa csak a „fehér" jelző, s a két sor kijelentésének
a puszta párhuzama. De tegyük föl, hogy a „kikirics" és a „vitorláshajók" metaforikus
kapcsolata így is világos, a történés időbeli távlata azonban akkor is leszűkül, mégpedig
a „kék napra". A két sor párhuzamában ugyanis az egyértelmű második sor tölti meg
jelentéssel a semlegesebb, s egyben nyitottabb első sort, s így végül is a két sor értelme
egy kezdődő nap szemléltetése. József Attila szövegében nem egy évszak, hanem csak
egy nap kezdődik egy parkbeli csendélet (játszó gyermekek!) háttereként. így viszont e
kezdő képsor leválik a vers egészéről, nem kapcsolódik a második rész „érő alma" (az
ősz) motívumához, más szóval: a beteljesedő idő kezdetét veszti.
S van a magyar kikericsnek az őszi jellegen kívül még olyan kapcsolt jelentése is,
amely itt, e vers struktúrájának szempontjából zavarólag hat.
Ki ne ismémé Apollinaire nagy versét (Radnóti Miklós fordításában), amelyben a
többnyire lilás-kékes, kellemetlen színű „kikerics" a „méreg", s az általunk elmondottaknak megfelelően pontosan az „ősz" szinonimája? S ki ne ismerné azokat a beszélt
nyelvi fordulatokat, amelyekben ez a már hangalakjával is kiabáló, provokáló virág a
dac, a mást akarás szimbóluma? Hiába enyhíti a József Attila-fordításban is e virág
ilyenfajta jelentését a „fehér" jelző, hangalakjával a szó azért csak bevillantja a kezdő
képbe a lázadás képzetét. S ezzel megint csak a verstörténés gradációja gyöngül, hisz
Wolker szövegében csak a vers második részében, illetve a befejező sorokban jelennek
meg a lázadást, harcot jelentő „felszítja" és „szurony" kifejezések. Sőt a versnek -

1992. szeptember

75

ahogyan azt már többször elmondtam - épp ez az alap-mondanivalója: azt a folyamatot
érzékíti meg, amelynek során a gyermek férfivá érik, és a „mindent szeretni" állapotától
eljut a lázadás, a harc szükségességének, sőt törvényszerűségének a felismeréséig.
József Attila fordításában ez a lázadás, ez a harc a „kikirics"-nek köszönhetően jelzésszerűen már az első sorban előlegeződik, s a „történő" Wolker-vers egyfajta állapotleírás felé tolódik.
Figyelmen kívül hagyja József Attila a verstörténés gradációját a mű további
részeinek a fordításában is. Az ötödik sorból elmarad a „ma", s a hetedik sorból az
ismétléssel is nyomósított „még" időhatározó szó. Wolker azt mondja: „Ma még én is
gyermek vagyok", „még ma s még holnap talán virágzó imádsággal váltom meg a
kőházak fájdalmát". A „ma" s a két „még" felhívás, mintegy bejelentése annak, hogy
holnapután már valami más következik, nyomatékos figyelmeztetés az idő múlására.
József Attila szövegében távolról sem ilyen hangsúlyos az idő motívuma, a nyolcadik sorral bezáróan a kép csaknem áll, s ehhez a csaknem álló képhez a „holnapután"
már nem tud az eredeti szöveg dinamikájával kapcsolódni. Erejét veszti az „ima
keményedik" kijelentés is, az idő folyamatából kikapcsolva nem hat törvényszerűnek.
Wolker ugyanis azzal, hogy a természet és a gyermek érésének a folyamatát
egybejátszatja, a „szurony", a harc idejét törvényszerű, kikerülhetetlen jövőként objektiválja.
Itt kell megjegyeznem, hogy alaptalannak tartom Dobossy Lászlónak azt a
véleményét, amely szerint „a Wolker-költemény... erre a két sorra épül: »Ma is, tán
holnap ismét - megváltja kőházak kínjait virító imádságom«". (Jirí Wolker és József
Attila, Irodalmi Szemle, 1964/9, 836.) Hisz az eredeti szövegben a megismételt „még"
s a „talán" határozószók pontosan annak az állapotnak az átmeneti, illetve jövőben
kétséges voltára utalnak, amelyről e két sorban szó van. Ez a két sor csak irányul
valami felé, de önmagában semmiképpen sem súlypontja a versnek.
Tény viszont, hogy József Attila szövegezésében - éppen a két „még" elhagyása
következtében - ez az átmeneti jelleg gyöngül, s amint azt fentebb már kifejtettem, a
kép szinte állóvá válik, a szeretetnek azt az állapotát fejezi ki, amelyben a gyermeki
lelkű költő imával (szeretettel) akaija megoldani a világ fájdalmát. Sőt, ha jól
megnézzük: a fordításban a kilencedik sor „De" ellentétes kötőszóval nyomósított
cezúrája sem annyira éles, mint Wolker szövegében. A cseh „Ale" (de) után már csak az
ősz, illetve a harcos férfikor képei következnek, ezzel szemben a fordításnak még a
tizedik és tizenegyedik sorában is a gyermek bájosan esetlen, naiv szeretete tér vissza:
„Holnapután / felnőtté lesz a szem, mely szeretetem kibontja sután". Wolker
szövegében a „sután" szónak nincs megfelelője, s valószínű, hogy a fordítás szövegébe
is csak a „Holnapután" hívórím hangalakja vonta be. Bevonása viszont az ellentétes
hangulatértékű „rozjítíí" (elmérgesít, felszít) ige megtartását is lehetetlenné tette (nem
lehet valamit „sután" el mérgesíteni, felszítani!), s így szelídült ez az egyértelműen
lázadást kifejező ige a fordításban „kibontjá"-vá. Csakhogy ez a „kibontja" a „szeretet"
szelíd fel fokozásával nem előre, a harc irányába mutat, hanem visszautal a hatodik,
hetedik és nyolcadik sorra, amely sorokban a gyermeki „szeretet" először említődik direkt módon, illetve utalásszerűén. (A „Mindent szerethetek még" és a „virító imádság"
kifejezések párhuzamában a „virító imádság" is a „szeretet" jelentésével telítődik.)
József Attila szövegében tehát a lázadás motívuma - a kezdő sor disszonáns
„kikirics"-ét leszámítva - egyértelműen tulajdonképpen csak a befejező sorban, a
„szurony" metaforájában jelenik meg. (Még a „Férfi leszek / és katona" sorokban is van
egyfajta gyermeki kedveskedés, akárcsak éppen József Attila Altatójának hasonló

76

tiszafáj

sorában: „Tűzoltó leszel s katona!") Ez viszont annyit jelent, hogy a harc szükségességének a felismerése, amely Wolker szövegében fokozatosan, szervesen a mű
teljességébe (idejébe) építve valósul meg, József Attila fordításában csattanószerűen,
radikális, mintegy „forradalmi" fordulatként következik be.
Az érleld időnek mint strukturáló elemnek a kikapcsolása mellett a fordítás másik
leglényegesebb jelentéseltolódásának a nyolcadik sor „megváltja -» megoldja" transzkripciója látszik. A fentebb már idézett Dobossy László (aki szerint a Wolker-vers
„kulcsszava" éppen a „megváltásra célzó ige") „jóvá úja" e módosítást, s űgy
vélekedik, hogy József Attila ezzel az átírással „megkeményítette" a verset, „kiszűrte
belőle a vallásos érzelmességet".
Tény, hogy József Attila radikalizáló szándéka ebben a jelentéseltolódásban a
legnyilvánvalóbb, de itt figyelhető meg a beavatkozás negatív eredménye: az eredeti
szöveg képiségének, gazdag szimbolikájának az elszegényítése, a részeket szerves
egységgé integráló kapcsok eltépése is.
Az „imádság" a „megoldja" kifejezés mellett valóban eredeti jelentését veszti, s
értelmezhető olyan óhajnak, vágynak is, amely a „kőházak", tehát a felnőtt társadalom
„kínjainak" a „megoldását" (könnyítését, megszüntetését) célozza: „ma is, tán holnap
ismét megoldja kőházak kínjait virító imádságom". (A „kőházak" motívuma a „homokházak", a gyermekvilág ellenpontja!) Kérdés, hogy szükség volt-e erre a beavatkozásra, hogy nem nyitott kaput dönget-e a fordító, mikor ki akatja szűrni a
„vallási érzelmességet" a versből?
Wolker szövegében a „kvetoucí modlitbou" (virágzó imával) kifejezésben a „kvetoucí" (virágzó) szó visszakapcsolás az első sor jelentésére: a tavasz motívumára, a
virágzás idejére, a fehér kankalin megjelenésére. Ahogyan a gyermekek virágot
osztogatnak a felnőtteknek, ügy próbálja megváltani a gyermek-költő imával
(szeretettel) a felnőttek kínjait. A virág a hasonló, az ima a hasonlított: olyan az ima,
mint a virág, ez is, az is a tisztaság, a szeretet jelképe. Az „imádság" nem vallásos tartalmával van tehát jelen a versben, hanem azzal a jelentésével, amelyben közös a virággal. Nem valóságos imával akaija megváltani a gyermek Wolker a szenvedő világot,
hanem szeretettel, s az „imádság" csak „szociális szimpátiájának" képi kifejezése.
József Attila tehát a „megváltja -> megoldja" módosítással ugyanazt mondja, amit
Wolker, csak míg Wolker bibliai képpel szemlélteti mondanivalóját, addig József Attila
ugyanazt a mondandót direkt módon fogalmazza meg.
S az elmondottakat összefoglalva: Wolker műalkotásának stiláris egységét tartva
szem előtt, József Attila fordításában a következő legáltalánosabb módosításokat észlelhetjük: az eredeti műben az idő folyamatának, a történésnek sokkal nagyobb a strukturáló szerepe, mint a fordításban; a fordításban nincs következetesen, sorról sorra
végigvezetve a virágzó és beérő természet, valamint a szeretettől a harcig növő gyermek-férfi párhuzama; s végül figyelmen kívül hagyta a fordító Wolker versének (s általában lírájának) azt a vastörvényét is, amely szerint a leírt konkrét és reális helyzetek,
pillanatképek a szerkezet meghatározott helyén törvényszerűen képpé válnak,. s így általános mondanivalót közvetítenek, s hogy a konkrétnak és általánosnak ez az állandó
transzmigrációja a makro- és mikrostruktúra szintjén egyaránt szüntelenül mozgásban
tartja a művet, olyan párhuzamokat és ellentétpárokat alakít ki benne, amelyek szüntelenül előre- és hátrautalnak, s megteremtik az aránylag rövid szöveg páratlan ökonómiáját.
Következésképpen az olvasó a verset nem egy valóságos ifjú dinamikus fejlődésképének, s ezt a fejlődésképet nem a harchoz felnövés gazdagon motivált szimbólu-

1992. szeptember

77

mának érzi, hanem egy olyan költő jellemrajzának, aki a passzív világszeretet
állapotában hirtelen, formailag mintegy csattanóra hegyezve, a harc, az aktivitás szükségességére döbben.
Vagyis: a mű eredeti stiláris egysége a fordításban a különböző jelentéseltolódások
következtében jelentősen csökken, s így ezeket a jelentéseltolódásokat nem lehet a
fordítói egyénítés kategóriájába sorolni, s egyéb módon sem lehet „jóváírni".
3.
Míg a V parku pfed polednem a kevésbé ismert Wolker-versek közé tartozik
(például az 1946-ban Stanislav Kostka-Neuman által készített, s ma már klasszikusnak
számító Wolker-válogatás sem közli), addig a Balada o oőích topiőovych című Wolkerkölteménynek csak a magyar nyelvű kritikai visszhangja megtöltene egy vastagabb
füzetet. Sajnos azonban - ismeijük be - a fokozott magyar érdeklődést nem annyira a
mű vitathatatlan esztétikai értékei, szépségei váltották ki, hanem a záró rész két sorának
József Attila-i értelmezése.
Amint az közismert, Wolker ezzel a szentenciával végzi versét: JJélník je smrtelny, / práce je avá" (A munkás halandó, / a munka élő). József Attila e két sort így
értelmezi át: „A munkás halhatatlan, / a munka él". E jelentésmódosítás jogosságáról
vagy jogtalanságáról máig legalább tízen mondták el alapos tanulmányokban a
véleményüket, köztük olyan jelentős irodalomtudósok, mint Dobossy László, Bojtár
Endre, Kovács Endre, Gáldi László, cseh részről Richárd Praiak és legújabban Stépán
VlaSin. A véleménynyilvánítást mi sem kerülhetjük el (nem is akaijuk), de még előtte (s
a teljes vers József Attila-i értelmezése előtt) lássuk - legalább nagy vonalakban - a
vers azon esztétikai értékeit, amelyeknek köszönhetően a mű ama bizonyos két sor
problematikus fordítása nélkül is rászolgál érdeklődésünkre.
,A líra állapot, az epika tett" - íija Wolker egy 1921. július l-jén keltezett, A.
M. PíSának címzett levelében. S számára az 1921-es év a tett, az epika éve. Ekkor úja a
második kötetének tartópilléreit képező epikus kompozíciókat, a Balada o nenarozeném
dítéti (Ballada a meg nem született gyermekről), a Balada o oőích topiőovych (Ballada a
fűtő szemeiről), a Balada o snu (Ballada az álomról) című szociális tárgyú balladákat.
S a „tartópillért" itt csaknem szó szerint kell érteni: az első ballada a kötet elején,
a második a közepén, a harmadik a végén foglal helyet. S mivel egyik a szerelemről, a
másik a harcról, a harmadik pedig a munkáról szól, létünk e három alapminősége szinte
az emberi teljesség egységébe fogja a kötet anyagát. Igaz, a Ballada a meg nem született
gyermekről a szerelemnek éppen a lehetetlenülését, a Ballada a fűtő szemeiről pedig a
munka munkásnyomorító jellegét fogja epikai vázba, de e művek teljes mondandójának
csak részét látja, aki csak ezt látja bennük. Azt is látni kell, hogy a szerelemnek ez az
ellehetetlenülése és a munkás elnyomorodása itt egy történelmileg meghatározott társadalmi renden és koron belül, egyenesen annak következményeképpen történik, s a két
vers - azzal egy időben, hogy ezeket az antagonizmusokat epikába állítja, s a társadalmi
rend ellen lázít (emlékezzünk: „az epika tett"), apoteózisa is a szerelemnek és a
munkának. A „fűtő-balladának" egyenesen a struktúráját határozza meg a munkának az
a képe, ahogyan „a réti virághoz hasonló kék munkásszemek / vasdrót-erekben
szerteúsznak a város felett".
Wolker tehát a Ballada a fűtő szemeirőlben azzal a dialektikával szól a munkáról,
amelyet magyar versben éppen József Attila fogalmazott meg:

78

tiszafáj
Bár munkádon más keres
dolgozni csak pontosan, szépen,
ahogy a csillag megy az égen,
úgy érdemes.

Ez a differenciált lírai munkameghatározás a Wolker-balladában természetesen
gazdag epikai motivációba, leírásokba, párbeszédekbe, a ballada népi-nemzeti hagyományaiba kódolódik. Lássuk, hogyan!
A bevezető négy sort akár Karel Jaromír Érben, a múlt századi cseh balladaköltő
is írhatta volna:
Utíchly továrny, utíchty ulice,
usnuty hvézdy okolo mésíce
a z mésta celého v pozdní ty hodiny
nezavfel oá'svych jenom dum jediny

Szabadon fordítva:
Elcsendesedtek a gyárak, elcsendesedtek az utcák,
elszunnyadtak a csillagok a hold körül,
s ezekben a kései órákban az egész városból
csak egyetlen ház nem zárta le a szemét.

A sorok ritmusából lehetetlen nem kihallani a cseh és magyar népköltészetből
egyaránt jól ismert - itt tizenkettesekké szerveződő - felező hatosokat:
3
3
3
3
Utíchly / továrny, / utíchly / ulice

A második sor első hatosa ugyan egy szótaggal rövidebb, de a „hvézdy" első
(hosszú) szótagját könnyűszerrel ki lehet tartani kétmorányi ideig, s akkor a zökkenőt
alig érzékeli a fül.
A kezdő résznek nemcsak a zeneisége, hanem a képisége is a ballada népi-nemzeti
hagyományaira utal. A „hold" a romantikának általában is fontos reáliája, de mint a
rejtélyesség jelképe, a 19. századi balladákban különösen gyakori kép. Meghatározó
szerepe van itt, a Wolker-ballada történést indító helyzetrajzában is: előrevetíti a
„balladai homályt", a sejtelmesség fényét szólja a helyszínre.
De a „holdnak", „csillagoknak" és „kései óráknak" ebben a - mondjuk - erbeni
terében és idejében a tárgyak egyáltalán nem erbeniek. A „gyár", az „utca", a „város"
már a huszadik század szimbóluma. A programszerűen vállalt népi-nemzeti formába tehát szociális és internacionális tartalom kerül.
A következő részben Antonínt (Antalt), a villanytelep munkását és tíz társát látjuk
a gyárban munka és beszélgetés közben. A hagyományos balladától meglehetősen idegen tartalom hatására a kötött forma természetesen fellazul, a hosszabb s rövidebb sorok
szabálytalanul váltakoznak, az indító sorok zeneisége azonban búvópatakként állandóan
jelen van, csak néha erősebben, néha gyengébben halljuk.
Leginkább a régi magyar tagolóversre emlékeztet a mód, ahogyan Wolker az
indító négy sor ritmusképletét szinte végig, a vers egészében megtartja: a négy ütem
(esetenként két kétütemű sorra törve) a műnek csaknem minden sorából kielemezhető
(vannak persze teljesen szabad, kötetlen sorai is), de az egyes ütemeken belül a
szótagszám szabálytalanul változik.
A felező hatosok tisztán, oldatlan állapotban ott csendülnek föl ismét, ahol a kemence lángjától megvakuló Antonínt elvtársai hazavezetik, s otthon a vakot a jaj-

1992. szeptember

79

veszékelő feleség fogadja. A szereplők belső feszültségének, zaklatottságának megfelelően az elbeszélés tempója itt felgyorsul, a sorok először csak tapogatózva, bizonytalanul, később határozottan megint ősi ütemekbe rendeződnek:
3
3
Proí si se / miloval

2

2

5 tou holkou /proklatou,

2

2

s milenkou / íeleznou,

(Mért szeretkeztél
azzal

az átkozott

vas

szeretővel,

tűzzel és

lánn al

y >

lapáttal?)

3
3
ohném a / lopatou?

Nem lehet véletlen, hogy a hagyományokra utaló hibátlan felező hatosok Antonín
asszonyának a szájából hangzanak fel újra a versben. Jelentése csak egy lehet: Antonín
felesége hagyományos munkásfeleség. Nem harcostárs, mint például a Ballada az álomról hősnője, hanem a férjét a testet nyomorító gyártól, munkától féltő asszony.
Ennek a negatív magatartásnak a versbeli funkciója pedig a következő: általa
meghangsúlyozódik az a valami, amire irányul. Az asszony monológjának köszönhetően még erősebben érezzük, hogy a vers igazi témája a munka. A munka, amely
ugyan megnyomorítja, sőt elpusztítja a munkást, de ez a munkás mégis a munkának, a
munka által teremtett értéknek köszönhetően nő „teste megkínzott cserepei fölé", válik ő
maga is objektív értékké.
Ilyen negatív hangsúlyokat kell látnunk a befejező sorokban is:
Délník je smrtelny,
práce je üvá,

(A munkás halandó,
a munka élő,

Antonín umírá,
iárovka zpívá:

Antal haldoklik,
a villanyégő énekel:

¿eno má, - ieno má,
neplací

Feleségem, feleségem,
ne sírj!)

Az első és második, illetve a harmadik és negyedik sor olyan ellentétpárokat
képez, amelyekben az első tag - önmagát problematizálva - a második tag állítását
hangsúlyozza: a munkás halandó, de: a munka élő; a villanytelep fűtője haldoklik, de: a
villanyégő énekel. A stílus szempontjából pedig olyan szintaktikai párhuzamok ezek,
amelyek ellentéteket hoznak tudomásunkra. Aki megbontja őket, a mű stiláris egységét
bontja meg.
De megközelíthetjük a befejező részt képisége oldaláról is.
F. X. Salda épp Wolker balladáiból kiindulva úja le 1926-ban: „Úgy tűnik, egyfajta új szimbolizmus küszöbén állunk. Ebben a szimbolizmusban az eszme realitássá
testesül, de másként, diszkrétebben és életszerűbben, mint a korábbi szimbolisták
műveiben. " (Idézi St.VlaSin, i. m. 147.) A Ballada a fűtő szemeiről témája olyan
„diszkrét, életszerű" történet, amely a mű meghatározott pontján szimbólummá, a
munkának mint az emberi létezés princípiumának szimbólumává lobban. S ez a pont
éppen a fent idézett befejező rész második sora:
práce je zivá

(a munka élő)

A megelőző sor, a JDélník je smrtelny" (A munkás halandó) még a történet, a
„realitás" része, a konkrét fűtő konkrét halálára vonatkozik, de a „práce je zivá" már

80

tiszafáj

ennek a történetnek, „realitásnak" (mint szimbólumnak) a jelentése: a munkás lehet halandó, de az általa teremtett mű túléli őt, halhatatlan.
S nem csak a mű halhatatlan. A. M. PíSa idézi a költő egyik levelét: a munka „az
élet értelme, célja, eszköze", a munka „kenyér", s az a valami, ami ¿az embereket
ténylegesen egy magasabb rendű testvéri közösségben egyesíti". S ez a közösség az
egyes ember halálával nem halhat meg - mondja nekünk már a versben a költő.
„A munkás halandó", de a munkája által szerveződött „magasabb rendű... közösség ", a
munkások közössége halhatatlan. „Antal haldoklik", s feleségét már „az éneklő villanyégő" (s minden, amit szimbolizál: a munka, a munkások közössége) vigasztalja.
így, e gazdagon rétegzett alakzatok, szimbólumok segítségével „testesíti meg"
Wolker az „eszmét", ezen a többszörösen funkcionált nyelven mondja el, hogy a jövő
akkor is a munkásságé, ha az egyes embert-munkást megnyomorítja, tönkreteszi a
munka.
S most tegyük föl a kérdést: átmentődött-e minden e gazdag jelentésű, sokfelé
vágó stílusból József Attila fordításába, illetve illeszkednek-e költőnk „fordítói egyénítése", módosításai az erededeti mű stiláris egységébe?
Le kell szögeznünk, hogy a mű egészét és arányait tekintve ez a fordítás pontosabb, mint a Délelőtt a parkbané, a zavaró jelentéseltolódás itt kevesebb, mint amott.
Éppen ezért nem tartjuk fontosnak az egész fordítás aprólékos elemzését, inkább csak a
problematikus részekre szorítkozunk.
Kezdjük verstani kérdésekkel!
Érdekes, hogy a fordítást nem egy méltatója „verstechnikailag" és prozódiailag is
rendkívül hűnek találta. Kovács Endre szerint a költő a Wolker-fordításokban „Megtartotta az eredeti versek spáciumait és a szabad kötetlen lejtését". S Kovács a
Ballada... fordításáról értekezve sem felejti el aláhúzni a „verstechnikai hűséget". (It.
1949. 1. 145-46.)
Dobossy László is azt írja a Ballada... fordításáról, hogy a fordító „Tisztelettel
követi az eredeti mű értelmi és ritmikai felépítését". (I. m.)
Minket pedig mindjárt a vers első négy sorának a fordításában meglep az eredeti
szöveg és a magyarítás „ritmikai felépítésének" különbözősége.
József Attila szövege:
A gyárak állnak, az utca halott,
a holdudvarban alvó csillagok.
A városra feküdt az éjszaka,
nem éber, csak egy épület maga.

Fentebb már elmondtuk, hogy Wolker első négy sora szabályos felező hatosokban
íródott. József Attila Wolker népi hangolású ütemeit jambusi sorokra dolgozta át, s így
az eredeti expozíció népi-nemzeti kötődései fordításában nem érződnek.
S a verstan után egy kis fordításgenetika: mi motiválja vajon ezt a nyilvánvaló és
(József Attila tudatossága mellett) véletlennek semmiképpen sem tekinthető eltérést az
eredeti szöveg ritmikájától?
Dobossy László a két költő verseszményét összehasonlítva azt az észrevételt rögzíti, hogy József Attilának nem egy verse van, „amelynek a kompozíciós váza, a gondolati emelkedése és az érzelmi sugárzása is pontosan emlékeztet a második korszakbeli
Wolker egyik-másik nagy darabjára. Ilyen például maga a Külvárosi éj is...".
S fejtegetésének további részében Dobossy a Külvárosi éj megfelelő részeit éppen a
„fűtőballada" fentebb elemzett bevezető szakaszával veti össze. S miután a kettő között

1992. szeptember

81

azonos „motívum-építést" figyel meg, Szántó Judit visszaemlékezéseire hivatkozva még
hozzáteszi: „József Attila ekkor - legtermékenyebb korszakában - valósággal együtt élt
a cseh költőtárs verseivel, amelyek csontjaiba vésődtek és amelyekben saját költészetének az érlelőit találta meg." (I. m. 835-836.)
Dobossy László tehát ügy véli, hogy Wolker versei közvetlenül hatottak József
Attilára, s ennek a hatásnak a bizonyítékát elsősorban a Külvárosi éj leíró részeiben
látja. S valóban, a magyar Ballada... kezdő szakaszának „motívum-építése" vitathatatlan egyezéseket mutat a Külvárosi éj harmadik és negyedik szakaszába foglalt leírás
szerkezetével. De ezt Wolker-hatásnak két okból sem tudhatjuk be. Először is azért
nem, mert „József Attila cseh költőkből való fordításait... 1932 decembere és... 1933
közepe közöttre tehetjük" (József Attila összes művei IV., Akadémiai Kiadó, Budapest
1967. 207.), a Külvárosi éj pedig 1932 októberében már kötetben is megjelent,
megírásának idejét tehát jóval korábbra kell tennünk. Másodszor pedig azért nem, mert
- amint azt láttuk - a jelzett szakasz szövege József Attila fordításában jelentősen
különbözik a wolkeri szövegtől. A Külvárosi éj és a Wolker-ballada József Attila-féle
fordításának hasonlóságait inkább az magyarázza, hogy költőnk egyszerűen a Külvárosi
éj nyelvére fordította a cseh verset. A „fűtő-ballada" esetében tehát nem Wolker hatott
József Attilára, hanem József Attila alakította magához Wolkert. Ezért nem kerültek át
fordításába a cseh szöveg nyilvánvaló népi-nemzeti kötődései, metrumai.
S nem csak a bevezető négy soré nem.
Az a mód, ahogyan a cseh költő a 3 + 3 + 3 + 3 tagolású sorokon belül az egyes
ütemeket oldja és szigorítja (tagjaik számát szaporítja, csökkenti és újra rendezi), illetve
a kötött ütemrendszerű sorokat a kötetlen (szabad) sorokkal váltogatja, sajátos
hullámzást s így egyfajta zenei strukturáltságot biztosít a műnek. S amennyiben ez a
strukturáltság a hagyományos (népi-nemzeti) és modern (kötetlen) sorfajták ellenpontjain nyugszik, ebben is Wolker népi-nemzeti allúzióit kell látnunk.
Az eredeti szövegnek ezt a sajátos zenei hullámzását József Attila is érezhette,
mert fordításában körülbelül úgy váltakoznak a szigorúan kötött és oldottabb jambusi
sorok a szabad sorokkal, ahogyan az eredeti szövegben a négyütemű sorok a
kötetlenekkel. Csakhogy amennyiben itt még a kötetlen sorok is jambusokban végződnek:
/u - /
/u - /
(„A katlan újból nyílik; mind súlyosabb a kéz",

„A katlannál fölfogta huszonöt év nyűgét" stb.)

József Attila zenei ellenpontjai távolról sem olyan markánsak, mint az eredeti szövegé.
S ami még ennél is lényegesebb: a fordításban nem a népi és modem ritmusok, hanem a
„nyugat-európai" és avantgárd hangolású sorok „hullámzanak", s ezek Wolker népinemzeti utalásait természetesen nem tartalmazhatják.
A „népi-modem" ellenpont a wolkeri szövegben azonban másként is jelen van,
nem csak a vers prozódiai megoldásaiban. Ilyen ellenpontnak minősíthető az Erbenre és
a cseh népballadai hagyományokra utaló, fent elemzett formának és az interaacionálisnagyvárosi-proletár tartalomnak az az ellentéte is, amely a balladai cselekmény
feszültségét van hivatva növelni.
József Attila modem jambusai a modem iparvárosi tartalommal természetesen nem
képeznek antitézist. A költő-fordító célja feltehetően nem is volt ilyen antitézis képzése,
hanem éppen fordítva: meg-megiramló, zakatoló jambusaival a ¿gépek, rudak,
rézfogantyúk", „dohogó katlanok" zaját akarta felerősíteni. Pontosan úgy, mint a
Külvárosi éjben:

82

tiszafáj

/u - l - v l - - / u

-/

a gépek mogorván szövik

/u - /

/--IKJ-I

szövőnők omló álmait.

Csakhogy így a cselekmény balladai feszültsége jelentősen csökken, s elvész a
költő kötődéseiről (múlthoz, jelenhez!) szóló fentebb jelzett információ is.
Pedig ezeknek az itt (és a wolkeri balladákban általában) demonstratívan
kifejeződő kötődéseknek Wolker egykorú és későbbi értékelői rendkívül nagy
jelentőséget tulajdonítottak. Pl. Zdenék Nejedly idevonatkozó véleményét Stépán Vlaáin
így foglalja össze: „Wolker kollektivizmusának mélységét Nejedly többek között azokból
a mély gyökerekből vezeti le, amelyekkel a költő nemzetünk legmélyebb alapjaihoz és
hagyományaihoz kötődik. Abban a korban, amelyben a fiatal nemzedék számára a
nemzeti hagyományok és a nemzeti megújhodás szelleme teljességgel idegen volt,
Wolker visszatérése Erbenhez elsősorban azt jelentette, hogy költőnk a nemzeti
hagyományokban talált támaszra. S Wolker nem mindennapi érettségének okát Nejedly
éppen a személyesnek ér közösséginek, a nemzetinek és szocialistának ebben a csodálatos egységében látja. " (St. Vlaáin, i. m. 208.)
Tehát: személyes, közösségi, nemzeti, szocialista, egyén és kollektivizmus ennyi minden kódolódik bele a Ballada... poétikai megoldásaiba, prozódiai rendjébe,
alakzataiba - legmélyebb rétegeibe.
Most pedig - mintegy befejezésként - vessünk egy pillantást még a vers szintén
ellenpont-szervezettségű képanyagára.
A Délelőtt a parkbannal kapcsolatban említettük már Wolker lírájának azon
törvényszerűségét, amely szerint a leírt konkrét és reális helyzetek, pillanatképek a
szerkezet meghatározott helyén általában rendre képpé válnak, s így általános mondanivalót is közvetítenek. A költő második kötetének nem egy kritikusa úgy vélte, hogy az
első kötet gazdag képiségéhez viszonyítva a másodiké szegényesebb. Ennek a
természetesen téves ítéletnek esetleg az lehetett az alapja, hogy a Tézká hodina verseiben megszaporodtak az epikai elemek, s míg a költő korábbi verseiben egy-egy jelenség
- rendszerint tárgy - vált az alapjelentés összefüggéseiben képpé, addig második
kötetében, főleg balladáiban egész cselekménysorok, helyzetek váltak fokozatosan
összetett, részletező metaforákká. Ezek a cselekménysorok, helyzetek többnyire valóban
szikár, kép nélküli, természetelvű leírások. De mivel nemcsak eredeti, hanem átvitt,
képi jelentésükkel is részt vesznek a kompozíció alakításában, nem képi szegényedésként érzékeljük őket, hanem éppen ellenkezőleg: a képek belső terének robbanásszerű növekedéseként. Ez a képi entrópia - a proletárköltészeten belül - Wolkernek
éppen egyik legforradalmibb újítása.
József Attila a hétköznapinak és monumentálisnak ezeket a láncszerű antitéziseit,
nagyméretű metaforáit - a bevezető négy sor és a befejezés disszonanciáit leszámítva a lehető legadekvátabban oldotta meg. Míg a Délelőtt a parkban fordításában aránylag
sok az eredeti mű belső elrendeződéséből kiváló, a wolkeri stílussal nem szervesülő
idegen anyag, addig ezekben az epikai hasonlatokban a két költő találkozása zavartalan.
Egyetlen példa sok közül. A vers második szakaszának fordítását idézem:
Antal ma is, mint huszonöt éve már,
a katlanajtót vaslapátjával kinyitja,
a láng vörösen felszisszen, kiszállón a tüzes kemence s ifja!

1 9 9 2 . szeptember

83
Antal két, tűznél edzettebb kezén
egy nagy lapáttal tűzbe száll a szén.
S mivel világosság csak emberből fakad,
szemevilágából is belobban egy darab
s a réti virághoz hasonló kék munkásszemek
vasdrót-erekben szerteúsznak a város felett
s a kávéházban, színházakban, családok meleg
otthonán kigyúlnak, fénylenek.

A szakasz első nyolc sora a tűzre rakás - mondhatnánk - realista leírása. A tűzre
rakás aktusát megérzékíteni hivatott megszemélyesítések, metaforák („a láng vörösen
felszisszen", „tűzbe száll a szén", „világosság... fakad" stb.) annyira köznyelviek,
hogy alig érzékeljük őket. Annál markánsabb, élesebb a tizedik sor cezúrája, annak a
képnek a kezdete, amely a munkás szeme világát a világot bevilágító, melegítő villanyfénnyel azonosítja. József Attila érzi e cezúra fontosságát, s gondosan jelöli a váltást. A
váltás előtti sorok részképeit pontosan az eredeti képek hatásfokán (köznyelvi szintjén)
tartja (csak a „tűzbe száll a szén" expresszívebb, mint a wolkeri „prikládá... uhlí" „szenet rak a tűzre"), ahogy aztán a legérettebb József Attila-képekre emlékeztető
„vasdrót-erekben szerteúsznak a város felett" stb. metafora annál teljesebben uralhassa s
értelmezhesse az egész szakaszt: minden fény a látszólag köznapi munkát végző munkás
munkájából ered.
S így folytatódik a metamorfózis, válnak egyre magasabb hőfokon a balladai cselekmény fordulói újból és újból képpé a József Attila-i szövegben is, s csak csodálkozhatunk, hogy miért éppen akkor tér el költőnk a wolkeri ellenpontozásnak ettől a
módjától, mikor a vers végén - mintegy a spirális csúcsán - a struktúra két síkja, a
reális és metaforikus egyetlen ellentétpárba foglalódik („A munkás halandó,a munka
élő"), s miért írja át - a vers képisége szempontjából miért egyszerűsíti - az eredeti
szöveg képi szentenciáját fogalmi tanulsággá:
A munkás halhatatlan,
a munka él

Valószínűleg Kovács Endrének van igaza, aki szerint „... József Attila Wolkernek
»a munkás halandó, a munka élő« tézisét a vers eszmei hatása szempontjából kevésnek
találta". (It. 1949. 1. 145-146.) Költőnk súlyosabbá akarta tenni Wolker versét, de mivel megbontotta az eredeti kompozíció összefüggéseit - könnyebbé tette azt. S mi
több, a mozgalmi nyelv ismert fordulatával úgy módosította Wolker stílusát, hogy az a
plusz, amit a vers jelentéséhez hozzátett, a cseh szöveg mélyebb rétegeiben - képeiben,
alakzataiban - más fekvésben úgy is ott volt.
Összefoglalva:
A különböző műfordítás-elméletek megegyeznek abban, hogy a műfordító
műfordításával nemcsak informál (egy idegen mű és stílus létezéséről), hanem polemizál is: az idegen mű képviselte esztétikai modellt szembeállítja a hazai esztétikai
normákkal, s megütközteti saját esztétikai ízlésével is, hogy a szembesítésből és ütköztetésből egy új, harmadik minőség: műfordítás szülessen. József Attila Ballada... fordítása mintha a kelleténél polemikusabbra sikerült volna. A költő Wolker segítségével túlságosan csak „saját hangját", s az általa képviselt magyar proletárköltészet
hangját erősítette föl, s a forrásszövegnek ez a radikalizálása, balra tolása az eredeti mű

84

tiszafáj

néhány lényeges jelentéssíkjának, esztétikai információjának az átmentését lehetetlenítette.
Fordításának (nyelvi s tematikai) jelentéseltolódásai (főleg a prozódiai módosítások s a zárókép fogalmi jelentésre csupaszítása) nem a mű stiláris egységének
irányában hatnak, s így funkciótlanok.
4.
Ezek után pedig bárki joggal kérdezheti tőlem: mi a célom a műfordító József Attilának ezzel a „deheroizálásával"? S nem rajzolom-e el a problémát azzal, hogy a hat
helyett csak két Wolker-vers fordítását teszem meg vizsgálódásom tárgyává, s vonok le
belőlük messzemenő következtetéseket?
Ez utóbbi elképzelhető kérdésre válaszként csak ennyit: két fordítás elemzésének
alapján azt akartam bebizonyítani, hogy József Attila műfordítói alapállása a jelentős és
kevésbé jelentős Wolker-versek esetében ugyanaz: Wolker mindenkor konkrét és képi
stílusát az általános és fogalmi (ha úgy tetszik: direkt) kifejezés felé tolja. Nem
kétséges, hogy ezzel a tudatos jelentéseltolással aktualizálni: forradalmiasítani akaija
elődjét, de közben akaratlanul is csak azt demonstrálja (műfordításai szintjén is), hogy
bizonyosfajta versbeli radikalizmus, takaratlan eszmei elkötelezettség egyszerűen esztétikumellenes.
Az első kérdésre pedig (amelyben persze tulajdonképpen saját lelkiismeret-furdalásom testesül meg) ezt tudom válaszolni: a műfordítás-irodalomban nincs deheroizálás, mert nincs - heroizmus. Az eredeti mű teljes jelentése nem egyetlen
műfordításban, hanem elméletileg a műfordítások végtelen sorában válik felfoghatóvá.
A műfordítás olyasvalami, mint a megismerés: a végtelen sok jelentésű mű (a megismerés, a végtelen világ) befogadásának paradoxonét azzal oldja föl, hogy maga is
végtelennek tételezi magát. Más szóval: a műfordítás-irodalomban nincs végleges,
kikezdhetetlen remeklés. De: egy-egy abszolút irodalmi tekintély fordítása nagyon
könnyen leállíthatja a műfordítói megismerésnek ezt a természetes folyamatát. S véleményem szerint ez történt Jiíí Wolker öt verse esetében is. Az öt vers (köztük a Vparku
pred polednem s a sokkal ismertebb és jelentősebb Balada o oőtch topiöovych is) a
különböző magyar nyelvű világirodalmi vagy cseh gyűjteményekben állandóan József
Attila fordításában kerül az olvasók elé, holott - amint azt bizonyítani próbáltam József Attila Wolker-fordításai nem kikezdhetetlenek, s távolról sem véglegesek, mert a
dolog természetéből következően nem lehetnek azok. írásomban annak a „zárlatnak" a
feloldását kíséreltem meg, amelyet József Attila fordításai jelentenek az öt Wolker-vers
fölött. S meggyőződésem, hogy végső soron nagy költőnk szellemében jártam el, mert a
szomszéd népek nagy szellemeinek egyre tökéletesebb megközelítése változatlanul a
„rendezni végre közös dolgainkat" József Attila-i program része.

1992. szeptember

85

KRITIKA
Mándy Iván: Tépett füzetlapok
Mándy-novella sokféle van. Hiszen ez a műfaj úgy alakult, formálódott az író
keze alatt, mint a vízmosta kavics; mely az idők során puszta, szikár lényegére csupaszodik. Domokos Mátyás ebben a kötetben főként arra a vonulatra irányítja a figyelmet,
elsősorban az ötvenes és a hatvanas évek terméséből válogatva, mely a Csáth és
Kosztolányi tollán kiforrott magyar novellahagyomány fejlődésvonalába illeszkedik.
Feszes szerkezetű, pontos rajzolatú ez a novella, karakterek, pszichológiailag is motivált figurák viszonyát, konfliktusát bontja ki - s általában csattanóval zárul. Tanulságos
ez a válogatás abból a szempontból is, hogy világosan megmutatja: milyen remekül
tudja ezt a novellatípust is az író; milyen csalhatatlanul egyéni színeket-ízeket, a stílus
és a látás milyen - csak rá jellemző - kvintesszenciáját tudta lepárolni ebből a látszatra
hagyományos, realisztikus formahagyományból. A későbbi, szürrealisztikus-abszurd
novellatípus felől nézve földönjárók - ám korántsem földhöztapadtak - ezek a novellák.
Ezekben teremti meg az író azt a (kritikusai által olykor „szűk"-nek aposztrofált) epikai
világot, mely jellegzetes földrajzi és szociológiai toposzrendszere által ismerszik meg, s
melyet a kitüntetett helyszínek és vissza-visszatérő figurák motívumhálója tart össze.
A Mándy-figurák micsoda változatos menete vonul ezeken a lapokon is...
A figura, a karakter azonban sohasem mint puszta kuriózum, a couleur locale-hoz
tartozó egzotikum jelenik meg: általa az emberi sors kap formát. Ezt a bélyeget viselik
magukon a hősök. A Palack nevű kocsma szakadt, nincstelen - ám büszke és férfiasan
bátor vendégei. A szenvtelenül kegyetlen, mégis szánandó és esett téri vagányok. Blum,
a fagylaltos; Komlós, a kórházban potyázó szövetügynök. Az öreg Blúz, a Teleki téri
ócskás. Aztán az ötvenes évek modernebb kiadású vagánya - akiből hiányzik az igazi
keménység, a Nagyvilági Főcső. Az Előadók, társszerzők intellektueljei, a „nagy átíró
korszak" hősei: Fabulya, Turcsányi, Szász Pipu és a többiek. A hatvanas években
feltünedező kamaszlány-hősnők, akik egy új korszak új életérzését sugározzák szét a
Mándy-univerzumban: a szabad és őszinte, önmagát lázasan kereső Vera, aki azt hiszi:
előtte az élet, övé a világ - hogy nincs idekötve menthetetlenül. Az örök vesztes,
kiszolgáltatott és szerencsétlen Borika. Presszóslányok és uszodai démonok, kórházi
betegek, orvosok, szende, fityulás nővérek. Féltékeny udvarlók és magányos szülők.
És persze Zsámboky, az író, és Apa és Anya - vagy inkább csak illanó, füstből-ködből,
emlékfoszlányokból összeálló árnyuk.
Az emberi minőségek, karakterek, szerepek és magatartások milyen változatos,
színes skálája, fedezheti fel az olvasó - némileg átszínezve a képet az „egysíkú", „szűk
világú" íróról. S a karakterek összeütközése, a konfliktus sem a szokott módon alakul a
Mándy-írásokban. Az író nem „bontja ki", inkább csak jelzi a konfliktust, egyetlen
villanással érzékeltetve az egymásnak feszülő akaratokat és szenvedélyeket - de ez a
villanás olykor feneketlen mélységekbe világít be. A novellák világának kedélyesen
banális felszíne mögött féktelen szenvedélyek lobognak; a köznapi érintkezés sima máza
mögül hirtelen kicsap a gyűlölet, s valami hideglelős kegyetlenség. Az Egy látogató
című írásban a két anya kicsit ellenséges, de udvarias társalgása szinte észrevétlenül

86

tiszafáj

csúszik át egy másik dimenzióba, ahol érvényűket vesztik a társasági formák, szabályok: a két nő vöröspecsenyét játszik, s gyűlöletük valami gyerekes szadizmusban ölt
testet... Egyre nyilvánvalóbb, hogy a banális hétköznapok - a tér, a presszó, a lányiskola, a család - világa csak a felszíne valaminek, s Mándy ábrázolásmódjának lényege
épp a mélységek épphogy sejtetésének művészete. S ahogy a banális-megszokott, a
„normális" viselkedésforma agresszív gyűlöletbe, sőt néha brutális kegyetlenségbe csap
át, úgy fordul át a novella realitása is a szürreálisba. A kedves és behízelgő Teleki téri
kereskedő, Blúz bácsi hirtelen megváltozik, engesztelhetetlenné és szigorúvá válik:
lényével szinte megfojtja a kabátot vásárló gyanútlan kislányt - s íme a szürreális fordulat: Irénke eltűnik, felszívódik az ócska kabátok, ruhák között. (Kulikabát). Az agreszszió, a gyűlölet olykor leplezetlen brutalitásként jelenik meg; a máskor szinte idillikus
nyugalmú tér véres grand guignol színtere lesz (Fagyialtosok). A kötet írásait olvasva újraolvasva - arra is rá kell csodálkoznunk újra meg újra, milyen sokat tud Mándy arról
is, micsoda ellentétek, szakadékok, s a szakadékokon átívelő, bizonytalan hidak kötik
egyik embert a másikhoz abban a furcsa mikroszerkezetben, ami a család. A Veranovellák szűkszavú, szikár, a sejtetés és elhallgatás módszereivel élő ábrázolásmódja
mauriac-i, Julién Green-i mélységeket világít meg a kamaszlány, az apa és az anya
kapcsolatában. Minden részletező pszichologizálás nélkül tárul fel ezekben az írásokban, hogy a gyengédséget csak egy hajszál választja el a hideg közönytől - s ezt egy
másik hajszál a kegyetlen, engesztelhetetlen gyűlölettől.
És feltárul a kötetben az az időszak is, amikor az irracionalitás az egész társadalom működésében uralomra jutott: az ötvenes évek lidérces korszaka. Az Előadók,
társszerzők ciklus csaknem teljes egészében szerepel a válogatásban. Ezek a novellák
korábrázolásként is elsőrangúak: Pontos és hű, hátborzongatóan valóságos képet adnak
nemcsak a lét peremére szorított, küszködő íróértelmiségről, hanem a társadalom
szélesebb rétegeiről is. Az előadók útja építőmunkások, szakmunkástanulók, kórházi
dolgozók közé vezet, s a külső szemlélő, a vendég nézőpontjából érzékelik a társadalom
minden rétegében mindjobban eluralkodó félelem és szorongás, a nyomor és a
reménytelenség jeleit. Jelzések, villanások fedik fel a kor sötét, tragikus arcát: az
éjszakai elhurcolások, váratlan és megmagyarázhatatlan eltűnések, az állandósult létbizonytalanság kafkai létélményt sugároznak. A puszta realizmus itt óhatatlanul abszurdot
eredményez: a kényszerpályákon mozgó individuum falak és áttekinthetetlen labirintusok foglyaként tévelyeg, semerre sem látva kiutat és reményt. S bár a látlelet pontos és
érzékletes, a politikum itt is csak áttételesen van jelen - a hősöket fogva tartó társadalmi, politikai csapdák láthatatlanok; a történések nem ezen az aktuális, konkrét dimenzióban zajlanak.
Ugyanezt a valóságélményét évtizedek távolából mutatja fel az Erkélyen című novella, melynek hőse egyetlen, zárványként megmaradt mondat varázstükrén keresztül
merül le a múlt irrealitásába. Ebben az egyetlen mondatban az egész kor minden rettenete és szorongása benne van, egyetlen képbe sűrítve: „Atizzadt ing az éjszaka". Az
emlékek nem múlnak el, jelen vannak, bennünk és körülöttünk: a múlt elevenen él
tovább, a hőst évtizedek múltán is kiveri a veríték, újraélve a nyomasztó emlékeket.
Viszonylag kevés írás képviseli a hetvenes, nyolcvanas évek novellisztikáját. Annál nagyobb a súlyuk: Az Átkelés és az Önéletrajz című kötetek néhány írása betekintést
ad abba a novellatípusba, mely ironikusan-önironikusan tematizálja az írói műhelyt, s
meditatív, önreflektív módon feszegeti a létezés, az emberi minőség általános kérdéseit.
A közvetlen élmény szerűség, a realisztikus ábrázolás, az epikus karakter helyét a meditatív, lírai látás veszi át: legtisztább példája ennek a típusnak a hihetetlenül tömör és

1992. szeptember

87

mély Isten című írás - mely végtelen egyszerűséggel, ugyanakkor játékos frivolsággal
nyúl a végső kérdésekhez, megmutatva az individuum földi sorsának szorongató
korlátait. Keserű-fáradt önvallomás fogalmazódik meg az Egy öreg boltos című, sóhajnyi novellában - mely Mándy legszebb „őszikéi", apró lírai remekei közül való.
A válogatás erényeit méltatva nem hagyhatjuk szó nélkül a kötet bosszantó
fogyatékosságát: a kelleténél jóval több - olykor értelemzavaró - sajtóhibát, mely újabb
könyvkiadásunkban már-már természetessé kezd válni. Ez némi űröm az örömben amit Mándy olvasása, újraolvasása szerez az olvasónak. (Századvég Kiadó, Bp., 1992.
Vál. és szerk.: Domokos Mátyás.)

Csulődif, CM

„A szellem: teremtő nyugtalanság"
BESZÉLGETÉSEK NÉMETH LÁSZLÓVAL
A kötetbe foglalt inteijúk közül az időben első több mint félszázados, e beszélgetések legszembetűnőbb vonása mégis: aktualitásuk. S nem is az a fajta aktualitás, ami
minden színvonalas és eredeti gondolatnak sajátja, hanem ami azt jelenti: folyton és újra
legelemibb ügyeinkről esik szó. Például az 56-os beszélgetés, amely a „magyar műhely"
körül forog, a legmaibb ma dilemmáit fogalmazzá meg: „a nyugati módszerek kitágítása
s ráhangolása a nyugati fejlődésből kimaradt, némely tekintetben szegényebb, másban
pedig gazdagabb nemzeti lelkekre, az új világcivilizáció humán alapjára."
De sokkal távolabbra is nyúlhatunk. Az 1935-ös Rádió Újságban olvasható
beszélgetés a mai rádió és televízió műsorpolitikájára nézve is tanulságos. A riportkészítő, miközben hevesen támadja Németh László műsorait, látszólag a nagyközönség,
a túlságosan is nívós programot unalmassággal, érthetetlenséggel vádoló többség nevében beszél. Valójában azonban az értékes, de sokak számára „fogyasztható" irodalom
(Móricztól Tamási Áronig) támogatása, azaz Németh László rádiószerkesztői koncepciója egyértelműen az üres giccsirodalom, az álművészet művelőinek és teijesztőinek
anyagi érdekeit fenyegeti.
A mára is alkalmazható érvényesség mellett a Monostori Imre által összeállított
kötet másik érdeme: segít eligazodni a Németh László-i életmű régi és új vitatott
kérdéseiben. Korántsem arról van szó, mintha minden polémia győztesének eleve és
mindig Németh Lászlót akarnánk látni, hanem a bántó, igaztalan híresztelésektől óv
meg e riportkötet tényanyaga. Éppen az utóbbi két-három évben szeretik sokan Németh
László szemére vetni, hogy 1956. november 4. után nagyon is hamar fejezte ki lojalitását. Ez a rosszhiszemű beállítás, mely szenvedve az átlagemberi (vagy annál rosszabb)
erkölcsi kisebbrendűségi érzéstől, szeretné a morális géniusz állítólagos botlásaival
nyugtatni önnön rossz lelkiismeretét, voltaképpen egyszerű tárgyi bizonyítékokkal
cáfolható. Azon túl, hogy (persze) a remeteéletet élő író sok mindenről szükségképpen
nem tudhatott, s hogy nem is állt szándékában a hatalom provokálása (Monostori Imre
kötetéből szembetűnő ez), egyáltalán nem kereste a hatalom kegyeit. E beszélgetésekből
A kötetet összeállította és az előszót írta: Monostori Imre

88

tiszafáj

kitűnik, hogy akik Németh László nem kellő távolságtartását rosszallják 1957 és 1963
között, három alapvető tényt hagynak figyelmen kívül. 1. Azt, hogy az írónak a 30-as
évektől hangoztatott kapitalizmusellenessége, általában az ún. fogyasztói társadalmaktól
való idegenkedése, az erkölcsi felemelkedéssel nem társuló jóléttel szembeni fenntartásai lehetetlenné tették számára, hogy általában a szocializmus ellenségének tekintse
magát. 2. A szintén felhánytorgatott szovjet űt, s az ott látottakkal kapcsolatos pozitív
megnyilatkozások ügyében is döntőnek kell tartanunk az apjától átvett rokonszenv mellett (aki első világháborús hadifogságából inkább érdeklődést és szimpátiát hozott haza
mind az oroszok, mind az ott kibontakozó új rendszer iránt) életre szóló Tolsztojélményének demokratikus, egyfajta közösségiség mellett érvelő örökségét. 3. Nyilatkozatai mindemellett is rendkívül tartózkodóak és korrektek. Soha nem akaija azt a
benyomást kelteni, mintha engedményeket tenne a posztsztálinista ideológia javára.
Csak azt dicséri, amit viszont humánus és demokratikus elme csak dicsérhet: a
művelődés kitáguló lehetőségeit, a nagy vagyoni különbségek megszűnését.
Igaz, a 60-as évek reménykedéseit az idő nem igazolta, ámde az idős és beteg
Németh'Lászlótól aligha jogos elvárni olyan fejlemények előre látását, amelyek sokkal
gyakorlatiasabb és a közgazdaságban jártasabb elméket is megleptek. Viszont nagyon is
igazolható, hogy nemzetféltő aggodalmainak, a rendszert érintő súlyos fenntartásainak
folyamatosan hangot adott. Itt közölt nyilatkozataiban is (a könyv nagyobbik, második
fele '57 utáni inteijúkat tartalmaz), de főleg közvetett módon, tehát szépirodalmi
műveiben. Legvilágosabban, szinte tételszerűen az Irgalomban mondja el, hogy miért
nem tud és nem akar azonosulni a „létező" szocializmussal. Személyes sérelmei, kiszolgáltatottsága és kijátszottsága pedig olyan drámáiban szólal meg, mint a Puskinról írt
A csapda vagy a Colbert.
Hozzá kell tenni, hogy ha tüzetes életrajz készül Németh László utolsó évtizedeiről, éppen ezek a riportok (és persze más dokumentumok, visszaemlékezések)
alapján rajzolható meg majd az árnyalt kép a 60-as évekről. Az ő „behálózásá"-ra,
hivatalos klasszikussá avatására tett jószándékú és nem jószándékú kísérletekről, arról,
hogy a már súlyos beteg író milyen célok akaratlan eszközévé válhatott, illetve hogyan
állt ellen ilyesfajta törekvéseknek. Egy azonban bizonyos: következetessége, őszinte
felelősségérzete csak ma is vállalható megnyilatkozásokra késztette.
S akik ma a jelen politikai konjunktúrájának jegyében arra céloznak, hogy Németh
László 1957 után, talán szándéka ellenére, de mégiscsak a kádári konszolidációhoz
járult hozzá, azok elfelejtik, hogy Németh Lászlóra sosem voltjellemző a direkt politikai orientáció. Ahogy az egyik beszélgetésben mondja: panaszait egyáltalán nem a
szocializmus számlájára íija. S a Horthy-korszakkal kapcsolatos elemi ellenérzéseit
ismerve be kell látnunk, hogy nem elsősorban politikus kiindulású gondolkodóról van
szó, aki szerint nem a szocialista vagy azzal ellentétes kereteken múlik minden, sokkal
inkább az adott közösség szellemi és erkölcsi nívóján. Amikor tehát Németh László
nem koncentrálta erejét a Kádár-korszakkal való konfrontálódásra, akkor ezt nem
megalkuvásból tette, hanem azért, mert félszázados gondolatrendszere, mint sok más
erkölcsi forradalmáré is, egy más síkban, s nem a politikai csatározások szintjén
képzelte el a lehetséges jobbítást. Dr. Makay Miklósnak a Reformátusok Lapja számára
adott nyilatkozatában egy korábbi írását idézi erre is vonatkoztathatóan; „Albert
Schweitzer okolja meg Bach-könyvében a környező közöny, meg nem értés, s a bámulatos, boldog termékenység szomszédságát azzal, hogy Bach nem embereknek, Istennek
komponált. Annak, aki már nem hisz úgy, mint a lipcsei karnagy, ez nehezebben megy
majd. Később is fogtam hozzá. De ha Istennek a világ mögött álló, abban csak részben

1992. szeptember

89

megvalósult, s bennünk is a megvalósulásért küzdő lehetőséget tekintjük, akkor a
világtól elhagyva, de lelkünkben meg nem törve, amíg bújuk: ennek a lehetőségnek
tömjénezni, ennek egy zengő bimbaját hívni elő magunkból, mégiscsak olyasvalami
lesz, mint a karthauzi imája Istenéhez."
Az bizonyos, hogy együtt, egyszerre ennyi hasznos és érdekes anyagot nem
tarthatott kezében a magyar olvasó ahhoz, hogy Németh László és a kortársi magyar
világ viszonyát mintegy külső tükröztetésben tanulmányozhassa. Igaz, s erre okkal utal
Monostori Imre előszava, a riporterek kérdéseire adott válaszokban sok az ismétlődés, s
az is igaz, hogy az életmű igazi értékei továbbra is az esszék, drámák, regények.
Viszont a tagadhatatlan irodalomtörténeti értéken tűi van valami sajátos, önmagunk
vallatására késztető szubjektív többlete ezeknek a szövegeknek. Ahogy az írói életmű is
minden új korszakban, minden új ráolvasáskor új és új arcát fordítja felénk, úgy ezek a
beszélgetések is mást és többet mondanak, mint ötven vagy harminc évvel ezelőtt.
Lehetne, kellene szakszerűbben is szólni Monostori Imre kötetéről, taglalva az
összegyűjtött intetjük műfaji eltéréseit, a riportalany válaszadói magatartásának
módozatait. Ezúttal azonban a leginkább közérdekű egy-két kérdésről kívántunk szólni,
ami aligha idegen a kötet szerkesztőjének alapgondolatától, hiszen ezt a címet
választotta: A szellem: rendező nyugtalanság. A kivételes szellemi erő, amit ezek a
Németh-nyilatkozatok sugároznak, páratlanul érvényes rendet tesz múlt, jelen és jövő
dolgaiban. De nem lezártságot, hanem meg-megújuló önvizsgálatot, nyugtalanságot
keltve. Ez a nyugtalanság azonban nem a bizonytalanság, a gyökértelenség tétovasága,
hanem hivatásérzetre, kötelességre figyelmeztető intés, mely megváltozott körülmények
között is eligazít. (Argumentum, 1992.)

KUKORELLY ENDRE: AZT MONDJA AKI ÉL
Első kötete megjelenésekor, 1984-ben bemutatkozván Kukorelly Endre a megbízható önismeret tanúbizonyságaként így írt kedélyvilágáról: „Komoly vagyok, ha nem is
vágok fájdalmas képet." Máskor költői jelleme viszonylagos állandóságáról nyilatkozik.
Nem változik - vagy csak alig - az időben, és tényleg érezzük a tartásában, a
gesztusaiban, a hangjában, a modorában a csak rá jellemző konstans elemet. Vannak
elődei és rokonai a humorban, a játékosságban, a maniére-ben, és abban is, hogy mindez javarészt álarc, rejtezkedés, szembeszegülés a nem időszerű „nagy" eszmékkel, az
álpátosz és az érzelmesség elhárítása. A nosztalgia és a nevetve nevettetés égymást
erősítő szövetsége a clown egyik őstípusát idézi emlékezetünkbe. Kukorelly „titkát"
jobbára a hang eredetiségében sejtettük, abban, hogy a szorongó komolysággal együtt a
gunyoros szellem adományait is őrizte, a köznapiságot létprobléma-példázatok közegévé
tudta alakítani, az elégikus másra vágyódást iróniával vegyítette. Ha némi elmozdulást
észlelünk az eddig utolsó kötetben a korábbiak világképétől, akkor az a meditáció
komolyodása és komorulása felé irányul. A szenvelgésnélküliség megmaradt, de az arc
tűnődőbb lett, a negyvenéves férfi egyre jobban érzi az elmúlás fenyegető leheletét,

90

tiszafáj

valami metafizikai kíváncsiság keríti hatalmába: „Megpróbáltam átdugni / az egyik
ujjamat az égbolton."
Szemléletében az ember mintha két részre szakadna, az egyiket a kötet
prológusában <én>-nek, a másikat léleknek nevezi. Az < é n > - r e a gravitáció
törvénye érvényes, gyanús sietséggel el is fogadja („gyorsan leesni, az tetszik, az /
jobban tetszik nekem"), a másik rész súlytalan, elrugaszkodnia sem kell, „valami
továbblibbenti / mindig, mert nem tud hozzáérni a földhöz". A fölszállás, az elrepűlés
metaforája motívumláncszerűen tér vissza a kötetben. Akit a lélek kalandja felröpít, az
együtt ragyoghat az égiekkel, beragyogva embertársait is „itt lent a földön", felfelé és
visszavezető útján „nem ütközik bele semmibe", „lelkek fala nem tartóztathatja fel", a
megtapasztalt boldogságból mindenkit részeltethet (Tisztulástábla, Ha ahány lélek
felbukkan is). A beteljesülés a halál lenne, hiszen „aki él és fenn járkál", annak létállapota a bizonytalanság, a keresni és találni vágyás görcsös kényszere, a mechanikus
mozgás. „Azt mondja aki él, hogy lenni csak, egy / kicsit is lenni, azt nem lehet: / Az
élők, ahogy vannak, / lépkednek / csak, mint a gép. És lépnek, úgy, mint / a gép. Mint
a gép, uram." (Azt mondja aki él) Az anima fölértékelése az élővel szemben nem jelenti
azt, hogy az állapotváltozást siettetni, erőltetni lenne szabad. Menni kell, „Mert menekülés nincs". Kukorelly lírai rezonőije az élet egészében éppúgy felfedezi az abszurditást („itt lenni, nem, és nem tudni, miért"), mint a részmozzanatokban, érzésekben,
cselekedetekben, jelentéktelen helyzetekben.
A versek jó része sztoikus rezignációval való elfogadása annak a ténynek, hogy
„az élet menésekből / és vonulásokból áll. / Vagyis tevődik össze." (Járás) A cselekvések, a történések kisszerűek, a mozgások marionettszerűen merevek. Az ember, mint
aki járni tanul, elsétál egy utcasarokig vagy tovább; a leírt cselekvést az értelmezés
tervvé, programmá, megvalósítandó elképzeléssé absztrahálja, majd metaforikusán az
élettel azonosítja. Kimegyünk a konyhába és eszünk, iszunk valamit, netán megég az
ujjunkon a bőr, fujjuk és rázogatjuk (Negyedik gyakorlat). Ilyesmi alkotja a Kukorellyversek „epikumát". És hogy „ezeket a sorokat leírtam. / Ezt a sort leírtam." A banalitás, a gyakorlatozás állandó tapasztalata, a kisszerű rutin csömöre kételyt ébreszt a
létezés autentikusságában: „Talán az van, hogy nem vagyok" (Talán a könnyem), és
vágyakozást kelt a mosoly világa után, ahol előre adják ki a szeretetet (Fészkelődés).
A lírai alany deheroizálásához hozzátartozik, hogy a versekbe szőtt életreceptek és szentenciák a közhely (locus communis) alakzatában jelennek meg, például: „Csak jól ki
kell választani a szeretetet", vagy: „Kopik / még, mert használtatik a lélek". Visszahozhatatlanul rohan az idő. Ehhez a címhez műfaji megjelölés csatlakozik (Dilettáns vers),
mintegy a stilizáció következetességét, a kicsinyítő perspektíva minden verselemet
meghatározó szemléletét jelezve.
A tárgy banális mivolta természetesen hajlam, ízlés és tudatos választás kérdése.
A „nagyságról" Kukorelly emlékezetes példákkal érzékeltette véleményét egy előző kötetében, a Tíz c. versben. „Ő azonban a legnagyobbakról / szeret írni igazán. Igen, de /
kik voltak azok. Igen, de ki volt." A legnagyobb fogalma társulhat egy rozsdás lavórban ácsorgó akárkivel, hasonlíthat egy szál hatalmas virághoz, egy megfonnyadt szilva
súlyához. A legpontosabb definíció szerint a nagyság „Valami óriási homokszem. Sehol
sem / fél el rajta kívül semmi, attól / ugye nem. Csak egy rabszolga széles / háta.
O azonban a legnagyobb." A méretek relativizálásán kívül (ami a valóságos emberi és
művészeti dimenziókkal való elfogulatlan összehasonlítást jelenti), az erkölcsi maximák
szubjektív megítélése, a velük kapcsolatos vívódó, becsületesen kételkedő magatartás
vállalása is arra vall, hogy e költészetben a közhely is a kételkedés választóvizében

1992. szeptember

91

próbáltatik ki. A Prosus 7.-ben infinitívuszok halmozása sugallja egy elképzelhető
nyugalmasabb boldogság- és kivonulástan előnyeit: nevetni, menekülni, letűnni,
élvezni, győzni, de a csábító argumentációt lélekmélyről fakadó idegenkedés ellenpontozza, az előre eltökélt (vagyis nem belülről fakadó) változás „azért nevetséges", a
türelmetlenség időszaka hovatovább letelik, a kínálkozó másik alternatíva sem jobb,
mint a helyben maradás, a megváltó önfeladás. „Egy puffanás" nem dicsőbb, mint akár
nagyon-nagyon szűk kabátban élve maradni, várni, fáradni. Az elbizonytalanított
érvényű szentencia egyik iskolapéldája: „(Nem kell mindjárt hanyatt esni, és ez nem
biztos.)"
Kukorelly a korlátozott tudás pozíciójából indul ki, a tudatlanságot tettető
bölcsesség szókratészi toposzát eleveníti föl. Szívesebben kérdez, mint válaszol, ha
pedig állít valamit, elébe teszi, hogy „talán", vagy kérdéssé alakítja a mondatot: „De
hol van az az üdvözítő pokol, kívül-e vagy bent." E szavak az Extázis, In-stasis c. ars
poeticából valók. Választani kell: kilépni, átlépni, mint a színész Artaud, aki minden
írást disznóságnak tart, vagy önmagunk mélyébe hatolni, saját szavainkkal ellenállni a
formátlanságnak, mint a költő: nem előadni, hanem „lenni és lenni. Én, Belül, és
mosolyogni." Erre a vallomásra kattan rá a 'kívül vagy bent' idézett dilemmájának
egérfogója. Az ontológiai kételyt valóság és képzet schopenhauer-i megkülönböztethetetlenségének ismeretelméleti homálya növeli. A füst belső fölidézése az élő ember
valóságos szerveit ingerli. „Csak elképzelem azt, / ami még tart. / Ezektől szakadatlanul köhögök." A negatív élmény fordítottja a jó elképzelése, egy fiktív lehetőségé:
Mondjuk, egy lánnyal ülsz egy fülkében a Miskolcról hazafelé tartó vonaton (délután
megkereshető a Prosus 3. c. versben), és átadod magad a lehetséges világok bűvölő,
képzeletbeli esélyének: „a húgod, a feleséged, akárki / lehetne ez a nő itt szemben veled
[...] van, nincs, van kire várni". A bianco abszurd logikája abból a hitből fakad, hogy
az ismeretlent nem szabad előre megrágalmazni, mert a jövő jót is tartalékolhat - hátha.
Persze rosszat is: „Játék, / komor és egyszerű, esélytelen vagy / és nincsen semmi
esélyed / kívüle." Kukorelly egyszerre hatványra emeli az „alapot" és gyököt von
belőle, megnöveli, ám diminuálja is a valóságos arányokat. Mentalitása oly módon
leleplező, kritikus, hogy az ésszerűség szabályait betartva arra jut: tények vannak, de
értékelésük lehetetlen, alig lehet elválasztani a valóságot a képzelettől, az azonosat a
csak hajszálnyira eltérő másfélétől.
A fogalmakat illető szkepszisnek derekasan megfelel Kukorellynél a nyelv- és
motívumhasználat ambiguitása. Fölidézi például a Kossuth-nótát, de a szavakat, a
mondatrészeket oly szélsőségesen és önkényesen bontva szét az eredeti jelentéstől
függetlenített betűcsoportokká, hogy már-már nem ismerünk rá az ősszövegre, vagy ha
mégis, akkor profanizáló, dölyfös múlt-kritikára gondolunk. De miért ne értelmezhetnénk ugyanezt a furán tördelt szöveget a szabadságharc melletti védőbeszédként, a nagy
küzdelem ironikus, groteszk apológiájaként. Kukorelly nyilván szándékosan nem záija
ki ezt az értelmezési lehetőséget. A magyar Történelem az ő szemében csillogó színes
fotók és elviselhetetlen magány, magunkrahagyatottság egyvelege - „jó, csak nem lehet
kibírni". Verses anekdoták, életképek is színezik a kötetet, olykor suta tanulsággal,
máskor anélkül. A Május egyre készülő lányok bugyiját nem a matató fiúkéz, hanem az
előírt viselethez szükséges lila festékanyag „fogta meg". Ugyancsak a verses anekdotát
rehabilitálja a Harmadik gyakorlat, amely olyan butuska történet ízes elbeszélésére
vállalkozik, hogy a szerepétől unatkozva szenvedő király végre megörül, mert kavicsot
talál a lencsefőzelékben. Életképszerű és portréversek is gazdagítják a műfaji spektrumot, a balladás párbeszéd parodizálása sem idegen Kukorelly tői. Kitűnő zsánerképet

92

tiszafáj

fest például egy idősebb szomszédasszonyról, aki a tv-műsor végighallgatása után még a
Himnuszt is befogadja, „És / néz egy kicsit a sercegésből." Ez a mondat az ironikus
szinesztézia remeklése.
Kukorelly stilisztikája (manière-je) szinte erőszakkal kínálja magát látványos
elemzésre. Szívesen ír le idegen szót már a címben, némi keresett akcentussal: Bonbonnière. A napokat, a napszakokat lehetőleg összekeveri: péntek vagy vasárnap, fölkelni
vagy lefeküdni, lemorzsolódni vagy írni: csaknem mindegy, legalább látszódjunk
lezsereknek. Vonzza az általánosítás szóhasználata, az idézés (Haza és haladás), a
kifordított közhely („a levét előbb meg lehet inni"). Személytelenségre törekszik, főnévi
igenévvel és leplezett hasonlattal kerüli el a nyílt szókimondás egyértelműségét: „Lefelé
a liften / a halálra gondol, ami egy cső. / Befeküdni a megoldás és a szenvedély közé, a
közértben így fogsz bevágódni a vadaknál." Megbontja a mondatrendet, inverziókat,
kihagyásos szerkezeteket halmoz megbotránkoztató pajkossággal, bőkezűen bánik
felesleges írásjelekkel. Úgy tesz, mintha játszanék a szavakkal, a betűkkel. Célzatosan
ír le goromba nyelvi hibákat, helyesírási vétségeket, eszelős elválasztásokat, egyeztetési
képtelenségeket.
Stíluseszközei közül mégis leginkább arra az alakzatra szeretném fölhívni a
figyelmet, amelyet jobb szó híján „mutogatásnak" - a latin retorika szerint talán ostentatiónak - nevezhetünk. Nem fitogtatásról, nem kérkedésről van itt szó. Sőt ellenkezőleg, a lírai alany szerénységből mutat önmagára vagy metonimikusan a szívére: ez
vagyok, én vagyok, sugallja a nyelvhasználat, minden más öndefiníció a fontoskodás
kísértését idézné elő. De akkor a tér és az idő sem határozható meg másképp, mint hogy
itt és most vagyok: „Az én helyem." „Egy gyakorlat." „Most visszamegy." Az első
személy harmadikba, a jövő idő feltételes módba kerül. Arany János egyik legszebb
sorát („Ha a lehetetlent lehetne letetni") parafrazeálja Kukorelly, amikor otthonosságvágyáról szólva a puszta létezésnek és az emberi szellem függetlenségének maradék
esélyeit próbálja kikönyörögni a sorstól: „Szeretne otthon lenni ott, ha nem / piszkálnák
érte, miért épp van, és / nem mondanák meg, mi miként legyen / ha lehető lehetne a
levés. "
A Ha kimozdulna c. vers vészterhes nemzetkarakterológiáját fatális jóslattal,
bénító helyzetelemzéssel húzza alá párdarabja, A Történelem. „Egyedül vagyunk, mint
a porcukor." Kik vannak egyedül? Mi. A magunkra mutogatással végül is el lehet
kerülni az önsajnálat csapdáját, utalhatunk vele valami meghatározhatatlan gyötrelemre,
amit csak szégyenkezve mondhatnánk ki, ami defíniálhatatlan, ami „Ilyen, ennyi", ami
„minden", vagy „semmi sem". Az érzést, a megnevezhetetlen Valamit az odabökő
második ujj - egy mozdulat - fejezi ki, helyettesítőleg: „Ahogy / innét a szívére mutat
kiárad. " Kukorelly nyelvi ténnyé avatja a látszólag primitív gesztikulációt, a gépiesség
metaforáit és mechanizmusait olyan fokra fejleszti, hogy fájdalmasan érzékenyekké
válunk, belénk hatol valami, „A Szívig. És hazafelé."
Néhány kitűnő nagy vers zárja a kötetet, köztük a figyelmet kihívó címével is
fölkeltő Manière. Róla szólva mindenről értekezhetünk, csak manierizmusról, modorosságról, másodlagosságról nem. A mitológia kellős közepében találjuk magunkat, a
bűnbeesés, a kárhozat, az ördögi keserűség szférájában. A kulcsszavak - gyümölcs és
Medusa - a tilosság és a vétkes megkívánás szinonimái. Minden tragikus következmény
benne van egyetlen elhibázott pillanatban, Medusa gyilkoló Gorgó-feje, „a tragédia
munkája" mindenkit megöl, elsorvaszt, tönkretesz, átváltoztat, nemzedékeken keresztül,
Phaeton ártatlan nőrokonaiig. Nekik mért kell elpusztulniuk? A mitikus rémdráma
tragikusan abszurd létmagyarázattá függetlenedik, Kukorelly itt lerántja magáról és

93

1992. szeptember

messzire hajítja a humorista maszkját, megrendülten tudósít a rémület pillanatáról.
Nemes fölháborodásában nem érti meg, „mitől vezettetve cselekszünk" (rosszat), hogy
„Mi rángat tehát" minket, embereket, aljasító metamorfózisainkba. (Jelenkor Kiadó,
1991.)
GiÚAM.

Miklód

Hárman vagyunk
NÁDAS PÉTER ÉS RICHÁRD SWARTZ: PÁRBESZÉD
Az Emlékiratok könyvének a kolofonjában ott áll, hogy a könyvjelzőn szereplő
fényképet Nádas Péterről Richárd Swartz készítette. A fénykép ebben a könyvben nem
igazán Nádas Péteré, • amennyiben a könyvet éppen olvasó olvasó nézi meg, hanem
inkább Thomasé, amit Melchior készített, vagy pedig fordítva, Melchioré, amit Thomas
készített. A fénykép elválik tárgyától és készítőjétől, metaforaként arra válik alkalmassá, hogy a könyv gyönyörű szövegével együtt élmény legyen belőle. Ha ránézek, el
tudom mondani a könyvet, a történetet, ahogy magában a könyvben is szerepelt olyan
rész, amelyben egy ikon válik metaforává - az antik falikép a hordozója az itt és most
zajló történetnek az elbeszélésben. Richárd Swartz neve akkor megzavart, nem tudtam,
mit kezdjek ezzel a névvel, amelyik persze annál fogva, hogy megemlíttetett, szerepet is
kapott a könyvben. Ő lenne a műzsa helyében álló Hermész tán, aki a sok száz oldal
rejtelmet sugallta volna a könyv alkotójának? Ő fogta volna a tollat, ami a szöveg
megszületésének a gyötrelmében kieshetett az író kezéből?
A Párbeszédben előlép a szövegbe Richárd Swartz. Tényeket, adatokat tudunk
meg róla. Svéd, és mintha újságíró lenne, akit Kelet-Európa érdekel. Nádas Péter
barátja. Ok ketten beszélnek végig négy napot kétszáz oldalon. A könyvből szerencsére
nem derül ki, minek, így az olvasó szabadon vehet részt a beszélgetésben. „Hárman
vagyunk", ahogy meg is jegyzi egyikőjük a 206. oldalon a negyedik beszélgetés vége
felé. A beszélgetések nem egymásról beszéltetik Richárd Swartzot és Nádas Pétert,
hanem egymásnak. Afféle lakoma ez, ahol a világ, az ember, az ember cselekedetei a
világban, az állapotok, a szeretet és a halál mind-mind előkerülnek. A formából következik, hogy az állítások nem megállapítások, hanem amolyan javallatok, amikre a másik
beszélgető fél mond egy saját megközelítést - és persze az olvasó is mond egy saját
gondolatot. A témák közhelyek, és ez azért jó, mert nem riasztja vissza a szöveg befogadóját attól, hogy résztvevőjévé váljék annak, amit olvas. Nádas Péter szépírásaiban ez
korántsem így van, hiszen minden mondatánál megáll az ember vagy azért, mert nem
fogta föl a sokszoros átgondoltságában magába záródott közlést, vagy azért áll meg,
mert olyan szép volt, amit olvasott, hogy újra nekilát még melegében. Ilyen értelemben
ez a könyv a fenséges regiszterből alászáll az olvasó jelenlétébe. Nekem nem csodálni
kell ezt a szöveget most, hanem továbbírni. Nem gondolom, hogy különösképpen
kiemelkedő szellemi teljesítmény részesévé válok ezáltal, de azt sem gondolom, hogy a
könyvemnek ez hibája volna.
Négy napig tartott a lakoma 1989-ben. Mint baráti beszélgetésekben elkerülhetetlen, itt is gyakori az emlékezés. Az emlékezés tárgya Richárd Swartz és Nádas Péter
élettörténete. Ezek az élettörténetek tartalmaznak közös pontokat, maga a Párbeszéd is

94

tiszafáj

ilyen. A címet kettétörve fontos kódokat kapunk. A pár szó a baráti összetartozás
nemes kontextusára utal, a beszéd pedig arra, hogy ez itt nem afféle „írás", hanem
valami majdnem történés, ami nagyon más, mint az elbeszélt történet. Az élettörténetek
külön-külön is szerepet kapnak, belőlük merít a beszélgetés témákat és motívumokat.
Ugyanakkor ezek az egyes élettörténetből adódó helyek mindig a barátság történetében
kapnak jelentőséget. A Párbeszéd résztvevőinek a közös története az egyes élettörténetek értelmezése és konklúziója.
Ha ők ketten regényt írtak volna, az első nap a nevelési regénnyel próbálkoztak
volna. Itt szerepel főleg a gyerekkor. Az első napon alakulnak ki a fogalmak. A mindkét emberre jellemző másság, kívülállás rámutat arra, hogyan látták meg az életeinket
vezérlő, vagy inkább vezénylő elvek másságát saját kívülállásukban. Akinek az iskola
kín, mert erőszak, az (ideje)korán jön rá arra, hogy az élet amolyan Londoni szín,
hiúságok vására, ahol mindennek megadhatja az értelmét a saját hazug volta, a saját
értelmetlensége. Már az első beszélgetéskor is érezhető, hogy egyik fél sem vállalja a
másik kérdésekkel való megerőszakolását. S ebbe annyira belefeledkeznek, hogy hamarosan mindkettőjük szövege hosszabb és hosszabb bekezdésekre ragadtatja magát.
Ahelyett, hogy föltennék a következő kérdést, válaszolnak a másik válaszára. Egymás
kommentárjává lettek. Ha belefeledkezünk az olvasásba, nagyon gyorsan el is felejtjük,
hogy most éppen ki beszél. Az egyik ember lámpásként szolgál ahhoz, hogy a másikat
„elolvassák". Az a világ, ahonnan az egyik ember jön, a másik ember világának a
kiegészítő kontrasztja lesz. Egymástól látszanak meg. Az a piros műanyagból készült
lámpa, amit Nádas Péter kap ajándékba apjától, abból a nyugati világból érkezett,
ahonnét Richárd Swartz is. A lámpa szimbolikusan jelezheti az onnan kapott értelmezési
lehetőségeket, csak nem lehet elfeledni, hogy itt olvasunk vele, a mi világunkban.
A lámpa ellenpontjának magát a barátságot látom a Párbeszédbea. Ez a nyugatitól
különböző összetartozás, ami a keleti embert a másikkal összekapcsolja, megvilágítja a
jobb világ nem kielégítő voltát. Ez a barátságérzés rántja vissza Richárd Swartzot
Európa minden más részéről ide, hozzánk, Kelet-Európába. S ahogyan a lámpáról is
kiderül, hogy magában értéktelen tárgy, a barátságról is kiderül, hogy az itt nálunk
cselekvéskényszer, netán csak a barátság kényszeredett fikciója.
Általában könnyen megtalálható az elbeszélt történetekben, hogy mi az az elemi
történetrész, amely a teljes történet motorja, amelynek a legkiválóbb regény is „csak" a
variálása, sokszoros űjramondási kísérlete. Ebben a beszélgetésben teljesen egyértelműen el is mondanak mindketten egy-egy ilyen alaptörténetet. Egyikőjük arról mesél,
hogy milyen sokk volt számára az, amikor az iskolában a konkrét dolgok megszámolásáről áttértek az absztrakt számolásra. Úgy gondolom, hogy ez a trauma
pontosan elég ahhoz, hogy az ember aztán egész életében ezen próbáljon felülkerekedni,
mármint a konkrét és az elvont másságán. Az írás, a világ betűkké szépítése akár
vezeklés is lehet azért a korai hibáért. A másik alaptörténet is iskolához kötődik.
A kisfiú iskolájába látogat a csodálatos zeneszerző, aki az iskolai zeneoktatás atyja, és
teljesen véletlenül pont a kisfiúra bök, hogy szolmizáljon. A történetben a legfontosabb, hogy azóta se derült ki, ijedtében - csoda folytán - sikerült-e elszolmizálnia az
éneket, vagy kudarcot vallott. Nem tudja ma sem az ember, hogy jót vagy rosszat tett.
Ugyanakkor ez a másodikként megemlített alaptörténet már az első alaptörténet variánsa
is a Párbeszédben, hiszen lényegében a bajt itt is az okozta, hogy a kisgyerek nem látta
át az ének hangjegyekké absztrahálásának az értelmét.
Itt jegyzem meg, hogy a könyv alaptörténetének magam a kutyaepizódot tartom,
amely a harmadik napon mondatik el.

1992. szeptember

95

A második nap a tanulóévek után a személyiség birtoklásával foglalkozik. Úgy
tűnik, hogy az önazonosság mindkét fél számára csak a másban való megmosdás rítusán
keresztül érhető el. Ugyanakkor az a tény, hogy magunkban tudhatjuk a mást, a
másikat, életünk történetében pedig kudarcainkat, arra utal, hogy az önazonosság csak
meghasonlottsággal érhető el. Nem beszélnek róla a könyvben, de mégis benne van,
hogy az önazonosság a köznapi életben a személyiség önfikciója, s mint ilyen,
„valójában" nem is létezik. Vannak olyan részei az élettörténetnek, amikor ügy érzi
magát az ember, hogy meglelte önmagát, de ez később, az emlékezés keretében elárulja
magát, meg azt is, aki elhitte, hogy önmagára talált.
Két ellentétes hozzáállás hajtja a beszélgetést előre. Richárd Swartz a világot látni
akaró, a polgári eszmékben hívő emberben festi meg önmagát, míg Nádas Péter az
otthon ülő és a kényszerek és látszatok által megpróbált emberben. Egyikük a szabadság, egyenlőség, testvériség illúziójában megítja, leíija, mi történt, mi lehet a történet,
netán a történelem, míg a másik megéli, részt vesz magában a történetben és a
történelemben. Az egyik sorsa az írás, a másiké az előadás. Az előadáson meg kiderül,
hogy a megírt szöveg csak lehetséges magyarázat, nagy a valószínűsége, hogy illúzió.
Kelet-Európában Nádas Péterrel együtt mi, az olvasók is részt veszünk ebben a
történelemmé fajzott történetben. A mi életünk nem a polgári társadalom jogrendszere
által szabályozott életmondás, hanem egy műalkotás, perförmance, ahogy ezt mostanában a divatos elméletek mondják.
Ennek a könyvnek talán egyetlen kevésbé sikerült része az, amikor az asszonyról
esik szó. Nem tetszett, mert nem lényegi része a két ember történetének akkor, amikor
az egyes történetek találkoznak a barátságban. Másrészt, az asszony ebben a beszélgetésben nem egy lehetséges élet, illetve annak a kerete, hanem egy olyan metafora,
amelyben és akiben a két ember egymásra talál úgy, hogy a saját maguk számára nem
elfogadható másságukat az asszonyhoz való kötődésükben mossák tisztára, benne élik
meg. Az asszony nem a harmadik; itt csak ketten beszélnek. Erről a részről óhatatlanul
az Emlékiratok könyvének a 148. oldala jut eszembe, ahol a 26-29. sorokban a következő áll: „...kellemetlen póz, melyet az ember valamikor kamaszkorában sajátít el, s
fölöttébb férfiasnak gondol, nem beszélni, hanem csak jártatni a száját, hogy csupán az
irályból, a szavakkal való ügyes kábítás tényéből lehessen megállapítani a rejtett
szándék nyílt irányát".
A harmadik napon megfogant a szöveg. Az eddig elmondottak értelmezést
nyernek. A beszélgetést egyre inkább lehet egy személy szövegének érezni. Ha van a
szövegnek személyisége általában, akkor ez a személyiség itt formálódik meg. Ő a barátság, aki különben szükségszerűen homunkulusz, Gólem. Az egyik létrehozó a
vágyaival, a másik az igényeivel alakította ilyenné. Vágy és igény csak homunkuluszt
szülhet, fiktív életet. Ez a fikció nemcsak barátság lehet, de lehet létállapot is,
boldogság. Csakhogy a boldogság mint fikció azonnal önkeserítés is egyben,
„fantomfájdalom", ami eredetétől függetlenül teszi szerencsétlenné Keleten és Nyugaton
az embert. Ezt a fájdalmat nevezik mások melankóliának. A kritikus úgy gondolja,
hogy a fantomfájdalom nem tragikus. Igazából egy olyan retorikai eszköz a kezünkben,
amit ha előveszünk, arra kényszerítjük önmagunkat, hogy kizökkenjünk elért vagy
elérni vélt egyensúlyunkból, és tovább próbálkozzunk, hogy az imént odahagyott
boldogságot ismét eléljük. Ez hajtja az élet történetének a továbbmondását, vagyis
magához az élethez elengedhetetlenül szükséges hajtóerő.

96

tiszafáj

Az írás nem ment meg senkit a fantomfájdalomtól, a folytonos önalábecsüléstől,
de azzal, hogy egyszerűen leíija, hogy ez megtörténik, valamiképp az ellenpontjává
válik. Az írás így segíti az élet folytonosságát.
Most találkozunk a könyv igazi alaptörténetével. Nádas Péter Berlinben mindennap elmegy egy titokzatos diplomáciai épületet őrző rendőr mellett. Igaz, a másik
oldalra megy át, mert fél. Néha van egy fekete farkaskutya is a rendőrnél. Az egyik este
a kutya elszabadul, leteperi az írót. A rendőr lélekjelenléte menti meg a súlyosabb
sérülésektől. Majd a rendőr többszörösen bocsánatot kér, amire a magyar ember csak
idétlenül legyint, hogy nem történt semmi, és faképnél hagyja az elképedt rendőrt. Ez a
kutya olyan, mint az a vonat a G. A. úr X-ben világából, amelyik nem tudni, mikor
tűnik föl, és nem tudni, hogy akkor épp kit üt el az arra járók közül. Ettől a kutyától
rettegünk és épp ezért talán még szeretni is megpróbáljuk anélkül, hogy rájönnénk, mit
csinálunk. Modell a rendőr, modell a kutya, és modell a megtámadott ember. Mindhármójuk viselkedése életlehetőség. Ez a történet összefoglalja a svéd író azon vélekedését, hogy a korrekt megállapodásokon nyugvó rend a jó világ biztosítéka, a magyar
író azon vélekedését, hogy a barátságban, a felelősségben, egész életünkben rejtett
szervezőerő a félelem. Mert a mi életünket nem a vágy hajtja, hanem a félelem - vagy a
félelem vágya? A félelem az oka annak is, hogy a mindannyiunk által megélt
allegóriában - mármint a szocializmusban - minden önmaga paródiájává vált, az egyén
is. A szeretet és a félelem, a jog és a vágyak szerepet cserélnek. Mi itt hálásak vagyunk
a rendőrnek, hogy visszahúzta a kutyát, de a kutyának is, hogy csak ennyire támadott
meg. A támadó és az áldozat egyaránt zavarban vannak, nem tudják, jót vagy rosszat
tettek, ahogy a kisfiú se tudta, jól szolmizált-e Kodály tanár úrnak.
A negyedik napon ismerős motívumok sora záija le a lakomát. Szó esik a jó és a
gonosz megnyilvánulásairól, a beteljesülés beláthatatlanságáról, az életről mint elfojtások soráról, arról, hogy a félkészen maradt embernek önmaga defektusa a szerencséje.
Az előző három napba belefáradt a két beszélgető, az olvasó viszont pont ezért a
negyedik napba fárad bele. A bekezdések túl hosszúakká nyúlnak, és nem szövi át őket
az utalásoknak az a hálója, ami egy szimfónia negyedik tételét hozzákapcsolja az előző
háromhoz. Ez talán azért van, mert az érvek sokaságával egy irracionális és nagyon
tiszta megállapítás meg tud birkózni; úgy mutatja meg két világ különbségét, hogy
örökre összekapcsolja azokat: „...Magyarország mint olyan, azért érdekel, mert ott él
Péter." Én itt ehhez csak annyit teszek hozzá, hogy a kutya is ott él.
Ajánlom az olvasó kezébe a Párbeszédet. (Jelenkor Irodalmi és Művészeti Kiadó,
1992.)

Októbertől:

diák-melléklet

Októberi számunkkal kezdődően a Tiszatáj „diák-mellékletét" kívánjuk
útjára bocsátani. Terveink szerint októbertől májusig nyolc alkalommal kb.
egy ív terjedelmű füzettel egészítjük ki számainkat. Minden füzet egy-egy
klasszikus írói életművet próbál elsősorban a középiskolások számára
közelebb hozni. Elsőként Levendel Júlia József Attila-esszéje jelenik meg, ezt
követi Imre László Aranyról, Görömbei András Adyról, Tüskés Tibor
Pilinszkyről szóló írása. A sorozat nemcsak az érettségire, hanem az
egyetemi fölvételire való fölkészülést is segítheti. A melléklet ingyenes, azt
folyóiratunkkal együtt változatlan áron - 25 Ft-ért - kapják vásárlóink.
Kérjük az érdeklődőket, hogy a hírlapboltokban a hónap első hetében
keressék ezeket a számainkat; utólagos igényeket szerkesztőségünk, illetve
kiadónk csak korlátozottan tud kielégíteni.

LEVEMDEL

JÚLIA

Szeressetek szilajon!
JÓZSEF ATTILÁRÓL

A tiszatáj diák-melléklete
1.
1992. október

r
Ára: 25 Ft

