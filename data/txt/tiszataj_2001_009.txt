uszlóffy Aladár, Kovács András Ferenc,
[
Király László versei
Koppány Zsolt, Szántó T. Gábor prózája
Jókai Anna „oratóriuma"
Márton László Sándor Ivánról
Bányai János, Fűzi László,
Szegedy-Maszák Mihály tanulmánya
Kass János Buday Györgyről

tiszatáj
IRODALMI FOLYÓIRAT
Főszerkesztő:
O L A S Z SÁNDOR
Szerkesztő:

HÁsz RÓBERT
A szerkesztőség tagjai:
ANNUS GÁBOR
(művészeti szerkesztő)
DOMÁNYHÁZI EDIT
(nyelvi lektor)
H A J Ó S JÓZSEFNÉ
(szerkesztőségi titkár)

tiszatáj
Megjelenteti a Tiszatáj Alapítvány Kuratóriuma
a Csongrád Megyei Önkormányzat, Szeged Megyei Jogú Város Önkormányzata,
a József Attila Alapítvány és
Í?
a Nemzeti Kulturális Örökség Minisztériuma
Nemzeti Kulturális Alapprogram
W n f
támogatásával.
NKMmi Kl'LTURÁI.IS OKÖKstG
w
MINISRRTKII MA
Felelős kiadó: Tiszatáj Alapítvány.
Szedés, tördelés: Tiszatáj Alapítvány.
A lapot nyomja: Officina Tannyomda, Szeged.
Felelős vezető: Dr. Kékes Tiborné.
Internet: www.tiszataj.hu e-mail: tiszataj@tiszataj.hu
A
folyoirat internet-szolgáltatója
internet-szolgáltatója aa V-fon
V-fon Rt.
,n
A folyóirat
Rt.
Szerkesztőség: 6741 Szeged, Rákóczi tér 1. Tel. és fax: (62) 421-549. Levélcím: 6701 Szeged, Pf- 1 , •
Terjeszti a HIRKER Rt. és az N H Rt. Előfizethető a hírlapkézbesítőknél és a H í r l a p e l ő f i z ^
Irodában (Budapest, XIII. Lehel u. 10/A, levélcím: HELIR, Budapest 1900), ezen kívül Bu<*
pesten a Magyar Posta Rt. Levél- és Hírlapüzletági Igazgatósága kerületi ügyfélszolgálati iroJ* 11
vidéken a postahivatalokban; közvetlenül vagy postautalványon, valamint átutalással a P° s
bank Rt. 11991102-02102799-00000000 pénzforgalmi jelzőszámra.
Egyes szám ára: 120 forint.
Előfizetési díj: negyedévre 360, fél évre 720, egész évre 1440 forint.
ISSN 0133 1167

Tartalom
L V. ÉVFOLYAM, 9. SZÁM
2001. SZEPTEMBER
LÁSZLÓFFY ALADÁR: Amíg táncol, addig élek; A megtöretés se valóság; Toldi dele .................................
DOBOZI ESZTER: Tenohtihuakánban; Töredékek Marcus Aurelius feljegyzéseiből ..................................
NAGY KO PPÁN Y ZSOLT: Vicces variációk, életrehalálra (I. Szerelmes élet egy halál után; II. Halató
nézet; III. Volt egyszer egy konferencia…) ............
KOVÁCS ANDRÁS F ERENC : Hat limerick (Írország panasza; Minoritates mundi; Erdélyi; Transylvanian
Dreams; Színikritika; Paleokritika ........................
JÓKAI ANNA: Ima az emberiséghez (Oratórium) .........
KIRÁLY LÁSZLÓ : Levlap; Hófolt; Kivezető; Katasztrófa; A nyitott ablak .............................................
SZÁNTÓ T. GÁBOR: Keleti pályaudvar, végállomás
(Regényrészlet) .....................................................
KARÁCSONYI ZSOLT: Tervagán szerelmetes sorokkal
üzen; Tervagán kérleli Pincedét; Auberon egy lovagról beszél; Könyörgés Randalírhoz ..................
CSABAI F ERENC : Férgek öröme ..................................
CLIVE WILMER: Jelenés; Haydnra és Mozartra; Lányom esküvőjére (Gömöri György fordításai) .........
MÁRTON LÁSZLÓ : Az a bizonyos százötven év (Sándor Iván: A másik arc című tanulmánykötetéről) ....

3
6

8

15
17
33
36

51
57
68
71

TANULMÁNY
BÁNYAI JÁNOS: Németh László kritikaírása a húszasharmincas évek fordulóján ....................................
SZEGEDY-MASZÁK MIHÁLY: A fordíthatóság esélyei ....

73
79

F ÜZI LÁSZLÓ : A Semmi közelében (Dosztojevszkij –
Czesław Miłosz – Németh László) ........................

88

MÛVÉSZET
KASS JÁNOS: Buday Györgyről ................................... 101

„A Tisza-parton mit keresek?”
HOLLÓSI ZSOLT: A Leo és Fredtől a háromdimenziós
animációig (Beszélgetés Tóth Pál rajzfilmrendezővel) ...................................................................... 103
Szerkesztői asztal ........................................ a belső borítón

ILLUSZTRÁCIÓ
BUDAY GYÖRGY metszetei az 5., 7., 14., 32., 56., 67.,
70., 72. és a 102. oldalon

LÁSZLÓFFY ALADÁR

Amíg táncol, addig élek
Jár a vér, a vér, a vér,
valahova odaér
közben besenyőket kerget,
Lilla nevű illaberket
kolostorba rabot pakol,
görbe karddal papot csapol,
kurta kantárszáron rángat
keresztényt a Kapisztránnak
s rendre üstdobokat kóstol
záporában Bem apostol
nos e vér, e vér, e vér
odaér és ideér
hős fiai fölmenének
gólyának és gilicének,
menet még huszárroham,
jövet már kozák roham,
keresztül a Burgonyában,
német császár bús honában
ahogy késben fut a vaj,
s rögtön látni hol a baj.
Érdemes e vérre várni
vitéz héderváry Háry?
Szentgyörgytéren júdáscsókért
kiserkenti majd a hóhér,
faluvégen hetyke dalban
tűzvonal a vérvonalban:
árok, árok, lövészárok
vajon még sokáig várok?
Üzenem az ellenfélnek
amíg vérzem, addig élek.

4

tiszatáj

A megtöretés se valóság
Vajon még mennyi lehet hátra?
Mikor érünk el a határra?
Azt mondják megyényi az ország
és tegnap éjjel is csak hordták
esők és latrok, iszapbéke
lett most a kertek menedéke.
Azt, hogy dühödten Fennvalóz is
a reánk szabott diagnózis…
Nem Jóbhoz illő s méltó módon
titkon a koronámat hordom
lopva a címeremre nézek
és mint szerelmes felidézlek.
Mint fogoly, piszkos, éhes, tetves,
elázott fényképeddel fekszek
és miatyánk-sorakozókon
a jót a te nevedre hordom.
Nem jelölt ki barakot, házat
új helyzetemnek az alázat.
Vagyok mint minden ember – sértett,
ki minden végén – ennyit értett.
Egy összecsukott szívben hordom
hajdani „mit-nekem-te-zordon”
s „íme-hát-megleltem” hazáim.
Ábelségem mögött egy Káin.
A megfelelő sorsra leltem.
Ne hidd, hogy meg nem érdemeltem.
A többit tartsa el a jóság.
A megtöretés se valóság.

2001. szeptember

5

Toldi dele
Valaki látott engem holtan.
Kártyák vágott királya voltam.
Körül a felsők, alsók, ászok
látván, hogy most már nem csatázok
elkezdték hős leszerelésük:
hagymába vágták vadászkésük
s megkönnyebbülten billent hely re
nyílhegyük ügye: „…illemhelyre…”
Nem oda Buda, szólt egy jobbágy.
Toldi alá így került jobb ágy:
Prokusztész-trianoni mércék
bár maradványait ne sértsék.
Boncasztalon még, kiterítve
számítok részedről a hitre
hogy tök se, makk király se voltam
és nem is engem láttál holtan.

6

tiszatáj

DOBOZI ESZTER

Tenohtihuakánban
„…hetvenezer ember ég a máglyán,
és ott parázslik, ott füstöl Reményke is”
(Weöres Sándor: Bolond Istók)

Kitárt kezével pálcika-ember áll:
a ház előtt ezüstfenyő csúcsán
a három ág ilyen. Megütközött
rajt' egy sugár, amint a hegy mögé
zuhant a nap. A törvény izzik ott:
a fodros égre írva fel örök
geometriád, ki vagy – nem látható
mélység s magasság! Új s új áldozatra vársz, mióta csak velünk vagy egy.
Egyszer már megjelent e látomás
az utca hajlatába jutva, hol
régóta éltem. A lassú alkony
elért. Torony magasában ekkor így
izzott fel véresen s aranylón egy
kereszt. Azóta már tudom: Tenohtihuakánban Reményke naponta ég
el.

Töredékek Marcus Aurelius feljegyzéseibõl
I.
Ellenségem, a rejtező,
arcul fordul, erőből tör, üt – egyre – rám;
itt a méz, vegyed, édesen
idd a bölcs nedüt, ízleld; s etetett előbb

2001. szeptember

7
még bőven tenyerén hozott
érett epreiből. S ő, ki ma tőrbe csal.
II.
Most én szánjalak. Esküdet
álnok mód szövöd! Érdemtelen védtelek
és tartottalak. Éveket,
féltett álmokat éltél el előlem is.
III.
Mind gyűlöl valakit, magát;
Isten csínyeiért bünteti, kit lehet.
IV.
Mondják, hulljanak a fejek.
Nem szenvedhetem a vért. Ki elárulóm
voltál, értelek. Így fizetsz:
lassú életed árán. De nem űzlek el.

8

tiszatáj

NAGY KOPPÁNY ZSOLT

Vicces variációk, életre-halálra
I. SZERELMES ÉLE T EGY HALÁL UTÁN
Vidéken élek, már tíz éve egymagamban. Feleségemet kilenc éve temettem
el ugyanis, előtte egy évig, haldoklása miatt – mond hatni – e gyedül éltem.
Csodálatos asszony volt, és halála után egyre csodálatosabbá vált emlékezetemben. Szerelmem nagysága azokat a méreteket, amely méretek miatt ezt az
emlékezést is írom, az ő haldoklása közben érte el. Nem akartam, hogy elmenjen, nem élhetek nélküle, gondoltam, miközben már szinte foszló testét markolásztam. Sírtam, könyörögtem, káromoltam az eget, olykor csak feküdtem, de
nem a beletörődés fanyar keserével, hanem lázadva, mégsem tehetve semmit.
Miért pont én, és miért pontosan Ő az, akikre kiméretett az együtt-széthalás keserve? – vinnyogtam, és Vele akartam halni. Napokkal később rájöttem, hogy ennek nincs semmi értelme. (Azóta tudom, hogy csupán gyáva voltam.) Az orvos jött, és elment. „Nincs semmi remény, nyugodjon meg, F. úr!”
– motyogta szemlesütve, orvoshoz nem illő együttérzéssel.
Néztem, csak néztem drága szemeit, melybe a fény már csak megtörni járt.
„Maradj, maradj, ahogy vagy, gondozlak, szeretlek…” – gügyögtem, s nem hittem, hogy „így jobb Neki”. Már fájdalmai sem voltak, csak nézett, beszélni
nem volt kedve, vagy értelmét nem látta annak, hogy még mondjon valamit.
„Jó voltá…”, lehelte ki a lelkét, és azóta szeretem a melodrámákat. Miután
felocsúdtam, szétsimogatott testét az ágyra helyeztem, és a kertbe mentem.
Nem lakott a környé ken senki, most már – a Mi-ből – én lettem a tanya,
üvölthettem nyugodtan, voníthattam az égre, míg feljött a telihold.
Mikor viss zamentem, testéne k vonalait láttam vibrálni körülöttem (porhüvelye az ágyon hevert), s bár rettegek a kísértetektől, reggelig gyönyörködtem áttetsző mozdulataiban. Ezen az éjs zakán fogalmazódott meg be nnem,
hogy velem kell maradnia.
A halottkémet nem volt nagy ügy lekenyerezni, a hivatalban azonban többet hagytam ott háromévi jövedelmemnél, de végül elértem, amit akartam: saját kertemben földelhettem el.
Miután a szépen ívesített sírhalomra ráfeküdtem, kissé megnyugodtam.
Most már az enyém, csak én tudom, hol van. Kétszer két méteres körzetben
árkot ástam a sír köré, imaösvénynek, beszélgető ösvénynek neveztem magamban, tán én sem tudtam, mire kellett igazából. Tavasszal temettem el leg-

2001. szeptember

9

szebb ruhájában, koporsó nélkül. És tudtam, hogy nyáron már az Ő testéből
nő ki a fű.
Szerettem a füvet, az első napokban, az első termés után, degeszre habzsoltam magam, má r egy né gyzetméternyi elfogyott, mikor rájöttem hogy ha
minden nap részesedni akarok eme egyesülés misztikus örömében, jobban be
kell osztanom mennyei testének zöld mannáját.
Azután má r csak egy-e gy maré knyit fogyas ztottam Belőle, azt is kétnaponta, ünnep- és böjtnapokon viszont csak füvet ettem. Születésének és halálának évfordulóján mindig leöltem egyet azokból a csak ténfergő, de tiszta-Ő
állatokból, melyeket naponta fél maréknyi fűvel tápláltam.
Az év többi részében a vegyes-Ő állatokból is fogyasztottam, ezek mást is
kaptak, mint az ő drága testének termését. Télen volt a legnehezebb, mert nem
volt fű, semmi nem nőtt a sírhalmon. Ekkor, a tiszta állatokkal egyetemben,
földdel kellett beérnünk, ami nekem nem is volt annyira nagy megerőltetés,
viszont a hálátlan és értetlen állatokat szinte naponta kellett leöldösnöm, különben elhulltak volna maguktól.
Így ment ez három évig, mikor egy nap egyszerűen nem maradt egy fia fűszál sem a síron.
Tudtam, mit fogok tenni, mégsem vitt rá éjszakáig a lélek. Éjfélkor azonban ellenállhatatlan késztetést érezve vettem kezembe az ásót meg a lapátot, és
a kertbe mentem velük. Éhes voltam és szerelmes dühöngve vagdostam az ásót
a földbe. De csak összevissza döfködtem, hát inkább lapátolni kezdtem: nyikorgott, recsegett, én izzadtam és őrült iramban dobáltam félre a földet. Csak
ruháját és a csontjait találtam ott, a csontokon volt né mi hús, rászá radva,
szinte ráégve. Mohón vetettem rá magam, rágtam, mint a kutya, aztán egyik
lábszárcsontját magam mellé helyezve visszahantoltam asszonyom testét.
A csontból főzött paszulylevesekke l tengettem napjaimat, állatot viszont
többé nem etettem a kiparcellázott terület ről. Fényképeit elé gettem, kéthavonta egy-egy kiásott csontdarabkáját főztem, a szétmenésig. Közben keleti
vallásokkal, valamint misztikus tanokkal foglalkozó könyveket bújtam. Nem
tudtam meg semmit belőlük, nem változott semmi, nem járt vissza nem szállt
belém, nem találkoztunk világos folyosókon.
Nem érezte m bűnne k, amit teszek, hisze n alaposan megfizettem érte, az
enyém, üvöltöttem az éjszakába, mikor forró vérem kihajtott a még megmaradt, hajdanában belőle táplálkozó állatokhoz. Őket el tudtam viselni, magamat már alig.
Aztán ezek is elfogytak, a csontok is elfogytak, egészségem megromlott hiányoztak a régi ízek, igen, amikről még nem is beszéltem, az Ő csodálatos ízei –
nemcsak a fűnek volt más az íze, attól függően, hogy eltemetett helyzetének
megfelelően a fejéből, lábából vagy öléből nőtt-e ki, hanem a csontjainak is,
testrészenként ismertem fel a csontok ízében hajdanvolt, édes gyönyöröket

10

tiszatáj

nyújtó terepfelmérő körülszimatolgatásaimnak és nyalogatásaimnak benyomásait, a lapocka és combcsont-levesben hátának és combja belső felének íze teljesen különbözött, csak hogy egyet említsek.
Azóta haldoklom. Az ízeket és tápértéküket nincs mivel pótolni. Nem tudom, meddig élek még, ezt a kis jegyzetet, befejezésekor, holmijaim közé rejtem, és napokon belül meghalok.
Talán majd ha megtalálják romló testemet, valaki elolvassa és… De milyen
szörnyű dolog tudni, hogy nemhogy ki megegyen, de még az sincs, ki elhantoljon.
És: mi nő ki majd belőlem?

II. HALATÓ NÉZET
Hősünk egy nap arra ébredt, hogy új képessége van, ami a tértágítást illeti,
emberi szinten, persze.
Nagyon elfoglalt ember volt, gyakorta hangoztatta:
– Nekem nincs kétszer időm ugyanarra a problémára! Ha egyből el tudom
intézni, akkor rendben van, de ha nem – felőlem… – esik.
Egyszer volt pár hónapnyi szabad ideje, s akkor végignézte addigi életét felgyorsítva, az érdekes részekből összevágott magának egy hétnyi anyagot (nem
volt túl emlékezetes élete), csakhogy legyen, és szólt az Operatőrnek, hogy ezután még jobban figyeljen, mert – úgy érezte – lassan elközelg az ő ideje is.
Az új képesség előre jelezte jöttét, hősünknek korgott a gyomra és pszichedelikus látomásai voltak. Aztán Times New Roma n betűkkel kiíratott agya
képernyőjére, hogy: „te geci… A fasz tudja, miért pont te, de na… Az új képességed abban áll, hogy tekinteteddel bárkit meg tudsz ölni, akit akarsz, vagy
akinek nem tetszik a pofája. Azt az időt, ami a ránézésedtől az ipse haláláig eltelik, szintén be tudod állítani. De – még egyszer –, hogy mi a kurva életért
pont téged szemeltünk ki…”
Hősünk így is nagyon örült ennek az üzenetkének, rögtön ki is próbálta,
aktuális nője körül legyeskedő házibarátjának öt perc alatt történő kinyírása
által. A barát túl szépen halt meg (ahhoz képest), de ettől a csekély szépséghibától könnyedén el lehetett tekinteni, mivel nem sok érzés ért fel azzal az
eggyel – később, fent, elmondta –, amit a habzó szájú haldokló nemtelen haldoklása közben érzett. (Nője nem volt valami hálás, de ez sem érdekelte túlságosan…)
Másnap módszeres tisztogatásba kezdett.
Élvezte a szabadságot, kicsit istennek tartotta magát: az aluljáróban buszon,
villamoson egymásután nézte úgy meg az embereket – már akiknek nem tetszett a kinézete. Arról az örömről lemondott, hogy ott, a szeme előtt haljanak

2001. szeptember

11

meg, mert úgy döntött, kínosan fog vigyázni az inkognitójára: mindegyiküknek egy órás meghalási határidőt állított be, aztán végezzék ahogy és ahol akarják. Az Operatőr nem volt elájulva ettől, mert nem sok érdekes jelenetet tudott így felvenni, nem tudta, hogy a halálos-halató nézetet, vagy a haldoklást
filmezze.
Csupán akkor került kameravégre pár érdekes jelenet, mikor a már félig
üres kocsmában a gyanakvó – és még élő – vendégek rávetették magukat hősünkre (ahogy az Operatőr is nevezte őt), hogy bizony most azonnal lemészárolják, és ő, egyetlen körbenézésével, valóságos vérfürdőt rendezett közöttük
(és belőlük – mert közben rájött, hogy melyik processzort kell kicserélni, hogy
a halálnemek között is válogatni lehessen): darált hússá nézte őket.
„Hogy táguljon a tér!”, volt hősünk véleménye és szlogenje az egész dologról.
Persze ezután, az érdekes jelenetek kedvéért, sohasem – vagy csak nagyon
ritkán – nézett körül zsúfolt helyiségekben, általában inkább kiszúrt magának
egy áldozatot, azt követte egy elhagyott területre, s ott aztán kedvére játszott
vele: először angina pectorist mímelt(etett), utána hirtelen kiszakadt a… de
ezek már nem sok relevanciával bírnak történetünk szempontjából, az Operatőr is megunta a sok vért és felakadt szemet…
Emberünk derék munkát végzett, a lapok pánikot jelentettek és produkáltak, új betegségnevek vonultak be a köztudatba, nagy dérrel-dúrral, és ott
mind fészkelődtek, kapargatták az emberek agyvelejét (egyelőre még belülről),
addig, míg azok már az utcára sem mertek kimenni, félvén a „levegőben terjed!”-ő betegségtől. (Persze, ezek az illetők eléggé meglepődtek, mikor mégis
meghaltak, mert hősünk – puszta szórakozásból – egy idő után, majdnem egy
hónapig, azzal szórakozott, hogy távcsővel, fáról nézett be a sok ideig elfüggönyözetlenül hagyott ablakokon.)
Kevés időt töltött egy-egy városban, faluban, „rengeteg a munka”, gondolta
át minden nap a rá várókat, embereket és eseményeket, felkötötte a gatyáját,
nézelődött egy utolsót, és továbbállt.
Sosem derült fény arra, hogy ő a tettes, ügyesen intézte továbbutazásait,
s gondolom, tudják a kedves olvasók, hogy nem sokat szarakodott a Fizetéssel,
ha stoppolni kényszerült.
Évekig nem történt semmi a fent ieken kívül, az embe riség beletörődött
a gyógyíthatatlan és megállíthatatlanul terjedő betegségbe. Este mindenki összehúzta a függönyöket, s imádkozott a nagy Operatőrhöz, hogy érje meg a reggelt. Általában (ha hősünk félnapnyi életet adott még nekik, mert ez volt az
újabb mániája) nem érték meg.
Magánéleti problémái azonban adódtak, mert a nők egy idő után – talán
ösztönből, mert mi másból – kerülni kezdték a tekintetét, s így nem tudta be-

12

tiszatáj

vetni a nagy nőfűző-nézést. (Ekkor csinált olyasmit, amit le sem írnék, ha nem
én volnék hűséges krónikása ennek a piszkos történetnek:)
Agyvérzést produkált a jobb testű nőknek, melytől aztán azok mozgásképtelenek lettek: ekkor elművelt velük mindent, melyre szűkülő énjének még
szüksége volt, aztán még egyszer megnézte őket, a reggeli – második és halálos –
agyvérzés (számukra) reményében.
De egy nap a nagy Operatőr levette róla a szemét. És többet felé sem nézett, nem követte tekintetével ezt a botcsinálta istent. Kicsit rossz volt, de
tudni vélte, hogy túléli. „Csak arra van szükség, hogy jobban bízzam – immár
csupán – magamban. Ehhez pedig önismeret kell.”
Magába nézett hát.
Meg is halt, másnapra virradólag.

III. VOLT E GYSZER EGY KONFE RENCIA…
Az istenkonferencia kezdetét vette. Egyelőre az előtérbe n szorongtak az
Urak, kávé, cigaretta, zaj és nyüzsgés. Aztán hosszú sorokban bevonultak, nevetés, üdvözlések az újratalálkozás margójára.
Odabenn aktuális előadó emelkedett szólásra:
– Tisztelt Összegyűltek! Elnyilalltunk ide, mindenki a saját galaxisából,
hogy újra összeüljünk, találkozzunk, beszélgessünk, hogy tapasztalatokat cseréljünk, és – hogy kinevessük teremtményeinket.
Sajnos, nekem most ez utóbbiból nem igazán jut ki, habár azért sírni sem
fogok. Ha emlékeznek még, mikor utoljára találkoztunk, akkor is én voltam
a problémás isten. Nos, akkor Bakbhrwsz kollega segített megoldani a gondjaimat, ő adta ugyanis a kitűnő szivárvány-ötletet, mint új szövetségem szimbólumát. Azóta – röviden összefoglalva a történteket – született és meghalt egy
fiam, és unalmamban felfedeztem az atombombát embereimnek. Mint mondtam, unalmamban, esetleg kíváncsiságból, hiszen bizonyára Önök közül is sokan kipróbálták már. Történetem azonban most nem univerzális- vagy atombomba-ellenes végkicsengésű lesz, mert minek. Csak érdekes, és meglátják bizony, hogy olykor még bennünket is elborzaszt. Főleg a vége furcsa, tanácstalanná tesz engem… megint a segítségüket kérném. Ugyanis galaxisom egyetlen,
bepróbanépesített bolygóján két ember – egy férfi és egy nő – kivételével mindenki elpusztult. Nem mondhatni hogy különösen megviselt, egyrészt csinálok másokat, másrészt pedig – értékdimenzióink különböztek: én kitöltöttem
az ő létüket, ők viszont gyakran untattak és fárasztottak engem. Csak a kétezer éves konferenciákra való, anti-provinciális jellegű és utóízű kiruccanásaim
tették eddig érdekessé – sajnos – végtelen létemet. Nos, a két ember piciny földem két különböző, de egymástól nem túlságosan távol eső pontján maradt

2001. szeptember

13

meg, mittudomén, hogyan. De Uraim, ahelyett, hogy én beszélnék, hallgassuk
meg férfiemberemen keresztül a történteket, kinek gondolatait – mert készültem ám (halk, poénnyugtázó nevetés) – elhoztam magammal, ezekből mutatok
be most néhányat. Közben meg-megállok, és magyarázok, ha azt szükségesnek
érzem. Emberem agyában naplószerűen raktározódtak el a tapasztalatok érzemények és gondolatok, a fene tudja, miért, talán gyártási hiba okán. Bizonyára.
„… egyedül maradtam, most már bizonyos. Visszaéltem és kiéltem mindennel és mindent, amivel és amit lehetett. Megettem az üzletek finomságkészleteit, felrobbantottam gyárakat és autókat, gumibabákat zsákmányoltam,
és mindezt bárminemű büntetés, vagy annak jele nélkül. Most vagy nincs Isten,
vagy nem tudom, mi van. (Gúnyos röhögés.) Ha nincs akkor nekem van istenkomplexusom. Ha meg van, akkor: Uram, adj jelet, segíts, válaszolj, s minden!
(Igaz, hogy gúnyolódik, de most mit tehettem v olna? Ö nök mit csináltak volna
a helyemben ? Talán vallottam volna be, hogy én…?)”
„Nagyon kellene egy nő. Két hónapja csak a gumibabák, már a tapintásuktól is undorodom. Jól van, Uram, oké, de legalább egy nőt adjál nekem…” (Kicsit zavaros… de hiszen ember. Ekkor helyeztem az ő areájába a nőt, egyelőre azonban még nem engedtem találkozni őket, mert a nő gondolatait az istennek sem
tudtam elolvasni – vagy nem voltak neki. Mindenesetre sokkal nyugodtabban viselkedett, sok csokoládét evett, ez volt mindaz, amivel ő élt vissza, a helyzetből
adódóan.)
„Megláttam a nyomát. Biztos, hogy nem az enyém. Kisebb, csinosabb és
ívelt. Látszik, hogy magas sarkú cipellőt hordott a lelkem… Van tehát itt egy
nő! Egy kis meleg, nedves nőcske… Odaadnám érte a fél istenemet!” (Amit az
értékdimenziókról mondtam…)
„Napok óta követem már. És csak egy dologra gondolok, egyetlenegy dologra, folyton-folyvást, ó, igen…” (Nos, Uraim, itt kezd érdekessé válni a történet, mert ezt az egy gondolatot akkor én sem tudtam elolvasni, aminthogy most
Önök sem. Le volt védve. Konferencia után szívesen venném, ha egy idősebb kollegám megmutatná a gondolat-passwordmentes ember teremtésének technikáját…
A következő szemelvény el- és meggondolásáig két nap telt el.)
„Megöltem, megöltem! Maga m is csodálkozom. Miért ne m akartam új
Ádám lenni? Hisz az Úr megtehette volna, hogy szerelmet ébreszt benne irántam… De én csak mögéje lopóztam és leütöttem. Ütöttem, rúgtam, letéptem
a ruháját és a bőrét, meg a húsát is, a melleit úgyszintén, fejét egy kövön loccsantottam szét. A szemeiben láttam, hogy nem ilyen halálra számított, hogy ez
volt az a halálnem, amelyre a legkevésbé volt felkészülve aktuális egyedüllétében. Most végre halott. Forró imám száll a mennybe…” (Igen, Uraim, kiismerhetetlenek az ember útjai… Miért nem akart új Ádám lenni? Hiszen ébreszthettem
volna szerelmet a nőben! Miért nem akarta élvezni a szerelmi érzést, az orgasztikus

14

tiszatáj

rángatózást, mely ugyan nevetséges számomra, de teremtményeim számára létfontosságú, hegyeket és hiteket is megmozgatni képes! Uraim, félek, hogy nem értem az
embert, ezt a kis koszost, ki bizonyára régen halott lesz, mire hazaérek, és mi vár
rám, Uraim, mi vár rám, de nézzük tovább, hogy megtudhassák mindannyian.)
„Együtt háltam a Kecskével és a Lóval. A kecske nem volt jó, a ló rúgott,
úgyhogy a Tehénre specializálódom.” (És ezt tette, a Tehénre specializálódott,
kéremszépen! És, Uraim, míg én itt most előadok, csak sejtéseim lehetnek, hogy
odahaza mi történik. Eljövetelem előtt tudtam meg ugyanis: szodomita frigyből
igenis születik utód! Csak máshogyan… bizonyára az atom az oka… a szülők csak
az apa halála után szülhetik meg monstrumaikat. Mi vár engem? Szabaduljak meg
tőlük? Mit tegyek… Uraim?)
– Ufók!
– Sáskák!
– Fehér lovak!
– Özönvíz!
– Tűzeső!
– Öööö… Köszönöm, Uraim! Most már tudom. És nincs több szivárvány,
már ne haragudj, Bakbhrwsz!

2001. szeptember

15

KOVÁCS A NDRÁS FERENC

Hat limerick
ÍRORSZÁG PANASZA
Írország térképén Limerick
Sírdogál, mert sokat rímelik:
„Kész delír! Feszt átír,
És elír Edward Lear!
Írország írtóra kimerít…”

MINORITATES MUNDI
„Be jó ismerni Lear urat!”
Erdélybe jött az akondi Swat.
Minket itt csak az a gond izgat,
Hogy merre van Akond?
Izeg ott anakond?
S a vakond naponta kondizhat?

ERDÉLYI
Volt egy úr, úgy hívták: Erdélyi.
Zabált, míg serkentek sertéi…
Érvágya nem csökkent,
Néha röffent, böffent,
S dicsérték: „Disznó vagy, Erdélyi.”

16

tiszatáj
TRANSYLVANIAN DRE AMS
Exportra készülnek Draculák,
Címkézett koporsó-skatulák:
„MADE IN KÁRPÁTOK –
Transsylván s thrák átok:
Tartalmaz egy darab drakulát.”

SZÍNIKRITIKA
Egy ítész, nevezett Sztrakula,
Színházi vámpír lett s Dracula:
Lenyalta az import
Dívákról a hímport.
Vérre ment – nem csirkeragura.

PALEOKRITIKA
Nemrég egy kritikus fifikus
Úgy tudta: abakusz Ibycus,
S Párisban Épicure
Parfüm vagy retikül.
Manapság már ez sem tipikus.

2001. szeptember

17

JÓKAI ANNA

Ima az emberiséghez
ORATÓRIUM
(A tér zsúfolódik, az idő felgyorsul. Ők, a lényegükben időn és téren kívüliek, de a feladat miatt mégis időben és térben érdekeltek: egyre aktívabbak.
Tervszerinti nyugalmukba mintha némi, az embertől átragadt nyugtalanság
vegyülne. Évmilliárdok teltek el – Isten látja, nem hiába. Most mégis mintha
nőne a kockázat. Mintha a kezét dörzsölné, mintha vigadna a Gonosz. S nincs
csúfabb látvány a vigyorgó Gonoszná l. Az Atya immár felnőtt gyerme keit
a választás jogával felruházta – a Fiúba n az irányt és a módot megmutatta.
A Sze nt Szellem kopogtat – majd nem dörömbölés e z –, a befog adáson múlik
a világ. Az ember-fölöttiek immár részben az emberre bízattak; ezért a fohász,
ezért az Univerzum remegése. Angya l, arkangyal, korszellem a dolgot könyörgésre fogja.)
Angelos:
én emberem,
földi barátom
segíts
a színjátszó gyolcsot
a szemedről tépd le, kérlek,
hogy ne csak én lássalak téged
de te is engem megképződve láthass
vágyom a pillantásod
húson túli szerelemmel vágylak beölelni téged
de nem léphetek lejjebb sem közelébb
megszabott tartózkodásom helye és mikéntje
a szabad te vagy! hát közelíts kérlek,
az udvarias, gyanakvó távolságtartást
győzd le végre
mert nem érzékcsalódás
én vagyok
nézz szembe arcommal

18

tiszatáj

ami a te arcod is majd
ha minden végesnek vége lesz
ne rettenj vissza: ismerem tökéletlenségedet
anyádnál is hűségesebb
neked rendelt tiéd vagyok
el nem veszíthetsz
csak megtalálhatsz
kezelhetsz levegőnek
nélkülem levegőd sincsen
lefitymálhatsz
te nékem akkor is
fontos maradsz
csúfolhatsz az esetlen de
rugalmas lebegésért, ahogy
az erővonal megtart az űrben
mégis belém kapaszkodhatsz, ha szilárd
tárgyaid súlya az
ingoványba lehúzna
próbálhatsz elfeledni tündért vagy varázslót
mímelő hasonszőrűekkel összehemperedve
én akkor is mint hiány az ébredésnél ott leszek
megvesztegetni se tudsz, az ész, a szív,
a fizikum trükkös tüzijátékai számomra
érdektelenek
mivel én az egész édes valódat
kívánom
hanyagolhatsz
én viszonzás nélkül is ragaszkodom
Meddig hányódsz még?
Aggódom érted
hogy kigyilkolj – nincs rá képességed
de hogy szenvedjek miattad – az isteni tervbe bizony belefér.
Nem bírálom a törvényt, csak viselem.
Tudd meg:

2001. szeptember
nagyon fáj
- éppen most, pillanatnyilag amit mondtál
fölfelé a mozgólépcső ötödik fokán
a telefonba fél háromkor délután
és az imént a tükör előtt az előszobában
nagyon fáj
amit tettél
az adakozás lehervadt mozdulata a latyakos aluljáróban
az elspórolt simogatás
az ismét elbliccelt igéret
a röhögésed részvét helyett
nagyon fáj
amit éreztél
a közönyöd társadra rátekintve
szülötteddel bajmolódva a türelmetlenséged
a gőg barátoddal vitázva
és az undor munkálkodásod közepette
nagyon fáj
amit gondoltál
miközben a mézes-mázos mosolyt osztogattad
miközben hízelegtél egy cél érdekében
a gondolkodás csendjét fecsegő lármával megint
fölcserélted
vagy lefokoztad a gondolkodást a tárgyi tudatra
nagyon fáj
amit akartál
valódi helyett a szintetikus mennyországot
hódolatot és csodálatot bárkitől-bármiért
luxusvillát minden áron
hatalmat mások lelkébe vájkálni
a konkurrensnek lábtörését enyhébb esetben
vagy ellenfelednek akár hirtelen halált is
Fénytestem foltosodik
légtestem kormosodik
víztestem kocsonyásabb

19

20
alakot öltve:
csapzott szárnyaim az olajtól összetapadtak
sovány vagyok mint a lágerlakó
éhezem és gondolataiddal nem táplálsz engem
szomjazom és a jóérzés italát megvonod tőlem
bénít a mozgásban akaratod fékje
Segíts, sikoltom, a kényszer-koplaló angyalok kórusa sikoltja
nélküled nem megy
én emberem,
földi barátom
A gyilkosnak is van angyala
csak a démon eltakarta
segíts a démont leleplezni
Az Istenség könyörög szolgái által
társak vagyunk
te vagy az i betűn a pont
Teremtés omegája, ember, ne hagyj bennünket cserben
a tét: semmi vagy minden
Ne káromolj
hogy bajban, bánatban, szenvedésben elhagytalak
mert éppen akkor, az idő törtrészén a démon volt erősebb
de együtt fulladtunk a gázban
veled égtem a tűzben
a fagyban melletted dermedtem
átjárt minden kínod engem is
és én voltam az, aki
a lelkedet ölbekaptam
a hamuból kiválogattalak
a jégből kiolvasztottalak
a szenvedés varasodó sebeit lehámoztam rólad
a vértől-sártól megtisztogattalak
vittelek, megmártottalak, fölmutattalak és újra visszahoztalak
s most irgalmadért könyörgök
földi emberem, te, a Kozmoszban Isten büszkesége
te, a Szent Erő bizonyítéka majdan
s egyben a Gonosz végső kudarca

tiszatáj

2001. szeptember

21

ha
láss meg
láss meg

láss meg

Archangelos:
én népem
társaságom a Földön
segíts
a hangot át nem eresztő üveggyapotot
a füledből áztasd ki, kérlek,
hogy ne csak én halljam az indulat artikulálatlan szavait
hanem néked is részed lehessen a lágy zümmögésben
amit úgy hívnak: a szférák zenéje
ne kárhoztass pusztába-kiáltó lennem
ne hagyj a felhődomb tetején elgémberedve kucorogni
ints közelebb magadhoz
elzsibbadtam a hosszú veszteglésben
a hasztalan szólongatásba belerekedtem
hallgass meg engem végre
válaszolj
a kettőnk hangja egybecseng majd
ha minden végesnek vége lesz
s a trombita-szó nem küld többé a csatába
hanem ébredésre hívnak harsonák
s a durva kezek akkor megtanulnak
hátfán játszani
mert nem hallucináció
én vagyok
a népszellem, felkent vezérlőd
de a gyilkos rohamot nem én vezénylem amott
és emitt a lusta szieszta sem kedvemre való
én népem, társaságom a Földön
gyilkosok hadává hogyan is züllhettél?
Miféle förtelem, ami a feladatot rögeszmévé torzította?

kérlek!

22
Miféle jogtiprás a szomszéd igazát elvitatni?
Miféle irigység az eleve szétosztottat egyedül uralni?
Miféle kapzsi gőg, hogy neked több jár és több szabad?
fennkölt terrorista
sajnállak
szegény tébolyodott, szegény tébolyodott –
véres, fölfújt hólyag a te nemzetideálod
a kozmikus Napot pöffeszkedve lefedné
koszlott kezek az istengyermeki inget cafatokra tépték
rozsdás páncél, pajzs-nélküli harc, kisértet-lobogó
nem tettrekész sereglés, hanem lázadó szürke kusza halmaza
üsd vágd nem apád csak oldalági rokon
miközben a valódi ellenség háborítatlanul közelít: a fekete, mindent
benyelő massza.
Engem el nem pusztíthatsz – szerencsédre
de nagyon is meggyötörhetsz, sajnos
Nem bírálom a törvényt csak viselem
Tudd meg:
nagyon fáj
- éppen most, pillanatnyilag amit mondtatok
a tanácskozáson a békítőnek
vezércikkben a világnak
a fogolynak a pincemélyen
és az Istenségtek megtévesztésére
nagyon fáj
amit tettetek
a hasatokra szíjazott bomba
sikeres gyilkolás után az üdvrivalgás
a talpak csikordulása a gyenge kalászon
a kutakat mérgező könnyed csuklómozdulat
a rutinos szerkezet-kezelés, ahogy a perzselő
lángot kirobbantottátok
s a gyermekek! a gyermekekkel...
nagyon fáj
amit éreztetek

tiszatáj

2001. szeptember

23

a kéj meggyalázott asszonyok combtövében
a mohóság a zsákmányt markolászva
a hiúság, emberfülekből fűzött láncot, az ördög rózsafűzérét morzsolgatva
és az az elégedettség, ahogy a holtakat számbavettétek
nagyon fáj
amit gondoltatok
hogy Isten a tankokat megáldja
hogy csak az a bűn, amit veletek tesznek, s az nem, amit
ti mással
hogy kizárólagos uralom adatott éppen nektek
külön Isten, kegyenc -státusz, rovására a többieknek
s misszió az, ami népirtás feketén-fehéren
nagyon fáj
amit akartatok
a Gonosz csatlósa lenni, a felkínált koncért, talmi
trófeáért cserébe
szégyenbe hozni az Isten nevét
megerőszakolni nemcsak a jelent de a jövőt is
én népem, társaságom a Földön
te pedig kábultan elhevertél!
Miért, hogy küldetésed megtagadtad?
Miért, hogy elhülyülnél, utánzó majommá?
Miért, hogy a rád tervezett tervet összemaszatoltad?
Hová gyűrted önbizalmad?
A konok tagadást honnan kaptad?
fizetett szabotőr
sajnállak
szegény bábu, szegény figura
nemzet-tudatod elázott, a Kozmoszban a foszlányok a
Napot árnyékolva lebegnek
szürke csapat tarka cicomával
senkinek senki a valaki, a célnak nincs értelme, az
értelemnek nincsen célja
rügyhalál; úgy hervadsz el, hogy még ki sem nyíltál,
színtelen–szagtalan, hiába

24

tiszatáj

Engem ki nem radírozhatsz – szerencsédre
de módod van leköpni, sajnos.
Nem bírálom a törvényt, csak viselem.
Tudd meg
nagyon fáj
- éppen most, pillanatnyilag amit mondtatok
a szórakoztatásnak szánt ocsmány szöveg
a bírálatnak álcázott rágalom
az eldarált szajkó-beszéd
az alávalóságok dicsérete
az Isten-káromlás több fokozatban
nagyon fáj
amit tettetek
a nyüzsgés a mókuskerékben
a hisztérikus tüntetések
soppingolás az áldott ünnepen
ellen-vonulás a körmenetkor
a szent szimbólumok lefröcskölése
nagyon fáj
amit éreztetek
a viszolygás a lelkesültség helyén
a kellemes jóllakottság az általános nyomorban
az öngerjesztéssel szított még nagyobb gyűlölet
a nagy, közös ügyek iránti teljes közöny
míg lázas vonzódás mindenféle csip-csup ügyletekhez
nagyon fáj
amit gondoltatok
hogy „házam” és „hazám” ugyanaz
hogy elég a házat magasra húzni
és a hazát omladozva hagyni
hogy mindegy, hol él az ember
a szülőföld csak aféle költői elem
mivel a vakvéletlen pottyantott ide
hiszen Isten nincsen és ha nincsen
szándéka velünk miképp lehetne...?!

2001. szeptember

25
nagyon fáj

amit akartatok
pusztán jogállamot igazságtétel nélkül
szabadrablást központi engedéllyel
elpancsolt országlást, szétzúzott tekintélyt
bedarálni a szellemiséget, föltupírozni a szellemeskedést
szívtelen, okos elmék kígyó-uralmát
a butává fásult fogyasztók fölött
Fénytestem fakulóban
légtestem rongyosodik
víztestem kiszikkad
alakot öltve
behorpadt a hátam
esengek ápolatlan, mint a hajléktalan
s te megvonod hajlékom, orvosságom
azt a Másikat vendégled, istáplod
Segíts, sikoltom, a virustól legyengült arkangyalok szólama sikoltja
nélküled, népem, nem megy
társaságom a Földön
A gyilkosságra bujtó, vagy a nihilbe süppesztő
nem Én vagyok, hanem az a bukott, szurokszerű Másik.
Az Istenség kér irgalmat szolgái által
része vagy a valósuló Egésznek
te is felelős nemzetem –
ne hagyj sorvadozni, kérlek.
Ne vádolj
hogy bajban, bánatban, szenvedésben elhagytalak
mert éppen akkor, az idő törtrészén az a Másik volt
erősebb a rettenetbe behajszolni téged
hiszen engem is körülnyírbáltak együtt veled
minden csonkításod az én csonkulásom
engem is elnémítottak, amikor az Igét kilopták a szádból,
amikor gúzsba kötötték tagjaid rám is hálót vetettek
de Én voltam az
aki mégis átmentettelek
az ájulásban ébresztgettelek

26
két sírás közt elringattalak
a hó alatt magvadat rejtettem
kétségek közt hittel tápláltalak
bíztattalak, becéztelek
fejedet az ár fölött tartottam
és az örvényből partra tettelek
és a tetszhalálból mégis, mégis fölélesztettelek
s most figyelmedért könyörgök, népem a Földön,
a Kozmoszban hű csapat az Atya támaszára, Te,
majdan a Szent Műben győztes közreműködő
s akkor a Gonosz végső gyalázata
ha
hallgass rám
hallgass rám
hallgass rám
Arche:
Századok, Isten tudja, hány még,
a Földön, de csak villanásnyi vonulás az Égnek
többezer türemlés térben
teremtett emberi lények összessége
akik már itt fent
akik még ott alant
hullámhegy és hullámvölgy ritmikus morajában
segítsetek
engedjétek agyatokban lüktetni a szívem
engedjetek a szívben válni bölcsességgé
segítsetek a vonagló Sárkányt a szakadék
emésztő gyomrába végleg begyűrni
ne zárjatok ki
ne száműzzetek az egyébként oly otthonos
éteri világba vissza
a michaeli kard is kicsorbul
ha emberfia idejében meg nem élezi
kor-szülötte embergyermekek

tiszatáj

kérlek

2001. szeptember

27

beköltözni engedjetek
az akol-meleget áhítom
ne kárhoztassatok mértéken felüli ős-magányra
nyissatok rést a bordák között
járatot a koponya eresztékeiben
érintésre vágyom, lágy csuszamlásra
s majdan üdvös nászra
ha minden végesnek vége lesz
s a vadállat gödréből
aranyló füst száll fel
a misztika uniót köszöntve
mert nem fantasztikum
én vagyok
a korszellem Michael néven
de nem ám az a pomádés nyegle, aki posztomból
kitúrna, s lépten-nyomon negédesen felkínálkozik
nem az, aki minden kisiklást hivatalból
igazol s menlevelet ad a tévelygésre
nem az a bóvlival házaló, aki névjegyét
tolakvón az orrod alá dugja
Emberi lények, népek-nemzetek, parányi lelkecskéim
a csalónak hogyan hogy lépre mentetek?
Ki magyarázta be hogy a vibráló klipp több, mint a saját képtudat?
Ki szoktatott rá zene gyanánt a dübörgő tamtamokra? A monotóniára
dallam helyett?
Ki verte a fejetekbe, hogy az írásban pedig Logosz többé nincsen?
Ki uszít a mindhalálig görcsös birtoklásra, s ki napestig a bódult lézengésre?
féltelek
a rokkantnyugdíjas ezredév nyomán sztereoidokkal pumpált
újabb ezerév,
a Hold hideg kékje uralja a tájat
a Nap épphogy áttetszik a kormos üvegen
alkony és pitymallat összetéveszthető
a bunyó minden játékban létjogot nyer
a ringben folyamatosan pofoznak,

28

tiszatáj

jobbegyenes, balegyenes, eltáncolás, lefogás,
övön alul ütni már nem szabálytalan
a döntőbíró lefizethető
s eközben a termékeny Földanya tápláló teje elapad, a „bőség kosarába” bevackolódik az általános inség.
Engem el nem tántoríthatsz, teremtett emberi lény, ez
kegyelem
de megsebezhetsz, egyhelyben topogva, a „haladás” frázisnyilaival
nem bírálom a törvényt csak viselem
Tudd meg:
nagyon fáj
- éppen most, e pillanatban a szóban szétfröcskölt
a tettekre sem rest
az érzelmet elpancsoló
a gondolatot lefokozó
az akaratot negatívba hajlító
gyors- de rossz-szolgálati munka.
Fénytestem túlhevül
légtestem gázosodik
víztestemet a cián kikezdte
alakot öltve
fejsze zuhan hasadó kristályra
az üveggyöngyöt csíszolják formára
zörgő pléh-angyal lettem
sematikus fémkeretben
Segíts, sikoltom, a magányba-űzött korszellem sikoltja, szólót sikolt
a karban
századom szövetséges népe
az új ezer-év reménye
lejtőn a világi élet
ragadd meg a kéziféket
Nem, ez nem az Én pályám; nem, nem az Úr ez a pancser „úrvezető”.
Az Istenség kér figyelmet szolgája által
a Kronoszban Kairosz van

2001. szeptember

Ne vádolj

hiszen

29

fordulat az Időben
Kell az erőd az erőmhöz
Rugaszkodj neki, kérlek
mert néhanap olcsó reklámok cinkosának tűntem
a pénz korbácsát feletted eltűrtem
hogy olykor-olykor megrezzent a kardom
s szomorúbbnál szomorúbb az arcom
miközben a gépesített rohamosztag,
műlélek a műlélekkel élvezkedve szaporodhat

mégis kitartottam
sarkam vetve csillagoknak
az Üdvhazát meghirdettem
az Ő lába elől elsepertem
az augusztusi tiszta égen
föltündöklik fényességem
El nem űztek, le nem vertek
s most bajtársi jobbodért könyörgök: gyertek
ezredév-szülötte, ma-holnapi emberibb lények
oda, a tér és időn túli Örökre - hazába
szabadon, önként egymásba fogódzva
ahol majd Sehol és Soha lesz
a Gonosznak halála
ha
ismerj fel
ismerj fel
ismerj fel
kérlek!
(Valami ibolyaszín derengés a földi térben. Valami lágy zúgás; távoli fátyolos harangszó figyelmezteti az időt a Földön. Ő újra jön. Már itt is van. A
csomók elsimulnak. A kétely bizonyosságra vált. Ő a Fent kárpitját a Lent
szerkezetével egybeforrasztja. A mű befejeztetik. „Veletek vagyok a világ végezetéig”: tény; nem puszta igéret. Mindenek elnyugszanak, a lélek elővételezett boldogsággal töltekezik. A Szent Szellem illata szétárad, az élő beszippantja és mámorosan kijózanodik. A Nap a Holdat hátára felveszi – ez nem

30

tiszatáj

fogyatkozás; egybekelnek. A Föld a méhét epedőn kitárja. A világosság – a jelenkor hajnalán – nem vakít, áthatol a múlton és megvilágítja a jövőt.)
Ő:
testvérem az Atya szándéka szerint

nem legenda
Én vagyok
voltam
leszek

bárha még nem is látsz engem
tán nem is hallod a hangom
és tenmagadban rám sem ismerhettél
rázhatod az öklöd
az én tenyerem áldásra
nyitva
követelőzhetsz
én feltétel nélkül
szeretlek
Bízom benned
Meg-nem-történtté nem tehetsz
csak megtagadhatsz, akár
háromszor is
Én hoztam a törvényt, hát viselem
Már tudhatod:
nagyon fájt
az a második Golgota
az újkeletű századok
amikor újra a keresztre szögeztél
utánam nyúlva a szellemi síkra
egyetlen szavaddal
hogy csak mese az Isten
mert ebből származott minden
tév-és pótcselekvés
zűrzavar az érzésekben
a vízszintes gondolkodás
és a megrögzött rossz-

2001. szeptember
akarat
de éteri testem töretve-töretlen
nem maradt az így ácsolt kereszten
csak egy kicsit kivéreztem
véradóm és véredényem:
bár adom is, de tőled kérem
Egy életünk, egy halálunk
Földön van a közös sátrunk
rabláncra nem fűztelek
szeretetben kérleltelek
jöttem nem az Atya parancsára
de szabadon a megváltásra
a követésben sincsen kényszer
megtorpanhatsz hetvenhétszer
Az Úr fejéből pattant szikra
az egekben sosem-volt-még alapszikla:
fölzokog a magas Isten
ember kell, hogy segítsen
Ne panaszold
hogy rejtőzködik, homályban a Jézus Krisztus
s izmot ereszt, fogható az Antikrisztus
rajtad a sor, neked marad
legyőzni a fenevadat
Ne félj
hogy a világosságot a sötét elnyelheti
csak különválik máj az epétől
Ne jajongj
hogy a fortélyosak ügyesen kifosztanak
s hamis a fizetség Lucifer zsebéből
aki önként adja mind megnyerheti
szóltam már s nincs új a Nap alatt
Csak új Nap van és újra sarjadó élet
Én egyszer-s mindenkorra vállaltalak téged
Te, az Univerzum közkatonája, hidd el, előírt a rangod,
a Nagy Könyvet felütik majd
hirdetés lesz és dicsőség

31

32

tiszatáj
s rablott zubbonyán a Gonosz
nem bitorolja többé
a csillagok jelzéseit
teljesül véled a világ csodája
Isten tervez, ember végez
új elem a Teremtéshez
nem volt hiába
nem volt hiába
ha
fogadj be

fogadj be

fogadj be

kérlek!
(A bimbó lüktet a vágytól. Még szétszórva pislákolnak a szentjános-bogárka
lelkek. A tájon nem dér: harmat ez már; nem köd, hanem pára.)

2001. szeptember

33

KIRÁLY LÁSZLÓ

Levlap
Ébresztem magam és egyre jobban
verset írok nagy haragomban.
Szállok szárny nélkül, míg tart az ének –
Ferenczes Pistának, Fekete Vincének.
Ők nem engednek ébren aludni,
valamint – de rossz rím! – megalkudni.
Úgy éltetnek, hogy meg sem ölnek,
Azonnal verset a Székelyföldnek!
Itt a vers, benne semmi se álnok.
Ordítanak az éber álmok.
Nélkülük nem láttam volna meg soha
ezt: „Pisztráng Lovas Iskola”.
Át a Hargitán lépteink nyomán.
Hol térjünk le? – Ahol kisirültetek, komám.
Négy íróval megyek, nem tudom hova –
kezemben a kormány, istenek lova.
S hogy el ne aludjak, azt süvöltik itt
Király szava: az úr skodásan működik.

Hófolt
Kányádi Sándornak,
Hargita-fürdőre

Sándor, a borod jó volt.
Előnkbe jött egy hófolt.
Csúszkáltunk jobbra-balra.
Csak hazamenni akarva.
Ennyi kutya, és ennyi költő.
Ennyi cápa- és emberöltő.
Mikor testvéreim nyomában járok,

34

tiszatáj
jönnek a kecskék, szaladárok.
Fiam keresem, szívem, a kutyám.
Három kereszttel a Hargitán.
Könnyű a szó, nehéz a fegyver.
Fölemel, alít, ébreszt és megver.
Föld, apa, anya – mind a három.
Vélem, ezt járod, én is ezt járom.
Sándor, a borod mindig jó volt.
Előnkbe jön folyton egy hófolt.
Csúszkálunk-élünk jobbra és balra.
De mindig csak haza-akarva.
Kolozsvár, 2001. május 29.

Kivezetõ
Bogdán Lászlónak

Csak a szél
mi nekünk szól
fegyveres társam
hideglelős
eurázsiákban
elképesztő életben hálunk
szép kutyánk követ
és a halálunk
rosszra se
jóra se
senki se inthet
mentsd meg uram
a szerelmeinket

2001. szeptember

35

Katasztrófa
Úgysem hagylak el. Minek?
Ha valaki nem érti a lábam nyomát,
nem értett semmit az életemből.
Micsoda költészet: nincsenek kutyák,
fegyverek, amelyek szeretnék a férfit.
Különben minden torony épül és eldől.
Kilépnél akármi történelemből?
Van egy hatalmas szerelem.
Elmondhatatlan. De ha el – kinek?
Szomorú vagyok, sohase boldog,
mint a gyönyörű öntelt pingvinek…
Natehát, úgysem hagylak el.
Ezerszer elhagytalak, elhagyhattalak.
A szeretők pedig szaladgálnak
szűzen (még) a veszett nap alatt.
2001. május 29.

A nyitott ablak
Vass Jánosnak

Nem tudom, hol vagy, valaki azt kérdezte, ki volt a kedvenc
tanítványom, mindnyájan kedvenc tanítványaim voltatok, de
Te azt mondtad: „Ama nem eszik mese”, ez meg semmi mást
nem jelent, mint hogy alma nem esik messze a fájától, ennélfogva szeretlek Benneteket, gondolom, remélem, van vagy egy
kosárnyi gyermeked, ahogy illik, unokád, Sófalán, ahonnan
származol, Rátok gondoltam, gyönyörű idő volt, mentünk az
öröklét felé, vörös-e még a hajad, János, és a gyermekeké? Fogalmunk sincs, milyen az út, de azonnal találj egy igazi közmondást nekem!

36

tiszatáj

SZÁNTÓ T. GÁBOR

Keleti pályaudvar, végállomás
(REGÉNY RÉSZLET)
Személyre szabott módszerek
Benedek még az ezredes szobájában tartózkodott, amikor Friedmannt az
alagsori zárkából a második emelet egyik szűk helyiségébe kísérték, aminek
egyetlen ablaka egy szűk lichthofra nézett.
Friedmann teljesen e lvesztette időérzékét; nem tudta, öt pe rcet, vagy öt
órát aludt; szeme akkor is égett, ha nyitva próbálta tartani, akkor is, ha behunyta. Kóválygott a fáradtságtól, saját lépéseinek zaja és az őt kísérők bőrtalpú csizmájának csikorgása mintha távolról, vastag függönyök mögül hallatszott volna. Úgy érezte, olykor két lépés között is alszik, ha testsúlyát az őt
két könyökénél fogva kísérő két őr karjára ereszthette. Súlypontja pillanatonként előre bukott, olyankor magához tért. Amikor az üres helyiségben körbepillantott, sejtette, ismét tortúrának néz elébe. Az ablaktalan szoba, az alig pislákoló villanykörte és a jelenlévők efelől nem hagytak kétséget. A félelem magához térítette, miközben minden zsigerével vágyott az érzéketlen ájultság állapotára, amikor mindenen túl, ernyedten fekve, má r csupán a test zsibbadt
sajgása emlékezteti a verésre, amiben része volt, és aminek most újból előtte állt.
Az asztalnál ülő, hosszú karjait az asztallapon komikusan előre nyújtva pihentető alak volt a főnök, ezt nyomban látni lehetett. Ő szól majd hozzá, ha
jónak látja, és azok a szinte önálló életet élő karok csépelik majd, ez sem kétséges. A vállapjáról ítélve alhadnagyi rangban lévő ávós busa feje, dúsan göndörödő, barna haja, tömött bajsza, bikanyaka és tömzsi felsőtestén mellig kigombolt inge, egész várakozó testtartása, összességében riasztó benyomást keltett.
Mint egy mosókonyhában, párás, tapadós meleg volt. Az alhadnagy ingén
hónaljtájon izzadtságfoltok éktelenkedtek, s még a világítóudvarra néző ablakot se nyitották ki.
Lenyomták egy székre az asztal elé, amin telefont és egy dossziét látott, néhány ív üres papírt, meg egy tollat, akár korábbi kihallgatásán. A majompofa
zavarbaejtően fixírozta, és Friedmann, fogát összeszorítva, izmait görcsös készenlétben megfeszítve várt, hogy ne érje váratlanul az első ütés. Az idegesítően fürkésző, gúnyos tekintet azonban moccanatlanul arcára szegeződött,
anélkül, hogy más egyéb történt volna. Friedmann nem bírta tovább, és úgy

2001. szeptember

37

fordította el pillantását, mint aki tényleg elkövetett valamit és szégyenli, holott
csak ereje nem volt e szemjátékhoz. Ekkor végre megszólalt az alhadnagy.
– Igaza van, ember. Maga is tudja, miért van itt, meg én is. Ne raboljuk
egymás idejét. Ezt kellene aláírnia. A saját érdekében.
Gépelt szöveget vett elő a dossziéból, és a fogoly elé tolta.
„Alulírott Friedmann Benjámin kereskedő (született Érsekújváron, 1921. január 6-án, anyja neve Schlesinger Rozália, lakhelye Budapest, VII., Garay utca 33.)
az alábbi, beismerő nyilatkozatot teszem:
A Magyarországi Cionista Szövetség vezetőjeként, az Izrael Államába irányuló
kivándorlás elősegítése érdekében vettem fel a kapcsolatot szervezetem meg bízásából Rajk László belügyminiszterrel. 1946 őszén több alkalommal tárgyaltam vele
a Szövetség delegációja tagjaként, melynek során felvetette annak lehetőségét, hogyha
a cionisták támogatják azt a politikai irányvonalat, melyet ő a Magyar Kommunista Párton belül visz, mindent el fog követni a kivándorlási kvóta felszabadításáért és az Izrael Államába történő kivándorlás felgyorsításáért.
A támogatás formáját a későbbiekben információgyűjtésben és továbbításban jelölte meg, elsődlegesen a titóista Jugoszláviában működő cionista aktivisták és a
szervezeteink között meglévő kapcsolatok révén. Ennek fejében lehetővé tette kisebb
cionista csoportok hivatalos engedély nélküli határátlépését Magyarország és Csehszlovákia között, ahol az Izrael felé irányuló, illegális kivándorlás zajlott. Ez az
akciósorozat, melynek szervezésében és lebonyolításában is közreműködtem, egészen 1949 elejéig folytatódott.
Rajk Lászlónak tudomása volt arról is, hogy a Cionista Szövetség »sajtófigyelés«
leple alatt folyamatosan adatokat szolgáltat Überall nagyköveten és Ben Cur (Péterfi Endre) konzulon keresztül az izraeli érdekképviseletnek, és a kémtevékenység
ellen sem belügyminiszterként, sem külügyminiszterként nem lépett fel.
A rendszeres híranyagokon túlmenően, 1948 decemberétől részletes kimutatást
készítettünk az Izraeli Nagykövetség számára a magyar köztisz tviselői kar zsidó
származású tagjairól, abból a célból, hogy Izrael Állama nyilvántartással rendelkezzen ama személyekről, akikről feltételezhető, hogy szimpatizálnak Izrael Állam
törekvéseivel, és személyük ilyen módon felhasználható.
Kihasználva a Cionista Szövetség szoros együttműködését az amerikai Joint budapesti képviseletével, Rajk – közvetítője révén – több alkalommal kapcsolatot létesített ezzel a szervezettel is. 1949 tavaszán nem leplezte tovább aljas céljait. Tudomásunkra hozta, hogy a Joint budapesti képviselete és New York-i központja révén
az Amerikai Egyesült Államok javára folytat kémtevékenységet, és a titoista Jugoszláviával karöltve, megdönteni kívánja a Magyarországon fennálló törvényes államrendet, minekutána az Izraelbe irányuló szabad kivándorlás is lehetővé válik,
ezért felhívta a Cionista Szövetséget, hogy támogassa e törekvésében.
Tudom, hogy főbenjáró bűncselekményt követtem el, mely súlyosan veszélyezteti
a demokráciát és a népek békéjét, de tetteimet megbántam, és beismerő vallomá-

38

tiszatáj

sommal is elősegíteni kívánom az igazságszolgáltatás munkáját. Példás büntetést
kérek úgy magamra, mint társaimra, mely elrettenti a hozzánk hasonlókat alávaló
tetteik elkövetésétől.”
– Itt írja alá – nyúlt át az asztal fölött az alhadnagy, mutatóujjával a papír aljára bökött, míg másik kezével egy tollat pöckölt a fogoly elé. – Az apróságok
nem számítanak. Még pontosíthatja a részleteket.
– Ez nem az én vallomásom – préselte ki magából a szavakat Friedmann. –
Amit saját kezűleg leírtam, azt vállalom, de amit nem követtem el, azt nem is
vallhatom be.
Remegett a gyomra, miközben beszélt. Azt s zugge rálta magába, hogyha
odakanyarítja nevét, hamis tanúságot tesz, és ezzel bűnt követ el, amivel mást
is bajba sodor, ugyanakkor a várható fizikai kínokon túl az is megrettentette,
hogy a vallomás hajmeresztően abszurd elemei között több olyan tény is szerepelt, mint például a sajtófigyelésről szóló beszámoló, illetve a köztisztviselői
karról készült kimutatás, ami egyértelműen azt bizonyította, hogy a letartóztatottak közül valakit szóra bírtak, vagy még korábbról beható információkkal rendelkeztek a Szövetség és az izraeli képviselet működéséről. Friedmann
attól tartott, hogy aki ezeket a máshonnan aligha bizonyítható tényeket közölte, az félelmében esetleg mást is bevall, olyan szemenszedett hazugságokat
is, mint ami az orra alá tolt szöveg nagy részét alkotta.
– Azt állítja, hogy ami itt szerepel, az nem igaz? – egyenesedett fel fenyegetően Vadász. – Azt meri mondani, hogy a vizsgálati anyagban valótlanságok
szerepelnek?
A gyomorgörcs ültében is szinte meghajlította a fogoly testét a tömzsi alak
előtt, akinek karjai így, állva csaknem a térdéig értek, s megfeszülő mellizmai
a zubbonyon át kidudorodtak. Friedmann fülének is váratlanul csengett a saját
hangja, amint csak annyit vet oda:
– Az illegális határátlépés elősegítését elismerem. A többit nem.
Sejtelme sem volt, mitől merészkedik ilyen messze. Ha hallgat, tán kevésbé
provokálja a másikat, mint így, nyíltan szembeszállva vele.
– Ha így áll a dolog, akkor ebédszünetet kell tartanunk. Az elvtársak is így
gondolják, ugye? – fordult Vadász a két fogdaőrhöz, akik mindeddig Friedmann háta mögött álltak. Azok mintha közelebb léptek volna. Az alhadnagy
lehajolt az asztal lábához, és egy barna papírzacskót emelt fel. Ebben a pillanatban ragadták meg a vállánál és a hajánál fogva, de hiába rúgkapált ösztönösen a váratlan agresszió ellen, az erőfölénnyel szemben tehetetlen volt. Ingnyaka torkára szorult, levegő után kapkodott. Vadász lépett mellé, és visszakézből pofon vágta. Friedmann beleszédült az ütésbe, szájsarka felrepedt, és
szerencsétlenségére elharapta a nyelvét. Erős kéz facsarta az orrát, megint nem
kapott levegőt, felsebzett szájával tátogott, míg engedtek a szorításon, és lélegzetet vehetett. Mozdulataik összehangoltak voltak. A pillanatnyi megköny-

2001. szeptember

39

nyebbülés után karját kicsavarták, testét a széktámlához szorították, fejét hátrafeszítették. Hasító fájdalmat érzett a nyakában, mintha egybeszaladtak volna
a csigolyái. A következő pillanatban egy fakanál nyelét dugták a szájába, amivel szétfeszítették ajkait és fogsorát. Ínye a durva mozdulatoktól felszakadt.
Vadász felemelte a barna papírzacskót és a szájához tartotta. Vastag sugárban
ömlött a durva szemcsés só, miközben mozdulni sem tudott. A szemét becsukhatta, hogy a váratlan, maró fájdalmat tompítsa, de szájürege hamar megtelt és fuldokolni kezdett. Köhögőroham fogta el, visszaöklendett valamit, ekkor elengedték az orrát, hogy levegőhöz jusson, de vasmarok préselte össze az
állkapcsát, hogy csurig telt száját ne üríthesse ki semmiképp.
– Szép lassan szétmarja a torkod – hallotta Friedmann a busafejű tárgyilagos
hangját, mely csak akkor vált feszültté, ha a fogoly váratlanul mozogni próbált, és vissza kellett nyomniuk. – Kell azért hozzá idő. Beletelik egy-két órába
is. De a fasiszták szálláscsinálói nem érdemlik meg az életfogytiglant. Az ilyenek meg, mint te, különösképpen nem.
Friedmann teste először csak az égő fájdalomtól feszült meg, amint sebébe
mart a só, majd a nyálával keveredő, torkába szivárgó létől fuldoklásszerű köhögőrohamot kapott. Egyre gyorsabban, egyre görcsösebben öklendte volna
ki az olvadozó kását, kapkodott volna levegő után, de az állkapcsába kapaszkodó kezek nem engedték. Utolsó erejével elrúgta magát a földtől, s mivel addig is hátra felé húzták, váratlan elrugaszkodásával, zuhanása közben a háta
mögött álló két fogdaőrt is fellökte. Köpködve, krákogva szabadult a szájába
tömött sótól, de feldühödött kínzói ismét rávetették magukat. Vadász ekkor
meglepő nyugalommal közbeszólt:
– Az őrizetes bizonyá ra megszomjazott. Evés után illenék neki inni adnunk.
Felrántották a földről, majd visszanyomták és letérdepeltették. Teste ívbe
feszült, amint hajába csimpaszkodtak, és a fakanalat keresztben szájába feszítették.
– Nyugalom elvtársak, pontosan célzok – nézett fel röhögve embereire Vadász. Azok a kétségbeesetten rángatózó fogoly hátába térdeltek, és keményen
tartották a fejét. Az alhadnagy komótos mozdulatokkal kigombolta sliccét, és
némi matatás után, vagy ha rminc centiméter távolságból, Benjámin arcába
vizelt.
Az imént még a pus zta lélegzetvételért küzdő, most a meglepetéstől elnémuló, majd minden erejét megfeszítve felüvöltő Friedmann ismét megpróbálta kiszakítani magát a szorításból. Dühödten rángatózott és vonaglott –
mindhiába. Amikor alábbhagyott a húgysugár, teste még mindig ívbe feszült,
s gurgulázó hangok törtek elő a torkából:
– Rohadt fasiszták! Legyetek átkozottak! – Rázkódott az ideges zokogástól.

40

tiszatáj

A sliccét felrántó alhadnagy intett, a két pribék elengedte az ernyedt testet,
ami előre bukott. Vadász kiszámította a felé dőlő fogoly röppályáját, s még
úgy rúgta meg, hogy a levegőben volt. Friedmann arccsontja akkorát reccsent,
hogy még az egyik fogdmeg is felszisszent. A zuhanó alak szinte megállt a levegőben, azután élettelenül puffant a linóleumon.
– Főnök, enne k lehet, hogy annyi – mondta néhány másodperc nyi csend
után, amelyik az imént sziszegett.
– Na, az kéne még csak! Gyerünk, Fucskó, leheljünk bele életet.
A megszólított az ajtóval szemközti falra szerelt mosdó csapjához tartott
egy lavórt, teleengedte hideg vízzel, és odaadta az alhadnagynak. Vadász a földön fekvő fejéhez lépett, és óvatosan eltartva magától a bádogedényt, nehogy
a ruhájára fröccsenjen a víz, Friedmann fejére öntötte az egészet.
– Ez nem mozdul, főnök – mondta aggodalmaskodó hangon Fucskó.
– Kuss, az istenit! Fel kell élesztenünk. Hozzon még vizet! – lökte kezébe
a lavórt.
A fekvő test a második zuhanyra se moccant. A körülötte lassan terebélyesedő tócsa átitatta zakóját, foltja egyre terjedt, és a riasztó mozdulatlanságot
szemlélő három egyenruhás cipőjét is körbefolyta.
– Ez megmurdelt – szólalt meg az eddig némán figyelő fogdaőr.
– Az bebaszna, Babcsány! – emelkedett fel Vadász, aki lehajolt, hogy meghallgassa, lélegzik-e Friedmann. – Maguk még nem láttak verést, ha azt hiszik,
ez elég ahhoz, hogy valakiből kimenjen a szufla. Pedig a lószarból még nem is
adtunk neki – mutatott az asztal alatt egy barna zacskóra. Az elkerekedő szemek láttán megdühödött: – Maguk pancse rek! Azt hiszik, a vallatás lénye ge
a verés, pedig az csak egyetlen eszköz a sok közül. Minden módszernek személyre szabottnak kell lennie, csak akkor lehet eredményes. Ennyit se tanultak, amióta itt vannak, bass zák meg! Rá kell tapinta ni, kinek mi a gyenge
pontja. Ez a szakma, nem a gumibot. Láthatták, hogy kiborult. Kell még egy
kis idő, és ez is megpuhul.
– Ha túléli – bukott ki Fucskóból.
– Ne nyávogjon már, mint egy kurva. Mit van úgy beszarva? Nem olyan
könnyű megdögle ni, higyje el ne kem. Tapasztalatból tudom. Ha me g nem
bírja a szakmát, menjen vissza a köztisztaságiakhoz. – Megcsörrent a telefon. –
Hát ez ki a franc?
Az éles csörgésre mintha megmoccant volna Friedmann is. Vadász, miközben füléhez tartotta a kagylót, szabad kezével diadalmasan és megkönnyebbülten mutogatott. Aztán elvörösödött.
– Munka közben vagyunk! – mondta sértetten, majd a vonal másik végén
elhangzó kérdésre azt felelte: – Kielégítő állapotban van, és hajlik a beismerésre. – Újabb hallgatás után fe lcsattant: – Na, de nekem az ezredes elvtárs
mondta, hogy… – Aztán mintha a másik oldalon rövid rendreutasítást köve-

2001. szeptember

41

tően letették volna a telefont, köszönés nélkül csapta le ő is a kagylót. Arca
vöröslött a dühtől:
– Végeztünk, elvtársak. Mert az én módszereim „nem elég kifinomultak”,
és „az eljárás jelenlegi szakaszában nem kívánatosak”! – utánozta gúnyosan Benedek György hangját. – Tudhattam volna, hogy ez lesz a vége. Benedek az
ügy gazdája. Akkor viszont minek szopatják az embert, hogy az ezredes személyes kérése, „ellenkező utasításig”?
Fucskó és Babcsány semmit nem értettek. Bambá n hallgatták Vadász kirohanását, megütközve a főnökséget ért szidalmain.
– Mit bámulnak? Magukban nincs semmi szakmai önérzet? Legyenek egy
kicsit büszkék a munkájukra. Enélkül odafönt szart se tudnának produkálni. –
Cipőjét a fekvő test bordatájéka alá csúsztatta, és lökött egyet rajta. Mintha
halk nyögés, sóhajtás szakadt volna ki belőle. – Látják? Kutyabaja. Én mondom maguknak, nem vagyunk megbecsülve. Pedig nélkülünk aztán nem működhetne ez az egész kráj zleráj. Finomkodó é rtelmisé giek ne m tudják megvédeni a néphatalmat ezekkel a fasisztákkal szemben. Ezt sose felejtsék el. Na,
vigyék vissza ezt a szarházit a cellájába!

Minden jó, ha a vége jó?
Feszülten, idegesen ért haza. Későre já rt már, Kata mégsem volt sehol, és
a szomszédasszony, ahogy észre vette érkezését, bezörgetett, és a kezébe nyomta
Kata lakáskulcsát, amit az ajtóban felejtett. Benedek dühöngött a felelőtlenségen, és úgy nézett körbe, mintha azt vizsgálná, nem járt-e bent a nyugdíjas
történelemtanárnő a lakásban, aztán elszégyellte magát. Sose szerették e gymást, de Benedek becsülte az öregasszonyban, hogy nem képmutató, nem is
próbál úgy tenni, mintha szimpatizálna vele. Köszönésen túlmenően soha nem
beszéltek egymással. Az asszony senkivel nem tartott kapcsolatot. Azt pletykálták a házban, hogy valaha apáca volt, egy szerelem miatt otthagyta a zárdát,
de a férfi, akiért kilépett a rendből, faképnél hagyta.
Kikapcsolta derékszíját, egy széktámlára dobta a zubbonyát, lerúgta lábáról
a színénél sötétebb pasztától kissé már bebarnult cipőt, és kimerülten dőlt végig a nappali kanapéján. Nyáron mindig beleizzadt a kemény bőrcipőbe, jólesett megszabadulni tőle, kinyújtózni és elmacskásodott lábujjait tornáztatni.
Amikor nyolc óra után hazahozatta magát, még mindig nem volt vége Friedmann kihallgatásának. Több mint egy álló napja dolgoztak rajta, ezek szerint
eredménytelenül.
Hol a túróban van ilyenkor? – gondolt türelmetlenül feleségére, aztán elhúzta a száját. Családlátogatás, hát persze, mondta is. Igaz, nem panaszkodhat;

42

tiszatáj

ahhoz képest, hogy kezdetben milyen sűrűn szaladgált a papához és a mamához, mostanára havi egy, legfeljebb két alkalommal járogatott haza.
Nagyot kordult a gyomra. Kiballagott a konyhába, hogy valami ennivaló
után nézzen, de a jégszekrény jószerével üres volt. Előző hétvégéről maradt
pörkölt, de ahhoz nem volt gusztusa, kétszer vacsorázott belőle, egyszer ebédre
ette. A kenyereszsákban szintén többnapos, kissé már penészesen szagló rozskenyeret talált. Ahogy a belsejéhez ért, nyúlós és tapadós volt; savanykás szagot árasztott. Undorral csapta be a hűtőszekrény ajtaját, és ingerülten csóválta
a fejét. Levágott három szelet kenyeret, és a gáztűzhely platniján kezdte pirítani, hogy ehető legyen. Kenyérből sose volt hiány, abból mindig jóval többet
vett Kata, mint amennyit elfogyasztottak, így gyakorta szikkadtan ették a maradékot, mert kidobni egyiküknek se volt szíve.
A spájzban szerencsére lógott egy jókora füstölt szalonna. Kissé avas stichje
volt, de Benedek észre se vette, s talált némi kolbászmaradékot is, ami jobb
kedvre derítette. Kellemetlen gyerekkori emléke volt, hogy kolbászt csak ritkán, olyankor is csak vékonyra karikázva kapott, ezért, mióta megte hette,
gyakran fél szálat is elrágcsált, nagyokat harapva a füstölt, csípős rúdból.
Kezdetben nem volt ennyire lepusztult a háztartás. Kata rendszeresen járt
a piacra, s ha nem is mindig lelkesedve, de tudomásul véve feladatát, hetente
többször is főzött. Később rapszodikussá vált a házvezetés. Olykor terülj asztalkám fogadta férjét, olykor látszott, hogy nehezére esik a gondoskodás. Benedek ebben messzemenően megértőnek mutatkozott, s ez nem is jelentett különösebb lemondást, mert igénytelenül kosztolt. Csak néha ugratta feleségét
azzal, hogy úrilány, ezért türelmes vele az átnevelés időszakában. Amikor Kata
az órái mellett dolgozni kezdett a Szabad Népné l, és gyakran csak este ért
haza, Benedek maga ajánlotta, hogy ezentúl mindig bent ebédel, egyenek hideget esténként. Az asszony hálás volt és kapva-kapott az ajánlaton. Azóta csak
hétvégén került frissen főzött, meleg étel az asztalra, és a maradékot olykor hét
közepéig ették. Kata olykor „szeretetcsomagot” hozott hazulról, ezek jelentették a különlegességet, bár Benedek olyan fanyalogva fogadta a dolgot, mintha
magától a burzsoáziától érkezett volna a küldemény.
A kovászos uborkán némi fehér lepedék képződött a csatos üvegben, nem
volt hozzá gusztusa, inkább hagymát karikázott fel az állva bekapkodott szalonna és kolbász mellé. A szobába menet még egyszer benézett a kamrába. Valami édességre vágyott, leginkább csokoládéra, végül megtette a kockacukor is.
Belemarkolt a dobozba, s a szobába n ropogtatott-szopogatott el né hányat.
Kata gyakorta megmosolyogta szokását, hogyha csak teheti, minden étkezést
valami édességgel fejez be. Olyan, akár egy kisgyerek, mondta neki régebben,
gyengédebb pillanatokban, magában pedig hozzáfűzte: a túlzott édességfogyasztás a gyerekkori szeretethiány kompenzációja.

2001. szeptember

43

Olvasni nem volt kedve, de valamivel agyon akarta csapni az időt, amíg
egyedül van. Bekapcsolta a rádiót, aztán újra kiment a konyhába, és egy pálinkásüveggel tért vissza. Egy Hacsaturján darabot közvetítettek, akkor konferálták be, míg odakint volt. Nem tudta, mit hall, de nem is izgatta különösebben,
a lényeg az volt, ne legyen csend, és komolyzene szóljon. Imponálni akart Katának, amikor hazaérkezik.
Fejét a kanapé karfájára támasztott díszpárnára helyezte, lassan kortyolgatott a szilvóriumból, és igyekezett megfeledkezni Friedmannról, aki egy percre
se ment ki a fejéből. Szerette volna elfeledni mindazt, ami idegfeszítő munkájával kapcsolatos, de gondolatai gyakorta otthon is e körül kerengtek, ezen az
estén pedig egyáltalán nem hagyták, hogy másra irányítsa figyelmét. Katával
beszélgetve legalább megfeledkezhetett benti dolgairól, s olykor tudatosan beszéltette is őt, aki örömmel csacsogott, élve a felkínált ritka alkalmakkal, bár
egy idő után azt akarta, hogy Benedek is meséljen vala mit a munkájáról, és
a beszélgetés ilyenkor általában megfeneklett.
Négyujjnyi pálinka lötyögött az üveg alján, amikor leheveredett. A koncertközvetítés végére elszopogatta az italt, Kata pedig még mindig nem volt sehol. Zsongó fejjel hallgatta a híreket. Csalódott volt, és egyre idegesebb. Máshogy képzelte az estét. Meg akart feledkezni mindarról, ami napközben nyomasztotta, el akart bújni előle az asszony izzón olvadó puhaságába, a tegnap
este oly csábítón kitárulkozó és örvénylőn megváltó menedékbe. Nem csupán
azért, mert megfeszülő és forrón lüktető ágyéka még frissen emlékezett a viszketőn bizsergető vágyra és a borzongató beteljesedésre, amit korábban ilyen
elemi erővel nem élt át, hanem mert az este olyasfajta bizonyosságot érzett,
ami elragadhatatlanul az övé volt, s amit soha nem tapasztalt még. Övé volt az
asszony, a sejtjeiig mindenestől átadta magát. Ezt a bizonyosságot akarta újraélni, noha nem tudta volna me gfogalmazni, csak é rzékei voltak a z élmény
birtokában, ezért is érzett szavakban kifejezhetetlen csalódottságot, mint egy
gyerek.
Kata mindeközben a Luxor kávéházban ült a Szent István körúton, egy eldugott sarokasztalnál, és konyakot ivott, kedvetlenül, hányingerrel küszködve.
Nem ivott soha töményet, de most úgy érezte, szüksége van rá.
Gyalog indult hazafelé, át a Margithídon, mintha időt nyerve elhatározásra
juthatna, mit kell tennie. A pesti oldalra átérve semmivel nem jutott előbbre,
ezért tért be erőt gyűjteni a kávéházba, és zökkent le a rózsaszín, erezett márványasztalok egyike mellé a hátsó t raktusban. Azt hitte, mindenki őt né zi
majd, rá van írva a nyomora, de ügyet se vetettek rá, az emberek az asztalok
fölött összehajolva beszélgettek, a kávégép surrogása mellett csak duruzsoló
beszédfoszlányokat lehetett hallani.
Azért ivott, hogy erőt gyűjtsön az induláshoz. Haza kellett mennie, ezzel
maga is tisztában volt. Az apránként szopogatott alkohol hamar a fejébe szállt.

44

tiszatáj

Bambán bámult maga elé, mere ngve nézte, ahogy egy homloká ra fe ltolt,
szürke kalapot viselő férfi udvarol a kasszírnőnek, úgy fogja meg, nézegeti és
morzsolgatja a kövérkés pénztárosnő virsliujjait, mintha kézfejéből is tudna jósolni neki, nemcsak a tenyeréből.
A konyaktól Kata gyomra felkavarodott. Kezét szája elé kapva, ki kellett
mennie a mosdóba. Olyan váratlan erővel tört rá a hányinger, hogy gondolkodási ideje sem maradt, józan pillanatában hogyan ítélné meg egy kávéház vécéjébe hányó önmagát. Hosszasan dörgölte utóbb a kezét, amivel a porceláncsészébe kapaszkodott. Arcát lemosta, száját kiöblítette hideg vízzel, és visszatámolygott az asztalához.
Mintha kihányta volna az életét. Ez a hasonlat jutott eszébe az asztal és a fal
közé lezökkenve. Mindig olyan őszinte viszonyra vágyott, hogy ne „csak” feleség, de szövetséges, barát, elv- és harcostárs is legyen, különösen, hogy egy
ideológiai frontszolgálatot végző férfi társa lett, ahogy kezdetben Gyuri munkáját emlegette. Szilárdabb alapúnak képzelte a maguk kapcsolatát, mint amilyen a törékeny érzelmekre épülő életekét. Annakidején utálta, ahogy környezetében a lányokat kiházasították, s onnantól az volt a dolguk, hogy a férjüket
szolgálják, szüljenek és háztartást vezessenek. Apja és anyja baráti körében volt
néhány ilyen pár. Kata úgy gondolt ezekre az asszonyokra, mint kitartottakra,
akik maguk is tudják ezt, cserébe el kell viseljék, hogy férjük megcsalja őket.
Rosszabb, mintha kurválkodnának, mert akkor legalább mind a maga ura. Ki
tudja, vajon Gyuri nem lépett-e félre, jutott újra eszébe. Mit számít az már? –
söpörte félre gyanakvó féltékenységét. Mi ez ahhoz képest, hogy minden nap
egyforma, hogy bizalmatlanság, titkolózás a része csak, gyengédségnek nyoma
sincs, s az őrületig egyhangú és unalmas az életük. Csak az kösse ehhez az emberhez, ami azokat az asszonyokat a férjükhöz, akiket megvetett? Hogy biztonságban élhet? S ugyanezt próbálja kiharcolni az apjának és az anyjának is,
akik láthatóan öss zetörtek, csak a maguk baja foglalkoztatja őket. Ez lenne
a perspektíva, mert már ők szorulnak támaszra, és egyedül Gyurihoz fordulhat, aki magyarázatot adhat és segíteni is tud?
Igazságot kell szolgáltatnia az apjának. Ugyan mit ártott éppen ő a nép államának, aki már akkor is kommunistákat védett, amikor nem volt remény
arra, hogy haszna származik belőle? És az anyja, akit éppen baloldali meggyőződése miatt távolítottak el a Rádióból? Miattuk, értük is ki kell tartania. Meg
kell értetnie Gyurival, hogy ilyen jogtalanság, mint ami az apjával történt,
megengedhetetlen, mert hitelét veszti mindaz, amiben hisznek, amiért küzdenek. Az nem lehet, hogy mindez nem ébreszti rá őt, hogy beszélnie kell vele:
beszélnie mindarról, ami körülöttük történik, velük és bennük.
Hirtelen sietős lett, táskájába túrva egy tízest dobott az asztalra, és meg se
várva a visszajárót, kifelé indult. Az asztalhoz érkező pincér derékból meghajolt a távozó vendég után.

2001. szeptember

45

Jólesett a Duna felől hátába kapó, hűvös esti szél, ami még a kabátgallérját
is nyakára lebbentette. Könnyűnek érezte a lépteit, mintha léggömbökön rugózott volna, csak a feje kóválygott. Jobb lesz gyalog, kicsit kiszellőztetve a mámort, mielőtt sor kerül a beszélgetésre, döntötte el, és a Marx térnél jobbra fordult. Ilyen késői órán meglehetősen régen járt egyedül az utcán, de mindaddig
nem félt, amíg nem füttyögött utána két suhanc az Astoria szállónál. Sietősre
vette lépteit, majd amikor észrevette, hogy utána indulnak, futni kezdett, s csak
a Nemzeti Múzeum kerítésénél fordult hátra. Üres volt az utca. Elszántan lépkedett tovább. A könnyű részegség tompává tette, és némi fejfájást okozott.
Kata ideges lett, ahogy hiába turkált táskájában kulcs után, azután kényszeredetten csöngetett.
– Hát te már itt vagy? – ké rdezte az előszobába lépve, színlelt meglepetéssel.
– Mindjárt tizenegy, mégis hol lennék? Ha nem volnék itthon, te se tudtál
volna bejönni – emelte fel kulcscsomóját Benedek. – Hogy a fenébe lehetsz
ilyen szétszórt? Az ajtóban hagytad a kulcsod. A szomszéd adta ide. Akár be is
jöhetett volna. Egyáltalán, hol voltál mostanáig?
– Anyá méknál, látogatóban. Mondtam, hogy odamegyek, nem? – Kata
hangja sértett volt a számonkéréstől.
– Nem gondoltam, hogy ilyen hosszan maradsz.
– Képzeld! Beszélgettünk.
– De ilyen sokáig?
– Van, akivel lehet. Egyébként sem rendelkezhetsz az időmmel – bukott ki
belőle hirtelen. Arca paprikavörös volt, tekintete vészesen vibrált. Benedeknek
elkerekedett a szeme:
– Te ittál!
– Miért, te nem? – Kata a kanapé mellett álló, üres üvegre mutatott.
– Én mégsem vagyok részeg.
– Én sem vagyok részeg, csak ideges. Leginkább a gyanakvásodtól. Különben is, lehet, hogy inkább nekem kellene gyanakodnom amiatt, te hol töltöd
az idődet.
– Dehát mi a baj tulajdonképpen? Mitől vagy ilyen ideges? – Benedek olyan
zaklatottnak és ziláltnak látta feleségét, mint még soha. – Ülj már le végre, és
próbáld elmondani!
– Ne kiabálj velem! Elegem van abból, hogy úgy kezelsz, mint egy taknyos
kölyköt, akit kioktatsz vagy leintesz!
– Na, ebből elég! – mondta emelt hangon, sértetten a férfi, felállt a kanapéról és bement a hálószobába.
Kata érezte, hogy elszúrta a belépőt. Addig győzködte magát, hogy még ma
este szóba kell hoznia az apja ügyét, hogy mire hazaért, pattanásig feszültek az
idegei, elég volt egy kellemetlen mondat, és robbant. Ha Gyuri most lefekszik,

46

tiszatáj

másnap estig nem kerülhet sor a beszélgetésre, gondolta dühösen, bár pislákolt
benne a remény, hogy korábbi összezördüléseikhez hasonlóan, férje nem viseli
sokáig a némaságot, és kiengeszteli. Nemigen lehetett Benedekkel veszekedni,
mert nem volt haragtartó, a hangoskodás és a durvaság távol állt tőle, és azt is
nehezen viselte, ha Kata volt indulatos. Keveset beszélgettek, de Benedeknek
szüksége volt a tudatra, hogy mindig szólhat hozzá. Ha valamit, ezt a furcsa
ragaszkodást tudta benne szeretni. Elég neki a benti feszültség, nyugodt és biztos hátországra van szüksége, magyarázta nem egyszer a férfi, miközben gyengédnek szánt mozdulatokkal lapogatva vállát, felsegítette Katát a fürdőszobában földre dobott törülközőről, vagy a vécétetőről, ahol lábát felhúzva, térdére
hajtva fejét, kucorgott.
Most is abban bízott, hogyha duzzogva félrevonul, Gyuri, mielőtt lefekszik, tesz majd egy kísérletet, hogy megbékítse, és akkor szóba hozhatja a dolgot. Ezúttal a sötét konyhába vonult, és az egyik hokedlin foglalt magának várakozó pozíciót, de a percek óráknak tűntek, ráadásul a sötétben újra szédülni
kezdett, s ettől a gyomra is felkavarodott.
Benedek a hálószobában vetkőzött. Zubbonyát, szokásával ellentétben,
a szekrénybe akasztotta, amiért Kata máskor hiába rimánkodott. A tükörbe
pillantva, dühösen simított át néhány kósza tincset kopasz fejbúbján. Nem értette felesége viselkedését, melyre ezúttal, úgy vélte, egyáltalán nem szolgált rá.
Csalódott volt, hogy megtört a tegnap éjszakai varázs, és azzal teljesen ellentétes hangulat lett úrrá rajtuk. Mindig eltúlzottnak, érthetetlennek tartotta, és
a női hormonok kis zámíthatatlan hatásának tudta be Kata menstruációs
hangulatingadozásait, de elnézte neki, bár ezúttal érezte, hogy többről van szó.
A maga módján szerette őt, büszke is volt tetszetős külsejére, imponált neki
a műveltsége (azzal együtt, hogy olykor nyomasztotta a maga csekélyebb olvasottsága), s még azt is elnézte neki, hogy nem túl szorgos háziasszony. A családját és a baráti körét valóban nem szívlelte, ezt soha nem tagadta előtte; úgy
érezte, ezek egy lezárult életszakasza tartozékai, mai gondolkodása összeegyeztethetetlen a hozzájuk fűződő bensőséges viszonnyal; visszahúznák Katát abba
a világba, amiből tudatos választása által képes volt kiszabadulni.
Pedig már elszánta magát, hogy megpróbál több figyelmet fordítani kettejük életére. Érezte ő is, hogyne érezte volna, hogy sivárak és egyformák a hétköznapok, csak ereje nem volt eddig, hogy változtasson, pedig ez a saját érdeke
is, tudta jól. A tegnap este azonban meggyőzte, hogy Kata is kicserélődne, ha ő
másként tudna viszonyulni hozzá. Meg is fogadta, hogy így tesz. A ma délutáni telefon a lkalmával is olyan s zelíden bes zélt vele, ahogy csak tudott.
Semmi okot nem adott erre a lehetetlen viselkedésre. Máskor, ha ő volt pokróc, némi bűntudattal közelített volna hozzá, és szögletes mozdulataival kiengeszteli, de most ártatlannak érezte magát. Juszt se megy utána, főjön csak

2001. szeptember

47

a saját levében, majd megpuhul. Komoly oka úgyse lehet a duzzogásra, erre
előbb vagy utóbb maga is rájön.
Kata nem tudta mennyi idő telt el. Kissé lecsillapodott a gangra néző, hűvös
konyhában, ami nyáron se kapott napot, s a bódultság maradéka is elpárolgott
fejéből. Indulatát türelmetlenség és kétségbeesés váltotta fel. Lehet, hogy szó
nélkül lefeküdt? – rágta a szája szélét. Azt szerette volna, ha férje engeszteli, de
tudta, most nem egészen ugyanaz a helyzet, mint általában.
Lemászott a hokedliről, és megeresztette a csapot. Odahajolt s nagy kortyokban nyeldekelte a hideg vizet. Nem volt maradása tovább. Puha macskaléptekkel settenkedett végig az előszobán, hogy belessen a résnyire nyitott ajtón a hálószobába.
Ott, az ajtóban ütköztek egymásnak. Mindketten zavartan hátrahőköltek,
Kata meg is ijedt. Benedek kapcsolt hamarább, udvariasan hátralépett, hogy
beengedje nejét, de nem bírta némán, és mintegy magyarázatképpen véletlen
találkozásukhoz, annyit mondott:
– Épp indultam volna fogat mosni.
Kata arca megrándult. Olyasfajta indulat ült ki vonásaira, mely a tehetetlenségből táplálkozik; abból a tehetetlenségből, ami a mindig alávetettek lelket
őrlő, ké nyszerű és sorss zerű sajátossága, a mit akár gyűlöletne k is mondhatnánk, ha nem lenne olyan mellbevágó feleség és férj között. Őt magát is meglepte az érzés hevessége, szinte szégyellte, mindazonáltal érezte, hogy képtelen
legyűrni, úgy szakad fel belőle, mint egy hosszan elfojtott köhögés.
Benedek megrettent ettől a sötétlő tekintettől, mintha csak tudta volna, mi
jár az asszony fejében. Ahogy Kata ellépett volna mellette dacosan felszegett
fejjel, határozott mozdulattal utána nyúlt, megmarkolta a karját és visszahúzta.
– Dehát mitől vagy ilyen ideges? Mondd már el végre, mi történt veled!
Kata úgy tett, mintha tétovázna, pedig csatát nyert, és röpke elégedettséget
érzett. A miheztartás végett azért elhúzta karját, de csak annyira, hogy férje
gyengéden utána nyúljon, és magához vonja. Úgy érezte, itt a pillanat. Fátyolos tekintetét Benedekre függesztette, s egészen halkan mondta, mint aki tart
attól, hogyha hangosan beszél, elcsuklik a hangja.
– Apámat politikailag megbízhatatlannak titulálták, e zért nem veszik fel
egyik új ügyvédi munkaközösségbe sem. Valami fatális félreértés történt. Hónapok óta kínlódik munka nélkül, és ez teljesen ele mészti. Az élete volt az
irodája, most meg otthon gubbaszt egész nap. Miféle igazságtalanság ez? Apám
nem kommunista, de mindig baloldali volt. Most meg mintha őt is bélistázták
volna. Ha ilyen túlkapások történnek, hogyan győzhetjük meg az embereket
arról, hogy igazságosabb világot szeretnénk? – nézett szemrehányóan férjére.
Igyekezett taktikusan kérdezni, hogy Benedek is átérezze az ügy jelentőségét,
ne csupán azt hallja ki szavaiból, hogy az apjáért aggódik.
A férfi a fejét csóválta, miközben leültek egymás mellé a kanapéra.

48

tiszatáj

– Forradalom van, ha nem lövünk, akkor is. El kell dönteni mindenkinek,
hova áll. Aki nincs velünk, az ellenünk. Apád történetesen mindig a pártegyesítés ellen volt, ami pedig fontos volt a számunkra. Jobboldali szocdem volt és
maradt. Különben is hatvan éves, nyugdíjkorban van.
Ugyan honnan tudja Gyuri, mi volt az apja véleménye a pártegyesítésről?
Sose esett szó róla. És micsoda cinizmus, hogy éppen nyugdíjkorban van? Kata
nyelt egyet, és visszafogva mérgét, csupán annyit kérdezett:
– Mégis, mi köze van ennek ahhoz, hogy megfosztják a munkalehetőségtől?
– Több volt az ügyvéd, mint amennyire a társadalomnak valójában szüksége van. Valóban nem mindenki folytathatja tovább mostantól a tevékenységét. Azt pedig te is beláthatod, valahogy válogatni kell. Miért biztosítaná nk
előnyöket a velünk ellenségeseknek a mieinkkel szemben?
– De ha ezek azelőtt is megéltek valahogy, az mégiscsak azt mutatja, hogy
valakinek szükség volt a munkájukra.
– Az a tény, hogy meg tudtak élni, még nem jelenti a társadalmi szükségét
és hasznát a tevékenységüknek. Ez tőkés gondolkodás. Amíg van piac, nosza
hadd menjen, egye meg a nagyhal a kishalat? Ez a kapitalizmus. Nagyon sokan
nem végeznek semmiféle termelőmunkát, és mint azt te magad is tudod, ez a legfontosabb. A legtöbben megtalálják a helyüket valahol, produktív munkakörben, és ez még nevelő hatással is lesz rájuk.
– De Gyuri, ugye azért engem a „legtöbbek” sorsa mellett az apámé kicsit
jobban érdekelhet, nem? És te is tudod: hatvan éves. Ugyan miféle munkát találjon?
– Képtelen vagy felnőni, Kata! Hiába vallod magad kommunistának, hiába
vagy művelt ideológiailag, hiába vagy párttag, abban a pillanatban, ahogy a te
kis világodban változást idéz elő a forradalom, visszavedlesz azzá a burzsoává,
aki voltál, és aki kizárólag a saját szűk környezete önös érdekeinek szempontjából néz mindent.
– Gyuri, az apámról van szó, akit öt éve, velünk együtt majdnem megöltek
a nácik; aki elvesztette a fiát, és ebbe kis híján beleőrült, aki mindig is baloldali
volt, ha polgár, akkor is; akit a munkája hozott vissza az életbe, és aki most
bele van betegedve abba, hogy tétlenségre kárhoztatják, holott ereje teljében
van. Közönyösen kellene végignézzem, ahogy teljesen leépül?
Benedek nem válaszolt, mert amit mondandó volt, az csak tovább szította
volna a Katában amúgy is izzó parazsat. Munkások és parasztok százezrei élnek nyomorban még mindig, úgy, hogy éjt nappallá téve robotolnak rogyásig.
Ők a fronton szenvedték végig a háborút. Ha Engel a kezét nem emeli meg haláláig, akkor sem lesznek kenyérgondjaik. Mások a kölykeiknek nem tudnak
enni adni, és télen kabátban alszanak, mert nem telik tűzifára. Falvak százaiban nincs villany. Mit számít akkor egy ügyvéd lelke? Szenvedett itt más is ép-

2001. szeptember

49

pen eleget, és szenved ma is, noha má r övék a hatalom, csa khogy a hétköznapok harcai évekig elhúzódhatnak, mert vannak, akik szabotálják az új világot.
– Ne keverd ide a fasizmust! – mondta éles hangon.
– Gyurikám – mondta váratlanul hízelegve Kata –, nem lehetne mégis tenni
valamit? Valahogy segíteni. Az nem lehet, hogy ezen múljon a forradalom. Ez
mégsem a Rajk-ügy, ahol pé ldát kell statuálni. Ugye ebben igazam van, belátod?
Lassan közelebb csúszott férjéhez, és a combjára tette kezét. Benedek meglepetten nézett az asszony tágra nyílt szemébe, nagy barna szembogarába, aprókat rezzenő seprőszempillájára, gondterheltségtől öss zeráncolt homlokra,
melynek árkaiból egy kecses ívű redő az orrnyergéig futott, és tudta, hogy bár
elvei ellen cselekszik, ezúttal olyan gesztust tehet, ami az operalátogatásnál is
jelentősebb. Arra talán valóban lehetne hivatkozni, hogy Engel illegális kommunistákat védett Horthy idején, futott át az agyán. Tenyerével végigsimított
az asszony arcán.
– Ígérni semmit nem tudok, de megpróbálok utánanézni, mit lehet tenni.
Majd meglátom. Egyelőre semmi esetre se szólj neki! Azt mindenesetre fenntartom… – kezdett volna egy újabb mondatba, de Kata hálás arca közeledett az
övéhez, és megcsókolta, majd egész testével hozzásimult, szinte odadörgölőzött. Apró keze férje combja közé siklott, majd belemarkolt a megfeszülő
izomba. Benedek a ráfonódó testtől a kanapé támlájának szorult.
Amilyen feszült és ideges volt alig egy negyedórája, Kata e percben olyan
vágytelinek és kapkodóan türelmetlennek tűnt. Benedek nem is igen értette,
mi végre ez a sietség. Ennyire szívére vette volna apja nyugdíjaztatását, hogy
a bizonytalan ígéret is ilyen megkönnyebbülést okozott?
A dühbe torkolló gondterheltség után a váratlan vágykitörés meglepte Benedeket, aki azonban felszabadult érzelemkifejezésnek vette ezt, s ezért olyan
természetes mozdulattal nyúlt az ölében hullámzó, vonagló test után, mintha
mindig ez az összeszokottság, mi több összeforrottság, s a gátlásoktól mentes
egymásra találás lett volna jellemző kettejükre. Ami eddig történt közöttük,
másfél éven át, e pillanatban csupán döcögős főpróbának hatott, ami – tudta
jól – a sikeres előadás-sorozat biztató előjele, sőt utólag visszatekintve egyben
talán záloga is. Benedek boldognak érezte magát. Megkönnyebbült, hogy képes volt a gesztusra, megfeledkezett a délutáni kellemetlen telefonbeszélgetésről, az egyedül töltött estéről, az üres hűtőszekrényről, Kata bántó szavairól,
s úgy tudta élvezni a pillanatot, hogy hitt benne, nem múlandó és egyszeri
gyönyört él át, de mostantól ez lesz életük alaphangja.
Ölben vitte át Katát a hálószobába, vadul huzigálva le róla a blúzt, a melltartót, a szoknyát és a bugyit. Fel se tűnt igyekezetében és az asszony sürgőforgó simulékonysága és gyengéd mozdulatai közepette, mellyel újabb és újabb
csiklandó érzéseket csalt elő testéből, hogy amint beléhatolna, Kata kisiklik

50

tiszatáj

kezei közül, hasra fordul, s míg fenekét emelgeti, szilaj vágyat ébresztve benne,
hogy úgy hatoljon húsába, mint egy dárda, a rég nem használt óvszer után tapogatózik az éjjeliszekrény fiókjában.
– Várj még, várj egy kicsit! – suttogja az asszony, és Benedek arra gondol, ez
is a játék része, dehát miért is ne? Átengedi magát Kata találékonyságának, és
végtelenül elégedett, ahogy egy pillanatra eszébe jut főnöke fád, aszott felesége.
Hálát ad a sorsnak, hogy megajándékozta őt ezzel az asszonnyal, aki hálás neki
és szereti. Az érzés most bizonyosan kölcsönös, és Benedek érzi, hogy képes
lesz komolyabban venni férji feladatát. Kicsit többet lesz itthon, jobban odafigyel rá, és boldoggá teheti Katát, mert azt nem tiltja senki, hogy egy kommunista boldog házasságban éljen.
Kata pedig elégedett. Minden jó, ha a vége jó, gondolja. Végül is úgy alakult, ahogy hazafelé eltervezte. Ő maga le tudta küzdeni ellenérzéseit, Gyuri
pedig engedett, megígérte, hogy segít. Nem érez ugyan most semmit, szinte
kívülről éli át a szeretke zést, de igyeks zik, hogy a más iknak öröme teljék
benne. Igaza volt anyjának és apjának, nem szabad elhamarkodottan dönteni.
Ezzel tartozik nekik. Lehet, hogy később nem gyűlöli majd magát annyira,
mint most. Lehet, hogy nem is gyűlölet ez, csupán undor. Lehet, hogy jobb
lesz kettejük viszonya. Az is lehet, hogy egyszer még szeretni is tudja majd ezt
a szuszogó, lihegő alakot. Most mindenesetre nehezére esik vágyat tettetni,
miközben sietős mozdulatokkal helyére illeszti, felsodorja a kotont, és hanyatt
dől, hogy testébe fogadja a másikat. A lényeg, hogy ebből Gyuri semmit nem
vehet észre. Nem is vesz. Élvezi, ahogy beléhatol. Ő maga nem érez semmit,
csak a lendületes löketeket, ha llja az ütemes hörrenéseket, ami a gyorsuló
mozgást kíséri. Hiába koncentrál, semmit nem é rez, csak az idegen test dugattyúmozgását kissé száraz ölében, amit nyálával próbál síkosítani. Nem fáj,
csak kellemetlen. Igyekszik másra gondolni, s közben ellazítani ölét. Csak el
ne szakadjon a heves mozgástól a gumi. Csak teherbe ne essen! Ha belegondol,
görcsöl a gyomra. Nem, e zt az egyet nem tud ná most elképzelni. Nem a kar
gyereket Benedek Györgytől.

2001. szeptember

51

KARÁCSONYI ZSOLT

Tervagán
szerelmetes sorokkal üzen

*

Ó Hold, száraz medrű vizek
kavicsa látja: még vagyok,
de tebenned alig hiszek,
hiába mondják angyalok.
Egy napon a semmi kinyílt,
és ma is, oly szépen ragyog,
de rólad nem hoz semmi hírt
Auberon, csak hülyén mekeg,
és engem legbelül kinyírt,
hogy nem érkezik leveled,
csak sétálok holdkórosan,
néha helyettesítelek
más csillaggal, de elsuhan,
zárul az Androméda kör,
mint vén ló elnyulok busan,

Az aradi Karácsonyi Zsolt (jelenleg kolozsvári egyetemi hallgató) neve, versei nem ismeretlenek azok előtt, akik hozzájuthatnak kis példányszámú antológiá(k)hoz, figyelemmel kísérik a
Helikon című, két hetenként megjelenő lap Serény Múmia rovatát. Egészségesen tiszteletlen, de
azért az elődökről (olykor kényszerűen) tudomást vevő költészet bontakozik ki, szép lassan, lépésről lépésre. Olyan, aki Kovács András Ferenc és Orbán János egymással (is) vitatkozó szövegeit figyelmesen olvasta, hogy részben azokból, részben stúdiumaiból összerakja a maga poétai
arcát, amely természetesen úgy arc, hogy álarc, illetőleg úgy álarc, hogy arc. Példázza Ka rácsonyi Zsolt, hasonlóan oly sok XX. századi szerzőhöz, hogy az irodalom irodalomból lesz, mert
aki olvasmányait újraírja, nem az „élet”-től fordul el, hanem tudatosítja elsősorban a maga számára, hogy irodalom és élet egymásra másolódik, egymásból „él”. Karácsonyi Zsolt friss hangú
költő, akinek megvan az elképzelése arról, hogy mi a költészet. (Fried István)

52

tiszatáj
megtalál és szivemre tör:
egy fénysugár az éjen át,
vékony, hegyes, akár a tőr,
bár hallanám szíved szavát,
vagy fogad közt, ha mint a méz
csorogna nyál, akár a máz,
elfeledné ajkaid közét,
és nyelvemmel érnék oda,
benedvesedne már a rét.
Ó Hold, ha nyílna udvara
lelkednek, meglátná a szem,
hogy testem csorba pohara
rég üres, gyökeret eszem,
mióta kerget ez a kín,
hogy köztünk kapcsolat legyen,
hagyd már az eget odakinn
és legbelül legyél velem,
vár rád a bársony, baldachin,
és tiéd fércelt hírnevem,
te gyönyör, tündi-bündi nő,
ne rágódjak emlékeden,
legyen jelen a tűnt idő,
akár egy illatos kehely
melyben csupán a semmi fő,
szemem előtt legyen a mell,
mi furcsa, körteforma, ám
egy szentnek ez is megfelel,

2001. szeptember

53
a pór tán szebbet is talál,
de tested, ó, külön világ,
lelkeddel egy vonalban áll,
szűk lesz, és aztán újra tág,
forma, amelyben létezel,
tudod a múlt csak összerág,
béna vagy míg emlékezel.
Tiéd a nap, s az eljövő
pillanat, ha érintkezel
velem, ó Hold, legyél ma nő,
percé a test, de nincs halál.
A lelkednek, ha szárnya nő,
mondd ki zavar, ha visszaszáll?
mint vén kecskének kell a só,
úgy kellesz nekem, tonnaszám,
két öszvér közt te vagy a ló,
akinek hímet hoz a nyár,
jég vagy, a többi elfolyó
locsi-fecsi szövegre vár,
csillog az óceán, a tenger,
a tested felizgatta már,
csorogjon arcodra a tejfel,
a tejfehér tengerhabok,
ne jöjjön el többé a reggel,
hisz éjszakád rabja vagyok:
az ólban maradjon sötét.
Én legyek délceg kakasod,
borítsd rám álom köntösét.

54

tiszatáj

Tervagán kérleli Pincedét
Vitéz fiú ki tettre kész,
mikor hozol egy jó spinét,
prófétádnak, ki rossz akol
előtt banyákkal abrakol,
és az orruk akár a torma,
szájuk bűzt áraszt szüntelen,
s a lábuk közt nagyobb a bolha
mint, ami tényleg kell nekem.
Te tettre kész vitéz fiú,
ledér nőt hozz, ne légy hiú,
tudom száz hívott téged el,
de fennakadt hűségeden
pénzleső kurtizáni vágy,
no lásd, nálam hideg az ágy,
hozd ide gyorsan gyermekem,
azt, ami tényleg kell nekem.
Vitéz fiú, ki kész a tettre,
hagyom a sírást egerekre,
nem bánom ha bűnöz a nép,
elég a test, hogy lelke szép
legyen az úgyis ritkaság,
hozz egy spinét, és mint a zsák
fogjon körül száz éjjelen
az, ami tényleg kell nekem.

2001. szeptember

55

Auberon egy lovagról beszél
Hogy mentse meg a Szűz,
kérni hiába merném.
Rutbeuf

Nyomát nem őrzi kendő,
elrejtik régi völgyek,
nincs lelke már mi kérné
segítségét a szűznek,
a teste férgeké lőn,
orcája egyre zöldebb,
nem jönnek érte felhő
tetején égi hölgyek.
Elég ha mondok annyit,
egyszer nagyon ledöbbent,
lépett még egy arasznyit,
s már harapta a földet,
lovag volt, aljas, tiszta,
kezében ott a kérvény,
segítségét a szűznek
érte hiába kérném.

Könyörgés Randalírhoz
Itt már az est, jöjj Randalír,
akiről reims-i Randal ír,
tűnjön el végre már a kín,
legyen bor, forró képzetek,
Randalír, tombolok veled.
Jöjj Randalír, itt már az est,
elandalít, ne légy ma rest,
a testhez érjen újra test,
legyen igaz mi írva van,
és ne őrjöngjek egymagam.

56

tiszatáj
Randalír itt az este már,
amit a test repesve vár,
ha nem szabad, megtépve bár,
de eléd borul, aki bír;
vedel veled, Randalír.

2001. szeptember

57

CSABAI FERENC

Férgek öröme
A fiú a megállóban álldogált és fá zott, de nagyon. Várta az utolsó buszt.
Egyedül volt, a busz fényei még a távolban sem látszottak sehol. Hóna alatt
egy könyvet szorongatott. Az Eltűnt Költők Lexikonát. Villon érdekelte, már
el is olvasta a rá vonatkozó néhány sort. A végé re majdnem pontosan e mlékezett.
1463. január 5. Francois Villont, tolvajt és gyilkost, kitartott szeretőt és bizonyos ismertebb versek szerzőjét a parlament bírósága végül tíz évre száműzte Párizsból. Villon összeszedte legszükségesebb holmiját, elbúcsúzott hozzátartozóitól, és elhagyta a fővárost. Magával vitte a verseit is. Mind. Évek
múltak el, de nem jött tőle üzenet. Arcára már alig emlékeztek, a leghíresebb
sorai még pontatlanul sem jutottak eszébe senkinek. Aztán huszonöt évvel Villon eltűnése után egy Pierre Levet nevű párizsi könyvkereskedő azzal szerzett
magának hírnevet, hogy elsőként adta ki a halottnak mondott költő verseit.
Majdnem 3000 sort. Máig nem tudta megmagyarázni senki, hogyan bukkanhatott a könyvkereskedő ennyi idő múltán a versek nyomára.
Megjött a busz. Csak az egyik ajtó nyílt ki, a legelső, a sofőr felöli. A fiú
felszállt. Le is ült volna automatikusan, rögtön, ha a sofőr meg nem állítja. Egy
borítékot nyújtott át neki. A borítékon nem volt feladó. Se címzett, se jelige,
semmi. De a boríték nem volt üres, a tapintásából érezni lehetett.
– Ezt neked küldik.
A fiú csak nézte a borítékot. Közben az ajtó becsukódott, és a busz nagy
lendülettel elindult. A fiú me gtántorodott, majdnem elesett. Sikerült megkapaszkodnia a z egyik ülésben. Ekkor látta csak, hogy a busz teljesen üres.
Végtére is ma szerda van, munkanap, elmúlt már tizenegy, és az akár normális
is lehet. A fiú leült. A feje fölött egy lámpa égett. Máshol nem volt fény a buszon.
A borítékba a leginkább bele való dolgot tették: egy levelet. Kézzel írták, és
nem volt rövid. A fiút meglepte, hogy a nevét ismerik. Megszólították. Ezt bizony egyenesen neki küldték. A fiú ekkor egy pillanatra kinézett az ablakon.
A városban nem égtek a lámpák, a házakon nem voltak kivilágítva az ablakok.
Teljes volt a sötétség.
A folyosón fáklyával világítottak, a cellákban koromsötét. Én az őr mögött
mentem, végig a folyosón. A legutolsó cellánál megálltunk. Bentről hangokat
hallottam. Furcsa ha ngokat. Mintha egy gyerme kmondóka sorait hadarná
valaki.

58

tiszatáj
Fehér, sárga, kék, azután piros.
Fehér, sárga, kék, azután piros.

Az őr elhúzta a reteszt, a vastag tölgyfaajtó csikorogva engedett. Kezében
a fáklyát hosszan maga elé tartotta, fénye fellobogott a dohos falakon. Valahol
a cella sötét zugában még mindig az a különös mondóka szólt.
Fehér, sárga, kék, azután piros.
Fehér, sárga, kék, azután piros.
A fogoly gyorsan előkerült. A sarokban gubbasztott. Egy rongyos és visszataszító külsejű gnóm. Az arcán vágott sebek. Keze és lába bilincsben. A fogoly
tudomást sem vett az orra előtt lobogó fáklyáról.
Fehér, sárga, kék, azután piros.
Fehér, sárga, kék, azután piros.
Az őr kezében vastag láncot csörgetett. A fogolyhoz vágta.
– Elhallgass már, te!
A fogoly abbahagyta. Furcsa lett a csend.
– Hát ez volna az. A hullaszedő – mondta az őr, és köpött egy nagyot. – Mi
itten lent csak Kharónnak hívjuk. A hullák miatt. Az igazi nevét nem tudja
senki. Az ilyeneknek nincs is nevük. Csak valami csúfnevük, mint a kutyának.
Aztán te meg igyekezz, hallod-e? A fejünk fölött már virrad. Nemsoká lejön
érte a hóhér, és felkötik a gazembert. A többivel együtt. A regiszter szerint ma
hetet akasztanak. Azokat se indíthatjuk a pokolba nélküled.
Az őr kezembe nyomta a fáklyát, és kiment. Visszazárta a reteszt. Kettesben maradtam Kha rónnal, a hullaszedővel. Én kértem, hogy hagyjon magunkra. Gyóntató pap vagyok, nálam ez a gyakorlat. Soha nem tettem kivételt
senkivel. Még a fogadott fiam gyilkosával sem. Hátrébb húzódtam, hogy berakjam a fáklyát a falra erősített tartóba. Csak e gy pillanatra fordulta m el,
éppen csak annyira, hogy a fá klyát a helyé re csúsztassam, mikor Kharón
hirtelen felpattant, és nekem rontott. Hiába volt kezén és lábán a bilincs! Menekültem volna előle, de a fal utamat állta. Nyirkos volt és hideg. A fáklya, az
egyetlen eszköz, amivel védekezhettem volna, már nem volt a kezemben: ott
sercegett a fejem fölött, a tartóban. Kharón nagyon közel volt, az arcomba lihegett. Szörnyű volt a bűze. A tekintete pedig zavaros. Nem bántott, csak beszélt. Mindenfélét. Össze-vissza.
– Fehér, sárga, kék. Fehér, sárga, kék. Azután egy piros. Nem értem. Tavasz van. Április. Én az erdőben megyek. Van fehér virág, sárga virág meg kék
virág. Más nincs. Más nem lehet. Mert tavasz van. Április. Én az erdőben megyek. Hirtelen egy piros. Van piros virág. De most nincs. Nem lehet. Mert tavasz van. Április. Letépem. Megnézem. Piros. Nem lehet. Mert tavasz van.
Április. A piros az fehér. A piros vér. A fehér virág. Véres a fehér virág.

2001. szeptember

59

Kharón s zavai egész nap úgy pattogtak a fejemben, mint a kőre hullott
üveggolyók. Őrült beszéd, gondoltam, nincs benne rendszer! De a szavak nem
hagytak nyugodni. Újra és újra előbújtak, vad táncot jártak, értelmet követeltek maguknak. És tegnap este, lefekvés után, a fal felé fordulva magam előtt
láttam Kharónt, amint az erdő alján vér után kutat. Egyik vérfolttól a másikig
ugrál, biceg. Durva kezében egy szál véres fehér virág. Időnként felnéz, hátha
meglátja, amit keres. Ott van! A fa tövében.
Egy öreg és terebélyes fát néztem ki magamnak képzeletem őserdejében.
A fának dőlve egy feltűnően sovány férfi ül. Mindig is vézna volt, beteges. De
ennyire még sosem. És valamikor szép fekete haja volt. Most pedig gubancos,
ragad. Gondozatlan szakállába még száraz falevél is került. Ilyennek képzelem
hát el az erdőben őt, aki nyolcéves korától fogadott fiam. Kezét a hasához szorítja. Vérzik. A vér valósággal kibuggyan az ujjai közt. Lázas tekintetét Kharónra emeli. Az elnyűtt ruháiban haldokló idegen ott, a fa alatt csakis egy csavargó lehet, mondhatná bárki. Aki nem hiányzik majd senkinek. Kharón nagyon örül a szerencséjének. Eldobja a véres virágot, és a haldokló körül bohócmód ugrálni kezd. Közben vihog. Vagy nyerít. Vagy hörög.
Kharón a fejemben újra belekezdett. A kivégzése előtt rám hullott szavak
felszaggatták a képzelet ködét, és én ismét a cellára gondoltam. A legutolsóra,
a tömlöc legmélyén.
– Szúrt seb. A hasába. Késsel. Mélyen. Vérzik. Nagyon vérzik. Elvérzik.
Nem várok. Elmegy. Meghal. Biztos meghal. Pénzt kapok. Ha meghal, pénzt
kapok. Sok pénzt kapok.
Vártam egy kicsit. Ahogy a visszhangra vár az ember a hegyek között. Vajon megszólal-e még? De csend lett, végre elhallgattak a szavak. Visszatérhettem az erdőbe megint. Kharónt láttam, amint a fák közé mutat. Mellette egy
csontos arcú, egyszál diák nyújtogatja a nyakát. Jobbra meg balra. Jóval magasabb Kharónnál, mégsem látja, hol van, amit a csúf törpe mutat.
– Nem látom. Menj előre!
Kharón előrebiceg. A vérző férfinél megáll, a diáknak onnan integet.
A diák hulláért jött. Boncolni viszi az egyetemre. Az egyetemen csak bűnözőket boncolhatnak. Kivégzetteket. Mást nem. Mást nem szabad. A pápai tilalom miatt. A többi hulláért titokban jönnek. Éjszaka kiássák a temetőkből,
vagy az utakról szedik fel őket. A hulla jól fizet. Kharón most talált egyet. Egy
csavargót. Egy senkit. Azt mondta a diáknak, hogy még egészen friss.
A hasba szúrt férfiben alig van élet. Száját nyitja, mondana valamit. Kharón
odahajol, hogy jobban hallja.
Közeledett a vég, és Kharón a cellában egyre izgatottabb lett. Emlékszem
minden szavára, pedig alig értettem, mit beszél:
– Férgek öröme. Mondja. Még él. Még beszél. Nincs pénz. Nem lesz pénz.
Még él. Még beszél. Férgek öröme. Mondja. Még él. Még beszél.

60

tiszatáj

A diák még nem ért oda a haldoklóhoz. Kharón kétségbeesetten ugrál a férfi
körül, közben egyfolytában a diákot lesi.
– Él. Nincs pénz. Meghalt. Lesz pénz. Él. Nincs pénz. Meghalt. Lesz pénz.
Kharón már nagyon izgatott, nem bírja tovább, szinte az eszét veszti. Felkap a földről egy vastag ágat, és fejbe vágja a haldokló férfit. A férfi fejét elönti
a vér, és az ütéstől a szájából kirepül egy darabka pénz. Meghalt. Teste lassan
a földre dől.
A diák me gérkezett. Kharón gyorsa n eldobja az ágat. Jól van, nem vett
észre semmit. A diák futó pillantást vet a hullára, majd int Kharónnak, hogy
vegye fel. Kharón előbb a pénzért nyúl, úgy, hogy a diák észre ne vegye. Felmarkolja a rézpénzt, és rongyos felsőjébe dugja. Majd a vállára veszi a hullát, és
a diákot követve nehézkesen-sután elindul.
Zajt hallanak. Emberi hang. Nevetés. A diák csendre inti a hullával neszező
Kharónt. Hallgatóznak. Semmi kétség: ez itt, az erdőben emberi hang, nevetés.
A diák odalegyint Kharónnak, hogy tovább, menjen csak előre. Kharón még
értetlenkedik egy darabig, végül aztán rászánja magát, és véres terhével a vállán
egyedül megy tovább.
A diák óvatosan lépdel előre a zsenge lombú fá k alatt. Puhák a léptei, és
a távolból kellemes muzsika hangja szól. Pánsípon játszik valaki.
Ekkor aludhattam el. A képzeletből észrevétlenül álom lett, és Kharón szavainak cseréptörmelékeiből kirakott történet az álmok tartományában folytatódott tovább. Egy külön világban, annak sajátos és megmagyarázhatatlan törvényei szerint, melyet nem irányíthat emberi akarat.
A diák egy fa mögé húzódik, onnan leselkedik. Szeretkező párt lát a fűben.
Teljesen meztelenek. A nő van felül. Az arca bódult, egyébként egészen különös. Mondhatni nem is annyira szép, inkább: egzotikus. A haja derékig ér.
A mellei nagyok, de már nem nagyon feszesek. A nő lassa n mozog. Kiélvez
minden mozdulatot. A fé rfi jóval idősebb. És kövér. Na gy, göndör sza kálla
van. A nő melleit markolássza.
A diák megriad. Egy csúnya kis gyerek áll a háta mögött. Ő bökte oldalba
az előbb.
– Mindig jó apám van alul. Mert kövér és részeg. Agyonnyomná szép
anyámat.
A diák elképedve nézi a furcsa szerzetet. Ő is meztelen. A kezében ott
a pánsíp. És gyerek létére mekkora nemi szerve van!
– Jó apám folyton iszik, de szép anyám ezért nem haragszik. Szerinte jó
apám csak részegen ér valamit. Én Priaposz vagyok, és ha nagy leszek, kertész
leszek. Téged hogy hívnak?
A diák teljesen összezavarodott. Még egy ilyen egyszerű kérdésre sem tud
válaszolni. Egy gyereknek.

2001. szeptember

61

– Jó apámat meg szép anyámat itt mindenki ismeri. Jó apám neve Dionűszosz, szép anyámé meg Aphrodité. Híres istenek. És te ki vagy?
A diák még mindig nem tért magához. Visszanéz a szeretkező párra, majd
a gyerek előtti zavarában gyorsan elfordítja a fejét. A gyerek kezébe veszi
hatalmas péniszét.
– Azért van ekkora fütyim, mert jó apám akkor is részeg volt, amikor szép
anyámmal csináltak engemet. Azt mondják, a bor nekiment a véremnek, attól
lettem ilyen. Azok a gonosz emberek meg egyfolytában csúfolnak a fütyim
miatt. Ők ezt nem értik meg. Ha nagy leszek, kertész leszek, és lesz egy nagy
nyesőkésem. Azzal vágom le a fütyijét mindenkinek, akik csúfolódni mer velem.
A diák homlokát kiütötte a verejték. Képtelen szituációba keveredett.
– Te is láttad őt? Megölték. Csúnya emberek. Először hasba szúrták, aztán
fejbe vágták ott, a fa alatt. Jó apám szerint ő írta az emberek között a legjobb
verseket. Mikor megláttuk a fa alatt, már nagyon vérzett a hasa. Azt mondta jó
apám, hogy nemsokára leszáll a Tartaroszba. Nekem kellett bedugni a pénzt
a nyelve alá. Ezzel fizet Kharónnak a csónakázásért. Egyszer minden embernek át kell kelnie a folyón. Neked is. Pedig Kharónnak csak egy rozoga csónakja van. Alig bírja szállítani azt a sok halottat. Egyedül dolgozik, mert nem
akar a pénzből adni senkinek. Zsugori. Sokan meghalnak közületek. A halottak lemennek a partra, ott tolongnak meg lármáznak, hogy minél előbb sorra
kerüljenek. Csak pénzért viszi át őket. Neked van pénzed?
– Van.
– Akkor meg tudod adni nekem az adósságodat – mondja Priaposz, és már
nyújtja is a tenyerét. – Az én pénzem volt, amit annak a költőnek a szájába
raktam. Jó apám is mindig tőlem kér kölcsön. Borra kell neki.
A diák számára annyira felfoghatatlan ez az egész, hogy semmi sem természetesebb már, mint hogy visszaadja a pénzt. Az övén tartott pénzes zacskójából egy ezüstöt kotor elő. A kis Priaposz jó vásárt csinált.
– Jó apám büszke lesz rám, ha megmutatom neki ezt az ezüstöt. Én csak
egy rézpénzt adtam, és cserébe kaptam egy ezüstöt. Megdicsér majd, hogy milyen ügyes vagyok. Nekem sok jót kell ám tennem, hogy jó apám örüljön nekem, mert nagyon csúnya vagyok. Szerinted hová viszik?
– Kit?
– Hát a barátodat.
A diák, ha lehet, még jobban megrettent. Erre a kérdésre nem válaszolna
senkinek. Mindenki tudja, hogy a hullagyalázás szentségtörő és szigorúan büntetendő cselekedet.
– Ahol a három út találkozik, ott hallgatják meg az istenek ítéletét az újonnan érkezett szellemek. Akik életükben se jók, se rosszak nem voltak, azok
egy szomorú mezőre ke rülnek. Ezek vanna k a legtöbben. A rosszakat mé g

62

tiszatáj

szomorúbb mezőkre küldik a z úton, hogy bűne ik miatt ott szenvedjenek.
A jók az örökös nappal országába jutnak, ahol állandóan meleg van, mindenki
boldog, és egész nap csak játszanak. Aki idekerül, az ahányszor csak kedve
tartja, a földön újjászülethet. Elíziumnak hívják ezt a helyet. A te barátodat
most hová küldik az istenek?
A diákban a válasz végképp benne ragadt. Csak nézi ma ga előtt a fiút, és
várja, hogy az egésznek véget vessen valaki. Bárhogyan. Az istenek. Vagy az
emberek. Zajt hall. A távolban kutyák ugathatnak.
Dionűszosz és Aphrodité közben befejezte. Az istennő a fűben ül és hosszú
haját fésülgeti; Dionűszosz a meztelen és hájas testére ragadt fűszálakat próbálja magáról eltűntetni. Aphrodité odaszól a fiának:
– Priaposz, kisfiam, ki az a halandó melletted?
– A csavargó barátja, tudod, akinek a hasa vérzett a fa alatt.
– Mit akar tőled?
– Semmit. Csak Kharónról beszélgettünk. Szép anyám, a halott csavargót
most hová küldik az istenek?
Kutyák ugatnak, valóban. Egyre erősebben. Egyre elviselhetetlenebbül.
Szinte már itt csaholnak, bent a fejemben.
Felébredtem.
Mereven a falat néztem, és tudtam, hogy a végén csak álmodtam az egészet.
A kutyák még mindig ott ugattak a sikátorban, az ablakom alatt. A város felébredt, de az álom nem tűnt el. Nem száradt fel észrevétlenül, mint a reggeli
köd. Velem maradt, nehezéknek használta a lelkemet. Magamban újra meg
újra felidéztem a furcsa képeket, és egyre bizonyosabbá vált előttem, hogy ő
már nincs közöttünk. Hogy ő már halott. Ő volt az, biztosan tudom. Férgek
öröme. Sokszor hallottam a saját szájából. Haragudtam rá, ha mondta, és emlékszem, egyszer nagyon összeszidtam érte. Férgek öröme. És tegnap hajnalban megint kimondta valaki. Megrettentem. Mintha a nevét mondta volna. Az
egyik gyilkosa. Kharón, a hullaszedő. Most ott lóg a legszélén, hetedmagával,
a börtön előtt. Aztán néhá ny nap múlva leszedik, hogy átadják az e gyetem
sánta sebészborbélyának. Boncolásra. És feldarabolt húsát a kutyák elé vetik.
Tudom, hogy Kharón zavart vallomása és benne az a két szó nem lehet bizonyosság senkinek. A képtelen és titokzatos álmom, melyet a fantázia a valóság mellé költött, még hihetetlenebbé teszi az egészet. Kedves Barátom! Hiába
hiszem, még sincs rá meggyőző bizonyítékom, hogy kényszerű száműzetésében gyilkolták meg őt, 1463 tavaszán. Három hónappal ezelőtt. Mikor is tetemét egy erdőben elorozták, majd az egyetemen felboncolták. És maradványait,
a szokásnak megfelelően, a kutyák elé szórták.
Elmondtam hát Neked, amit tudtam. Lehet, hogy nem kellett volna beszélni erről senkinek. Most már mindegy. Bárhogyan is történt, biztos vagyok
benne, hogy azon a tavaszi délután ő végleg odalett.

2001. szeptember

63

A levél aljára Guillaume de Villon írta oda a nevét. Benne volt a lexikonban
ő is, a fiú emlékezett rá. Jómódú, köztiszteletben álló pap volt és jogtudós. Villon nevelőapja. A Piros Kapu nevű házban lakott, a Szent Benedek-kolostorban. Több mint ötszáz évvel ezelőtt.
A busz a végállomásra é rt. Minden ajtó kinyílt, becsapott a hideg. A fiú
most már nagyon tudni akarta, hogy ki küldte a levelet. Előre ment, hogy
megkérdezze a sofőrt. A sofőr furcsán válaszolt:
– Még nyitva van a sarki kocsma. Menj be oda, és ülj le. Ha jön a kocsmáros, kérj valami italt, valami rövidet, és mondd azt neki, hogy Mártának lesz.
Na, eredj!
A fiú leszállt. A lábait nehéznek érezte. Őt viszik, de már nem ő parancsol
nekik. A sofőrnek engedelmeskednek. Még mindig sötét volt. Az egész városból eltűntek a fények. De a sarkon világított egy ablak. A kocsmáé lesz, gondolta a fiú, és a fény után ment.
A kocsma fölé nem raktak cégért, mely esténként világítana. Csak krétával
írták ki a nevét, mindjárt az ajtó fölé, a hámló vakolatra. Toboz, így hívták
a kocsmát. A fiú elbizonytalanodott. Itt lakik a közelben, de kocsma errefelé
nem volt soha. Benézett az ablakon. Füstfelhőben asztalok, székek, emberek.
Hátul az italnak egy pultot kerítettek. És az a kövér és ellenszenves ember ott,
a pult mögött, biztos a kocsmáros. Benyitott.
A kocsmában mindenki őt figyelte. Nem mert a szemébe nézni senkinek.
Egy asztal még üres volt. A kocsma közepén. Tudta, hogy külön neki van
fenntartva. A fiú az asztalhoz botorkált, és leült. Kínos volt a csend. Figyelték.
A kocsmáros végre odament.
– Mit hozhatok?
A fiú magától nem ké rt volna semmit. Nem kívánta az italt. De rendelni
kellett. Szinte hallotta a sofőr hangját, mikor kikérte a rövidet. A kocsmáros
elment.
Egy nő tűnt elő a semmib ől, és odaült az as ztalához, s zembe vele. A fiú
prostituáltnak nézte.
– Márta vagyok. Ma elrendezzük az adósságot.
Miféle adósságot? A fiú meg se mukkant. Leblokkolt. A diák jutott eszébe,
hogy milyen kellemetlenül érezte magát az istenek között, az erdőben. Márta
jól ismerte a szégyenlős fiúkat. Szórakoztatta, ha előtte zavarban voltak.
– A jegyző mindig szerda délután jön ide, hogy egy kicsit velem legyen. Fizeti az italt, szobára visz, és amúgy elég kedves. Ha végzett, gyengéden megveregeti a feneke m, és külön leszá molja a borravalót, ami csak a z enyém.
A dugipénzem. Ne félj, nem adom oda ennek a szemét stricinek.
Márta a kocsmáros felé bökött, aki éppen az asztalnak tartott, hozta a rövidet. A kocsmáros Márta elé rakta az italt, és szó nélkül visszament.

64

tiszatáj

– Ez csak valami lötty. Színes meg cukros víz. Utálom. Mindig ezt adja, ha
vendégem van. Mikor fizetsz, azt fogja mondani, hogy a legdrágábból hozott.
Majd meglátod. Na, szóval ma délután is itt volt nálam ez a jegyző. Rengeteget
beszélt a pitykézés után. Pedig sose szokott. Nem tudom, mi a fene ütött belé,
de megeredt a nyelve, mint még soha, és csak mondta, mondta a magáét. Egy
papról beszélt, aki ma délelőtt nála járt, hogy lediktáljon az írnokainak egy levelet. Eleinte nem is figyeltem rá, hadd beszéljen csak. De aztán hallom ám,
hogy róla beszél. A barátomról. Ő szokta begyűjteni az egyetemnek a hullákat. Ő olyan magas és csontos. Más nem lehet. Hát róla beszélt a jegyzőnek
a pap. A jegyző mondta, hogy a levélből három példányt csináltak. Egyszerre
három írnok körmölte az egészet. Az egyik példány a papnál maradt, a másik
meg a jegyzőnél, letétben. A harmadikat elküldték valami illetékesnek mondott személynek. Hogy ki lehet az, nem tudom. Szörnyen nyugtalan voltam.
Láttad te is, hogy a börtön előtt majdnem minden héten akasztanak. Napokig
kint lógnak a tetemek. Vagy hetekig. Hagyják, hogy az irhaszárítón szépen elrohadjanak és megfeketedjenek. Csak azután vágják le, és adják ki őket a sebészborbélynak az egyetemre. Pedig akkor már senki hozzá nem nyúl, fel nem
boncolja őket. Zutty! Mennek a gödörbe. A barátom mondta ezt nekem. Ha
volna egy kis eszük, elrendelnék, hogy másnap, a felvonás után szedjék le némelyiket, és akkor nem kellene titokban hullákat gyűjteni senkinek. Gondolhatod, hogy megijedtem. Még az hiányzik, hogy a barátomat gyilkosságba keverje valami pap, és begyűjtsék nekem. Hiába támogatja az e gyetem rektora
a titkos boncolásokat, ha megfogják valahol, rögtön felrakják a magas polcra,
vagy eheti a hűvösben az államkosztot, míg meg nem rohad. Alig vártam már,
hogy a jegyző elmenjen végre. Utána futottam, ahogy csak bírtam az egyetemre. Szólni akartam a barátomnak, hogy veszélyben van. Éppen boncoltak
valakit, ilyenkor senkit nem engednek be. Az egész túl van bonyolítva, olyan
nagy ott a felhajtás, mint a királyi udvarban. Hátul, egy emelvényre rakott
székben, aminek olyan magas támlája van, tudod, ül a tanár. Előtte, az asztalon
egy nagyon régi kézirat. Már több mint száz éve abból tanítanak. Még a címét
is tudom: Anathomia Mundini. A barátomtól tudom, ő mondta meg nekem.
A tanár egyébként rá se néz a hullára soha, a kéziratból olvassa, hogy mit kell
látni. A hulla meg ott fekszik kiterítve a diákok előtt, a sebészborbély mindig
előre felvágja. A demonstrátor dolga, mert az is van, hogy megmutassa, hol
van, amit a tanár olvas. Sokszor nem is azt látják, ami a kéziratban írva van
nekik. Hiába mutatja azzal a hosszú pálcájával a demonstrátor. Persze, senki
nem mer szólni, mert az egyetemről az ilyet rögtön kiteszik. Az én barátom is
hallgat, csak nekem szokta elmondani az igazat. Ezért tudok én annyi mindent
az emberi testről. Tele van szívvel, belekkel, tüdővel meg mindenféle mással.
Jegyezd meg, hogy a hullának az asztalon sosincs neve, csak szaga. Három hónappal ezelőttről való, vagy tegnapi, egyre megy. Mind egyforma, mindegyik

2001. szeptember

65

büdös, és a neve ugyanaz mindegyiknek. Úgy hívják, hogy hulla. Sokáig gyertyáztam a kapu előtt, míg végre kiengedték a barátomat. Visszajöttünk ide,
a Tobozba, hogy nyugodtabban beszélgethessünk. Elmondtam neki is, ahogyan
most neked, hogy mit mondott a jegyző. Ő is nagyon meg volt ijedve. Szinte
belesápadt a félelembe. Emlékezett az egész esetre. Pedig már három hónapja
ennek. Egy mufurc alak talált a közeli erdőben egy hullát, és kihívta a barátomat. Fölszedték, és elhozták, nem volt az ügyben semmi különös. Szóval berezelt az én barátom, még kockázni se volt kedve. Mert azt nagyon tud! Jól
összerázza a poharat, kiönti a kockát, és megvan a két hatos. Jobban nála senki
nem csinálja, nekem elhiheted. Hát itt vagyunk a Tobozban, és kérdezi a barátom, hogy ki volt az a pap. Én csak a vezetéknevére emlékeztem, és mondom
is neki rögtön, hogy Villon. Ugyanaz volt a neve, mint annak a részeges költőnek, aki idejárt a Tobozba inni meg kurvázni, de vagy fél évvel ezelőtt bekapta a legyet, és bedugták a kóterba. Úgy volt, hogy gallért kap a nyakára, és
ezzel vége. Szerencséje volt. Valahogyan kikönyörögte a fejeseknél, hogy engedjék szabadon. Ki is engedték, ő meg lelépett csöndben. Erre mondja nekem
a barátom, hogy nem is ismerte meg. Mármint a hullát, ott, az erdőben. Anynyira más volt. Sovány, szakállas meg beteg. Valaki belényomta a bökőt meg
szétverte a fejét. Persze, hogy nem ismerte fel. Ha tényleg a pap az apja, akkor
annak a hullának Villonnak kellett lennie. Ez faktum. Egyébként nem az igazi
apja volt, csak a nevelőapja. Ezt a kocsmában mindenki tudta. Én is jól ismertem a fickót. Úgy értem, a pap mostohafiát. Folyton részeg volt és olyan jópofa verseket szavalt. Me rt költő volt. Sokat röhögtünk neki. Oltá ri jó volt
a hangulat. A barátom csak látásból ismerte, az ilyenekkel sohasem közösködött. Komolyabb ő annál. A verseit se szerette, közönségesnek tartotta őket.
Kérdezem hát a barátomtól, hogy tényleg felboncolták-e. Mondja, hogy igen.
És utána mi lett vele? Mondja, hogy ezt a Villont akkor nem dobták oda a kutyáknak, ahogyan szokták, hanem úgy feldarabolva elásták. Aztán látom ám,
hogy valami nagyon nyugtalanítja. Ismerem én a természetét, tudom, ha valami nincs rendben nála. Nem akart beszélni róla, de én ilyenkor mindig megtalálom a módját, hogy elmondja még azt is, amit legszívesebben saját maga
elől is titkolna. A cimborái találták ki az egészet. Néhány diák. Van itten egy
öreg kurva, rajta akartak szórakozni. Eltervelték, hogy kiássák Villont, és amíg
az öreglány itten lent a markecekkel iszik, addig ők ott fent szépen az ágyába
dugják a hullát. Azután szólnak neki, hogy a szobában várja valaki. Egy előkelő úr, aki nem kívánja kilétét felfedni. Már bent fekszik az ágyában, a sötét
szobában, és azt szeretné, ha furulyázna egy kicsit. Ne is csináljon mást, csak
menjen be az elsötétített szobába, hajtsa fel a takarót, és kezdjen el furulyázni.
Ráadásul a barátom meg a cimborái előtte még egy kis pénzt is összedobtak,
előleget, mondván, hogy az előkelő úr küldi a furulya híres mesterének. Így az
öreg kurva majd nem akadékoskodik, hanem megteszi, amit ezek kérnek tőle.

66

tiszatáj

Azután persze hirtelen gyertyát gyújtanak, hogy az öreglány is lássa, kinek furulyázott a sötétben. A balhéból azonban nem lett semmi. Kár. Pedig milyen
jó lett volna! Még most is ezen röhögne a Tobozban mindenki. Mikor éjszaka
kimentek, hogy előássák a hullát, képzeld el, nem találták meg. Mindenki arra
a helyre emlékezett, mégse került elő. Helyette egy váza volt a földben. Régen
a görögök használtak ilyet. Egy antik váza, ezt mondta a barátom. A vázán
volt valami festmény. Egy nagyon csúnya gyerek. Gyerek létére méretes szerszámot rajzoltak neki, a kezében meg pánsípot tartott. A vázának még fedője
is volt. Naná, hogy megnézték, mi van benne! Nem pénz volt, hanem papírtekercsek. Rengeteg. Ott helyben ki is bontottak párat. Versek voltak. Villon
versei. Az ő nevével volt ellátva mind. Nagyon furcsa egy eset. A barátommal
azóta se tudjuk, hogy hová tegyük a dolgot. Tudom, hogy a barátom tartozik
neked. Nem szeret adósa lenni senkinek. Megkapod a vázát, amiben a versek
voltak, és ezzel el van törölve az adósság. Mondom, régi váza. Antik. Ha eladod, sok pénzt kaphatsz érte.
A kocsmáros már az asztalnál állt, hóna alatt a vázával. A fiú sokáig nézte
a vázára festett valószínűtlen alakot. Felismerte benne Priaposzt. Látta, hogy
a vázáról eltűnt a fedő. Biztos volt benne, hogy a váza üres. Mártától kérdezte
meg:
– És a versek? Benne vannak?
Márta helyett a kocsmáros válaszolt:
– Eladtam őket Pierre Levet-nek, az egyik törzsvendégemnek. Cserébe kifizette Villon összes tartozását. Az a gazember mindig hitelre vedelt. Levet azt
mondta, hogy valahol már feltaláltak egy masinát, amivel sokszorosítani lehet
az írást. Kivárja, míg ideér az a masina, és akkor lemásolja vele ezeket a verseket. Nem érdekli őt, ha huszonöt évet kell várnia. Hóbortos egy fickó, nem
mondom. A verscsinálás az egyik legrosszabb befektetés, én nem ajánlom senkinek. Az ital egy arany lesz. A legjobbat hoztam neked.
– Én előre szóltam – mosolygott Márta.
A fiú a zsebébe nyúlt. Nem hitte, hogy bármit is talál ott, főleg nem aranyat. De az az arany a kezébe akadt. Elképesztő! A fiú letette az asztalra az egy
aranyat.
– Rendben – mondta a kocsmáros, és a vázát az arany mellé rakta. Felvette
a pénzt, és visszament a helyére.
– Ezzel megvolnánk – nyugtázta Márta, majd áthajolt az asztal fölött, hogy
megcsókolja a fiút. A csók hosszú volt, a fiú közben lehunyta a szemét.
Mikor a csók abbamaradt, a fiú még mindig csukva tartotta a szemét. Nem
akarta, hogy vége legyen. Szinte fájt, hogy a lány levette róla a száját. Aztán
lassan kinyitotta. A kocsma a csók alatt kiürült. Márta, a kocsmáros, mind eltűntek. Csak a füst maradt utánuk, óriási cafatokra szakadva a helyiségben.

2001. szeptember

67

Meg a váza, a hatalmas péniszű Priaposszal az oldalán. A fiú megfogta a vázát,
és kiment.
A kocsma előtt álldogált, vastag volt a csend. A fények még nem tértek
vissza a városba, fekete volt minden. Léptek zaját hallotta. Egy magas és kalapos férfi jött az utcán, alakja lassan bontakozott ki a sötétben. A kalapos megállt a fiú előtt. Az arcát alig lehetett látni. A férfi a fiúhoz beszélt:
– Mindjárt itt lesznek. Azt mondják, északról jönnek majd. Nagyon sokan.
Mindenki látni akarja őket. Még a világítást is kikapcsolták. Az utcákon nem
égnek a lámpák, és látja, otthon se égeti a villanyt senki. Az emberek az ablakban állnak, úgy figyelnek. Vagy má r felmentek a dombra, mert onnan mindent jobban látni. Órák óta az eget nézik. Én még soha nem láttam hulló csillagot. Ez lesz az első alkalom. Már nagyon várom, hogy felbukkanjon valamelyik. A hulló csillag egy meteor. Egy kődarab, mely a légtérbe érve felizzik.
Ott vagy elég teljesen, vagy földet ér belőle valami. Sokan félnek tőlük. Mert
zavarják a kommunikációt, tudja, a rádióhullámokat. Valahogy összekuszálják
a dolgokat.
A férfi befejezte. Kalapját emelve köszönt, és továbbment.
Szeged, 2000. december – 2001. január

68

tiszatáj

CLIVE WILMER
*

Jelenés*

Ki vagy te, ki olyan váratlanul
léptél elő a fényre
hogy „istennő” rá a legjobb szavam?
másképp hogyan nevezzem
ezt a szépen-túli szépet, a remekbetestesült benned-valót, ami
megaláz, mert szinte
attól rettegünk,
hogy nincsen vissza út – bár visszatérni
az elvesztett látomásból
igazán nem kivánunk?
Leginkább téged
kivánlak, itt és most, igaz, hogy eddig
nem vágyhattam arra, ami
nekem titok maradt –
bár tudjuk, nem lehet
Clive Wilmer 1945-ben született Dél-Londonban. Tanulmányait a cambridgei egyetemen végezte. Ugyanitt tanít jelenleg angol irodalmat. Eddig öt verseskötete jelent meg, köztük egy válogatás (Selected Poems, Carvanet, Manchester, 1995). Wilmer a klasszicizáló későmodernség
költői közé tartozik, nem pártolt el a rímeléstől, de vannak ritmizált szabadversei is.
Tematikáját tekintve Wilmer gyakran szentel verset művészeknek, illetve képzőművészeti
alkotásoknak. Jól ismeri és sajtó alá rendezte John Ruskin és William Morris írásait; két évig élt
Itáliában, Páduában tanított, versélményeinek egy része ezért olasz tájakhoz és műemlékekhez
kötődik.
Wilmer nemcsak jelentős költő, hanem kiváló műfordító is. Számos európai nyelvből fordít,
de a legtöbbet magyarból. A hetvenes évek eleje óta együttműködik Gömöri Györggyel – társfordításaik eddig négy kötetet eredményeztek. Radnóti Miklós válogatásuk (Forced March,
Carcanet) 1979-ben jelent meg, két Petri György kötet pedig (mindkettő a newcastlei Bloodaxe
kiadónál) 1991-ben és 1999-ben. Gömöri György angolnyelvű kötetében, a Gross Arnold fedőlapjával megjelent My Manifold City-ben (Alba Press, Cambridge, 1996. II. Kiadás, 1998) szereplő
versek többségét is Clive Wilmer fordította a szerzővel közösen. Az angol Radnóti-kötet
Artisjus-jutalmat kapott, az Eternal Monday c. második angol Petri-kötet pedig 2000-ban bekerült a Weidenfeld Translation Prize évi fordítói díjának a döntőjébe. 1998-ban a Magyar PEN
Club Ady-emlékéremmel jutalmazta Wilmer fordítói munkásságát. (G. Gy.)

2001. szeptember

69
álmodni földi édenről a föld
bűnbeesése nélkül.
Tested éppúgy anyag,
akár a föld, de más
világot idéz álomi illata…
Ó gyöngéd lány, ki reszketsz,
ha megérintelek és én is
remegve érintem tested,
villámfény vagy te a sötétben, a napot
ünneppé rombolod, de az
mégis ragyog, mert íme:
jelenés tanuja voltam.

Haydnra és Mozartra
Mindkettőtök hallása remek volt és nincs felőle kétség,
Még valami, amit zsenialitásnak hívnak; én mégis úgy látlak
Zongorátokra hajolva, mint két embert munka közben,
Ki ujjhegyekkel elűzi a gondot, s a viszályt.
Míg dolgoztatok, nem kellett, hogy elcsüggesszen, amit
Tudtatok nyomorról, kizsákmányolásról,
Értetlen gőgről, tudatlanságról,
Csalódásról, fájdalmas veszteségről. Ezek elől
Csorbíthatatlan formákhoz nyúltatok, mivel
Bennük a kegyelem szavát véltétek hallani,
Kegyelmét, mely elménkben visszhangozza a rendet.

70

tiszatáj

Lányom esküvõjére
Tamsinnak és Chrisnek szeretettel

Egy fénykép. Rajta erdős vidék
Tavasszal, s egy kislány. Két év körül lehet.
Komoly arccal néz a lencsébe még,
Bár az előbb mosolygott. Félelem
Bujkál a lágy szemekben? Nem;
Bizalom, noha félszből fakad.
Az erdők most csöndesek és az enyhe
Levegőben friss rügyek bomlanak.
Felnőtt nő már a gyermek, s most is oly
Komoly szemekkel nézi kedvesét,
Majd nevet, felvetett fejjel, ahogy szokott.
Milyen öröm. Ez. Chris, nem új neked:
De ez lágyít meg sok sziklás helyet,
S teremt vadonból nyájasabb világot.
GÖMÖRI GYÖRGY fordításai

2001. szeptember

71

MÁRTON LÁSZLÓ

Az a bizonyos százötven év
SÁND OR IVÁN: A MÁSIK ARC CÍMÛ TANULM ÁNY KÖTE TÉRÕL
Nem a török hódoltság időszakáról van szó Sándor Iván könyvében, hanem a legutóbbi százötven évről, közelebbi múltunkról, amelynek ismerete nélkül magunkat,
saját mai helyzetünket sem ismerhetjük jól. Ennek fontosságára figyelmeztet Sándor
Iván, s az önismeret hiányának gyászos következményeit tárja fel. A nagyobb tanulmányokban egy-egy modellértékű trauma elemzésével világít rá a magyar (és a körülöttünk zajló nemcsak-magyar) fejlődés visszásságaira, szükségszerű buktatóira, s próbálja megmutatni, hogy az akkor észre nem vett kiutak hová vezethetnek minket
most. A kisebb írások a fiatal magyar demokrácia működéséről, annak zavarairól tudósítanak, valamint arr ól, hogy a mai zavarokban hogyan köszön vissza a tegnap és
a tegnapelőtt.
Egyszóval: százötven év a mi közös történetünkből. Van azonban a könyvnek egy
belső története is, ez nagyjából harminc évet fog át. Sándor Iván a hetvenes évek elején
kezdett intenzíven foglalkozni a magyar történelmi és politikai hagyománnyal, nem
függetlenül akkoriban újragondol t regényírói pr ogramjától. A jelen kötetben olvasható vizsgálódások és elemzések mögött nagy ívű, sokrétű regények állnak, a regényírói világteremtés mindannyiszor elölről kezdődő küzdelmei és folyamatos gondolkodás a regény műfajának alakulásáról. A könyv egyik fontos felismerése, túl a mindenkori tárgyhoz kapcsolódó felismeréseken, hogy történelmi ügyekben akkor látunk
tisztán, ha megteremtjük hozzájuk a megfelelő narratív kontextust, vagyis ha történetként fogalmazzuk meg.
Sándor Iván nem történész, nem is filozófus, viszont gondolkodó ember, íróként
különösen az. Továbbá elkötel ezett és felelősségteljes állampolgár, aki aggódik a magyar demokrácia vívmányaiért, és aki tudja, hogy az ész
nyilvános használata, a higgadt, messzire tekintő, ugyanakkor tárgyszerű és szókimondó diagnózis, bár sokat
nem érhet el közös ügyeinkben, de azért több a semminél, s visszamenőleg, amikor egy későbbi időszak fogja
keresni a tanúságtétel eket, még a kevésnél is több leh et.
Ilyen tanúságtevő a Tiszaeszlár-tanulmányban Eötvös Károly, a Don-kanyar-tanulmányban Bibó István, az
Auschwitz-tanulmányban Tadeusz Borowski és a Gulagtanulmányban Lengyel József. Nem összehasonlítandó
személyiségek, ahogy a válság, trauma, katasztrófa, világbűncs elekmény, amel yre beszámol óik fényt vetnek,
Tiszat áj Kön yve k
Szege d, 2001
270 o lda l, 1250 Ft

72

tiszatáj

szintén nem összehasonlítandók. Sándor Iván nem is ezt teszi: nem összehasonlít, hanem összekapcsol, főleg pedig egymás mellé állít. Talál valakit, akinek tanúságtevő
szándékát és erkölcsi pozícióját értelmezni tudja, s ezen keresztül építi fel modelljeit.
Ezekből aztán az derül ki, hogy a magyar társadalom már százhúsz évvel ezelőtt is,
az úgynevezett boldog békeidőkben, egyik napról a másikra meghökkentően sok embertelenséget, embertelen viszonyokat és gondolatokat tudott felmutatni, s hogy azért
volt ez így, mert a társadalom fejlődése torz és hazug volt, illetve nem is tudott volna
másmilyen lenni. Az derül ki, hogy a szenvedések és a bűnök nem összemérhetők, de
a pusztulások igen: példa rá a halálba küldött magyar zsidóság és a halálba küldött második magyar hadsereg. A pusztulásokat követő hazugságok és hallgatások nem összemérhetők, de a katartikus szembenézés hiánya igen. A múlt közös bevallása és lebirkózása nem történt meg, ezért igen valószínű, hogy újabb válsághelyzetekben a régi viselkedési minták élednek fel. Figyelmeztető jelek máris vannak. Ez derül ki.
A kötet régebbi írásai ma már részben kordokumentumok. Nemcsak a tiszaeszlári
per vagy a Don-menti tragédia ismerhető meg belőlük, hanem a lassan puhuló Kádárrendszer mentalitása is, amellyel Sándor Iván, Németh László és Bibó István tanítványaként, időtálló gondolataik továbbgondolójaként óvatos elszántsággal felvette a harcot. Sándor Iván akkor beszélt a szóban forgó traumákról s főleg az őket környező hazugságokról, amikor ehhez még némi bátorság kellett, és olyan következtetéseket vont
le, amelyek átgondolásához és kimondásához ma is kell bátorság. Ezzel együtt, a korai
tanulmányokban még eléggé erős a nyilvános észhasználatba vetett remény; majd a kötet kétharmada táján, az 1992-es Bibó-esszétől kezdve, gyorsul az írások ritmusa és gyűlik bennük a csendes kíméletlenség. Az utolsó négy írás olyan politikai publicisztika,
amely azzal a ténnyel néz szembe, hogy a politika, amely 1988/89-ben éppen csak elkezdődött, tíz év alatt meg is halt Magyarországon.
Ez a tény azonban nem menti fel az úgynevezett írástudókat, akikből még nem veszett ki a józan ész és a felelősségtudat, az önmagunkkal való szembenézés kötelessége
alól. Ez is kiderül Sándor Iván könyvéből. Meg az, hogy a tudomány rögzíti, de a regény megszólítja a történelem némaságát. Merthogy a szerző elképzelései szerint az
egész könyv a regényről való beszélgetés szellemét van hivatva ébren tartani.

TANULMÁNY
BÁNYAI JÁNOS

Németh László kritikaírása
a húszas-harmincas évek fordulóján
Különböznie kell magától,
hogy hasonlítani tudjon magára.
(Németh László)

A húszas-harmincas évek fordulóját az irodalmi gondolkodás az átalakulás és váltás
idejének tekinti. A „történeti avantgárd” után ekkor vált kérdésessé a „klasszikus modernség” esztétikai szemléletformája”. (Kulcsár Szabó Ernő: Beszéd és horizont. 1996.
46.) Az átalakulás és váltás azonban nem váltja le sem a történeti avantgár dot, sem
a klasszikus modernséget. Folyamatosságukat viszont megtöri, és a törésvonal mentén
a változó irodalom alakzatai, irányai és nyelvhasználata mind az új „esztétikai szemléletforma”, mind a „versnyelv és én-felfogás, szcenika és látásmód, szerkezet és modalitás
tekintetében” felismerhető, az irodalomértelmezés gyakorlatában leírható lesz. (Kulcsár Szabó Ernő: im. 37.) A második és harmadik évtized fordulóján észlelt változó
irodalom a jelenben állandóan al akul ó irodalmi hag yomán yként olvasható, ol yan
nyelvi alakzatként vagy szövegtérként, amelybe a későbbi változók és törésvonalak, de
a jelen irodalma is folyamatosan és megszakításokkal írja saját szövegeit. A szövegterek
között így zajló folyamatos párbeszéd miatt nem tör tént, nem is történhetett meg az
akkor változónak mondott irodalom leváltása a jelen irodalmában, ahogyan a „történeti avantgárd” és a „klasszikus modernség” leváltása sem történhetett meg az új és ismeretlen bejelentésével a húszas-harmincas évek fordulóján. Ellenkezőleg, az előzmények és a törésvonalak leváltás helyett egyformán irodalmi rangra emelkedtek és hagyományként kanonizáltak. Az sem mellékes, hogy éppen kanonizált alakjuk folytán
„párbeszédképesek ”. Csak a kan onizáltr a írható új sz öveg, amely úgyszintén kanonizálható, h ogy az után a követk ezők számár a befogadóképes, dial ógusra alkal mas
lehessen.
A húszas-harmincas évek vál toz ó ir odal mán ak későbbi olvasatait és megér tés ét
a mindenkori jelen irodalmának ráírt szövegei irányítják és határozzák is meg. Viszont
van a változó irodalomnak egyidejű olvasata is: a szemtanú olvasata. A szemtanú távolságot tarthat a maga jelenétől, de sohasem lehet semleges. A jelenlét egyúttal részvétel
is. Amit a szemtanú lát, és amiben tanúskodik, vagy amiről tudósít, abban részt is vesz.
Németh László a húszas-harmincas évek fordulóján a változó irodalomnak irodalomkritikusként jelentést tevő szemtanúja, egyben résztvevője, szándéka szerint pedig
irányítója és befolyásolója is a változásnak. Ekkor készült kritikáinak legnagyobb részében, a „nemzedék születik” elvét követve, az új írók és költők új műveit bírálva, az
irodalom alakulásirányát igyekszik megfigyelni, mert – szerinte – ahogyan 1929-ben
A kritika feladatai című tanulmányában mondja „Nemcsak írók vannak; van irodalom
is.” (N. L.: Készülődés, I. 1941. 47.) Németh László a húszas évek végén és a harmincas
évek elején jelentkező írókról, költőktől az irodalom, a magyar irodalom nevében

74

tiszatáj

szól. Szerinte az irodalom „épp a te víziódban van”. (Uo. 47.) Majd egy-két sorral később meg is erősíti, hogy „ az irodalom a mi látomásunk az irodalomról”. (Uo. 48.)
Meggyőződése, hogy az irodalomról alkotott kép legalább annyit számít, mint a „belétartozó művek”. (Uo. 48.) Éppen ez a meggyőződés teremthette meg és hívhatta elő
Németh László irodalmi gondolkodásában azt az illúziót, hogy az irodalom alakulásfolyamatai a megértés, a kritika, a véleményalkotás révén irányíthatók: szerinte „a kritikus nemcsak figyelője az irodalomnak, hanem táplálója is” (Uo. 49.) A „nemzedék
születik” meghirdetésével Németh László az irodalom új irányait vélte meglátni, annál
is inkább, mer t neki vol t irodalomr ól alkotott képe és „látomása”, középpontjában
a Nyugat-tal, és annak első nemzedékével. A „nemzedék születik” a Nyugat-tól való elfordulás, ami egyben az irodalomról, a magyar irodalomról alkotott kép és „látomás”
átalakítása is a kritikus véleményalkotása nyomán. A szándék azonban sikertelen maradt, a változás csak részben, vagy egyáltalán nem a szemtanú kritikus által várt irányt
követte. Ezért mon dhatta Kulcs ár Szabó Ern ő, hogy „Németh László olyan líramodellt részesített előnyben, amely egyre távolodott az európai költészet meghatározó
áramlataitól.” (Kulcsár Szabó Ernő: i. m. 31.) Ami semmit sem von le a szemtanú kritikus tanúskodásának és tudósításának jelentőségéből, mert az irodalmi szöveg befogadástörténetét nemcsak a megértésnek (is) vehető későbbi, azaz „ráírt” szöveg dokumentálja, hanem a részben vagy egészében „félreértésnek”, vagy Németh László szerint
„tévedésnek”, sőt „hamisításnak” tekinthető ér telmezés, azaz az irodalmi változ ással
egyidejű értelmező szöveg is.
A szemtanú tudósításának egyik, és mindenképpen legfontosabb műfaja, vagy akár
azt is mondhatom: „beszédmódja” az irodalmi kritika. Németh László a kritikát a kultúra „csodájának”, a kritikust a véleményalkotás „művészének” tartja. (N. L.: i. m. 47.)
Érdemes itt megállni egy pillanatra, mert tartalmas ellentmondásokat rejt a két egymással is szembenálló gondolat. Ha a kritikában a kultúra szólal meg, jól hallhatóan
akkor, amikor az irodalomban (valamilyen) probléma jelentkezik, problémán ezúttal
a váltás és változás idejét ér tjük, a változó irodalmat a húszas-harmincas évek fordulóján,
akkor kérdés, hogy a kultúr a diszkurzusán és hangján mennyi ben üt vagy üthet át
a véleményalkotás művészének, a kritikusnak egyéni és autonóm hangja. Radnóti Sándor
mondja, hogy „A kritika mint kulturális műfaj közelebb áll a heteronóm pólushoz,
noha egyes kritikák és kritikai életművek – főképp az utólagos belátás alapján – az autonóm pólushoz állnak közelebb.” (Radnóti Sándor: A piknik. Írások a kritikáról, 2000.
13.) Németh László a kritikát saját belátása szerint a „heteronóm” pólus közelében
művelte – mert szerinte nemcsak írók vannak, hanem irodalom is van, az irodalom
pedig a „mi látomásunk az irodalomról”, ezért mondhatta, hogy „a jó kritikához nem
elég egy ember, ahhoz magas szellemi szint kell.” (N. L.: I. m. 47.) Ennek a magas szellemi szintnek és látomásnak a nevében vállalkozott a „nemzedék születik” jegyében
felírható irodalomtörténeti törésvonal meghúzására az irodalom (és a kultúra?) jövője
felé. Az „utólagos belátás alapján” erről a vonalról mondható, hogy „nemcsak az európai költészet meghatározó áramlatai tól” távolodott el, hanem a húszas-harmincas évek
változó irodalmának a megértésben hagyományként kanonizálódott „képétől” és „látomásától” is. Másszóval, ma nem azért olvassuk Németh Lászlónak a „két nemzedék”, vagy a „nemzedék születik” jelentéskörében írott kritikáit, mert a két nemzedékről és a nemzedékek íróiról máig érvényes véleményt alkotott. De azért sem,
mintha „látomása” az irodalomról az elméletben vagy a történetben megfellebbezhetetlen volna. Sokkal inkább olvassuk kritikáit – újra – viszonylagos autonómiájuk és

2001. szeptember

75

bizonyosra vehető önértékük miatt. Azon egyéni és személyesen megalapozott gondolkodás és beszédmód miatt olvassuk (újra) az ő kritikáit, amivel Németh László kritikaírása elkülönböződik mind a kortárs kritikaírástól, mind a később érvényesülő kritikai (kritikusi) beszédmódoktól. A kritikaírásban Németh László autonóm, holott
szándéka szerint irodalomtörténeti nézőpontja kulturális, vagyis heteronóm. De autonóm a nemzedék (vagy nemzedékek) íróival és azok műveivel szemben is: kritikaírásának értéke (és irodalomtörténeti helye) nem függ igazságos vagy igazságtalan ítéleteitől, és nem függ igazolható vagy igazolhatatlan véleményeitől. Németh Lászlót, bár azt
hangsúlyozza, hogy a kritikus a „véleményalkotás művésze”, nem véleményalkotásai
vagy ítéletei miatt olvassuk (újra), bár véleményei és ítéletei pozitív vagy negatív értelemben máig jelen vannak a kritikai és irodalomtörténeti gondolkodásban, és nem is
azért mintha ő a véleményalkotásnak valóban „művésze” lett volna, függetlenül attól,
hogy szerinte az irodalmi ítélet és vélemény is ihletfüggő („A kritikusnak, ha érdemlegeset akar mondani, éppúgy ihlete lázbeszédére kell bíznia magát, mint a poétának” –
írta Babits lírája című tanulmányában 1928-ban. N. L.: Készülődés, I. 1941. 179.), hanem kritikaírásának autonómiája miatt.
Németh Lászlónak a húszas-har mincas évek fordulóján ír ott kritikái nem arról
a fordulatr ól szólnak, holott tárgyuk szerint arról beszélnek, hanem ennek a fordulatnak az akkor írott versekkel és prózával együtt szervesen alkotó részei. Kritikaírásának autonómiája tehát azon tárgykörrel szemben is felismerhető, amelynek a „nemzedék születik” jegyében közvetítője, alapítója és irányítója kívánt lenni. Külön és kritikaírásának történeti pozíciójáról leválasztható kérdés, hogy autonómiája és önértéke
elérte-e azt a magaslatot, amelyen már valóban függetlenedhet mindenkori tárgyától,
nemcsak az általa bírált művektől és íróktól, hanem a maga képviselte „irodalomtól”
is, ami – Németh Lászlótól hallottuk – összefüggő nagy vízió a magyar irodalomról.
Valójában azt lehet mondani, hogy Németh Lászlónak a húszas-harmincas évek fordulóján írott bírálatai közül azok számíthatnak nemcsak a filológusok, hanem a jelen
irodalmának érdeklődésére is, amelyek az író szándéka ellenére nem közvetítik, hanem
beszédmódjukkal, gondolkodásukkal, tematikus meg motivikus felépítésükkel, kritikai
„szótárukkal” alapozzák, létesítik az irodalmi változást, vagyis maguk is változó irodalomként értelmezhetők.
A Készülődés (1941) tanulmányai elé írott bevezetőjében Németh László azt írja,
hogy „a kri tika: történelmi emlék; a beléz árt í tél etet nem szabad meghamisítani”.
(N. L.: I. m: 7.) Nem is lehet meghamisítani, hiszen az egyszer kimondott í tél et
ugyanazzal a kézzel nem írható át, legfeljebb a későbbi értelmezés és megértés, egy később feltűnő „látomás” az irodalomról változtathat rajta. De a változás sem tüntetheti
el. Főként azért nem, mert – Németh László látja így – a „véleményalkotás művészének” ítélete is az ihlettől függ, az ihlet nyomai pedig sokáig fennmaradnak. De ha „történelmi emlék” a kritika, akkor a „belézárt” vélemény és ítélet is természete szerint
múlt, tehát emlék, akár múzeumi kiállítási tárgynak is vehető. Csakhogy a kritika nem
szűkíthető pusztán vélemény- vagy ítéletalkotásra, még akkor sem, ha ez a kritikus
mint művész munkája. Aligha kell a kritikatörténet sok példájával bizonyítani, hogy
kritikák, sőt egész kritikusi él etművek maradtak fenn a feledés ros táján függetlenül
a „beléjük zárt” ítéletektől és véleményektől. Nyilván azért, mert a kritika(írás) tétje
csak a megjelenés idejében a messzire hangzó ítélet. A megírás és a megjelenés, a kimondás idején túl, a kritikaír ás tétje az út, amel y az ítél etig és a vélemén yig vezet.
A megértés, a párbeszéd, a szövegre írt szöveg útja ez az autonómia és az önérték felé.

76

tiszatáj

Az autonómi a meg az önérték pedig változó, alakuló, mindig újra meg újra megszólaló, megszólítható, tehát semmiképpen sem vehető „tör ténelmi emléknek” vagy
múzeumi kiállítási tárgynak. Németh László kritikaírása is itt lépi túl saját korlátjait,
véleményeibe és ítéletei be, gondolkodásának „szellemi szintjébe”, ideológiájába és kultúrájába önkezével rajzolt határait.
A húszas-harmincas évek fordulój át Németh Lászlónak két egymásra tekintő és
egymásból követk ező tanul mánya vagy kritikasorozata határ olja, a Magyar irodalom
1928-ban és a Magyar irodalom 1932-ben. A Két nemzedék (1970) című tanulmányokat
és kritikákat tartalmazó kötetben egymást követi a két helyzetfelmérés. A kötethez írt
bevezető jegyzet az első ízben a Tanú-ban közölt kritikai beszámolókat az „irodalomtörténet-alkotás” igénybejelentésének mondja. Ezzel együtt „a műfajok áttekintésével
a művek özönében szilárdabb gerincet” igyekszik „emelni”. (N. L.: Két nemzedék,
1970. 5.) A két tanulmány közül az első Líra című fejezetében Kosztolányi Meztelenül,
Gellért Oszkár Utolsó dalért és Sárközi György Váltott lélekkel című kötetéről szól, és
azt a tételét igyekszik bizonyítani, miszerint az Ady-nemzedék Adyt túlélt írói” mintha
valamennyien új költői fázisba értek volna”. (N. L.: Uo. 374.) Kosztolányi költészetének átalakulását, Gellért Oszkár lírájának „imponáló különút-voltát” figyeli meg, a legfiatalabb Sárközi költészetét a „legkonzervatívabb”-nak mondja, mert verseiben a „hűséget” fedezi fel” azok iránt a játékok, borzongások, mámorok iránt, amelyek a költészetnek mégis csak örök hajtó motorjai.” (N. L.: Uo. 376. old.) Szándéka szerint a költők irodalomtörténeti helyét keresi, Kosztolányitól és Gellért Oszkártól Sárközi felé
haladva azonban nem találja azt a fejlődésívet, ami „az új költői fázis” kialakulását bizonyíthatná. A regények és drámák áttekintése után Kárpáti Aurél Kételkedő kritikus
című kötetér ől szóló sorainak bevezetőjében jegyzi meg, hogy a műfajok „versenyében” a kritika „a következő évtized vezérműfaja lesz. Lírai korból epikaiba léptünk,
mechanisztikus világnézetűből pszichológiaiba s a kritika a pszichológia epikája.”
(N. L.: Uo. 381.) A kritikaírásba ekkor még bele nem fár adt Németh László önarcképének vehető „a kritika a pszichológia epikája” megállapítás, hiszen versekben, regényekben, drámákban egyaránt azt a lélektani referenciális hátteret keresi, amelyet az
irodalmi diszkurzus kifejez és megformál. De Németh Lászlót nem viszi tévútra lélek
és vers közvetlen kapcsolhatóság a, hiszen a sorozathoz tartozó Három új verskötet
című részben Tóth Árpád lírájáról szólva közli, hogy amit a kritikus mondhat erről
a költészetről „abban ott reszket valami, ami az én élményemhez s nem Tóth Árpádéhoz tartozik” (N. L.: Uo. 383.) Mintha a megértés mint önmegértés hermeneutikai
közhelye hallatszana ki Németh László szavaiból. Csak felvillantja a gondolatot s aztán nyomban vissza is vonja, amikor Babits Az istenek halnak, az ember él című kötetéről írva állítja, hogy „Babits-verseket olvasni: pszichológiai felfedezés”. (Uo. 385.) Ám
a visszavonás sem ennyire egyértelmű, hiszen szerinte a lélek mélyei felé Babits verseiben „a verstechnika”, „a gondolatfűzés-mód” szabadon hagyott szálai vezetnek, nem
a közvetlen vagy közvetett élmények. Tóth Árpád és Babits után igazán nagy örömmel Erdélyi József új kötetét köszönti, mert szerinte „Erdélyi a fiatal költőnemzedék
legnagyobbika, helyesebben, az egyetlen aki nagy köztük.” (Uo. 385.)
Hogy miért éppen Erdélyi, annak magyarázata a két nemzedék, az Ady-nemzedék
és a „születő nemzedék” szembeállításából deríthető ki. A Nyugat húsz esztendeje című
nevezetes tanulmányában fejti ki, hogy „a Nyugat összetétele és művészi felfogása az
oka, hogy a magyar nép mélyebb rétegei felé még ebben a háborúelőtti hőskorában
sem vethetett horgonyt”. (N. L.: Készülődés, I. 1941. 87.)Velük szemben Erdélyi az, aki

2001. szeptember

77

„szimbolikus, messzevilágító sorsot teremtett magának. Béresfiú, aki a bihari cselédházból az urak fegyvere ellenében is kimondta nép fegyvertelen szavát.”(N. L.: Két
nemzedék, 1970. 385.) A Nyugat hőskora Adyt és Móriczot sem kímélő bírálata részben a kritikára is vonatkozik. Nyilván azért, mert nem hívta fel a figyelmet a hőskornak a néppel, a nép mélyrétegeivel szembeni mulasztásaira. Ma már könnyű bizonyítani Németh László tévedését, ami eltávolította őt „az európai költészet meghatározó
áramlataitól”, de eltávolította a húszas-harmincas évek fordulója változó irodalmának
megértésétől és kritikai befogadásától is. Ám hogy rosszul választott és ezzel együtt
rosszul is jósolt, azért kritikaírása még nem sorolható a „történelmi emlékek” közé.
Az „irodalomtörténet-alkotás” igényével készült többrészes Magyar irodalom 1932ben Erdélyi Józsefet „korszaknyitó költő”-nek mondja, aki először tért rá „a mondanivaló aranyvalutájára”. (N. L.: Uo. 395.) Erdélyihez még csak Illyés Gyulát engedi közel,
mert – miként mondja – „ha Erdélyi rögzítette meg az új költők körül a konkrét világot, Illyés kezdte a régi lírai műfajokat újraképezni. A modern líra olvasztókemencéjében a műfajok a vers egyetlen, tömör műfajába folytak össze. A vers megette a dalt,
az ódát, a balladát, a költő furcsa álar cnak érez te ar cán a műfajt. Ill yésnek megint
szüksége kezd lenni a műfajokra.” (Uo. 397.) A modern líra, mai szóhasználatunkban,
a klasszikus modernség bírálata Németh Lászlónál nem az „esztétista szépségkultusz”
leváltása, sem a „személytelenítés hangnemeinek” felelősítése, sem a nyelvben konstituálódó „lírai én” felismerése irányába vezetett, hanem egy modernség előtti költői
beszédhez való visszafordulást jelentette, és ez egyformán megnyilvánul a „konkrét
világ” és a „régi lírai műfajok” következetes visszakövetelésében. Ezért maradt lényegében kívül Németh László lírakoncepcióján Szabó Lőrinc költészete, ezért bírálhatta
oly szigorú könnyedséggel József Attila Külvárosi éj című verskötetét. Csak a Mondd
mit érlel…-nek bocsát meg: „Van egy szép verse, írja, amely megérdemelné, hogy a magyar szegények újsága, ha volna ilyen, vezető helyen hozza.” (Uo. 401.)
Nem kell azonban túl sokat időzni a kritikus un. tévedéseinél. Nem biztos, hogy
ezek a kritikus tévedései. Sokkal bizonyosabb, hogy egy kor önismeretének bizonytalanságai és ellentmondásossága ismerhető fel bennük, még akkor is, ha az irodalom
történetében nem vezet jóra a bajok, a gondok, a tévedések áthárítása a korra. Nem
a kor tévedett, hanem a kor szemtanúi az utókornak küldött tudósításaikban. Mégsem
jár ki Németh Lászlónak az utókor elutasítása. Megvédi őt kritikaírásának sok erénye,
leginkább az a szándéka, hogy a kritikaírásban az irodalomtörténet-írást alapozza meg,
mégpedig úgy, hogy az egyes műre irányuló kritikai megértést a történet perspektívájába állítsa. Ennek a szándéknak a jelentőségén az sem változtat, hogy a történet és az
irodalomtörténet Németh Lászlónál inkább nemzetire kiélezett eszme és szellem története, mintsem az irodalmi folytonosságot örökösen megtörő és megszakító irodalmi
tények és tén yezők semmiképpen sem fejlődő eg yüttese. Németh László meglátta,
hogy a húszas-harmincas évek fordulóján megszakadt a klasszikus modernség kontinuitása, és valószínűleg az első között látta meg. Erre kivételes irodalmi érzékenysége
és tisztessége tette képessé. Ám irodalmon kívül, eszmei és nemzedéki elkötelezettségei
megakadályozták abban, hogy ennek a megszakításnak és törésvonalnak máig ható jelentőségét is felismerje. Arra valóban nem lehet egy új költői korszakot építeni, hogy
van legalább két köl tő, Er dél yi és Ill yés, akik „életük adatai tól nem féltik a köl teményt”. (Uo. 402.)
Az 1932-es áttekintésben a kri tikát a műfor dítással azon osítja, mert mindkettő
„a maga nyelvébe ülteti az idegent”, és annak alapján is, hogy „a műfordítás műtorzítás:

78

tiszatáj

a kritika félreértés”, majd a kritikust így különbözteti meg: „jó kritikus az, akinek a tévedései is rendszeresek. Érteni kell a művet, érezni az árnyalatokat, tisztelni a hűséget:
magától értetődik. Azonkívül azonban lenni is kell valakinek. Ahol a hamisítás elkerülhetetlen, ott csak a hamisítóban bízhatunk.” (Kiemelés: N. L. Uo. 403.) Németh
László „félreér tésről ” beszél, „hamisí tásról ” és megbízható „h amisítór ól”, és arr ól,
hogy a jó kritikus tévedéseiben is rendszeres. Nem a kritika elhárítása ez a gondolatmenet, de főként nem a kritika felmentése a tévedés és félreértés, a hamisítás vádja alól.
Sokkal inkább tekinthető a kritika természete felismerésének és nem teoretikus leírásának. Az eredetiben kiemelt létige is ezt bizonyítja. Németh László metaforákban beszél és nem elméletben. Nincsenek elméletei, de bőven vannak eszmei és erkölcsi előítéletei. Tévedéseit, ezek nem a teória, még csak nem is a teória hiánya okozza. Az olvasható ki ebből, hogy Németh László a húszas-harmincas évek változó irodalmát „félretéve”, az irodalom alakulásának irányait egy modernitás előtti elváráshorizonton jelölte ki, amivel nemcsak az európai és a magyar költészet „meghatározó áramlataitól”
távolodott el, hanem az irodalom megértésének és befogadásának „meghatározó” gondolatmeneteitől, a kortárs kritikaírás gyakorlatától is.
Németh László hamarosan el is búcsúzik a kritikaírástól. Hosszú, több mint egy
évtizedig tartó búcsúzkodás ez; 1943-ban ér majd véget A kritikus búcsúja című sorozattal a Magyar Csillag-ban. Nem biztos, hogy a hosszúra nyúlt búcsúzást csupán
„a Tanú által kiváltott viharok, indulatok” váltották ki, nemcsak ezek tették számára
„lehetetlenné” „kedves műfajának” az „első hét-nyolc év szenvedélyes tárgyilagosságával” való folytatását, ahogyan a Két nemzedék kötet első oldalán közli, hanem éppen
kritikaírásának és irodalmi gondolkodásának a költészete és a kritika „meghatározó”
tendenciáitól, irányaitól és változásaitól való eltávolodása. A kritika(írás) paradoxona,
hogy „az első hét-nyolc év” kritikái máig érvényes történeti jelentőségű irodalmi szövegek, ami többek között Németh Lászlónak azt a „jóslatát” bizonyítja, miszerint az
elkövetkező évtizedben, vagyis a harmincas és negyvenes években a kritika lesz az irodalom uralkodó beszédmódja, azaz „vezérműfaja”. Természetesen ha a kritikát nem
rencenziónak értjük, ha gyakorlatát nem szűkítjük, miként „szóban”, de nem „(kritika)írásban” Németh László tette, a véleménymondás művészetére, hanem belátjuk,
hogy a líra és a művészet tematizálása a versben és a műben, nem utolsó sorban az
intertextualitás sok változatának felismerése, a palimpszesztusok és palinódiák, a változatos idézéstechnikák és „újraírások” mind sorra a kritika(írás), a kritika mint szöveg
megjelenésének és működésének változatai.
Németh László kritikaí rásának újr aol vasása azt a tapasztalatot er ősíti meg bennünk, miszerint „A kritika elválhat tárgyától, akár úgy, hogy abszolutizálva feloldja
körvonalait, akár úgy, hogy az összes lehetséges kritikusok közül a legtökéletesebb
– bár még mindig igencsak tökéletlen és tévedékeny – értékelő bíráló, az Idő, felejtésre
ítéli a tárgyat, s megmaradásra a kritikát. Az is kétségtelen, hogy a kritikák utólag, egy
kritikusi életműben szorosabb rokonságot tartanak egymással, mint mindenkori tárgyukkal.” (Radnóti Sándor: I. m. 134.) Ez a sorsa Németh László kritikaírásának is: elvált tárgyától és ebből következően a kritikák, például az itt emlegetett két írássorozat
egymásra vonatkoztatva olvasható újra nem mint a kritikus tévedéseinek dokumentuma, hanem, mint a huszadik századi magyar irodalom egyik fontos törésvonalának
az irodalom és az irodalmiság szempontjából is releváns, meg számottevő dokumentuma.

2001. szeptember

79

S ZEGEDY -MASZÁK M IHÁLY

A fordíthatóság esélyei
„Ki csak egyféle feleletet adhat,
azt fölösleges megkérdezni.”
(Németh László: „Vallások” 1934)

1. Saját és idegen
Elöljáróban két félreértést szeretnék elkerülni. A fordítás szót nem szűk, de tág értelemben használom. Nem arra a kérdésre keresek választ, mennyiben lehet Németh
László műveit más nyelvre átültetni. Emlékeztetnék arra, hogy a nyugati kánonról
írott könyve végén Harold Bloom a három magyar irodal mi mű között Németh
László egyik regényét szerepelteti, és más jelekből is arra lehet következtetnünk, hogy
e szerző munkássága viszonylag –, tehát ahhoz képest, hogy a magyar irodalomról kevesen s keveset tudnak – ismert külföldön. Németh László külföldi hírneve helyett azzal kívánok foglalkozni, miként szerepelnek az általa írott értekező művekben annak
esélyei, hogyan fordíthatók át egyik kultúra termékei valamely másik kultúrába.
A másik félreértést, amelyet el szeretnék kerülni, talán így fogalmazhatom meg:
nem célom megerősíteni azoknak igazát, akik föltétlenül, minden fönntartás nélkül
csodálják vagy maradéktalanul elutasítják Németh László műveit. Jól tudom, hogy ezt
nem könnyű meg tenni. Nagyon keskeny pall ón járok, s kétféle ér tékr end híveinek
a rosszallását is kihívhatom. Az a gondolat vezérel, hogy Németh László örökségének
józan mérlegelését a teljes elfogadás illetve elutasítás véglete gátolja.
Az életmű ol yan hatalmas terjedel mű, hogy mag ától ér tetődik az egyenetlenség.
Szigorú önfegyelmet, gazdaságosságot hiába keresnénk az ő munkásságában. Önellentmondásai ok ozzák, hogy nagyon különböző értékrendek képvisel ői kereshetnek
benne önigazolást. Németh László egyfelől Sztálin könyvének rendíthetetlen bírálója,
másrészt az Utazás szerzője. „Oroszország érdekel, de az Oroszországról szóló könyvek nem nagyon érdekelnek. Nem szeretem a moszkvai utasokat”. Az 1934-ben írt tanulmánynak e kezdő szavai különös fényt vetnek a negyedszázaddal később irt színműre. Németh Lászlónak olykor Németh László a legjobb mérlegelője.
Az említett példából akár még arra is lehetne következtetni, hogy munkásságában
nem elhanyagolható az alkalmi jelleg. Természetesen jól tudom, hogy sokszor kényszerült engedményre. A terjedelmes életműben – különösen az értekező írásokban –
óhatatlanul is érezhető a pillanat igényének hatása, s ez könnyen lehetőséget ad arra,
hogy az olvasó kiragadjon megnyilatkozásokat a saját föltevésének igazolására. Meggyőződésem, hogy műveinek értelmezésében ez is veszély és korántsem vagyok bizonyos abban, hogy el tudom kerülni e buktatót. Azt is készséggel elismerem, hogy sok
vonatkozásban illetéktelen vagyok az életmű mérlegelésére, hiszen Németh László
olyan kérdéskörökkel is foglalkozott, amelyek messze tájékozódásom határain kívül
esnek. Másrészt azér t sem vállalk ozhatom az értekező tevékenység ének alaposabb
mérlegelésére, mert a zene s a képzőművészet, az a két terület, amely műkedvelőként

80

tiszatáj

leginkább érdekel, nem igazán foglalkoztatta őt. Igaz ugyan, hogy egyes alkalmakkor
a társművészetek iránt is mutatott érzékenységet – például 1934-ben kigúnyolta az őstehetségek kiállításának olyan látogatóját, „aki az utolsó húsz év művészeti mozgalmai
mellett diadalmas érintetlenséggel ment el, de most boldog, hogy a dicső magyar néphez tartozik” –, ám véger edményben mégis elsősor ban tanító szerepet tulajdonított
a művészetnek, és ezért is foglalkoztatta kevéssé a zene vagy akár a festészet, a szobrászat és az építészet. Gottfried Benn kérdésére – „Javítania kell-e a költőknek az életet” –
minden bizonnyal „igen”-nel válaszolt volna. A jövendőmondás sem volt teljességgel
idegen tőle. Mivel e szerepkör iránt nem igazán van érzékem, ez az alkati fogyatékosság is korlátot szab a megértésnek, amelyet Németh László munkái iránt tanúsíthatok.
Bármi legyen is a véleményünk a két háború közötti Magyarországról, aligha tagadható, hogy Németh László főként 1945 után kényszerült megalkuvásra. Jellemző,
hogy korai évtizedeiben lényegesen több volt a terve, mint amennyit meg tudott volna
valósítani. Két 1935-ben készült tanulmányának ez a címe: „Töredékek a Róma utódaiból” illetve „Töredékek A reformból”, a két évvel korábbi „Tizenhatodik század” című
eszmefuttatás élén ez olvasható: „Három tanulmány egy készülő könyvből”, s 1934ben keletkezett a „Vázlatok ‘A tizennyolcadik század’-hoz”. Az 1945 utáni időszakban
viszont kevesebb az átfog ó igényű terv, mint az alk almi megnyilatkoz ás. Mintha
a belső szükséget olykor a külső kényszer váltotta volna fel. Lehet, ennek a betegség is
oka volt, de azt nehéz volna tagadni, hogy e későbbi időszak némely írása az alkalomszerűség miatt avulékon y. Proustról ír ott tanul mányában ő maga fogalmazott íg y:
„a szellemi javak mulandóságát érzem […]. Tulajdonképp r ettegnünk kell az időt, melyben egymás hegyén-hátán alszanak az ellentmondó ítéletek”. A szellemi függetlenség
inkább jellemezte a korai, mint a kései éveket, amikor több olyan megnyilatkozást
tett, amely utóbb érvényét veszítette.
Nem egyszerűen divatról van szó, bár ennek jelentőségét, hullámszerűségét sem
becsülném le. A divat magasságai s mélységei üdvös hatásúak is lehetnek, amennyiben
kijózaníthatnak abból a mámorból, mely néha művek földicsérésére ösztönöz bennünket. Szerénységre intenek, arra, hogy olykor eltűnődjünk, nem saját véleményünknek
tulajdonítunk-e túlontúl nagy jelentőséget, amikor valamit remekműnek tüntetünk fel.
A magyar társadalom szerkezete és igényei döntő vonatkozásokban változtak meg az
1920-as évektől máig tartó évtizedekben. Ennek hatása alól Németh László olvasója
semmiképpen nem vonhatja ki magát.
Tevékenységének talán legfeltűnőbb ellentmondása, hogy míg olykor nagy megértéssel fordult az idegen kultúrához – a harmincas évek elején, „Kritikai napló” című
rovatában egyenesen azt állította: „Míg nálunk a regény napról napra szegényedik, merevedik […], külföldön a műfaj a zseniális kísérletezés korát éli” –, más alkalmakkor
túlértékelte a magyar szellem termékeit. Proust és Joyce jelentőségét nem volt igazán
nagy dolog fölismerni, de J. C. Powys hihetetlenül egyenetlen művészetének értékeit
már csakis kivételes érzékenységgel lehetett meglátni. A másféle kultúra megértésére
irányuló erőfeszítést jól szemléltetheti, hogy ennek az írónak a munkásságából éppen
a leghosszabb, The Glastonbury Romance című regényt méltatta, s alaposabban, mint
bárki azóta magyar nyelven. Máskor viszont a saját kultúra fölnagyítása méltánytalanságra késztette. Egyes esetekben elhamarkodottan nagyította fel a magyar irodalom értékeit. „Csokonai […] Goethe mellett kora legnagyobb lírikusa volt” – olvasható „Faj
és irodalom” címmel 1927-ben tartott előadásában. Egy évvel később, „Népiesség és
népiség” viszon yának el emz ése során, az t állította, hog y a magyar irodalom „l eg-

2001. szeptember

81

nagyobb képviselőiben mindig népi volt”, s példaként Adyr a hivatkozott, aki „még
a nyugati bágyadt szimbolizmust is életre villanyozta magyar mezőn szedett parasztos
képeivel”. Hiábavaló megkérdezni, vajon ennek az ítéletnek megfogalmazója menynyire alaposan ismerte Mallar mé költészetét. 1934-ben a Debr eceni Ady Társaságban
tartott előadásából sem hiányzik a túlfogalmazás. Nem igazán talált szavakat a költő
műveinek megközelítéséhez: alkatát próbálta jellemezni, „gondolkozó”-nak nevezte,
„helyzetérzésé”-ről, „a magyar önismeret”-ről elmélkedett s általánosságokra kényszerült: „Ady nemcsak keseregte a magyarságot, hanem alkotta is. […] Ady volt az első,
aki egybelátta a magyar életet, nevet és méltóságot szerzett sorsunknak”. Az értékelésnek szenvedélyes túladagolása Babitsnál ritkább, bár néha meglepően hasonlóan ítélkeztek a nyugati irodalom nagyjairól. Németh „világnagy középszerűség”-nek nevezte
Byront. Ez a minősítés egyáltalán nem áll távol Az európai irodalom történetének szellemétől. Érzékelteti, mennyire bizonytalanok vagyunk, midőn a sajátot az idegenhez
mérjük.
Munkásságának mérlegelését az is nehezíti, hogy a vele szemben megfogalmazott
bírálatok egy része is elavult. Nem pusztán, sőt nem is elsősorban arra gondolok, hogy
művei megnyirbálva és hamisítva kerültek az olvasókhoz. Inkább arra, hogy Babitscsal
folytatott vitájának kiinduló föltevése, szervesség és szervetlenség szembeállítása vált
kérdésessé. Persze, ebben az esetben is lehet önellentmondásra gondolni, hiszen 1936ban, Spenglert bírálva, maga Németh László is esendőnek mutatta a kultúra szervességének hangoztatását.
A két magyar író vitájának némely értelmezője azt hangsúlyozta: természetesen
Babitsnak volt igaza, megfeledkezve arról, hogy kettejük közül Németh szentelt több
figyelmet a kelet-európai kultúr áknak. A minőségszocializmust lehet műkedvelő elképzel ésnek tar tani, de nehéz megér tés nélkül tudomást venni a szándékról, mel y
a német s az orosz „közé szorult kis népeket akarta hagyományuk, szellemük és érdekük védelmében mint egy testet, talpraállítani” – ahogyan 1936-ban „Európa anthropológus szemmel” című írásában fogalmazott. Gandhi példájában is azért kereshetett
ösztönzést – már 1928-ban, „Új reformkor felé” című írásában –, mert idősebb pályatársával ellentétben észrevette az Európán s a kereszténységen túli világ jelentőségét.
Némi túlzással azt lehetne mondani: a gyarmatosítás utáni helyzet fontosságának fölismerésével megsejtette, hogy a kulturális azonosság megőrzése súlyos társadalmi kérdéseket vet föl. A „postcolonial studies” divatja bizonyos vonatkozásban előrelátónak
mutatja a Gandhi szerzőjét.
Az európai irodalom története s a Kisebbségben közötti feszültség megítélésében a világ mai helyzetéből kiindulva azt az észrevételt is meg lehet tenni, hogy a két író közül
a fiatalabb látta meg az ókori görög világ összefüggését a nem európai kultúrákkal.
Ezért is állíthatta, hogy „a görögség önmagát felülmúló barbárság”. Ugyanakkor nehezen tagadható, hogy mindkét eszmerendszerben találhatók avult részelemek. Mint ismeretes, Babits saját kultúrájától idegennek minősítette az Ószövetséget. „Európa görög-latin mű, s a görög-latin géniuszt Jahve gyökerében pusztítja el” – olvasható Németh László Pap Károllyal folytatott vitájában.
Nemzet s állam viszonya lényegesen bonyolultabbnak bizonyult, mint Babits és
Németh gondolta. Hitler és Gandhi felfogása között óriási a távolság, de nem könnyű
választ adni a kérdésre, hol húzódik pontosan és vitathatatlanul a határ a faji felsőbbrendűség hirdetése és a hazafiság között. Miközben megértéssel tudom venni Dávidházi Péternek azt a véleményét, hogy nem szerencsés, „ha az antiszemitizmus (vagy

82

tiszatáj

bármilyen más előítélet) veszélyére hivatkozás csirájában elfojtja a zsidóság elfogulatlan kritikáját akár zsidó, akár nem zsidó szerzők részéről”,1 figyelmeztetése ebben a formában mégis hiányérzetet kelt, mert meghatározatlanul hagy olyan fogalmakat, mint
antiszemitizmus, előítélet és elfogulatlanság. Mint írja, „egy pillanatig sem tudom elhinni, hogy az antiszemitizmus vádja valaha is jogos lehetett Némethtel szemben”. 2
Amidőn az Oxford University Pressnél megjelent, tehát a világ legkülönbözőbb tájain
olvasható könyv Babitsot vádolja antiszemitizmussal,3 megbecsülést érdemel az előbb
idézett kijelen tés. Azt azon ban nehéz voln a elhallgatni, hogy a másik kultúra megértése valószínűleg összefügg hiedelem s előítélet mibenlétével. Elfogadható ugyan az
érv, hogy „az antiszemita indulat nem szokott ilyen szintű és ennyire kidolgozott érvanyagra szorulni,”4 de több kérdés is megfogalmazható:
- nem volna-e célszerűbb az előítéletnek különböző formáival számolni,
- lehetséges-e különbséget tenni indulatok s kifejtett vélemények között,
- nem lehet-e elképzelni, hogy egyaz on szerzőnek némil eg vál tozik az állás pon tja
(gondoljunk például Bajcsy-Zsiliszky Endrére, vagy akár Richard Wagnerra, kinek
„Das Judentum in der Musik” című 1850-ben kiadott röpiratával szöges ellentétben
áll 1881-ben megjelent, a faji eltéréseknek Krisztus vére általi megszűnését hirdető
eszmefuttatása, az „Ausführungen zu ‘Religion und Kunst’: Heldentum und Christentum”),
- s végül, nincs-e ellentmondás egy személyes meggyőződést érzékeltető kijelentés
(„nem tudom elhinni”) s az elfogulatlan tárgyilagosság eszménye között?
Valamely értelmezésünk esendősége összefügghet azzal, mit nem idézünk egy szövegből. Hajdu Péter egy kiadatlan tanulmányában számomr a meggyőzően bizonyította, hogy Németh László „Két nép” című cikkének az a mondata, mel y szerint
„A zsidó nép születési betegsége (betegség, melynek Jézust köszönhetjük) az istenné
emelt államellenesség” „tulajdonképp nem Pap Károlyt parafrazeálja, hanem Németh
saját pár oldallal korábbi Pap-parafrázisát”. 5 Németh László több írásában is található
olyan állítás, mely megfelel a „Töredékek A reformból” (1935) végkövetkeztetésének:
„A zsidót egy emberséges kor nem üldözheti azért, mert zsidó”, ám ha az életművet
tekintjük érvényes egységnek, voltaképp Németh László által is képviselt előítéletet
vállalunk. Tanulmányíróként ő általában egy-egy alkotó „költői természetét” kívánta
jellemezni. Nagy múltú ez a szemlélet, de korántsem egyedüli érvényű. A „New Criticism” képviselői például köztudottan az egyedi műalkotást tekintették mérvadónak.
Veres András egy kéziratos vitacikkében kifogásolhatónak véli azt az érvet, hogy „az
írói hagyatékok teljes feldolgozásáig mindig előkerülhet cáfoló, vagy legalábbis újragondolhatóan különös adalék”.6 E bírálatot azért is tartom megfontolandónak, mert az
1

2
3
4
5
6

Dávidházi Péter: „’Betegség, melynek Jézust köszönhetjük.’ Egy parafrázis Németh László
és Pap Károly párbeszédében,” in Görömbei András (szerk.): Németh László irodalomszemlélete. Debrecen: Csokonai, 1999, 208.
Uo., 207.
Carl S. Leafstedt: Inside Bluebeard’s Castle: Music and Drama in Béla Bartók’s Opera. New
York – Oxford: Oxford University Press, 1999, 211.
Dávidházi, 208.
Hajdu Péter: „Ki beszél a parafrázisban? Hozzászólás Dávidházi Péter: ‘Betegség, melynek
Jézust köszönhetjük’ című dolgozatához”.
Dávidházi, 203; Veres András: „Pá rbeszéljünk! Dávidházi Péter tanulmánya ürügyén”.

2001. szeptember

83

életmű egységének eszménye bizonyos mértékig összefügghet a személyiség egységének föltevésével, ez pedig ellentmond Nietzsche felfogásának, kinek műveit Dávidházi
joggal vonta be a Németh Lászlóval folytatott eszmecserébe.
Ha elfogadjuk az értelmezés lezáratlanságát és a hatástörténet érvényét, tudomásul
vehetjük, hogy A velencei kalmárt lehet úgy értelmezni: Shylock arra emlékeztet, hogy
a keresztény nem képviseli az általa hirdetett erkölcsiséget. Ez nem zárja ki annak elismerését, hogy tulajdonítottak zsidóellenességet is e színműnek. Olvasták a Kisebbségben című röpiratot is hasonló módon. „Magyar nyelven ma két nép ír, s nem biztos,
hogy a magyarság számlál több tollat.” 1927-ben másként lehetett olvasni ezt az állítást, mint 1944 után. Megkockáztatnám az észrevételt, hogy talán szerencsésebb volna
túljutnunk személyek vádolásán s föl men tésén. Helyette eml ékeztethetnénk arra,
hogy a megnyilatkozásoknak utóélete van, melyekért nem valamely egyén, de a történelem felelős, s az egyén is ennek a részét alkotja. A Kisebbségben című gyűjteményhez
1942-ben írt bevez etőjében Németh így jell emezte önmagát: „múzsája nem annyira
a hajlandóság volt, mint a kötelesség.” Pályafutására erősen hatottak a magyar történelem viszontagságai. Tal án ezek is segíthetnek megmagyarázni, miér t hangsúlyozta
1927-ben idegenségét Szomoryval, 1931-ben viszont rokonságát Pap Károllyal szemben.

2. Az idegen kultúra hozzáférhetősége
Magától értetődik, hogy kényelmesebb volna nem belebonyol ódni Németh László
némely munkáinak mérlegelésébe, ám ezek olyannyira erősen kapcsolódnak a huszadik századi magyar szellemi élethez, hogy senki nem kerülheti meg őket, aki e korszakkal foglalkozik. Lezáratlan párbeszéd részeként képzelem el eszmefuttatásomat.
Örökségével szemben csakis akkor lehetünk méltányosak, ha nézeteinek úgymond
újrafölidézése helyett hasonló módon járunk el, mint Kosztolányi, Babits, József Attila, Ady s más magyar írók esetében, vagyis az egyes alkotásoknak a megváltozott és
szüntelenül átalakuló helyzetnek megfelelő újraértelmezésére vállalkozunk.
Olyan korszakban, amel yben a sajnálatos an, de tag adhatatlan ul irányadó angol
nyelvű piacon a művelődés kutatása („cultur al studies”) szorítja háttérbe a résztudományágakat, nehéz volna tagadni Németh tevékenységének időszerű vonásait. „A szellem emberét épp az jellemzi – írta 1931-ben, „Új enciklopédia” eszményének a körvonalazásakor –, hogy nem olthatja el magában a teljesség szomját, s nem nyomhatja el
az egész iránti felelősség érzetét.” Nem indokolatlan a művelődés tanulmányozásának
legtágabb összefüggésébe helyezni a tevékenységét. Romániai útinaplója például összehasonlítható némely tudós terepmunkájáról adott beszámolójával. Különösen az adhat
munkásságának időszerűséget, hogy szembehelyezkedett Dilthey felfogásával: természet- s szellemtudományok kettőssége helyett egymást részben fedő szakterületek sokaságával számol t, s anélkül, hogy a ter mészettudomány bukását jövendöl te volna,
mint a vele vitázó Hamvas Béla. 1933-ban, „A fizika átalakulásá”-ról írt eszmefuttatásában Einstein elméletének jegyében határozta meg az értelmezés mibenlétét, megállapítván, hogy „az észlelő helyek valamelyikét csak egész önkényesen lehet a többivel
szemben kitüntetni, abszolútnak hitt fogalmaink, idő, hely, távolság, egyidejűség önkényesekké válnak, az észlelő pontot hozzátapasztják a vizsgált jelenséghez. […] idő,
hely, távolság a választott nézőponttól s a vele járó koordináta-rendszertől függenek”.
Az ilyen megközelítés nem teljesen idegen a hermeneutika hagyományától. A szóban
forgó tudománytör téneti fejtegetés Heisenberg felfogása alapján ahhoz a következte-

84

tiszatáj

téshez vezet el, hogy az értelmezés tevékenység e a „műfor dító”-éhoz hasonlít és „az
elme ‘vidékiességé’-re” figyelmeztet, amely nem egyéb, mint hogy valaki „előszeretettel általánosítja helyi szokásait”.
Értelmező s értelmezett kapcsolata félig átlátszó kitalálásokon alapszik. A kultúra
társadalmi s történelmi alkotás. Nem közvetlenül, hanem a világról kialakított hiedelmeink alapján érzékeljük a világot, mert a tudat nem ter mészeti képződmény, de
a kultúra terméke. Amit természetnek szokás nevezni, voltaképp nevelődés következménye. Ahogyan már Shakespeare eml ékeztetett rá, a „nature” és a „nur ture” nem
zárja ki egymást. Széchenyi művei arra tanítanak, hogy a nemzetet eszmék teremtik
meg s nem megfordítva. A történelem közvetítés múlt s jelen között, s az újraértelmezés erőfeszítést igényel. Szokás arra hivatkozni, hogy Németh túlbecsülte Ortegát. Talán érdemes szóba hoznom, hogy bírálta is a spanyol értekezőt. 1934-ben, „Görögség,
vagy a halott hagyomány” című tanulmányában például elutasítja Orteganak azt az állítását, hogy a gör ög-latin ókor művei többségük ben „már nem szólnak hozzánk”.
A kifejezésnek súlya van. Németh László azzal érvel, hogy a hagyomán yt meg kell
szólítani, mert önmagában nem hozzáférhető. Amikor azt hangsúlyozza, hogy a hagyomány nem adott, de „sorsa” van, közel jár a hagyománytörténés gondolatához. Nem
általában beszél görögségről, ehelyett Dante, Montaigne, Goethe, Hegel s Nietzsche
görögségéről elmélkedik. Az foglalkoztatja, miként látja a mindenkori jelen sajátmagát
a múltban. Ebben a szellemben írja, hogy „a görög hagyomány mindent igazolt.” Felfogása szerint a görögség az utókorban él.
Az idegen hagyomány elsajátítása elengedhetetlen, mert csakis így lehetséges, hogy
„az ember nem látja bele a tulajdon elfogultságát a remekművekbe.” A már említett,
1927-ben a Társadalomtudományi Társaságban tartott előadás szerint a magyar túlzottan mélyen gyökerezett a saját hagyományaiban, sőt talán beléjük is süppedt, s ezért
csak kevéssé tud kilátni más, idegen irányba. „A magyar avar nagyon mély, a magyar
égbolt nagyon alacsony.” Ugyanebben az eszmefuttatásban arra is emlékeztetett: minden nép keveréknek tekinthető, s egyúttal az t a sejtelmét is megfog almazta, hog y
a jövő közelíteni fogja egymáshoz az idegent és a sajátot. A második világháború elején,
1940-ben „Tanú redivivus” című visszatekintésében a kettős távlatot nevezte fiatalkori
évei fő jellegzetességének: „ha egyes magyar kérdésekben másoknál korábban és világosabban látott: azért volt, mert nem belőlük indult ki, hanem az európai kultúra
nagy (sokszor ‘elvont’-nak vagy ‘irodalmi’-nak látszó) kérdéseiből, s azokon kinyílt
szemmel fordult a magyar ügy felé.”
Mi gátolja az idegen kultúra hozzáférhetőségét? Németh László többször is a nyelvvel hozta összefüggésbe a helyhez kötöttséget. Mivel ez az állításom ellentmond a szakirodalom egy részének, bővebb indoklásra van szükség. Szirák Péter joggal állította,
hogy a „Proust módszere” című hosszú, 1932-33-ban készült tanulmányban az „írói eljárásmód” nem „ a nyelvben rejlő lehetőségek kiaknázásaként, nyelvi történések műképző hatásaként” jelenik meg.7 Lehetne ugyan arra hivatkozni, hogy e szempont nem
teljesen hiányzik abból, ahogyan Németh olvassa a francia regényt. „Puszta nevek,
mint kódexek képes kezdőbetűi, tájékokat nyitnak meg előtte; […] minden társaság
külön mondai asztal, melynek madárnyelvét úgy kell kitalálni” – írja, s így jelöli meg
az olvasó föladatát: „fel kell fedeznünk a szerkesztés természetét”. Tőle szokatlan zenei
7

Szirák Péter: „Olvasásmód és (ön)megértés (Hozzászólás a Németh László-esszék olvasástörténetéhez),” in Görömbei András (szerk.): Németh László irodalomszemlélete., 147.

2001. szeptember

85

utalással, Wagner műveinek partitúráihoz hasonlítja a mű szövegét s hangjegyolvasáshoz „a regény nagyszerű szerkezeté”-nek fölismerését. Tény azonban, hogy e mozzanatok másodlagosak. Erős a kísértés, hogy a regény értelmezése helyett az alkotó személyisége – a „dilettáns” – és a szereplők sokfélesége, a társadalom képe s a lélektan kerüljön előtérbe.
Tudtommal 1932 előtt egyetlen magyar szerző sem vállalkozott arra, hogy az A la
recherche du temps perdu nyelvér ől érdemben nyilatkozzék. Akár még az a kérdés is
föltehető, hányan olvasták végig akkoriban Magyarországon Proust művét. Ez a regény egészében máig sincs lefordítva nyelvünkre és nem vagyok biztos abban, hogy
sokan ismerik tüzetesen. Az idegennel folytatott párbeszédnek vannak előföltételei.
Mondhatnám, hogy az idegen számunkra pontosan azért idegen, mert komoly erőfeszítést kell tennünk, hogy eljussunk hozzá, megtegyük a távolságot, amely tőlünk
elválasztja. A harmincas évek elején egy magyar írótól az is komoly teljesítmény volt,
hogy egyáltalán megbirkózott Proust regényével. Ha nem csalódom, e mű hazai méltatói – ugyebár mindössze néhány szerző jöhet itt számításba – visszafelé olvasták az
A la recherche du temps perdu köteteit. Az olvasó mindig a már ismerthez viszonyít. Ha
egyszer elfogadjuk a hagyománytörténés létét, érdemes következetesen érvényesíteni.
A szóban forgó művet sokáig világszerte általában Balzac és Zola felől közelítették
meg. Társadalmi körképet, az emlékezés lélektanát keresték benne. Olyasféleképpen
értelmezték, mint Németh: „mintha egy emberi Brehm-et lapoztunk volna: a paraszt,
a festő, a főnemes, a kokott, az anya stb. tökéletes és részletes természetrajzával.” Vajon nem hasonlóképpen mutatta-e be Proust regényét még első és sokáig egyetlen magyar fordí tója is, vag y évtizedekkel később Réz Pál? Az Ulysses-szel is hasonló vol t
a helyzet: naturalizmust láttak benne. Nem tudom, milyen jól tudott Németh László
franciául, amidőn Proustot olvasta. Ahhoz, hogy nyelvi alakulatként vegyünk tudomást regényéről, a francia nyelvet mint egy közösség emlékezetének megtestesülését
alaposan kell ismerni.
Kosztolányi kétségkívül nagyobb figyelmet szentelt a nyelvnek. Ennek az is oka
lehetett, hogy többnyelv ű környezetben nőtt fel. Egy másik ok, amelyre visszavezethető a különbség kettejük felfogása között nyelvi egyetemesség illetve viszonylagosság
kettőssége. Míg Kosztolányi egyre inkább az ahány nyelv, annyi világ felfogásához közeledett, Németh meg volt győződve arról, hogy „az emberiség a nyelvi széttagoltság
ellenére is tulajdonképp egy nyelvet beszél” – ahogyan 1934-ben írta, abban a több részes tanulmányban, melynek „Emberi változatok és tudomány” a címe. Kosztolányi
jobban érezte az idegen nyelv ellenállását, s ezért az anyanyelvével is többet törődött.
Németh László több idegen nyel ven olvasott, mint l egtöbbünk – még a Kristin
Lavransdatter eredeti szövegének megismerésével is próbálkozott, sőt Hajdú Henrik
fordítását is szigorúan megbírálta –, később pedig nyelvszemlélete is változhatott némileg. Erre enged következtetni, hogy értekező műveinek újrakiadásakor módosított
megfogalmazásain, s nem azért, hogy helyesbítse tévedéseit: „a sok idegen szóból néhányat fel nem cserélni: túlzás lenne hűségnek s kegyeletnek” – állapította meg a Készülődés című gyűjteményhez 1941-ben irt előszavában.
Anélkül, hogy eltúloznám érdeklődését a nyelvek iránt, megkockáztatnám a föltevést, hogy idegen és saját párbeszédét fordításként is szemlélte, mégpedig nemcsak
azután, hogy szépírói művek magyarra átültetésére kényszerült, hanem már 1931-ben
is, amidőn valamely „Új enciklopédia” létrehozásának szellemében a pozitivista részletkutató „madárnyelvét” kárhoztatta, úgy jellemezvén a tények bűvöletében élő szak-

86

tiszatáj

embereket, mint akiknek tevékenysége arra szorítkozik, hogy „a nyelvüket beszélőknek kivallják titkaikat”. Három évvel később, az ókori görögökkel foglalkozó, már
említett tanulmán yában részletesen fejtegette „a szógyártás örömét” Homér osznál,
„a görög líra és tragédia tömör, érzéki nyelvét”, „a filozófia fogalom-teremtő mohóságát” pedig a nyelv „történelmi rétegződésével” hozta összefüggésbe. A görög hagyomány szerinte a nyelvben keresendő: „A nyelv élő geológia; megőrzi egy nép történeti
korszakait […]. A görög nyelv teljessége a görög kultúra teljességét tükrözi.”
Való igaz, hogy Németh sokszor „a műalkotások szerzőjét individuumként képzeli
el”, 8 de ebben a vonatkozásban kortársai közül Kosztolányit leszámítva aligha lehet
sok magyar írót szembeállítani vele. Óvatosan kell bánnunk az általánosítással, hiszen
például aligha érezhető különbség a Chanson de Roland és az Orlando furioso megközelítése között. Ariosto alkatár ól szinte semmit nem ír, helyette ponyvairodalomról,
„szerkezet”-ről, „térnek és tempónak” a „túlzásai ”-ról, „a val ószínűség fok ai”-ról,
„ottava rimá”-ról, „műfaj ”-ról s „iróniá”-ról értekezik. Más példár a is lehetne hivatkozni. Fieldinget méltatva a Tom Jones egyik leírásából indítja gondolatmenetét. Ne feledjük, hogy még Leo Spitzer is a szerző alkatára próbált következtetni a nyelvhasználatból. Németh nem mindig hanyagolta el a művek nyelvi megalkotottságát – Bethlen
Miklós képeiről vagy Kosztolányi mondatairól elismeréssel szólt. 1932-ben Aranyról
készített tanulmányának sarkalatos állí tás a Vör ösmarty s Arany nyel vének összehasonlítására vonatkozik. Az is figyelmet érdemel, ahogyan a nyelv jellemzését a fordítás kérdésköréhez kapcsolta, midőn az Arisztophanész-átköltést a Toldi szerelme fölé
helyezte.

3. Az időszerűség viszonylagossága
Ha az eddig elmondottakból olykor azt lehetett sejteni: Németh László következetlenségei bírálat tárgya lehetnek, most kifejezetten azt sugalmaznám: az önellentmondások is okozzák, hogy át lehet értelmezni a műveit. Előnyeit is jól látta a munkameg osztásnak, hátr ányai t viszont a parlagisággal hoz ta összefüggésbe. A „madárnyelvet” a látók ör hiányára vezette vissza, a gyökértel enséggel szemben az „utazni
kell” követel mén yét hangoztatta. Arra a kérdésr e, miként határ ozta meg a sajátot,
amel yhez képest az idegen t viszonyította, nem könnyű egyértelműen válaszolni.
Márcsak azért sem, mivel hosszú életpályáról van szó s olyan szerzőről, aki nagyon
különböző helyzetekben kényszerült állásfoglalásra.
A fiatal Németh Lászlót egyszerre vonzotta s taszította a gondolat, hogy a magyar
kultúra a parasztságéban keressen ösztönzést. Nem hiszem, hogy nagyon mélyen értette volna Bar tók zenéjét – kései évtizedeiben nem túlzottan mélyértelmű kifejezés
a „bartóki modell” –, de talán hasonló fölismerésre jutott, mint Bartók az első világháború előtt: számára is idegen volt a parasztság életmódja, s azt is előre látta, hogy az
érintkezés a városi élettel a parasztság eltűnését idézheti elő. Azt is megsejthette, hogy
ez a városi, polgárosult ember történeti tudatának csorbulását is magával hozhatja. Az
állóképszerű, zárt életmód halálra volt ítélve, eltűnése mégis veszteség lehet a fejlődés
meghatározta világ számára. Németh egyik gyakran használt s könnyen félreértelmezhető metaforájával élve talán úgyis lehetne mondani: a gyökerek fölszakadása azoknak
is veszteség lehet, akik úton vannak.
8

Szirák, i. m. 143.

2001. szeptember

87

Természetesen a történelem nélküli falu teljesen zárt, önmagában teljes világa elvonatkoztatás, sőt kitalálás (fikció) – Bartóknál éppúgy, mint Némethnél. Mielőtt napirendre térnénk föl ötte, érdemes arra eml ékeztetni magunkat, hogy az időszerűség
a változó világ függvénye. Történeti fejtegetéseiben Németh minduntalan figyelmeztet
arra, hogy nincs végleges értelmezés, korszerűség és elavultság változó fogalmak, a rövid távon elévülő hosszú távon érvényesnek bizonyulhat és megfordítva. Vespasianus
leromboltatta Bizánc falait. „Ez az elővigyázat előbb megbosszulta magát, aztán igazolta”. A másféle iránti türelem kizárja az egyetemes emberi természet vagy értelem
eszményének túlzottan könnyű hangoz tatását. E két egymással összefüggő föltevés
összhangban áll a jelenkor népr ajztudomán yában (an tropol ógiájában) elterjedt felfogással. „Nemcsak ábránd, hogy az emberiség teljesen megszabadíthatja magát az
etnocentrizmustól – figyelmeztet Clifford Geer tz –, de nem is volna jó, ha ezt tenné.” 9
Tagadhatatlan, hogy e kettősség nem mindig érvényesül Németh László megnyilatkozásaiban. Kései évtizedeiben olykor mintha inkább csak az etnocentrizmus árnyoldalait lehetne látni: nem mindig tudatosította magában, honnan tekintett a világra,
s ez gátolta saját elfogultságainak, életmódjának ismeretét. Nyelvének határai fiatal éveiben tágasabbak voltak, következésképp világa is gazdagabb lehetett. E viszonylagos beszűkülést természetesen úgynevezett külső tényezők is okozhatták: a második világháború, majd a kommunizmus elzárta Magyarországot a világ többi részétől. Pályája
elején fönntartásokat fogalmazott meg a népinek nevezett mozgalommal szemben. Később mintha részben föladta volna ezeket. Elkötelezettségével is magyarázható, hogy
József Attila költészetéről érdemben kevéssé vett tudomást.
Annyi bizonyos, hogy e sok véletlen vagy legalábbis kényszerű mozzanattal tarkított pályafutás arra emlékeztethet: az első világháború utáni évszázad magyar művelődésében döntő szerepet játszott, vajon megfelelő időben került-e nyilvánosságra valamely írásmű. A húszas évek végétől egy bő évtizedig az a szándék vezette Németh
Lászlót, hogy más világokat tegyen érthetővé a maga s olvasói számára. Bármi legyen
a véleményünk arról a válaszról, amelyet a sajátmaga által föltett kérdésre adott, a kérdést hiba volna lényegtelennek vélni. Körülbelül így összegezhető: miben rejlik a kultúrák közötti eltérés, mi idézi elő s mennyire fölszíni avagy mély jelenség.
Egykor sznobokat és parasztokat eml egetett. Vélekedése annyiban avulh atott,
hogy e kettő bajosan állítható szembe egymással. A világ egyszerre halad egységesülés
és további megosztódás felé. Kérdésfölvetése azonban ma is roppant időszerű: az idegennek sajáttá átfordítása nehéz föladat. A művelődés tanulmányozóinak az a kötelessége, hogy megoldási lehetőségeket találjanak.

9

Clifford Geertz: Available Light: Anthropological Reflections on Philosophical Topics.
Princeton, NJ: Princeton University Press, 2000, 70.

88

tiszatáj

F ÜZI LÁSZLÓ

A Semmi közelében
DOSZTOJE VSZKIJ – CZESŁAW M IŁ OSZ – NÉME TH LÁSZLÓ
Kőhegyi Mihály emlékének

Németh László Dosztojevszkij világát – a fontos szellemi jelenségeknek kijáró alapossággal – először feltehetően André Gide Dosztojevszkij-monográfiájából ismerte
meg. Németh ezerkilencszázhuszonnyolcban írta meg Gide munkásságával foglalkozó
esszéjét (André Gide), szellemi tájékozódásának részét képezte az újabb francia irodalom feltérképezése, minteg y mag ára r ótt fel adatkén t olvasta. „A mikor foglakozni
kezdtem vel e, véletlen ül hibáztam rá, az új francia irodalom kellő ismerete nélkül”,
írta szokatlan őszinteséggel, s azonnal a maga életének összefüggései közé is állította
Gide alakját: „André Gide a huszadik század legnagyobb francia írója. Nem mint művész, ahogy hirdetik róla, s nem mint gondolkozó, ahogy ő szereti hinni. Mint életművész nagy, a szónak abban a nem profán értelmében, hogy az életét szimbólummá
fokozta. Maga az ember a műalkotás, nem élete külsőségeivel, hanem általános jelentőségű belső drámájával”, írta, s ennél nem is írhatott volna többet az, aki a maga életét
szerette volna műalkotássá formálni. Közben azonban elolvasta Gide Dosztojevszkijkönyvét is, s rátalált a Dosztojevszkij világát uraló antinómiákra. („Egyik francia, angol vagy német regényíró sem vitte végig azt, amit Dosztojevszkij, aki arra használta a
regényfor mát, hogy a modern ember antin ómi áját ábr ázolja” – mon dja Czesł aw
Miłosz.) Gide-et olvasva Németh nem a formában találta meg az antinómia jelenlétét,
hanem az alkat összetettségében (később sem lesz tőle idegen ez a látásmód). „Antagonizmus: ez a szó, amelyet Dosztojevszkij-tanulmányában André Gide oly szeretettel
használ. Az embernagyságot ő az emberben levő, logikailag össze nem egyeztethető ellentmondások fényivel véli fölmérni. Dosztojevszkij ezeknek az antagonizmusoknak
valóságos ég-pokol villáma. A megtisztulást keresi s a bűnben nyújtózik ki, evangéliumi és démoni, szent és szadista.” Ekkor azonban még Gide kedvéért jellemezte
Dosztojevszkijt, azaz Gide állt gondolkodása középpontjában, ezért a leírtakhoz gyorsan hozzátette: „Az a mód, ahogy André Gide ezeknek az antagonizmusoknak az értékmérő jelentőségét túlhangsúlyozza, nyilvánvalóvá teszi, hogy a maga vélt természetét védi”.
Németh ezt megelőzően is olvashatta Dosztojevszkij írásait, innentől kezdve azonban a korábbinál tudatosabban tette ezt. 1929 áprilisának végén Földessy Gyulához
írott levelében nemcsak a betegségéből való gyógyulásáról írt, hanem újabb, megrázó
szellemi élményéről is: „Eckermannból el-elolvastam néhány fejezetecskét, bár egészen
lekötni most nem tud – hatalmas konkurense támadt Dosztojevszkijben. Azt hiszem,
ez az az író, aki teljesen fölnyitja a lelkemet. Ady óta a legtermékenyítőbb irodalmi
hatás, s föltétlenül a legnagyobb író, akivel behatóbban foglalkoztam. A kedviért erősen tanulok oroszul. Szeretnék egy nagyobb Dosztojevszkij-tanulmányt, esetleg könyvet írni; remélem, hogy verem vel e nemcsak hazai, Dosztojevszkijről hápogó kis
okoskodóinkat, de André Gide könyvét is.” Azt, hogy a Földessy Gyulához írott levél

2001. szeptember

89

körüli időszakban is er ősen olvasta D osztoj evszkijt, a Két kön yv Tolsztojról cí mű,
a Nyugatban 1929 júliusában közölt írása mutatja. Ebben a tulajdonképpen recenzióként közölt írásban két magyarul akkor megjelent Tolsztojjal foglalkozó könyvet ismertetett, ezek közül az egyik Az ismeretlen Tolsztoj címet viselte, s Tolsztoj kiadatlan
írásaiból adott összeállítást, a másik Tolsztoj lányának, Alexandrának a Tolsztoj futása
és halála című munkája volt, mindez azonban ma már tulajdonképpen lényegtelen, az
írás számunkra két ok miatt bír fontossággal. Az egyik ok: Németh ebben az írásában
mondta ki a magyar problémáknak az emberiség általános kérdéseivel való összekapcsolásának szükségességét: „Talán épp az orosz hatás vonhatná a magyar irodalom fölé
az örök problémáknak azt a kék egét, amely nélkül a nemzeti irodalom csak egy néptörzs irodalma lehet.” (Meglehet, mondani sem kell, az így megteremtõdött ellentétpárral egész életében küszködött.) A másik ok: Tolsztoj vallásosságának elemzése során talált rá a maga szellemi pozíciójára. Dosztojevszkijre is utalva írta: „Gyakorlati világjavító kísérleteiben bizonyára sok a naiv, de az elvi álláspont, amelyhez elért, fontosabb az emberiség életében, mint szépirodalmi művei. A vallásban Dosztojevszkij és ő
teszik oda az ékezetet, ahova tenni kell: nem a hitre, hanem a vallásos érzésre. Nem azt
kérdi, hiszed-e, hogy Jézus kiszállt a csónakból és lebegett a Genezáret taván, hanem:
az élet-e az utolsó bíród, vagy felelős vagy az életen túl is valakinek. A vallás neki nem
az értelem halálugrása, hanem egy élet fölötti szellemi tendencia elismerése. Ő az az
ember, aki úgy küzdötte ki magának Istent, hogy szellemi életünk törvényeit sem tagadta meg. Vallástanításánál is fontosabb, hogy a lelkiismeret mérlegérzékenységét eddig számba nem vett súlyok mérésére fejlesztette tovább. Patikamérlegen mért a durva
tizedes mérlegek korában”.
Mindezt Tolsztoj kapcsán, Dosztojevszkijt csupán megemlítve írta, akkor, amikor
tulajdonképpen Dosztojevszkij hatása alatt állt. Erről az Emberi színjáték Napkeletben
ekkor megjelenő fejezetei éppúgy tanúskodnak, mint az ezekkel a sorokkal szinte egy
időben papírra vetett, Földessy Gyulához címzett levél, miközben ekkor Tolsztojt
más írásai ban meg sem említette. Mai gondolk odásunkkal nézve a l eírtakat, nem az
a zavaró, hogy Németh egymás mellé állította Tolsztojt és Dosztojevszkijt, hanem az,
hogy együtt jellemezte őket, mintha nem érezte volna a Tolsztoj és Dosztojevszkij
szellemi pozíciója közötti különbözőséget. Pedig hát nyilvánvaló volt akkor is, Tolsztojt a megváltás és az új harmónia, Dosztojevszkijt pedig az apokalipszis, az „értékek
átértékelésének” prófétájaként tartották számon, s így keletkezett mítosz körülöttük,
ahogy Fehér Ferenc ezt kimutatta, éppen abban a nagy válságban, amelyikből Németh
gondolkodása is kinőtt. Tolsztoj a vallás helyére állította a maga vallásosságát, Dosztojevszkij azonban valami mást tett. Olvassuk újra Némethet: „Ő az az ember, aki úgy
küzdötte ki magának Istent, hogy szellemi életünk törvényeit sem tagadta meg.” A jellemzés Dosztojevszkijről szól, róla beszél. Érdekes, hogy később Dosztojevszkijt alig
említette, Tolsztojt viszont, főképpen ezerkilencszáznegyvenöt után, annál többet, pedig Némethet akkor is a „szellemi élet törvényeinek” és az „élet fölötti szellemi tendencia” elismerésének az igénye irányította.
Az Ulro országa című könyvében Czesław Miłosz közli – vagy ahogy mondja: elhelyezi, mint kődarabokat a mozaikon – Dosztojevszkijről írott tanulmányát. A tanulmány szövege alig néhány oldalt tesz ki, tíz bekezdés, a bekezdések pár mondatra
tagolódnak, nem csoda, hogy akkor, amikor a könyvébe illesztette a Dosztojevszkij és
a nyugati vallási képzet címet viselő írást, Miłosz szükségesnek látta kibontani annak

90

tiszatáj

tartalmát. Meglehet, éppenséggel ezekkel a magyarázó jegyzetekkel tette könyve
részévé ezt a pár oldalnyi, bölcseleti súlyú írást, ahogyan az is elképzelhető, hogy
könyvének világát tágította-gazdagította a tanulmány közlésével.
A könyv, amelyről beszélek, a spirituális hagyományt és annak eltűnését térképezi
föl, azt a gazdag gondolkodástörténeti hagyományvilágot, amelyik a racionalizmus
uralomra jutásával mintegy „kiiktatódott” az emberiség gondolkodásából. Az Ulro kifejezést Miłosz William Blake-től vette át, azt a tájékot jelöli vele, ahol a „megnyomorított ember kénytelen elviselni lelki gyötrelmeit”. „Maga Blake nem az Ulro országában élt, bár betel epültek már oda a tudós ok, a newtoni fizika hívei és a filozófusok,
s majd' minden festő és költő. Akárcsak a XIX. és a XX. században, mind a mai napig”
– teszi ehhez hozzá Miłosz, amivel arra is utal, hogy könyvében a vallás és a költészet
révén az ember számára teljesként megélhető világ szétesésének folyamatát akarja megragadni, s ha a teljes folyamatot nem is rajzolja fel, mégis fontos állomásait rögzíti.
„A reneszánsz hermetikus vonulata (vagyis az alkímia és a keresztény kabala) próbálja
megőrizni a vallás és a tudomány egységét, ami később elveszett” – mondja, később
pedig megjegyzi: „A modern ember balsorsának, mind az egyén szellemi ürességének
és elszigeteltségének, mind az egész civilizáció vészterhes kilátásainak az Értelem Századában művelt tudomány és filozófia az oka”. Végső soron tehát az embernek az Istenhez fűződő kapcsolatáról van szó, arról, hogy az ember az Istennel azonosulva a teljességet találta meg, az Isten tette teljessé az embert, ahogyan azt Eckhart mester is
megfogalmazta, még a XIII. században: „Keressél Istennel bármit is, semmi az, legyen
akármi is – haszon vagy jutalom, bensőségesség vagy bármi; Semmit keresel, ezért találni is Semmit találsz. Hogy Semmit lelsz, annak az az oka, hogy keresni is Semmit
keresel. Minden teremtmény a merő Semmivel egyenlő. Nem azt mondom, hogy csekélyek volnának, vagy hogy egyáltalán valamik is; a merő Semmi egytől egyig mind.
Aminek nincs léte, az semmi. Márpedig egyetlen teremtmény sem bír léttel, mert létük Isten jelenlétén múlik. Ha Isten csak egy pillanatra is elfordulna a teremtményektől, semmivé lennének”.
Hosszú történeti és gondolkodástörténeti folyamat vezetett odáig, hogy az Istennel
való kapcsolatában teljessé váló ember Isten halálának felismerésével eljutott a Semmi
abszolutizálásához, Heidegger filozófiája már ezt az állapotot rögzítette. Ezt a rendkívül összetett, a világ kiüresedésével, az én autonómiájának és integritásának elveszésével együtt járó folyamatot Dosztojevszkij mélyen megélte, ennek okán fordult könyvében Miłosz is Dosztojevszkij felé. „Dosztojevszkij ifjúkorában hitt az emberiségben,
elérzékenyült a fennkölt eszményképektől, Fourier híve lett, és arra várt, hogy hamarosan beköszönt az egyetemes boldogság. Az a négy év kényszermunka Omszkban,
közbűntényekért elítélt parasztok és fékezhetetlen banditák között, akikre csodálattal
tekintett – ez érlelte ki legnagyobb művei fő problematikáját. Ekkor tette föl magának
a kérdést, képes-e az ember szeretni felebarátját. A Feljegyzések az egérlyukból válasza:
nem.” A könyvbe iktatott tanulmány továbbmegy ennél a megállapításnál, Dosztojevszkij vallásos felfogását a nyugati civilizáción belüli for dul ópontkén t értelmezi,
Dosztojevszkijt a vallás Krisztusa és a tudomány igazsága közé helyezi, miközben idézi
magát Dosztojevszkijt is, miszerint ha választania kellene Krisztus és az igazság között,
akkor Krisztust választaná, s megjegyzi azt is, hogy Dosztojevszkij „soha nem tudott
felülemelkedni azon az ellentmondáson, amely a Krisztus és az igazság közti választást
felvető mondatában rejlik.” Ez a választási kényszer minden korábbitól különböző
helyzet következménye, nem kapcsolódik a hit és az értelem közötti, a korábbi évszá-

2001. szeptember

91

zadokban zajló vitához, azokhoz a vitákhoz, amelyeket Miłosz is idézett, feltehetően
ezért kellett magyarázó jegyzetekkel könyvébe iktatnia a választási kényszert felvető
írását. Az egyik írás által felvetett dilemmát a másik írás által felvetett dilemmához kellett kapcsolnia. A kettő egymásra vetítésével Miłosz a Dosztojevszkij által megélt léthelyzetről beszél, arról a pillanatról, amelyikben a hit már nem volt képes legyőzni az
igazságot, ám az igazságot választó ember is sajátos dilemma elé került: „... az egyén létezni akar, de abban a pillanatban, amikor beletörődik az igazságba, vagyis azt mondja,
ez van, nincs mit tenni, kétszer kettő négy, akkor kénytelen elismerni, hogy ő maga
nem létezik. Íme, a meghasadt tudat betegsége – 'gondolkodom (de gondolkodik-e az
objektív értelem?), tehát nem vagyok', azaz tisztában vagyok azzal, hogy pótolható
statisztikai adat vagyok. Ezért kiált 'nemet' a világrendre az elbeszélő, de mivel semmit
sem állíthat szembe ezzel a renddel, az egész Feljegyzések az igazság pártján áll. A cenzor kihúzta azt a fejezetet, amelyben Dosztojevszkij megpróbálta mindezt ellensúlyozni. Mi volt ott, fogalmunk sincs, csak annyit tudunk, hogy a szerző keresztényként szólalt meg. Akkor sem állította vissza, amikor könyv alakban is megjelent a mű,
a fejezet eltűnt.”
Ne az eltűnt fejezet foglalkoztasson most bennünket, hanem Dosztojevszkij szellemi pozíciójáról gondolkodjunk – az igazsággal, azaz a tudomány által megfogalmazottakkal nem tudott szembefordulni, ám ezen az oldalon állva mégis megpróbált keresztény választ adni az őt foglalkoztató dilemmákra. S jegyezzük meg, mindazt, amit
ennek kapcsán Miłosz leírt, lengyel költőként Amerikában írta le, nyilván ezért tartotta fontosnak, hogy megjegyezze: „nem hiszek abban, hogy létezhet megértés ugyanazon a nyelven, ugyanazon a történelmi hagyományon kívül...” A kívül létállapota teremtette meg számára az élesen látás helyzetét...
Németh László világába Dosztojevszkij két ponton szólt bele. Az egyik pont a már
említett vallásosság volt. A tudományos igazság elismerése és a vallásos érzés átélésének
szükségessége nyilvánvalóan Dosztojevszkij hatására alakult ki benne, ennek bizonyítására nem kell mást tennünk, minthogy elolvassuk a Feljegyzések az egérlyukból első
részének hatalmas monológját, s ezt összevetnünk Németh első fontos regényének, az
Emberi színjátéknak a megfelelő részeivel. „De hát mi közöm nekem a természet törvényeihez meg a számtanhoz, amikor nekem valahogy nem tetszenek ezek a törvények, és nem tetszik a kétszer kettő négy sem. Én természetesen nem töröm át a falat
a homlokommal, ha valóban nincs erőm ahhoz, hogy áttörjem, de nem is békülök ki
vele csak azért, mert kőfal áll előttem, s mert nekem nincs elég erőm...” – mondja az
egérlyuk lakója. Másutt ezt olvashatjuk: „Az értelem jó dolog, ez kétségtelen, de az értelem csak értelem, és csupán az ember értelmi képességét elégíti ki, az akarás pedig az
egész élet, vagyis az egész emberi élet megnyilvánulása az értelemmel meg minden
egyéb vakarózással együtt. És bár életünk ebben a megnyilvánulásban gyakran balul üt
ki, mégiscsak élet, nem pedig csupán négyzetgyökvonás. Hisz én például egészen természetesen akarok élni, azért, hogy kielégítsem egész életképességemet, nem pedig
azért, hogy csupán értelmi képességemet, tehát egész életképességemnek alig csupán
huszadrészét elégítsem ki. Mit tud az értelem? Az értelem csak azt tudja, amit sikerült
megtudnia (egyebet bizonyára sohasem is fog megtudni; ez ugyan nem vigasz, de miért
ne mondjuk ki?), az emberi természet pedig teljes egészében működik, mindazzal
együtt, ami benne van, tudatosan és tudattalanul, és ha téved is – de él.” S még mindig
ennek a mon umentális monol ógnak a részlete követk ezik: „A tudat pél dául össze-

92

tiszatáj

hasonlíthatatlanul különb, mint a kétszer kettő. A kétszer kettő után, magától értetődik, nem marad semmi tenni-, sőt megismernivaló sem. Akkor csak egyet lehet – eltömni az öt érzékünket és szemlélődésbe merülni. Igaz ugyan, hogy a tudattal is
ugyanarra az eredményre lyukadunk ki, de legalább megkorbácsolhatjuk néha magunkat, és az mégiscsak új életet önt az emberbe. Igaz, hogy ez maradi dolog, de mégiscsak
jobb a semminél.”
Ez az ember az egyéniség jogát követeli, nem akar hasonlítani senkire, s azt szeretné, ha rá se hasonlítana senki. Ha az a világ, amelyikben élnie adatik, normális, akkor ő nem szeretne normális lenni. Ő is, s később Boda Zoltán, az Emberi színjáték főhőse is az elkülönülést keresi, a különbözés jogát, hogy így lehessenek részesei az emberiségnek. Boda Zoltán monológjaiban a társadalmi meghatározottságokkal szemben
szintén az egyéni akaratra helyezte a hangsúlyt. „Minden embernek magának kell tisztáznia életét. Ha csupa önmagával rendbejött ember ből állna a társadalom, akkor a társadalom se tehetne mást, ő is rendbe jönne. ... Egész határozottan érzem, hogy az én
életemet nemcs ak Lenin és Marx, de Krisztus sem oldh atja meg. Csak magam!” –
mondta. Ezzel tudatosította és vállalta önmaga és a világ ellentétét, ugyanakkor kísérletet is tett az ellentét feloldására. A szeretetvallás, mások szolgálata a győzelem igényeként fogalmazódott meg nála, törekvése a belső értékek hasznosítását követelte.
Mikor kiderült, hogy a szeretet nem képes visszavezetni az életbe, az irodalom jelentette számára a visszatérés új lehetőségét. Próféciának tekintette az irodalmat, így az
része lett etikai tiltakozásának is. Az irodalom, az íróság összefogta fejlődésének addigi
motívumait és továbbfejlesztette önigazolását: „...egyszerre egész idegen, a világtól különböző anyagnak érezte magát, amely büszke lehet rá, hogy ennyi ellenséges erő közt
is élni tud. S újra átvillant rajta, de most sokkal élesebben a Nagy Költemény, igazolni
mindazt, ami vele történt, megénekelni a Farakás legendájától az előző esti kiábrándulásig mindent: gyönyörű önapoteózis, amely világra szólóan megmutatja, hogy a Boda
Zoltán-elemnek éppúgy megvan a maga jogosultsága a Mindenségben, mint a vasnak
vagy káliumnak, akármilyen fölöslegesnek tűnik fel az első pillanatra.” Korábbi gondolatmenetét most az irodalom kapcsán fogalmazta újra: „... a költészet semmit sem
tisztáz. Aki kész; az felmutatja magát, aki nem kész, vergődik. Csak az élet tisztáz. Ha
én holnap rendbe jövök magammal, nem írok többet” – mondta. A Csonkaság dicséretéről írt verset, alkata igazolására és elfogadtatására törekedett. Tagadta a társadalmat,
a társadalomhoz való alkalmazkodás felfogása szerint önmaga elárulásaként valósulhat
csak meg. Ettől a felfogástól egyenes út vezetett Hódosig, a Cigánysorig, az ottani gyülekezetig. Világképét, vallásos felfogását újabb s újabb stációkat bejárva volt kénytelen
megfogalmazni. Világképében kiemelkedő hely jutott a „vallásos érzésnek”. Az egyén,
a hős, miután a társadalomról önmagára helyezte a hangsúlyt, nem fogadhatta el az
emberi lelkiismeret felmentését, a tizenkilencedik századi haladástannal is ezért fordult
szembe. „Aki a haladásban hisz, nem hisz önmagában. A haladás eltolja rólunk a felelősséget. Én cs ak láncszem vagyok, én csak szerény sejt vagyok. Már akkor inkább
a kereszténység. ... A haladás talán van, de nem tudok mit kezdeni vele. Isten talán
nincs, de meg lehet fog ódzni benne” – mondta. Vall ásossága az onban különbözött
a vallások tételeitől, Zoltán ugyanis nem a hitet, hanem az érzést állította előtérbe.
Önmagát akarta felmutatni, az életet akarta tisztázni, a boldogságot, a harmóniát
szerette volna elérni, s ez mind a hitnek az önmagára való vonatkoztatását jelentette.
A vallást elszakította az „ég zsinórpadlásától”, ahogyan a regény másik hőse, Horváth
Laci mondta, s azt is önmagába helyezte. Üdvösséghajszolása közben így vált önmaga

2001. szeptember

93

céljává és mértékévé is, „az emberek a maguk alkotásai, a természet a tied” – mondta.
A reá jutó rész helyett az egészet követelte: „A foglalkozás: osztozkodás az emberi
munkában, s védekezés az egyéni gond ellen. Mi történt ezzel az emberrel, hogy nem
akar osztozkodni, hanem az egész emberi munka kell neki, ahogy a filozófiának az
egész tudás? Ki biztosította be ezt a vakmerőt, hogy átnéz a gond vállán, s lemond
a védelemről, amely a részmunkásnak kijár?” – kérdezte. Saját istenébe, önmagába kapaszkodott, hiszen nála a hit akarata a személyiségből eredt, s a személyiségre irányult.
Az Isten az emberbe került, a túlvilág az életbe...
A vallásos érzés mellett az alkati antinómia tudatosítását is Dosztojevszkijnek köszönheti Németh. Igaz, az alkat antinomikus összetettségét már az említett Gide-eszszében leírta, így: „Ez az ember – mondta az erkölcsös emberről –, nem törődik a törvénnyel, minden kívülről ráerőszakolt regula értelmetlen ösztöneinek a kétirányúsága
mellett. Az ilyen ember hol azt sajnálja, mért nem vagyok fölebb, hol azt, mért nem
vagyok alantabb. Szentté merevedne, de ellenállhatatlanul vonzza indulatai bozótja is.
Az átlag ember, ha megváltoztatja élete erkölcsi atmoszféráját, már fuldokol. Ő a sűrítés és ritkítás irányában is saját igazibb elemét találja. Ő van jobbra és ő van balra is.
S minél inkább jobbra vagy balra kerül, annál inkább vágyik a másik oldalon állni.
Föltorlasztja magát és szeretne zuhatagként lezuhanni. S ha lezuhant, visszasajog belé
előbbi helyzete. Az erkölcsi igényesség váltotta ki az ösztönök visszaütését, vagy az
ösztön törvényei a magasság-vágyat? A Newton harmadik törvénye ez, az erő, amely
ellenerőt terem”. Az alkattani gondolkodás kapcsán Gide-et később nem említette,
más vonatkozásban sem nagyon, viszont az alkatban való gondolkodás egész világát
jellemezte, úgy, hogy visszatekintve két különböző alkat eredőjeként teremtette meg
magát, s úgy is, hogy művei világát is a hősök alkata jellemezte. Itt, ezen a ponton elkanyarodott Dosztojevszkijtől, Dosztojevszkijnél a hősök egymásmellettisége teremtette meg a művek antin omikus világ át, Némethnél pedig egy-eg y hős alkata uralta
a szóban forgó művet, úgy, hogy a hősök antinomikus párja éppen csak megmutatkozott a művekben. Ennek is megvolt a maga oka, mégpedig az, hogy Németh az élet és
mű antinómiájáról az életre helyezte a hangsúlyt, azt növesztette fel, a művek annak
csak egy-egy összetevőjét, pillanatnyi kivetülését jelentették. Az antinómia a Németh
által önmaga számára kialakított szerepek egymás mellé állításakor is felfedezhető: éppenséggel az egymással szembenálló szerepek közötti mozgás révén épült be a kor
Németh László világába. Ugyanakkor rendkívül fontos hangsúlyozni a Németh által
megteremtett világnak az élet és mű szembeállításával is kiemelt antinomikus vonásait.
Fehér Fer enc a D osztoj evszkijt ural ó antin ómi ák kapcsán írta l e: „ő az an tinómiák
klasszikus költője, aki a polgári individualitás fejlődési lehetőségének poláris ellentéteit
– néha egy ember lelkében, néha egymással szembefordított figurákban – a legszélsőségesebben megélte”. Lengyel Andr ás Tverdota György kutatás aira is alapozva bemutatta, hogy – példaként idézve – „József Attila a Szabad-ötletek jegyzékében és A Dunánál című ódájában, nagyjából egyazon pillanatban, problémáira diametrálisan ellentétes válaszokat adott”, a József Attila világát uraló antinomikus vonásokat pedig végső
soron az „elrejtőzött világegész” és a bizonyosság keresésének kényszerében és megtalálásának lehetetlenségében látta. Ebben az összefüggés-rendszerben Németh alkati
hangoltságú viaskodásait is a nagyobb világ törvényeit figyel embe vevően tudatosítottnak, s nem pedig ösztönösnek, a családi életből természetesen kibomlónak kell látnunk, noha erre korábban megvolt a hajlandóságunk.

94

tiszatáj

Az időben való létezés aztán újabb – minden eddiginél súlyosabb – antinómiát is
elhelyezett Németh gondolkodásában: pályája kezdetén önmagát, ezt az Emberi színjátékból vett töredékek is jelezték, a Semmi eluralkodásának folyamatába helyezte, s a
szétesés ellenére próbálta a világban a lábát megvetni, ezerkilencszáznegyvenöt után
viszont az újkori szellem gondolkodásmódját tanulmányozta, az elemzés uralomra jutását, s ennek eredményeit igyekezett a gondolkodásába építeni. Tanulmányai számára
azt mutatták meg, hogy az újkorban formálódott ki az elemzés mint módszer: „Az újkor története voltaképp a XVI–XVII. század fordulóján kezdődik, ahol a természettudomány módszerei kialakulnak. Az újkor története nem is más, mint ennek a módszernek a behatolása művészet és élet különböz ő ter ületeire, filozófiába, irodal omba,
a gyakorlati tudományokba stb., s a technikán át a mindennapi életbe is.” Németh az
újkort nem a történelmi folyamatból kiragadva vizsgálta, azt a történelem menetébe illesztette. Arra a kérdésre, hogy mi az, ami a középkor művelődését a jövő jegyesévé
teszi, válaszként „a hittan köntöse alatt belopódzó tudományt s a templomok lendületét magas égbe lökő technikai tudást” adta meg. A keresztes háborúk tanulmányozása
kapcsán vette észre, hogy miképpen nőtt meg „parti vár osaival a szárazföldi Európa
a tengerek felé, miféle érdekek, nevelés, technikai vívmányok lökték ki félig kalóz, félig
felfedező hajósait, hogy a föld képét, a jövendő civilizáció otthonát tapasztalatokban
s az emberek kíváncsiságában összeszőjék, s a vallásos forrongások mélyén (mint a puritánokban az újkori angol ember) hogy törnek elő s szövődnek össze a modern ember
higgadtabb vonásai”. Az eddigiekben azonban csak az előzményekről volt szó, ennél
azonban fontosabb, hogy érdeklődése középpontjába egyre inkább az újkor került, az
az újkor, melyet hajlandó volt a nyugati fejlődésen belül is önálló civilizációnak elfogadni. Nem a tudománytörténetet tanulmányozta, nem a természettudományos kultúrát s nem is a humán kultúrát, hanem magát a történeti folyamatot, amelyben egymással összefüggésben jelentek meg az emberi szellem különböző szakterületek fennhatósága alatt álló megnyilvánulásai. Az, hogy Németh a természettudománynak ilyen
kiemelkedő jelentőséget tulajdonított, egyáltalán nem meglepő. A tudománytörténeti
munkák is egyértelműen jelzik, hogy a XVII. század tudósai előtt nagy feladat állt: az
arisztotelészi világkép megdöntése s egy új világkép felépítése. „Az ókor és a középkor
világmindenségét, amely geocentrikus, véges és hierarchikus volt, át kellett formálniuk
a heliocentrikus, végtelen és homogén, vagyis teljességben azonos törvényszerűségnek
engedelmeskedő világmindenséggé” – írja Simonyi Károly A fizika kultúrtörténete című
munkájában. Németh ennek a folyamatnak a kezdőpontjait ott láttatja, ahol azok valójában voltak is: Galilei és Descartes működésében. (Itt csupán utalhatunk arra, hogy
Galileiről drámát is írt.) Az újkor fizikusai, mechanikusai, optikusai, vegyészei és filozófusai mind a jel enségek elemzéséhez fordul tak, s ezzel a természet megér tésén ek
módszerét is megtalálták. Írásaiban Németh felvázolta az újkor történetének főbb szakaszait, s ezzel az egyes tudományágak kialakulásának idejét is jelezte. A mechanika
után a klasszikus fizika következett, ennek kialakulásával pedig szinte párhuzamosan
megjelent az újkori filozófia is. (Arra csupán utalunk, hogy a filozófiai gondolkodás
descartes-i módszere a matematikai módszerből eredeztethető.) Ez után a fénytan, az
elektrodinamika, a vegytan, a technológia következett, majd pedig a biológia, vele öszszefüggésben pedig a származás-, öröklés- és rendszertan. Nem csupán az egyes természettudományos ágak kialakulásának történetét követte, hanem foglalkozott magának
az újkori módszer elterjedésének történetével is. Az első szakaszt Galilei, Descartes fellépés étől a XVIII. század hatvanas-hetvenes évéig számí totta. Ebben a peri ódusban

2001. szeptember

95

a fizika és a filozófia közötti kapcsolódás a legközvetlenebb formában mutatkozott
meg. A második szakasz a felvilágosodás elterjedését hozta magával, s vele az új módszer szimplifikációját is: „a gondolkozásból bizonyos elemek kiesnek, ami a jogosnál
biztosabbá, optimistábbá, a képet a valóságosnál egyszerűbbé, s lelketlenebbé is teszi”.
A francia forradalom idején a szellem a maga körül támadt erőkkel küzdött meg, miközben a történettudomány és a hegeli filozófia, a kihagyott idő, a történeti változatok
bősége és az élet bősége alapján támadta ezt a gondolkodást. A természettudományok
fejlődése ek özben tör etl en: betetőzi a maga fizikai r endszerét. A harmadik szakasz
a múl t század utolsó évtizedei ben vette kezdetét, s miközben a fizika is megkezdte
a newtoni alapok felszaggatását, „ő hozza most is a legbiztosabb eszközökkel a legnagyobb eredményeket”.
Kell-e mondani, hogy az a folyamat, amelyikről Németh hallatlan részletességgel és
kedvvel beszélt, ugyanaz, mint amelyiket Miłosz a varázslat megtörőjének tar tott?
Kell-e mondani, hogy Németh gondolkodásának első és második szakasza, hiszen pályakezdésével, Dosztojevszkijhez való viszonyulásával, Boda Zoltán „igehirdetésével”
magát is a Semmi irányába mutató folyamatba helyezte, ugyanannak a történeti-gondolkodástörténeti fol yamatnak egyik majd másik oldalával val ó azonosulással járt
együtt? Az elemzés uralomra kerülése – Miłosz ezt a folyamatot Newtontól eredeztette – hozta magával a világot varázslatként megélők vagy megélni akarók szemszögéből a világ kiüresedését, a Semmi uralomra kerülését. Miłosz éppen ezért szögezi le
még talán a tőle is szokatlanul ható kíméletlenséggel: „A modern ember balsorsának,
mind az egyén szellemi ürességének, mind az egész civilizáció vészterhes kilátásainak
az Értelem Századában művelt tudomány és filozófia az oka”. (Nem mondott mást
Paiszij atya sem A Karamazov testvérekben: „A világi tudomány nagy erővé egyesülve,
kivált a legutóbbi időkben szétboncolt mindent, ami égit csak örökül kaptunk a szent
könyvekben, és az e világi tudósok kegyetlen elemzése után az egész régebbi szent tanításból – egyáltalán semmi sem maradt”, idézhetném tovább is, akár oldalakon keresztül.) Németh László vakként szemlélte volna a világot, ha nem vette volna észre,
hogy az idő különböző pillanatai ban az általa el foglalt szellemi alapállások a történelmi időbe kivetítve antinomikus párként léteztek. Természetesen tudatában volt ennek, pályája zár ó pon tján, A „vallásos” ne velésről című tan ulmányában – egyál tal án
nem véletlen, hogy a vallásos érzés fontosságát ismét felvető írásában tér t vissza erre
a kérdésre – az egész problematikával szembe nézett. Egyik olvasója, írta, Toynbee írásait küldte meg neki, ezt a gesztust így kommentálta: „A cikk megküldője előtt lelkem
üdvössége lebeghetett, hisz harminc év óta mindig akadt egy-egy ember, aki nem tudott belenyugodni, hogy azt az egy-két lépést, ami a vallástól szerinte elválaszt, meg ne
tetesse s mért ne épp ő tetesse meg velem. Az illető alkalmasint látta a Galilei-t, tudja
hogy én is a XVII. századot tartom a szakadás kor ának, s a Galilei-ben épp annak
a meghasonlásnak a kezdeteit írtam meg, melyben a tudományban szárnyat bontó ész
s a vallás hatalmában maradt érzések közt támadt; figyelmeztetni akart hát, hogy kívánná egy nagy tudós, akinek a nevével írásaimban tán találkozott is, ezt a háromszáz
éve mélyül ő meghas onlást, az újkori ember igazi schizophreniáj át felol dani”. A dilemmát, az újkori ember, de akár a maga életének dilemmáját Németh így exponálta:
„Az újkori ember szerencsétlensége az volt, hogy ezt a két egymásra szorult féllényt
elválasztotta egymástól; a tudomány a vadember igényeinek a megvetésére nevelte az
észt, a pri mitív viszon t kielégítetl en, álútra szor ult igén yeivel megr ontj a az életet,
s végeredményben megbosszulja magát az észen is.” Fel lehet-e oldani ezt az ellentmon-

96

tiszatáj

dást? Aligha, inkább csak feloldási kísérleteket lehet teremteni (Németh ilyen megoldási kísérletnek látta – most már különbséget téve közöttük – Dosztojevszkij és
Tolsztoj válaszait is: Dosztojevszkij a „vademberi”, Tolsztoj a „filozófusi” ugrást képviselte, mondotta.) A maga feloldási kísérletében visszatért szellemi kiindulópon tjához: elfogadta a tudomány eredményeit, de a vallásos, nem az Isten létéből következő,
hanem a világ iránti áhítatból fakadó vagy azt felépítő érzést sem zárta ki gondolkodásából.
Az elmondottakból számos kérdés következik. Az egyik: megélte-e Németh a Semmivel való találk ozást, szemben ézett-e vele? Eg yér tel mű nemmel kell vál aszolnunk
a kérdésre, s ez a nem alighanem Németh szellemi kiinduló pontjának az eredménye,
a hitet ugyanis adottságként tételezte, s ha folytatott küzdelmet önmagával – márpedig
folytatott, egész élete folytonos küzdel emben és vi askodás okban tel t el –, akkor ez
a küzdelem a hitért folyt, a meggyőződésért, és a bizonyosságért. Az ezerkilencszáznegyvenötös fordulat utáni első drámája, a Sámson is a hit kérdését állította előtér be.
Ekkor a börtön képe is felrémlett előtte, miközben egész addigi élete mögötte volt, elpusztult, a dráma ebben a légkörben, a bibliai történésektől elszakadva azt mutatta
meg, Monostori Imrét idézve, hogy „még megvakíttatva egy-egy malombörtönbe vettetve, vagy éppen 'gályapadr a' ültetve sem igazolható a hitetlenség. Ugyanis hit nélkül
nem lehet élni. Sem élni, sem alkotni. Jefte szavaival: 'sír sivárabb nem lehet / mint
testünk, ha a virtus benn kiég'”. A hit nélkül nem lehe t élni-elvének mélyen emberi
módon való megfogalmazása akkor történt meg, amikor még nem lehetett tudni, milyen irányba is fordul a konkrét történelem. Ennek kapcsán főképpen Némethnek és
családjának a személyes sorsára gondolok, a szélesebb értelemben vett tör ténelem
mozgásáról megvoltak az elképzelései. Pályazáró regényének, az Irgalomnak (ezt a regényt A „vallásos” nevelésről című írásával azonos gondolkodói „pillanatban” írta) az
utolsó soraiban ismét csak a hitről beszélt. Időzzünk ennél a mondatnál, Kertész Ágnes magához öleli a sánta Halmi Ferit, futni kezdenek: „S közben úgy érezte, mintha
nem is csak Ferit, de az anyját, apját, Bölcskeynét, a haldokló Matát, az egész elfekvőt,
a nagy emberiséget húzta volna mellére – a sánta emberiséget, amelynek hitet kell
adni, hogy futni tud, s a lábára is vigyázni közben, hogy sántaságába bele ne gabalyodjék”. A sánta emberiséget, amelynek hitet kell adni – ezt gondolom a kulcskifejezésnek.
Ez a kifejezés segít értelmezni magát a jel enetet is. „Az Irgalom derűj ében – írta
Vekerdi László – régi szép magyar szigetek emléke mosolyog és vártak reménye – reménytelen, de lehetséges reménye – nyílik. Mert a regény ideje nemcsak a történés
ideje, azaz a húszas évek elejének nyomorúságos Magyarországa. Az Irgalom – egyébként a maga módján az Iszony is – több idejű; Németh épp ezzel a több idejűséggel
hívja elő az olvasó saját-idejét, akár a népmese. ... Németh ... a parciális szintekre szakadozottságtól talált vissza regényírásában a népmese egyetemes idejéhez, ami – mondani se kell – nem azonos az emlegetni szokott 'időtlenséggel'. A konkrét időben játszódó történet a népmesében mindig megtörténhet, bár sohasem fog megtörténni, tudjuk jól. Nem fog megtörténni, mert nem a megtörténés az értelme, hanem a helyzetértelmezés. Éspedig majdnem kivétel nélkül olyan helyzetértelmezés, amely nem zárja
ki eleve a reményt: Tündér Ilona ugyan nem fogja soha nagy bajából kirántani a királyfit, mint ahogyan Kertész Ágnes se fogja futni tanítani Halmi Ferit, tudjuk jól. De
a sánta emberiség itteni pici darabjának az adott időben igenis hirdeti a reményt, hogy
ennyi sántaságtól még lehet futni, ha bicegve, ha 'rohanj, János' módjára is. A remény

2001. szeptember

97

az egyetemes időből átsugárzik a konkrét helyi időbe és megteremti a jövő – a jövőnk
– jelenét. Vagy illúzióját?” Meglehet, csak illúzióját...
Ezzel együtt Németh számára nem a Teljesség és a Semmi ellentétpárja létezett, hanem a hit és a hitetlenség ell entétpárj a, számár a nem a S emmi bír t kihívással, hanem
a hitetlenség és az ezzel együtt járó kiüresedés, eljelentéktelenedés riasztotta. Ám ennek
elemzésekor is óvatosnak kell lennünk. Az antinómiákban létezve Németh gondolkodása mozgástörvényeit követve sokszor jutott el a végsőnek gondolt pontra, ám ez
csupán „kilengés” volt – mintegy annak a helyzeti pozíciónak az elfoglalása, ahonnét
az ellentétes irányba indulhatott el. Mindez azonban nem feledtetheti, hogy pályája
ütközésekkel tarkítottan telt el, méghozzá úgy, hogy az ütközések sora, a heroikusság,
ez is Németh kifejezése önmagával kapcsolatban, szinte már az indulás pillanatában beleprogramozódott ebbe az életútba. „Két tendencia hat ebben az emberben – mármint
abban az erkölcsös emberben, akit a Gide-esszében jellemzett, írta. – Mint egy fölhajított kőben, egymást rontja benne a fölhajítás sebessége s a földnehézség gyorsulása.
A kezdeti nehézség azt mondja: hős vagyok, a vak erők ellenében élek, a föld azt mondja:
ostobaság a vak erők ellen küzdeni. Ugyanannak, aki oly szenvedélyes igeneket mond,
gúnyos nemeket is kell mondania. ... Állítás és tagadás nem a világ értelmére, hanem az
egyéni erőfeszítés értelmére vonatkozik. Az egyik műfaj mélyén kétségbeesetten megfeszült izmok szoronganak, a másikat minden izmok elpetyhüdése jellemzi. ... A heroizmus hinni akar. Amiben hisz, az változik.” Láthatjuk, gondolkodása cselekvés- ebből
következően pedig eredmény-kényszerrel telítődött, a hitre a cselekvés értelmességének megteremtéséhez volt szüksége. A felvázolt kettősség közül Németh a heroizmust,
ezzel pedig a hitet, a hit akarását választotta. Nem a hitet önmagában, ezt már nem
tudta megtenni, sem a kifejezés vallásos értelmében, sem az életre vonatkozóan, hanem
azt, hogy akarni kell a hitet, mert nélküle nem lehet létezni, még akkor is akarni kell,
ha már nem lehet belékapaszkodni. Ezért, a hit akarata miatt nagyítódtak fel életének
botlásai, erősebben mint a valóban hívő embernél, hiszen ő megérti, feldolgozza és
megbocsátja akár magának is a történteket, míg az az ember, aki csak akarja a hitet,
botlásait önmagában felnöveszti, hiszen akarata ellen cselekedett, s ezzel tulajdonképpen önmagát sértette meg, ezt pedig senkinek, így magának sem tudja megbocsátani.
Ez az ember a szeme előtt felsejlő kiüresedéssel sem tud mit kezdeni, vagy nem veszi
észre, vagy ha észreveszi, akkor elmenekül előle. A szerep megmutatja magát, feltöltődik a készenlétben lévő energiákkal, azt, aki vállalta a szerep betöltését, a tetőpontra
juttatja, aztán pedig már az aláhullás, a szétesés, a kiüresedés következik. Ekkor, a mélyponton lévő embernek mutatná meg magát a Semmi, ekkor lehetne szembenézni vele,
tanulmányozni, leírni, belépusztulni vagy elmenekülni előle – főképpen egy újabb,
akkor felsejlő, újonnan megmutatkozó szerepbe, mint tette azt Németh is, számtalan
alkalommal. Németh el őtt, nyilvánvalóan azért, mer t a kínálkozó szer epekben elvegyülve for mál ta művét, sokszor megjelen t a kiüres edés réme, leg alább annyiszor,
ahányszor a hit szót leírta, vagy a heroikus kifejezést használta. Érezte, hogy választott
szerepeiben szinte a választóvonalon mozog, a szerepet még be lehetett tölteni, de alá
is lehetett zuhanni a magasból. A valódi kilépés akkor történt meg, amikor szerepei
mindegyikétől eltávolodott, amikor már – majdhogynem védekező eszközként maga
előtt tartott – előfel tevéseire sem számíthatott. Erre a saját világából való kilépésre,
s így a felnövesztett szer eptudat elhag yásár a azon ban alig-alig talál unk példát, talán
csak az 1941. április 29-én Gulyás Pálhoz írott levelét idézhetjük: „A húsvétot Kenesén
töltöttem, mögöttem Teleki P. öngyilkossága, fölöttem a tavaszi háború motorzúgása,

98

tiszatáj

a táskámban Aiszkhülosz – s én a Minőség forradalma III. kötetéhez javí tgattam
a Tanu régi naplóit (San Remo, Erdélyi útirajz). Egyszerre valami damaszkuszi villanás
csapott át rajtam (de Paulusból – önmagam Paulusából önmagam Saulusává tev ő), és
megéreztem jelentéktelenségemet. De úgy, hogy ez az érzés azóta is a legnagyobb
élményem. Jelentéktelen – nemcsak ebben a világomlásban, de még a magyar irodalomban is. Két-három hét óta ez az érzés bont és épít bennem. Volt fájdalma: a szégyen, hogy olyan szerepekben kakaskodtam, melyekben mások, nagyobbak, észrevehették a kicsinységemet. De van vigasza is, hisz szenvedéseim nagy része úgy is abból
támadt, hogy egy próféta gesztusait erőltettem egy nyárspolgár kötöttségeivel...”
Ez a pillan at, az ön maga jel entéktel enségére r áismerő pillanat szinte az egyedüli
volt Németh életében, életfelfogása hősies volt, legalábbis pályája első nagy korszakában, meghódítandó területeket, legyőzendő ellenfeleket keresett magának, önmagáért,
választott szerepeiért akart helyt állni, így aztán ekkori élete a maga fölé növesztett
szerepek tör vényei szerint rendeződött. Ha kapcsol atba ker ült valamivel, azonnal
személyessé for málta azt, alkata, gondol atrendszere ránőtt az irodalomra is, az irodalmi műfajokat „átértelmezte”, saját hőstipológiát alakított ki, szerepeiből és a műveiből hatalmas, organikusan kibontakozó rendszer formálódott, ennek minden eleme
kapcsolatban állt a többivel.
Semmi, Teljesség, Isten, hit, hitetlenség, kiüresedés – az önmaga helyét kereső huszadik századi ember kulcskifejezései ezek, ezért talán nem fel esleges rákérdeznünk arra
a kapcsolódásra, amel yik Németh Lászlót közösségéhez, a magyarsághoz kapcsolta.
Nem azért, mert az általános emberi kategóriákban való gondolkodásról eleve feltételezzük, hogy kizárja a közösséggel való kapcsolatteremtés lehetőségét, s még csak nem
is azért, mert úgy gondoljuk, hogy a felvetett Dosztojevszkij-párhuzamok alapján kettejük nemzeti gondolkodásának tar talmai között is párhuzamok mutatkoznak (noha
a megkésettség valóban teremtett e területen is kapcsolatokat kettejük között), hanem
azért, mert a huszadik századra végképpen összeomlott az egyén, a nemzet és az emberiség között harmonikus találkozási pontokat tételező tizenkilencedik századból eredő
elképzelés, s így önmagában is tanulságos, hogy mit mondott Németh ezen a területen.
Annyira mégiscsak a tizenkilencedik század gyermeke volt, hogy természetesnek éppenséggel a hármas kötődést tartotta volna – az egyén kérdéseiről ennek kapcsán már
ejtettünk pár szót, s láttuk azt is, mily természetes módon talált rá az ember egyetemes, nagy kérdéseire (az is nyilvánvalónak tűnik, hogy az emberiség mint örök viszonyítási pont, láttuk, az Irgalomban is az egész emberiségre hivatkozott, s máskor is, az
Iszonyban például, de a Tanu kiáltványaiban is, Dosztojevszkij hatására ker ült be
a gondolkodásába). Az egérlyukban élő ember monológjában olvashatjuk: „Amikor már
ismert költő és kamarás leszek, lépten-nyomon beleszeretek valakibe; tengernyi pénzt,
milliókat kapok és nyomban az emberiségre áldozom...”, valamivel később ugyancsak
az emberiség kifejezéssel találkozunk: „ábrándjaim olyan boldogságig hevültek, hogy
okvetlenül, azonnal össze kellett ölelkeznem az emberekkel, az egész emberiséggel”,
ismét csak valamivel később: „hazafelé menet egy időr e félretettem azt a vágyamat,
hogy összeölelkezzek az egész emberiséggel.” (Úgy gondolom, a kifejezések kiemelésére nincs szükség.) Németh László és a magyarság közötti kapcsolódásnak számos
összetevője van, ezeknek a számbavételér e az adott keretek között nincs is lehetőségünk. Egyrészt természetes vol t ez a kapcsolódás, az egyén a huszadik században is,
annak a kezdőpontján pedig még a későbbieknél is természetesebben a nemzeti közösségbe született bele, emlékezzünk Miłosz megjegyzésére: nem hiszek abban, hogy lé-

2001. szeptember

99

tezhet megértés ugyanazon a nyelven, ugyanazon a történelmi hagyományon kívül...
Örökölt is volt ez a kapcsolat, a természetes örökséget megemelte, hogy a középosztályhoz tartozó, történelmet és földrajzot tanító apja a magyarság sorsáról, a nemzetiségekhez való viszonyáról szinte állandó diskurzust folytatott, s megemelt is volt ez
a kapcsolat – megemelt, mert a magyarság huszadik századi sorsa, a Trianonban szentesített széthullás, a második világháborúig vezető folyamatok, s az azt követő kiszolgáltatottság a nemzet sorsát folyamatosan napirenden tartotta – más körülmények között
nem szoktunk a természetes kötődésekről beszélni –. s megemelt volt Németh felől is,
Németh ugyanis már fiatalkorától kezdve visszahajló volt, visszahajlott a népéhez, a kifejezést Németh az Emberi színjátékban használta. Láthatjuk, minden a Színjátékkal
veszi kezdetét ebben a történetben, másik hasonmásával, Horváth Lacival kapcsolatban. Horváth Laci nem merte vállalni sorsát, inkább visszafordult, mintegy visszamenekült népéhez. Németh sorsában is hasonló fordulatot láthatunk: az egzisztenciális
nagy kérdések megválaszolása, a Semmivel való szembenézés és a sorozatos kiüresedések elől mintha visszafordulna, s mintha a közösség nagy kérdéseinek megválaszolási
kényszerében keresne magának menedéket. Menedékre természetesen e téren sem találhatott, nem, mert az egész jelenségkör összetettebb volt annál, hogy biztos kapaszkodókat adhatott volna az azt keresőnek, s azért sem, mert a közösség és képviselője
közötti természetes kapcsolat már régen felszámolódott (ennek kapcsán gondoljunk
azokra az ütközésekre, amelyek Németh és a népi mozgalom tagjai között zajlottak,
pedig a népi mozgalmon belül valóban voltak olyanok, akik – gondolkodásuk genezisét tekintve – közösségi megbízatással érkeztek az irodalomba, irodalmi munkásságuk
pedig a népi-paraszti írásbeliség újabb, a korábbiakat jóval meghaladó állomását jelentette), leginkább pedig azért nem találhatott megnyugvásra, mert a közösséghez kapcsolódva is a maga feszültségei irányították. „Vágy, hogy az Evangéliumot olvassam.
Csak az angolt találom meg, abból betűzgetem a Korinthusbeliekhez írt levelet, a másodikat. Karácsony Sándornak alighanem igaza van: a magyarság ügyét hittel kell öszszekapcsolni. Valószínűsége nincs a megmaradásunknak, a titkok azonban megmozdulhatnak javunkra” – írta 1942-ben, Naplójában. Nyilvánvaló, hogy közösségi szerepvállalása ugyanazon a hiten nyugodott, amelyik az életét a Semmitől elfordulva irányította, s nyilvánvaló az is, hogy ez a hit „mentette” meg a nemzeti kiüresedés veszélyeitől. Máskor szinte vágyakozott a közösség iránt, bármennyire is vonzotta a magányos
művész szerepe, a hagyományos, a közönséggel-közösséggel kapcsolatot tar tó író magatartása jobban megfelel t az íróságról alkotott képének: „Milyen hálás lettem volna
a színházjáró közönségnek, ha megengedi, hogy neki, egy mozgó, lélegző közönségnek
írjak, amelyet látni, figyelni, meghatni, ide-oda hajlogatni lehet. Az üldözést, a betegséget, szégyent, mindent megbocsátottam volna hazámnak egy szerény, de igazi, kollektívumba kapcsol t munkahelyér t. Alkotni a semminek, ez egyr e nehezebb l esz.
Pedig újra s még jobban meg kell tanulnom, ha élni akarok. A szellemi tétlenség az én
szellememet elpusztítja; a gondolat választóvize az edény ellen fordul, ha nincs mire
önteni. Újra kikerestem Csokonai mottóját s ideírom: »Ha írok is, aminthogy már én
anélkül nem tar thatom lételemet, írok a boldogabb mar adéknak, írok a XX. vagy
a XXI. századnak, írok annak a kornak, amelyben a magyar vagy igazán magyar lesz
vagy semmisem.« Kell annyi önuralmat találnom magamban, hogy tudjak a XXI. vagy
XXII. századnak írni.” Így, ezzel az állandó szerepkereséssel, megújulási készséggel oldotta fel a maga kiüresedéseit, szinte belemenekülve a bizonyosságot adó, kapaszkodókat kínáló s mégiscsak a hit felé mutató érzésbe.

100

tiszatáj
JEGYZETE K

Németh László André Gide-ről: André Gide, Erdélyi Helikon, 1928. október. 419–426. Ua.:
Németh László: Európai utas, Bp. 1973. 378–388., idézett rész: 385.; Czesław Miłosz Dosztojevszkij regényeinek antinomikus vonásairól: Czesław Miłosz: Az Ulro országa, Bp. 2001. Fordította: Pálfalvi Lajos, 69.; Németh László Gide világának antagonisztikus vonásairól: ih.: 380.;
Németh László levele Földessy Gyulához: Németh László élete levelekben 1914–1948. Sze rkesztette, sajtó alá rendezte Németh Ágnes. A jegyzeteket írta Grezsa Ferenc. Bp. 1993. 71–76.; Németh László Két könyv Tolsztojról című írása: Nyugat, 1929. július 16. 113–118., ua.: Európai
utas, ih.: 284–290., idézett részek: 284., 288–289.; Fehé r Fe renc Tolsztoj és Dosztojevszkij szellemi pozíciójának különbözőségéről: Fehér Ferenc: Az antinómiák költője – Dosztojevszkij és az
individuum válsága, Bp., 1996. 62.; Lengyel András tanulmánya: Az elrejtőzött világegész keresése
– József Attila gondolkodói alkatáról, Lengyel András: A modernitás antinómiái, József Attila-tanulmányok, Bp. 1996. 15 – 54.; idézett rész: 18.; Czesław Miłosz az Ulro országáról: ih.: 44.;
Eckart mester szavai: Eckhart mester: Beszédek, Bp. 1986, fordította: Adamik Lajos, 17.; Czesław
Miłosz Dosztojevszkijről: ih.: 49., 73. 79.; A kívül-létről: uo.: 8.; Idézetek az egérlyukban élő
ember monológjából: F. M. Dosztojevszkij: Feljegyzések az egérlyukból, Dosztojevszkij művei –
Elbeszélések és kisregények, Bp. 1973. I . 667 – 786., fordította Makai Imre, idézett részek: 693.,
700.; Idézetek az Emberi színjátékból: Németh László: Emberi színjáték, Bp. 1973. 297., 522.,
269.; Idézet a Gide-esszéből: ih.: 384 – 385.; Az újko ri szellemről: Németh László Négy könyv,
Bp. 1988. Válogatta és sze rkesztette Németh Judit, sajtó alá rendezte Vekerdi László, 6., 7., 8.,
11., A középkorban benne rejlő tendenciákról: Németh László: Megmentett gondolatok, Bp.
1975., 99–100.; Az újkor szakaszairól: Németh László: Utolsó széttekintés, Bp.1980. 335.; Czesław
Miłosz az egyén kiüresedéséről: Ih.: 246.; Paiszij atya szavai: F. M. Doszto jevszkij: A Karamazov
testvérek, Bp. 1971. fordította: Makai Imre, 219.; Idézet A „vallásos” nevelésről című tanulmányból: Németh László: Sajkódi esték, Bp. 1974. 10., 11.; Monostori Imre a Sámsonról: „Hit nélkül
nem lehet élni” (A Sámson dráma értelmezéséhez) Monostori Imre: Magyarság, minőség, értelmiség, Bp. 1994.,147., 149–150.; Vekerdi László az Irgalomról: „Viharokra emelt nyárderű...” (Az
Iszony-Égető Eszter-Irgalom trilógia világa) Vekerdi László: A Sorskérdések árnyékában, Tatabánya, 1997., 146–147.; Idézet a Gide-esszéből: ih.: 381.; Németh László levele Gulyás Pálhoz:
Németh László élete levelekben 1914–1948, ih.: 376–377.; Idézetek az egé rlyukban élő ember
monológjából: F. M. Dosztojevszkij: Feljegyzések az egérlyukból, ih.: 720., 721.; Idézet Németh
László Naplójából: Németh László: Homályból homályba II. Bp. 1977., 497-498., 485.

MÛVÉSZET
KASS JÁNOS

Buday Györgyrõl
Egy évtizede, 1990-be n, a brit sajtó vezető helyen emlékezett Buday
Györgyre; írt pályafutásáról s haláláról. London elővárosában, Croydonban
egy szanatóriumban élt évtizedekig, és ott is halt meg, a nagy újságok, a vezető
lapok részletesen méltatták sorsát és művészetét. Nem az e migráns ról, de
az alkotó, zseniá lis művészről írtak, és a szigetors zág magáé nak tudta ezt az
Erdélyben, Kolozsváron született, Magya rors zágról emigrált, s Londonban,
a II. világháború idején is példát mutató magyart. A Times címoldalán Buday
György fametszete, a harcban álló Angliát szimbolizáló női alak – a brit sajtó
történetében először – vezércikként biztatta Anglia népét a nácikkal szembeni
ellenállásra. A tömör és nagy erejű fametszet szavak és ma gyarázat nélkül,
megrázóan fejezte ki a csatorna pa rtján a szélle l szembes zegülő, e gyedülálló
nőfigurával a helytállás egyedüli lehetséges reményét! Egy, a brit birodalomnak hadat üzent, ellenséges kis ország emigráns polgára, magyar művész alkotása volt képes lelkesíteni a briteket.
Az ifjú Erzsébet, azaz a mai Queen Elizabeth koronázásakor a hagyományos értesítést ugya ncsak Buday György készítette, az ő fametszete hirdette
a nagy eseményt! Ez a gyönyörű, metszett röplap ma már a gyűjtők féltett kincse, hiszen kis példányszámban, számozva nyomtatták ki e rendkívüli alkalomra.
Ki volt ez az ember, ki volt ez a művész, aki morálisan is példát mutatott,
a BBC műsorában a magyar adáson keresztül is, s akit hazaárulás vádjával itthon megfosztottak magyar állampolgárságától? Buday nemcsak a szegedi fiatalok progresszív csoportjait szervezte, de az egyetemen centruma volt a köréje
tömörülő fiataloknak. A fametszet műfajának megújítója volt, aki a fényt helyezte a középpontba, a fénnyel hozta létre drámai kompozícióit: a székely
népballadák fekete-fehér ragyogását metszette fába. Dürer fametszetei, hatalmas Apokalipszise a vonalra épül és a vonal lüktetésére, és még a sugárzás is
fekete vonalból fon glóriát a szentek köré! Buday metszőkése a feketéből tépi
ki a ragyogást, a belső erő akár a bánya fekete falából szakítja ki az éles, fellobbanó fényt, s a fekete valószínűtlen, mély, bársonyos tónusait.
Egy nyolcszögletű üvegpavilonban volt a műterme a szanatórium kertjében. Csodálatos prései, nyomdagépei, fadúcok és betűsszekrények, nyomatok
és reprodukciók, levelek a világ minden tájáról, könyvek és folyóiratok, vésők,
körzők, elképesztő mennyiségben és látszólagos káoszban, de a mester köny-

102

tiszatáj

nyedén varázsolta elő a számára fontos tárgyakat. Biztonsággal és határozottan
mozgott a szabadon maradt csapásokon, s fél kézzel egyensúlyozta a teás csészét, a tejszínt és a forró vizet, igazi angol mintára!
Mindez a múlté, egy évtizede temették el a croydoni temetőben. Végrendeletének végrehajtója, bizonyos Reverend Moberly kezén s zétszóródtak, e lhányódtak a felbecsülhetetlen dokumentumok és a levelezése. Hat, vászonba
kötött naplója egy svájci gyűjtő birtokában van.
Testvére, Buday Baba Szegeden haláláig őrizte dúcait, nyomatait, ápolta és
gondozta műveit. Czigány Lóránt, az akkori londoni magyar kulturális attasé
hazajuttatta azt, ami a végrendelet szerint magyar vonatkozású volt.
A többi né ma csend. A Széchényi Könyvtár a kkori iga zgatója, Juhás z
Gyula, tudott a diplomáciai úton hazaérkezett Buday-hagyatékról, amelyet
a hírek szerint fertőtlenítettek és kutatható anyagként leltároztak.
A XX. század nagy alkotói, a magyar tudósok, fizikusok, Nobel-díjas kutatók végre elfoglalhatják helyüket a magyar gondolkodásban.
Aba-Novák freskóit restaurálják, Mattis-Teutsch képeit kiállítja a Nemzet
Galéria. Az ötös út, a jövendő autópálya nyomvonalán feltárt kun vitézt, lovával, páncélingével, kardjával, csodálatos sisakjával már kiállították. Gorzsán
és Pusztaszeren régészek tárják fel a múltat.
Buday György életműve fontos tanulság.
Mihamarabb ki kellene bontani e nagy művészt a felejtés iszaprétegei alól.
Budapest, 2001. június 27.

2001. szeptember

103

„A Tisza-parton mit keresek?”

A Leo és Fredtõl
a háromdimenziós animációig
BESZÉLGETÉ S TÓTH PÁL RAJZFILMRENDEZ ÕVE L
1995 óta él Szegeden Tóth Pál rajzfilmrendező, akit a háromdimenziós (3D-s) animációs film műfajában végzett nemzetközi mércével mérve is kiemelkedő munkásságáért 1999-ben Balázs Béla-díjjal tüntettek ki. A kecskeméti rajzfilmstúdióból indult
alkotó hagyományos rajzfilmmel kezdte pályafutását. Eleinte a műfaj legkiválóbb mesterei, például Gémes József, Jankovics Marcell és Rófusz Ferenc mellett dolgozott,
majd a Leo és Fred című rajzfilmsorozattal önállóan is nagy sikert aratott. 1986-tól kilenc éven át Belgiumban dolgozott, ahol megismerkedett a számítógépes animációval
is. Hazatérése után egy szegedi panellakás parányi szobájában rendezte be saját „rajzfilmstúdióját”, Paja Film néven céget alapított, és az idehaza ismeretlennek számító
3D-s technikával egyedi animációs filmeket készített. A Szezonvég, az Egy újabb nap,
az Esti dal és A szentjánosbogarak nemi élete című filmje az elmúlt években számos díjat nyert különböző hazai és nemzetközi fesztiválokon, többek között: az animációs
film díja (MEDIAWAVE – 1999); a rövidfilm díja és közönségdíj (Kaff – 1999); megosztott 2. díj (Unica – 2000); a zsűri elismerő oklevele (Chicago – 2000); a zsűri különdíja, Espinho város díja és a közönség díja (Espinho – 2000), a legjobb animációs film
díja (Montecatini – 2001), a legjobb komputeranimáció és a legjobb video animációs
film közönségdíja (Anima Mundi, Rio de Janeiro - Sao Paulo 2001).
– Hogyan lett rajzfilmrendező?
– Véletlenül. Soha nem készültem erre a pályára, bár, mint minden gyereket, engem is érdekelt a rajzfilmek világa. Sokat foglalkoztam rajzolással, képzőművészettel,
de szülővárosomban, Pécsett nem vettek fel a képzőművészeti gimnáziumba. Zenét és
nyelvet tanultam, öttusáztam, balettoztam és néptáncoltam. Érettségi után szerettem
volna egyetemr e menni, de a gimnázium
igazgatój a – máig nem tudom mi ért –
megtagadta a jelentkezési lapom továbbítását. A képz őművészeti gimn áziumban
végzett barátai mtól vél etl enül tudtam
meg, hogy az iskoláj ukba látogatott valaki, aki a Kecskeméten akkor megalakuló
animációs fil mstúdi óba keresett munkatársakat. Én is jelentkeztem, bár nem tudtam pontosan, miről is lesz szó, de úgy
gondoltam, a rajzfilmek készítése csak jó
dolog lehet. Nagy meglepetésemre rögtön
felvettek. Idén vol t a kecskeméti stúdió

104

tiszatáj

megalakulásának 30 éves évfordulója, csak most tudtam meg, hogy a többségében képzőművészeti gimnáziumot végzett 180 jelentkező k özül vál ogattak be a 15 legjobb
közé. Emlékszem, a felvételire mindenki kitömött mappákkal, tanulmányokkal jött,
én pedig egyetlen rajzot tudtam vinni: egy kockás füzetlapra golyóstollal rajzolt művemet. Ez volt az összes bemutatható otthoni munkám. Csodálkoztam, hogy felvettek, de természetesen nagyon boldog voltam. Úgy éreztem, valami különleges dolog
történt velem azzal, hogy bejutottam, ezért maximális erőbedobással kezdtem a szakma megismeréséhez. Elvégeztem a kecskeméti stúdió egyéves belső képzését, az animációs akadémiát, ahol a budapesti Pannónia Filmstúdió munkatársaitól, kifestőktől,
animátoroktól, dramaturgoktól, r endezőktől, zeneszerzőktől tanulhattuk a szakmát.
A vizsga eredményeként a tizenötből három embert kiválasztottak, akiket meghívtak
a budapesti filmstúdióba, ahol éppen akkor indult az első egész estés magyar animációs
rajzfilm, Jankovi cs Marcell János vi tézén ek a forg atása. Óriási dol ognak tartottuk,
hogy egy évvel azután, hogy egyáltalán az animációs film közelébe kerültünk, már egy
ilyen komoly feladatot kaptunk.
– Nagyjából olyan volt a szakma belülről is, amilyenre számított?
– Akkoriban nem volt még pontos elvárásom, teljesen mindegy volt számomra,
hogy milyen jellegű a feladat – egész estés, egyedi vagy sorozatfilm –, hiszen mindegyiket kalandnak tekintettem. Az volt az egyetlen cél számomra, hogy minden elvárásnak
lehetőleg tökéletesen meg tudjak felelni. Ezért rengeteget rajzoltam, sokkal többet,
mint azelőtt, művésztelepekre – például Zebegénybe – jártunk, otthoni rajzszakkört
szerveztünk a barátaimmal, reggeltől estig, sokszor még éjszaka is fantasztikus erőbedobással egyfolytában rajzfilmmel foglalkoztunk.
– Milyen volt a közös munka Jankovics Marcellel?
– A János vitéz, mint az els ő egész estés rajzfilmes vállalkoz ás nagy jelen tőség ű
munka volt. Jankovics Marcell fantasztikus, kissé szecessziósan magyaros vizuális világot hozott létre, amit nagy élvezet volt látni és rajzolni is. Kellemes meglepetés volt,
hogy Jankovi cs Marcell, aki már akkor hatalmas névnek számí tott a szakmában,
egyenrangú alkotótársként bánt velünk, baráti, sőt szinte családias hangulatban dolgoztunk. A János vitéz stábj ában együtt dolg oztam A légy cí mű filmjével később
Oscar-díjat elnyert Rófusz Ferenccel, valamint Hernádi Tiborral, aki ma a pécsi rajzfilmstúdió vezetője. Roppant hasznos volt, hogy ezen a munkán keresztül megismerhettem a mag yar ani máció szinte mindeg yik kiemelkedő alakját: Gémes Józsefet,
Nepp Józsefet, Ternovszky Bélát. Rövid időn belül úgy éreztem, befogadott a szakma.
– Hogyan és mikor jöttek az első önálló feladatok?
– A János vitéz után még Pesten dolgoztam néhány filmben, egy-két sorozatban, és
egy egyedi filmben: Rófusz Ferenc A kő című első egyedi filmjéhez engem kért fel fázisrajzolónak. Ezután visszamentem Kecskemétre, mert az ottani stúdió nagyon fontos
volt számomra. Szerettem volna közreműködni abban, hogy ez a stúdió ne csak a Pannónia Filmstúdió egyik vidéki kisegítő műhelye legyen, ahová – ha Budapesten már túl
sok – lepasszolják a munkát. Kezdetektől fogva ez a cél vezér elte Mikul ás Ferencet,
a stúdió vezetőjét is. Sokkal izgalmasabbnak tartottam, hogy Kecskeméten megpróbáljak azon dolgozni, hogy az ottani stúdió önálló alkotóműhellyé váljon, mint azt, hogy
Budapesten különböző pr odukciókban ol yan szakemberként veg yek részt, akinek
csak a rajztudására van szükség, aki képes minden stílushoz és igényhez alkalmaz-

2001. szeptember

105

kodni, de önálló alkotómunkát nem végezhet. Kecskemét biztosította számomra az
önálló alkotóvá válás lehetőséget, ami nehezebb útnak látszott, de természetesen jobban érdekelt. A stúdiónak sokat kellett küszködnie azért, hogy igazi alkotóműhellyé
válhasson. Hosszú éveken át próbálkoztunk rengeteg mindennel, például a Magyar
népmesék sorozatterve is Kecskeméten született meg, ennek előkészítésén én is nagyon
sokat dolgoztam. Később két forgatókönyvet írtam a Gusztáv-sorozathoz, ezeket Ternovszky Bélával közösen, már társrendezőként készítettem. 1980-ban kaptam először
lehetőséget arra, hogy egy gyerekeknek szóló egyedi filmet készítsek. Ez volt a Hogyan lehet megijeszteni egy oroszlánt? című rajzfilm, amelyben a vizuális és az animációs világ tekintetében megpróbál tam valami újszerűt csinálni, olyat, ami elütött a Pannónia-iskola domináns stílusától.
– Miben volt más és újszerű a filmje?
– Elsősorban forma- és színvilágában. Akkoriban a magyar animációra a Gusztávsorozat fekete-fehér vagy szürke tónusa, és a Mézga család gyengén színezett, kissé naturális rajzi stílusa volt a legjellemzőbb. Ezzel szemben szerettem volna valami olyat
csinálni, ami ettől lényegesen eltérő. Horváth Mari segítségével szokatlanul gazdag és
telített színvilágú lett a film. Mint később megtudtam, a Hogyan lehet megijeszteni
egy oroszlánt? máig a kecskeméti stúdió egyetlen olyan filmje, amely behozta az árát
az eladásokból. Különösebb szakmai elismerést nem aratott, tehát fesztiváldíjakat nem
nyert, de üzleti szempontból sikeres volt, hiszen körülbelül 35 országban adták el, ami
kivételes dolognak számított. Már ez a film is 6-7 perces volt, én ma is ebben a hosszban tudom jól előadni a mondandómat.
– A siker hatására milyen felkéréseket kapott?
– A Magyar Televízió a film alapján megrendelt egy 13 részes sorozatot, ami Leo és
Fred címmel született meg, és nagy siker lett. Elkészítésében teljesen szabad kezet kaptam, amit azért kell kiemelnem, mert amíg az előző film egyedinek minősült – amelynek elkészítésekor természetesen teljes az alkotó szabadsága – ezt már sorozatként
rendelték meg. Ilyenkor az üzleti szempontok kerülnek előtérbe, én viszont semmiféle
elváráshoz, határidőhöz és dramaturgiai szabályhoz nem akartam igazodni, mert úgy
éreztem: végre kaptam egy olyan lehetőséget, amikor nagyon sok, számomra fontos
dologról a magam módján beszélhetek a két főszereplő figurán keresztül. Adódott is
rengeteg problémám abból, hogy úgy akartam elkészíteni a sorozatot, mintha egyedi
film lenne. A sorozat minden egyes epizódjának 7 percesnek kellett volna lennie, de
nem voltam hajlandó alkalmazkodni ehhez, ha épp 10 másodperccel több időbe fér t
csak bele a mondandóm, nem vágtam meg a filmet, nem fogadtam el a kijelölt dramaturg munkáját, sem a kijelölt vágót. Szerencsére a kecskeméti stúdió vezetője teljes
mér tékben mögöttem áll t, és a filmeket Szarvas Judittal vághattam, aki vágók ént és
dramaturgként is rengeteget segített abban, hogy úgy tudjam megcsinálni ezt a munkát, ahogy elképzeltem. A pannóniás korszakomból ez volt a legfontosabb munkám.
Sajnos a sorozat utóéletér ől keveset tudok, hiszen az utolsó epizód befejezése után két
héttel utaztam Belgiumba, ahová egy egész estés film társrendezésére hívtak. Így csak
jóval később értesültem a Leo és Fred fogadtatásáról és a fesztiváldíjakról. Máig nagy
meglepetés számomra, ha találkozom olyan emberekkel, akik elmesélik, hogy valamikor 15 éve látták ezt a sorozatot, és sírtak az utolsó epizódon. Azért fantasztikus ez,
mert az animációs filmektől nem ezt, inkább humort várnak az emberek. Jó érzés,
hogy a rajzfilmfiguráimmal képes vagyok ilyen emóciókat is előhívni a nézőkből.

106

tiszatáj

– Miről szeretett volna beszélni a Leo és Fred epizódjaiban?
– Ma talán már kissé nevetségesen hangzik, de akkor, 27 évesen azokról a dolgokról szerettem volna filmet készíteni, amelyeket az élet nagy és fontos problémáinak
tartottam, és amelyeket ezzel a két figurával, egy oroszlánnal és egy cirkuszi idomárral
is el lehetett mondani. A barátságról, a szerelemről, az ostobaságról, a hiúságról, a hétköznapi emberi gyengeségekről szóltak ezek a filmek. A Botrány, Az ünnepi ebéd
című epizódokban az önérzet kérdését jártam körül, egy másikban pedig a megöregedés problémáját.
– Úgy tudom, írással is foglalkozott.
– Az animáció azért fantasztikus műfaj számomra, mert szinte minden más művészeti ágat integrál magába, vagyis valamilyen módon az irodalom, a mozgásművészetek, a képzőművészet bármelyik ága és a zeneművészet is belefér, és ezek mindegyikével lehet játszani: kiemelni vagy ötvözni egymással több elemet. Gyermekkoromban
intenzíven tanultam zenét, később zeneírással is foglalkoztam, és történeteket, verseket is írogattam. Mindent kipróbáltam, ami az animációs filmben valamiképpen használható lehet. Versekkel kezdtem, mint minden kamasz és huszonéves, később írtam
novellákat, filmforgatókönyveket, rövid történeteket. Különböző lapokban legtöbbjük meg is jelent, de sohasem volt célom, hogy az írással komolyabban foglakozzam.
Csak azért kerestem fel a kiadókat, mert tudni akartam, hogy az írásaimnak van-e mások számára is értékük.
– Hogy adódott a belgiumi munkalehetőség?
– Abban az időben a kecskeméti stúdió a világ minden tájáról meghívott rajzfilmrendezőket, és lehetőséget biztosított számukra, hogy elkészítsenek egy egyedi filmet.
Az így Kecskeméten dolgoz ó belga kollégák révén ismerkedtem meg egy brüsszeli
animációs filmstúdió két vezetőjével, akikkel beszélgetve kiderült, hogy hasonlóan
gondolkodunk az animáci ós filmről. Épp akkor kezdtek egy egész estés film gyártásába, de mivel sohasem csináltak azelőtt hasonlót, kicsit bizonytalanok voltak. Kitaláltuk, hogy kimegyek és segítek a forgatókönyv elkészítésében, ami egy 70 perces film
esetében nagyon komoly munka. Abban is megállapodtunk, hogy később a film kivitelezésében, animációjában társrendezőként is részt veszek. Így 1986-ban az Interkoncert „kiközvetített”, azaz meghívással, szabályos munkavállalási engedéllyel mentem ki a feleség emmel és két lányunkkal Brüsszel be, ahol két évig dolgoz tam ezen
a projekten.
– Mi volt ez a film?
– Nagyon szerettem már az ötletet is, mert különbözött mindattól, amit addig itthon és külföldön láttam. A történet nem fikció és nem szórakoztató, gyerekeknek
szánt érdek es sztori vol t, amit az ani mációtól ál tal ában megszok tunk, hanem maga
a valóság. Egy 52 éves brüsszeli, munkanélküli férfi élettörténete. Ennek megfelelően
érdekes grafikai stílust alkalmaztunk: natúr fotóhátter ek felhasználásával egy kissé
szürrealista módon formáltuk meg ezt a létező figurát, videofelvételeket készítettünk
róla, hogy a mozgását, gesztikulációját elemezni tudjuk. Így egy izgalmas, kísérleti jellegű film jött létre, amely az animáció és a dokumentumfilm különleges ötvözete volt.
Sajnos sohasem készült el, mert a cég – amelynek ez lett volna az első egészestés filmje
– időközben tönkrement, pedig, ha jól emlékszem, már csak négy perc hiányzott a befejezéshez. Mivel a belga kulturális minisztériumtól nyert pénzen készítettük a filmet,

2001. szeptember

107

a tulajdonjog visszakerült a minisztériumhoz, amely hiába próbálta szimbolikus egy
frankért eladni különböző producereknek szinte egész Nyugat-Európában, sőt még Amerikában is, nem akadt jelentkező, aki vállalkozott volna a befejezésére. Végül nekem is
felajánlották, hogy vegyem meg és fejezzem be, de én sem tudtam vállalkozni erre.
– A pénz hiányzott hozzá?
– Az is, de igazából azért nem vállaltam, mert nem vagyok producer, nem vagyok
üzletember. Alkotóként, aki két évig együtt élt a történettel és végigjárta a főhős életének összes helyszínét, nagyon erős érzelmi és nem üzleti kötődésem volt a filmhez.
Azonkívül ez tipik usan nyug at-eur ópai történet volt, ami nem l ett volna átélhető
a magyar közönség számára.
– A befejezetlenül maradt munka után mihez kezdett?
– Miután a cég tönkrement, nem tudtunk hazajönni, bár az eredeti terv az volt,
hogy két év letelte, azaz a film befejezése után visszatérünk. Elhatároztam, hogy megpróbálok szabadúszóként dolgozni. Így további hét évet töltöttünk Belgiumban, ezalatt rengeteg nyugat-európai cégnek dolgoztam különböző produkciókban, animátorként, story-boardistként vagy társrendezőként.
– Elegendő volt ehhez az a szakmai felkészültség és gyakorlat, amit itthon szerzett?
– Az itthon tanultak nagyon biztos szakmai alapot jelentettek, bizonyította ezt,
hogy komoly cégeknél, fontos beosztásokban jelentős munkákat bíztak rám. Animátorként bármilyen sorozat-produkcióban, bármilyen grafikai stílusban minden igénynek meg tudtam felelni, mivel a hazai rajzfilmes iskola tökéletes alapokat adott ehhez.
– Milyen különbségeket tapasztalt a hazai és a külföldi rajzfilmes kultúra között?
– Hamar felfedeztem, hogy mindenütt a világon létezik egy sajátos sorozatfilm-stílus, ugyanakkor egy önálló amerikai animációs stílus is, amit Nyugat-Európában és
Magyarországon kevesen tudnak művelni, azt csak az Egyesült Államok valamelyik
nagy, klasszikus stúdiójában lehet megtanulni, ahol nem gazdaságos és „spórolós” animáci óval készítik a soroz atfilmeket, hanem fél elmetes telj ességigénnyel. Nyilvánvalóan a gazdasági, pénzügyi háttér engedi ezt meg. Ez az a stílus, amit Európában
nem lehet viszontlátni és én sem ismerem. A sorozatstílusban készült filmeket viszont
bárhol nyugodtan elvállalhattam, és azt hiszem, nyugodtan mondhatom, hogy mindenhol a legjobbak között voltam. Ez a megbízatásokból is látszott: több stúdióban
dolgoztam lay-outosként, tehát az animátori munka előkészítését végeztem. Rendszeresen hozzám küldték javítani az összes többi lay-outos munkáját.
– Azokból az időkből emlékszik olyan filmre, amit maradandónak gondol?
– Nem tudok ilyet emlí teni, animátorként vagy story- boardis tként dolgozva az
volt a feladatom, hogy maximálisan kiszolgáljam a megbízó igényeit. Ezen felül semmi
közöm, érzelmi kötődésem nem volt ezekhez a filmekhez. Szolgáltatást végeztem, amit
rendszerint megfizettek, az is előfordult persze, hogy nem. Sokszor megtapasztaltam:
a film készítése közben kiderült, hogy például Kínában sokkal olcsóbban meg tudják
csinálni, ezért elvitték a munkát oda, és eltűntek a kifizetetlen számlákkal együtt...
– Ezekben az években ismerkedett meg a háromdimenziós (3D-s) animációs technikával?
– Már korábban, Magyarországon is érdekelt a számítógép, de igazából Belgiumban
ismerkedtem meg vele. A ’80-as évek elején már nálunk is megjelentek a digitális
mozgás próbar endszerek, volt ilyen a kecskeméti stúdióban is. Sokat kísérl eteztem

108

tiszatáj

vele, mert nagyon izgalmas volt, hogy nem kell a klasszikus animációra jellemző nehézkes, sok embert igénylő és hosszú ideig tartó munkafolyamatot végigcsinálni és kivárni, míg láthatom a végeredményt. A számítógépes technikával pillanatok alatt láthatóvá válik, hogy milyen minőségű mozgást hoztam létre. A ’80-as évek elején rendelkezésünkre álló számítógép még nagyon egyszerű szerkezet volt, így amikor kikerültem Belgiumba, a második fizetésemből vettem egy fejlettebb konfigurációt. Erre
itthon nem lett volna módom. Ettől kezdve a munka mellett mindennap – és minden
éjszaka – a számítógép előtt ültem, próbálgattam a grafikai, animációs, hangi és programozási lehetőségeit, kerestem, hogy hogyan lehet komplett filmet létrehozni a segítségével. Izgalmas időszak volt, havonta jelentek meg újabb és újabb, egyre fejlettebb,
mindig többre képes szoftverek. 1990-ben, az első 3D-s szoftver megjelenésekor vált világossá, hogy a papírrajz elhagyásával, csak a számítógépen is létre lehet hozni komplett animációs filmeket, azaz kép- és hanganyagot is. Ekkor kerültem egy stúdióhoz,
amely 3D-s animációs sorozat készítésébe kezdett. Olyan szakembert kerestek aki
képzett, rutinos animátor és ért a számítógéphez is. Különös módon Belgiumban nem
találtak mást, csak engem. Ennél a stúdiónál készítettük el a teljesen 3D-s technikára
épülő Proverbox című animációs filmsorozatot, amit az HBO mozicsatorna Magyarországon is levetített.
– Végül miért jött mégis haza?
– Több oka volt, részben a család érdeke is így kívánta, szakmai szempontból pedig
ez látszott az egyetlen értelmes lépésnek. Belgiumban sokáig azért és úgy akartam fejleszteni a képességeimet, hogy minden igénynek meg tudjak felelni. Az idők folyamán
lassan rájöttem, hogy ez nagy butaság, nem lehet az a célom, hogy bárki igényét
kiszolgáljam, ha arra is képes vagyok, hogy a saját filmjeimet készítsem. Közben világossá vált, hogy Belgiumban sohasem lesz módom saját filmeket csinálni és az is, hogy
amit egy-egy filmben elmondanék, az valószínűleg ott nem is lenne igazán érthető,
mivel nem narratív módon, inkább érzelmi, hangulati elemekből építkezve szeretném
a filmben kifejezni magam. Úgy gondoltam, ezt Magyarországon fogják érteni. A Belgiumban elsajátított technikával egyetlen számítógépen is létre tudok majd hozni
komplett filmeket. Esélyt láttam arra, hogy itthon, akár egyedül, elvonulva valahová
készítsem el a saját filmjeimet. 1995-ben jöttünk haza és kerültünk Szegedre. Igaz,
hogy itt él édesanyám és a nővér em családja is, a város mellett mégis leginkább az
szólt, hogy itt találtunk megfelelő tanulási lehetőséget a lányainknak. Nekem pedig
a munkám szempontjából mindegy volt, hogy hol vonulok félre filmet csinálni.
– Hat év telt el azóta, most hogy érzi magát Szegeden?
– Jól döntöttem, amikor visszajöttem Magyarországra. A várossal az első két-három évben szinte semmiféle kapcsolatom nem volt. Pontosan tudtam, hogy ha létre
akarok hozni egy sajátos animációs filmi világot, akkor első lépésként be kell zárkóznom, és először magamnak kell bizonyítanom, hogy képes vagyok erre. Ha a környezetemtől és a szakmától visszaigazolást kapok, akkor léphetek a nyilvánosság elé. Erre
az első fesztiválsikerek után kerülhetett sor a helyi média és néhány kulturális szervezet segítségével. A munkám jellege miatt ma sincs túl sok napi kapcsolatom a várossal,
nem nagyon veszek részt a helyi kulturális életben, viszont ma már érzem, hogy számon tartanak, figyelemmel kísérik a munkámat, az eredményeimet, és a város kulturális vezetése is lehetősége szerint támogat. Kezdem szegedinek érezni magam, és azon
gondolkozom, hogyan lehetne a városban megteremteni az animációs képzés és egy

2001. szeptember

109

alkotóműhely kialakításának lehetőségét. Szegedre költözésem után egy ideig még az
interneten keresztül a belga cégnek dolgoztam, közben tájékozódtam, milyen lehetőségek vannak saját film készítésére. Magyarországon néhány filmes alapítványnál bárki
pályázhat egyedi film készítésére, ha rendelkezik egy, a film kivitelezését vállaló, és
a szükséges technikai felszereltséggel rendelkező gyártó céggel. A gyártó stúdió adja be
a pályázatot, így a film tulajdonjoga is az övé lesz, az alkotó pedig, aki elkészítette a tervet, csak a saját filmjének kivitelezőjévé válik. Ez a felállás nem tetszett, úgy gondoltam, ha már egyedi filmet készítek, és a szükséges technikai felszerelésem is megvan
hozzá, akkor úgy kellene csinálnom, hogy a film az én tulajdonom maradjon. Ezért
hoztam létre saját cégemet, a Paja Filmet, amellyel először 1996-ban pályáztam a Magyar Mozgókép Alapítványnál. A benyújtott filmtervemet elfogadták, ami már egy kis
biztonságérzetet adott, mert ez egyben azt is jelentette, hogy a film ötlete átment egy
szakmai szűrőn. Szezonvég címmel készült el az első 3D-s alkotásom. Minden filmemben – amellett, hogy mindegyik önálló alkotás és gondolat – tetten érhető, ahogy haladok előre a technika felfedezésében, a lehetőségek kipróbálásában. A Szezonvég ilyen
értelemben annak a próbája volt, hogy egyedül, stúdióháttér, gyártásvezető és minden
egyéb segítség nélkül, kizárólag számítógépen, itt, Szegeden, lehetséges-e egy komplett
filmet, animációt, hangot úgy létrehozni, hogy az ne amatőr munkának tűnjön. A Szezonvég után következett az Esti dal című film, ami technikai értelemben annak a próbája volt, hogy megoldható-e a tökéletes szinkronitás a zene és a kép között.
– Honnan jött az ötlet, hogy egy Kodály-dalra és a s zolmizációra építsen fel egy filmet?
– A technikai kihívás is izgatott, másrészt a gyerekkori emlékekből adódott az ötlet, mivel sokáig a zenében éltem, éveken keresztül szolfézst és hangszeres játékot tanultam. A mindennapos ének- és szolfézsórák al att a kodályi szol mizációs jelek et
használva énekeltünk és gyakoroltunk. Számomr a nagy élmény volt, hogy egy kórusmű nemcsak akkor tud hatni, amikor pódiumon állva előadják a közönségnek, hanem már a felkészülés, a gyakorlás stádiumában is ugyanolyan hatása lehet az előadókra. Az Esti dal című filmemben megpróbáltam visszaidézni a próbák hangulatát,
a kóruséneklésnek ezt a kézjelek használatától szürreális munkajellegét.
– A következő filmje, az Egy újabb nap is bizonyíték arra: nem igaz a műfaj ellenzőinek
az a véleménye, hogy a 3D-s technika már egy elembertelenedett művészetet szolgál, hiszen
sok benne az érzelem és a filozofikus tartalom.
– A 3D-s animációval kapcsolatban tudtam, hogy a szakma nagyon mereven elutasítja, csak valamiféle technikai br avúrra, üres látványelemek létreh ozásár a alkal mas
eszköznek tekinti, talán azért, mert csak ilyen jellegű használatára láthattak példát.
Éreztem ezt már akkor is, amikor elkezdtem ezzel a technikával dolgozni, de tudtam,
hogy sokkal több lehetőség van benne. Igyekeztem olyan filmeket csinálni, amelyek
hagyomán yos ér tel emben animáci ós filmek és a szakmának bebizonyí tani, hogy ez
a technika önmagában nem embertelen, nem hideg, nem futurista, nem gépies és nem
steril, csak az alkalmazás módjától függ, hogy mit hozunk létre vele, és lehet olyan
módon használni, ahogyan bármely más animációs eszközt.
– Az 1999-ben odaítélt Balázs Béla-díjjal tulajdonképpen az e téren végzett úttörő munkáját ismerték el.
– Azt hiszem, igen, és ez nagyon fontos volt számomra. De nem kizárólag a Balázs
Béla-díjjal, a fesztiváldíjakkal is, hiszen ezekkel a szakma elismerte, hogy az animációs

110

tiszatáj

technika nem pusztán arról szólhat, ami a reklámokban, műsorfőcímekben megjelenik, hanem abszolút hagyományos, filmes látásmóddal, dramaturgiával és fontos mondanivalóval is rendelkezhet. Külön ös módon az első vetítés alkalmával, Budapesten
a Perfo4 rendezvényen az egyik rendező kollégám megjegyezte, hogy fantasztikus egy
olyan filmet látni, ami nem elég, hogy 3D-s technikával készült, de egyetlen vágási
hiba sincs benne. Valóban, attól film egy film, hogy filmnyelven beszél, és ez független
az alkalmazott technikától. Igyekszem egyszerűen csak praktikus eszközként felfogni
és így használni a 3D-s technikát. Nem ceruzával, nem bábokkal dolgozom, de voltaképpen ugyanazt csinálom, mint a hagyományos rajz- és bábfilmesek.
– Milyen távlati lehetőségei vannak? Mennyit változott ez a technika amióta itthon él?
– Éppen olyan rohamtempóban változik, mint maga a számítástechnika. Ez egy kicsit el is keserít, mivel egyre inkább azt látom, hogy az animációs film területén is hatalmas a technika térnyerése. Az idei Annecy-i fesztiválon vetített 1100 film legalább
70-80 százaléka már a számítógép valamilyen arányú használatával készült, sajnos
azonban alig láttam olyan filmet, amely csak eszközként használná a 3D-s technikát.
Elkeserít, hogy a számítógép megjelenése az üzleti jellegű filmgyártás felgyorsulását és
egyre markánsabb, tömeg es jelenlétét segí ti. Ennek az a következ ménye, hogy ez
a technika az egyedi filmet egyre inkább elnyomja, háttérbe szorítja és félő, hogy a műfaj lassan teljesen el fog tűnni.
– Nem vágyik arra, hogy visszatérjen a klasszikus, kézzel rajzolt animációs filmhez?
– A Szentjánosbogarak nemi élete című filmem után – amelyben a fények játszottak főszerepet – úgy érzem, befejeztem a 3D-s technika feltérképezését. Nem maradt
más, ami ebben a technikában kipróbálatlan. Így a következő filmem, amit ősszel kezdek el készíteni, egy olyan munka lesz, amelyben igyekszem valamennyire a hagyományos technikát, a kétdimenziós rajzolt animációt ötvözni a 3D-vel. Azt hittem,
hogy a 3D-s animációval nagyon sokáig el tudok majd játszani, sok új lehetőséget találok benne, azonban lassan rájöttem arra, hogy olyan módon, ahogy én használom,
már nehezen léphetnék előre. A következő, a Tél című filmemet már régen be kellett
volna fejeznem, de ma már nem az érdekel, hogy a szoftver mire képes, amit használni
tudnék, hanem az: én mit tudok kikényszeríteni belőle. Nem kihívás számomra, hogy
a tálcán kínált lehetőségekből minél gyorsabban létrehozzak egy filmet, inkább az izgat, hogy olyan finomságokat csalogassak ki a gépből, amivel más nem foglalkozik.
– Említette korábban, hogy szereti az irodalmat, és egyik kedvence Szív Ernő. Sikerült
felvennie Darvasi Lászlóval a kapcsolatot?
– Sajnos még nem találkoztunk, de remélem, előbb-utóbb alkalmunk lesz rá. Nagyon izgat a dolog, mert érzek egyfajta gondolati rokonságot. Bár kicsit tartok is attól,
hogy más írását használjam forgatókönyvként. Azt hiszem, abban a pillanatban, amikor elkezdek mással dolgozni, elveszítem a függetlenségemet, azt a szabadságot, amiben most bármit megtehetek, egyik napról a másikra akár megváltoztathatok mindent,
amin addig dolgoztam. Ettől függetlenül szeretnék egy olyan nagyszerű íróval dolgozni egy forgatókönyvön, mint Darvasi László.
– Továbbra is marad a maximum 7-8 perces animációs filmeknél?
– Azt hiszem, a rövid filmek készítése az én műfajom. Bár néha eszembe jut, hogy
nagyobb lélegzetű munkákkal kellene foglalkoznom, de pontosan tudom, hogy akkor
kénytelen lennék átmenni üzleti jellegű filmgyártás ba, hiszen egy félórás, vagy egy

2001. szeptember

111

órás animációs filmet kőkemény üzleti szemlélet nélkül nem lehet elkészíteni. Ez a műfaj annyira költséges, hogy alkotói szemlélettel megoldhatatlan lenne egy nagyobb
lélegzetű munka elkészítése. Ezért maradok inkább a 7-8 perces rövidfilm műfajánál,
persze valószínűleg egy idő után ez is ki fog fulladni, és akkor új dolgot kell kitalálnom.
– Hol tart, milyen irányba halad a magyar animáció a rendszerváltás óta?
– Nagyon nehéz korszakát éli a magyar animáció. A fénykora akkor volt, amikor
állami támogatással rengeteg egyedi filmet készítettek a Pannónia Filmstúdióban. Ekkor születtek a Cannes-i fődíjas Jankovics-filmek, Rófusz Ferenc Oscar-díjas filmje,
A légy, Reisenbüchler Sándor filmjei és még sok, kitűnő egyedi alkotás, amelyek híressé
tették a világban a magyar animációt. Készültek sorozatok is, amelyek nagyon népszerűek voltak Magyarországon, bár a világban kevéssé ismerték őket és egész estés filmek
is, amelyek – egyet-kettőt kivéve – szintén csak itthon váltak ismertté. A rendszerváltozás óta eltűnt a magyar animáció mögül a pénzügyi háttér, és ettől kezdve nincs más
választás, mint többnyire külföldi bérmunkákat végezni, ahol csak kivételes esetekben
van szó alkotásról. Ilyen körülmények között nehéz egyedi filmet készíteni. Azért is
sajnálatos a dolog, mert sok tehetséges ember van Magyarországon, 1983 óta pedig főiskolai szintű animációs képzés is folyik, rengeteg tehetséges fiatal tudna egyedi filmet
készíteni. Azonban nem lehet úgy a munkára koncentrálni, ha nagyon kevés pénzből
kell elkészíteni a filmet. Ugyancsak kedvét szegi mindenkinek, hogy előre tudja, hiába
készül el egy film, nincs bemutatási lehetősége. Legfeljebb egy-két fesztiválra tud eljutni, főként Magyarországon, hiszen ahhoz, hogy külföldre is kijusson egy alkotás,
további pénzekre lenne szükség.
– A sorozatos nemzetközi fesztiválgyőzelmek anyagi támogatást is jelentenek a további
munkájához, vagy inkább csak erkölcsi elismerést adnak?
– Egyre többfelé hívják a munkáimat, mostanában számoltam össze: ebben az évben már 32 külföldi fesztiválon szerepeltek a filmjeim. Ezek között vannak olyan
meghívások is, melyekre igazán büszke lehetek: például a Dán Filmintézet és a Washingtoni Nemzeti Múzeum meghívása, vagy eg y koreai filmfesztivál, ahol a n yitó
gálaműsor ba hívták meg az eg yik munkámat, de ugyanúgy a hollyw oodi, dallasi,
Nashville-i fesztiválokon való részvétel. Rengeteg ilyen felkérést kapok, ezek természetesen nagyon fontosak. Jó érzés, hogy a világban sok helyen tudják, hogy létezem,
a Tisza partján, egy panellakásban üldögélve készítem a filmjeimet, számon tartják és értéknek tekintik azt, amit csinálok. A fesztiváldíjak visszajelzést és megerősítést adnak,
de rendszerint nem járnak anyagi elismeréssel. Pénzdíj ritkán fordul elő, ezzel szemben a fesztiválokon való részvétel minden esetben komoly plusz költségeket jelent
számomra. Egyre nagyobb probléma a kópiák elkészítésének és postázásnak a finanszírozása, valamint a nevezési díjak kifizetése.
– A hazai szakma értesül a külföldi sikereiről?
– Amióta a Pannónia Filmstúdió „szétrobbant”, alig van a szakmán belül információcsere. Nem tudunk egymás munkáiról sem, még kevésbé a díjairól. Egy-két olyan
kollégáról tudhatom csak, hogy mit csinálnak, akikkel baráti viszonyban vagyok, és
csak ők, meg néhány szak mai szervez et tudnak az én sikereimr ől is. A kifejezetten
szakmai fórumok pedig érthetetlen módon sokszor tudomást sem vesznek a díjakról,
a róluk elküldött információt nem hozzák nyilvánosságra.

112

tiszatáj

– Alkotóművészként milyen a közérzete mostanában ?
– Talán amiatt, ahogyan dolgozom, igazából nem érdekel, hogy mi történik szélesebb körben körülöttem. Nem vag yok poli tikus alkat, számomra bőven elegendő az
a naponta tapasztalt rengeteg kényszer, amit otthon ülve is folyamatosan a bőrömön
érzek. Kénytelen vagyok cégvezető lenni, holott teljesen idegen tőlem és a tevékenységemtől, hogy adminisztráljak, pénzügyekkel foglalkozzam és nyilvántartásokat vezessek. Inkább a saját világomba menekülök, és megpróbálom ott jól érezni magam.

Hollósi Zsolt

Mészöly Miklós halálára
Az újabb magyar irodalom egyik legfontosabb prózavilágának alkotóját
veszítettük el. Betegsége miatt már régóta „csak” műveivel, nemzedékeket meghatározó regényeivel, novelláival, esszéivel volt jelen. Monográfusa, Thomka Beáta írja: „Mészöly szemléletmódjának és művészetének
kortörténeti helye, a 20. századi magyar szellem és irodalom történetében betöltött szerepe nem választható el a modern kor drámaian sokat
megélt, megpróbált, s a legkülönfélébb körülmények közepette is rendíthetetlen tartással vállalt, független értelmiségi pozíciójától.” A pontosság reménytelen – írta Mészöly Miklós egy helyen. Aztán újra és újra,
egyre makacsabban próbált pontos lenni. Tanuljunk Tőle...

I öbb olvasónk kérésérc közöljük, hogy a Tiszatáj Könyvek
kező kötetek jelentek meg:

sorozatban eddig a követ-

Hász Róbert: Diogenész kertje (regény, 1997)
580 Ft
Grezsa Ferenc: „A mintaélet forradalma". írások Németh Lászlóról
(1998)
620 Ft
/
Fried István: A r n y a k közt mulandó árny. Tanulmányok Baka
István lírájáról (1999)
640 Ft
Bozai Ágota: tranzit glória (regény, 1999)
980 Ft
Grezsa Ferenc: Vonzások és vallomások. Tanulmányok, kritikák
(1999)
980 Ft
Nagy Gáspár: Húsz év a kétezerből (versek, 2000)
980 Ft
Hollósi Zsolt: „A Tisza-parton mit keresek?" (interjúkötet, 2000)
980 Ft
„Honnan jövünk? Mik vagyunk? Hová megyünk?" (A Tiszatáj
1998-ban indított sorozatának anyaga, 2000)
1900 Ft
Lengyel András: Játék és valóság közt. Kosztolányi-tanulmányok
(2000)
920 Ft
Péter László: Kívül a körtöltésen. Irodalmi tanulmányok (2001)
1280 Ft
Békési Imre: Osztatlan filológia. Nyelvészeti-irodalmi tanulmányok
(2001)
990 Ft
Hász Róbert: Végvár (regény, 2001)
1250 Ft
Sándor Iván: A másik arc. A regény és a történelem (esszék, 2001)
1250 Ft
A könyvek a Libri, a Lyra és Lant hálózatában, valamint több budapesti (írók Boltja)
es szegedi könyvesboltban szerezhetők meg, de megrendelhetők illetve megvásárolhatok a szerkesztőségben is.
#

Diákmelléklet

sorozatunkkal októberi számunkban találkozhatnak újra olvasóink.
A Tiszatáj új „tanéve" Vadai István Weöres Sándor-elemzésével indul.
*

Néhány szerzőnkről: DOBOZI ESZTER költő, szociográfus, tanár, Kecskeméten él. Legutóbbi verseskötete Kettőztető címmel jelent meg. NAGY KOPPÁNY ZSOLT a kolozsvári egyetemen végezte tanulmányait, novelláskötete jelent meg eddig. SZEGEDYMASZAK MIHÁLY először publikál lapunkban, az M T A rendes tagja, a bloomingtoni
Indiana University és az ELTE professzora.

Októberi számunk tartalmából:
OKTÓBERI SZÁMUNK TARTALMÁÉRT FELELŐSSÉGET NEM VÁLLALUNK!

