tiszatáj
5

1975.JÚL. * 29. ÉVF.

7

: ffi >

Versek,
rajzok,
fényképek

m

Nagy László
írások
a
költőről

tiszatáj

IRODALMI

ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: A N N U S JÓZSEF

K i a d j a a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság ú t j a 10. T á v i r a t c í m : Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési d í j : negyedévre 18, fél évre 36.
egy évre 72 forint. Kéziratot nem őrzünk meg és nem a d u n k vissza. Indexszám: 25 916.
75-2533 — Szegedi Nyomda

Tartalom
X X I X : ÉVFOLYAM, 7. S Z Á M
1975. J Ú L I U S

NAGY LÁSZLÓ: Fejfáknak fejfa (vers)
A költő nem tévedhet (Kormos István interjúja Nagy
Lászlóval)
KISS BENEDEK: Ez lesz az arcom (vers, hasonmás) ...
KORMOS ISTVÁN: Nagy László feje
ZELK ZOLTÁN: Elkésett vers
ÁGH ISTVÁN: Üdvözítő emlékek
SIMÁI MIHÁLY: Sámánarc a XX. századból (vers) ...
FARKAS ÁRPÁD: N. L., az ő tajtéksörényű ménjeivel
(vers)
UTASSY JÓZSEF: Csillagvirágváza (vers, hasonmás) ...
CSOÓRI SÁNDOR: Nagy László földi vonulása
KISS BENEDEK: A Nagy László-i imperatívusz

3
5
11
12
13
14
18
19
20
21
24

*

KIS PINTÉR IMRE: Nagy László indulása (Jegyzetek
költészete logikájáról)
GÖRÖMBEI ANDRÁS: Ki viszi át a Szerelmet
VÖRÖS LÁSZLÓ: Nagy László: Csontváry
VASY GÉZA: Nagy László: Szárnyak zenéje
BODRI FERENC: Seb a Cédruson
GREZSA FERENC: Pártatlan ítélet a költőről: verse (Nagy
Lászlóról a Vidám, üzenetek ürügyén)
POMOGÁTS BÉLA: Nagy László lovai
BODRI FERENC: A lírikus „szeme"
CSETRI LAJOS: Nagy László: Versek és műfordítások

28
36
42
46
52
58
62
67
74

KRITIKA
TANDORI DEZSŐ: Nagymesterség — negyvennégy éve
(Jékely Zoltán könyvéről)
83
TÜSKÉS TIBOR: Csorba Győző: Anabázis
87
1

K.ÓSA LÁSZLÓ: Eltűnő fehér foltok (Jegyzetek újabb
néprajzi könyvekről)
PÁLFY G. ISTVÁN: A nagy nemzedék vallomása (Marosi Ildikó és Erdélyi Lajos kötetéről)
Szerkesztői asztal
KOVÁCS ISTVÁN: A halál ajkain (vers, hasonmás): Műmelléklet VII.

ILLUSZTRÁCIÓ
NAGY LÁSZLÓ rajzai és rézkarcai, fényképek a költőről a 13., 17., 23., 35., 57., 60., 61. és 65. oldalon, illetve
a műmelléklet I—VI. tábláján
NAGY ANDRÁS rajza: műmelléklet VIII.

Nagy László
F E J F Á K N A K FEJFA
Virágot habzó zöld
lovakon:
sírdombokon
sírjelek,
sírfák,
kengyelben
álló hű lovasok,
fura bálványvitézek
ügetnek.
Fejemben s pántja alatt az égnek
hova hajt, hova ér ez a sok
sisakos, fátylas, ékes
alakzat?
Mintha az ember-cirkuszos
gömböt
húznák e pisla
sárcsillagot,
mintha csak volna valami
remény
másutt, egy másik delej
övében,
ott mintha volna, itt ami nincs.
Hóval meg lánggal bútoros
minden
tér a világban s nincs ami kell.
Hol van, ha nem a
hiedelemben,
temetők fejfás hadai, hol?
Hit s rege rongyban, kár érte, kár,
ügettek űrbeli forgás
szerint
fegyvertelenül
mind a sugárzás
nyílözönébe,
záporeső
kopogó sorozatába, a fagy
haderejébe roppanni,
rogyni.
Koponyám
hallja: rost ahogy rostot
elhagy s meghásad
gömbfejetek,
tulipánfejetek,
rózsa- és csillagormotok omlik el s kívül
hordott
szívetek megreped, jaj, ti naivak!
Nem lobogtattok
csillagköpenyt,
uszályotok
emlék s jó babona,
mennyi menyegzőt,
szüretet,
vért,
úrderest, gúzsbeli kék
daganást,
úrköpedelmet,
de sugaras
csínt,
csodát és találmányt,
mennyi
fehér
s fekete gyászt is húztok az idő
zengésein át, siratok
jaját,
hitvesek ájulatát, a halál
3

homályát hímző
gyertyavilágot,
embert idéző konok és lelkes
pávaszemlángot
— s mennyi
ajándék
ragyog és romlik el zöld
lovatok
futtán, de éljen a jó babona!
Eleven hozza vélt
elevennek,
ki amit kedvelt vala
nagyon:
játék, cukorka, báb,
tüköralma,
hús java, jó bor, ízlelni
illik,
s hordani illik
selyemszalagot,
hóban is nászinget, s bár
odafagy,
nem rezdül meg a váll, se a vésett
zsinórszemöldök.
— Szép
babonába
ájulva, űzve
átváltozom:
tölgyfa-fiúnak
bárd
kifarag,
térdig széncsizmát
süt rám a láng,
színt ad, sötétet, ecettel
rámkent
vaspor, tüköri fényt bikamáj. —
Fejfáknak fejfa: ügetek én is
jó hadatokkal, fejem
ormába
fúrt lobogóval, gyolcsa
havával,
s vörös bor önt el mellemén
írást,
ezüstlik halpénz lovam
szügyén,
nyargalok érte, ami
hiányzik,
hiedelemben,
soha
ijedten,
bár sebesülten,
likacsosan,
lepkekiköltő
résekkel,
hónak
hattyútojását
hordva
üregben,
hűen magamhoz, úgy is ha ellep
észak mohája s dél kifakít.
Savaim, sóim, szép
fele-vállam
elhagyva fájok
emberien:
jussomért, legjobb részemért
hajtok
csonkán e mindig hiánnyal
síró,
szimmetriásra
tervelt
világban.

A költő nem tévedhet
KORMOS I S T V Á N I N T E R J Ú J A N A G Y L Á S Z L Ó V A L
A M A G Y A R TELEVÍZIÓBAN
(RÉSZLETEK)

KORMOS I.: Azt, hogy költő vagy, ki tudod-e mondani?
NAGY L.: Nem szoktam kimondani. Hivatalos papírokra ráírom, hogy író a
foglalkozásom.
Egyébként
azt szoktam mondani, hogy festő vagy
műfordító.
KORMOS I.: Van egy másik emlegetett szava a pályádnak, és majdnem nevetséges szava, az, hogy ihlet. Mi az ihlet?
NAGY L.: Igen, szoktak bennünket
ritkán használom ezt a szót, az
versírásra. Az a tapasztalatom,
tudok írni. Olyankor is, amikor

csúfolni: most van ihletben a költő. Én
ihletet alkalmas lelki állapotnak
tartom
hogy verset is csak jókedvvel
és erővel
keserű, szomorú verset
kezdek.

KORMOS I.: A játékra van-e erőd, képességed, vagy úgy érzed, hogy csak a
sorskérdésekkel foglalkozhat a költő?
NAGY L.: Az igazi költő nemcsak azzal foglalkozik, játékosan is lehet egyébként sorskérdésekről
írni. Örököltem játékosságot,
humorérzéket,
sajnos,
nem tudtam eléggé kihasználni. Most, hogy bölcsebb lettem, tudok mulatni
magamon is, másokon is, így is tudok játszani. De magában a versben, a
vers felépítésében
is alkalmazni tudom a játékot.
KORMOS I.: Hogyan építed a verset, hogyan írsz?
NAGY L.: Sokszor egyetlen szóból is tudok verset írni. Köréje rántok sok mindent. Kosztolányi
szerint a legszebb magyar szavak: vér, gyöngy,
kard,
szív ... En minden ilyen szóból tudnék külön verset írni. Egyetlen
szóból,
egyetlen felötlött verssorból is lehet költemény. Egy-egy sort sokáig hordozunk magunkban, egyszer csak megérjük, hogy a vers építkezik.
Példát
mondok: a Ki viszi át a Szerelmet című versemet először 1954-ben próbáltam megírni, nem sikerült. Csak később, talán három év múlva volt olyan,
hogy versnek nevezhettem.
De később ezen is javítottam.
Van úgy, hogy
azonnal megírom. Főleg fiatal koromban írtam így. Nemigen
javítottam,
gondolván ez a szűz verstest, nem nyúlok hozzá. Rosszul gondoltam.
Később megtudtam, Vörösmarty is javított és milyen jól. A cenzor
kedvéért
a Vén cigányon is, mert kifogásolta, Krisztus megfordul a
koporsóban.
Ebből a kifogásolt sorból lett ez a gyönyörűség: „Isten sírja reszket a szent
honban".
KORMOS I.: Kik hatottak, költők, legerősebben költészetedre?
5

NAGY L. : Fiatalkoromban József Attila. Verseit olvasva határoztam el, hogy
komolyan foglalkozom írással. Majd Csokonai Vitéz Mihály, a 48-as időkben. Később Ady Endre. Mikor pedig a tagoló és időmértékes verset próbáltam párosítani: Berzsenyi Dániel, Vörösmarty Mihály. Aztán a külföldiek, hiszen közülük fordítottam is, Whitman, Apollinaire, Alexandr
Blok.
De említhetem a Bibliát is, mellette Majakovszkijt,
Jeszenyint.
Mostanában még inkább figyelem a világköltészetet.
Én tudok tanulni
mindenkitől, még egy ellentétes irányzattól is. Szeretem a bátor költőket
mindenféle
értelemben. Sokszor olyan helyzetben vagyok, szükségem van a bátorításra,
őseimet ezért is olvasom.
KORMOS I.: Milyeneket szoktál álmodni?
NAGY L. : Különféle különös dolgokat álmodok, hiszen az álom maga is különösség. Vannak szép, csúnya, rossz álmaim. Sokszor álmodtam már nagy
és piszkos vízzel, zúg el alattam, csak egy kis ágacskába tudok
kapaszkodni.
Álmodok szépet is. Tíz évvel ezelőtt álmodtam egy nagy bársonyos
dombot. Barátommal Vigh Tamás szobrásszal csúszkáltunk lefele, seggen. Többször megismételtük, igen vidámak voltunk. Legszebb álmom a repülés, már
gyermekkoromban
is repültem
sokat.
KORMOS I.: Varázslás, boszorkány, babona volt az iszkázi levegőben?
NAGY L. : Igen. A mesét úgy fogtuk föl, mint valóságot, éppen ezért féltünk
is. Ha zúgott nálunk a kémény, a szélső házban laktunk, akkor
mindjárt
az ördögökre gondoltam. Boszorkány hírében állt a faluban néhány ember,
asszony, ezekre is félelemmel néztem. Féltem a gyerekevő disznótól meg a
haláltól. Apám, ha a mezőn feledte, mondjuk a Icaszáját. Akkor, ha elmentem érte este későn, féltem, hátha találkozom ilyen alakokkal, esetleg egy
másik kaszássál, a halállal. Hatéves lehettem, mikor elaludtam a réten a
marhák mellett — örizés közben — egy dombocskán, amit apám kis börcnek (bércnek) nevezett. Alkonyatkor ébredtem föl — már tudom, az alkonyati ébredés szomorú —, hirtelen arra gondoltam, hogy meg kell hálnom.
Sírtam, bőgtem, ordítottam, kikeltem teljesen magamból, még az állatok is
bámultak rám. A haláltól mindig féltem, de ilyen hatalmas indulatot nem
váltott ki belőlem azóta sem.
KORMOS I.: Nehéz elképzelni rólad, később sírtál-e?
NAGY L.: Nagyon ritkán. Akkor sem, ha apám megvert, jólesett volna pedig,
de nem, sőt bocsánatot se kértem. 1946 augusztusában sírtam, nagyot, mert
lekéstem a vonatot, mentem volna fölvételi vizsgára, a Főiskolára. Nem
sírtam apám halálhírére sem, nehezemre esett pedig, lementem a műhelyembe, dolgoztam. Viszont, barátom Kondor Béla halálakor nagyon zokogtam, hasra fekve. Megemlíthetem
kiűzetésemet
a Paradicsomból.
Kicsikoromban történt, tálán ötéves lehettem. Kis pajtásnőmmel azt
cselekedtük, amit láttunk a madaraktól, földön járó állatoktól, de megleptek
bennünket. Ezt elfeledtem volna, ha nem csúfolnak lánytestvéreim : „Magdi a
kű között, Magdi a kű között!" Mert ott játszottuk ezt a játékot, a szerelmet. Mérgemben sírtam ezért, akkor pedig rámkiabálták:
„Rő-rő hegede,
macska lika fekete!" Szomorú lélekkel éltem sokáig, s ha gondoltam
ilyen
cselekedetre, nem mertem elkezdeni jó ideig. Ilyen korán vesztettem el az
édent, mondhatnám a boldog gyerekkort is. Az erkölcsi követelmények
nagyon kemények voltak nálunk.
KORMOS I.: Ki szabta meg?
6

NAGY L.: Természetesen a családfő, de ezek a normák betartandók voltak a
faluban is, hiszen az teljesség volt, a munka, etika, játék, szórakozás alkotott egységet. Valaki ha valamiben vétkezett,
az nyilvánosan
vétkezett,
mért kitudódott, mindenki tudott róla, és az illető elítéltetett. Ez az erkölcsi
rend fölbomlott, nagy zavarodás támadt, talán helyreáll majd, más minőségi formában. Nálunk az erkölcs volt a legfontosabb meg a munka. Ez
apám, anyám részéről mutatkozott
meg, ők voltak legközelebb
hozzám.
Tőlük tanultam a tisztességesen végzett munkának a becsületét. Azóta, ha
valami jól megcsinálódott, én tisztelem, akár a művészetben, akár a mesteremberek munkáira
nézvést.
KORMOS I.: Istennel meddig voltál függő viszonyban?
NAGY L.: Istennel függő, pörlekedő viszonyban voltam sokáig. Nagyon haragudtam, ha nem esett eső, mikor kellett volna, vagy ha annyira esett már,
hogy rohadott minden. Ezt az ő számlájára írtam. Anyám is segített ebben.
Sok szenvedése, örök gyötrelme, siránkozása megviselt engem is. Anyám
sírása. Különösen a női sírást nem bírom elviselni. Anyám sokszor kifakadt: Ha van Isten, ezt nem engedheti meg! Viszont ha valami jól sikerült, mondtuk, hogy van Isten.
KORMOS I.: Apád akarata tovább is fejed fölött volt.
NAGY L.: Akarata sokáig irányított bennünket. Elég idős volt már, mikor Pesten tanultam. Reményei nem váltak be, így aggott el. Anyám pedig felülkerekedett, fel tudta emelni apámat, ha ő kicsit is becsípett, az ágyba tette.
Nem volt már apai „diktatúra".
KORMOS I.: Mikor megszülettél, azt gondolta apád, te leszel az örököse. Nem
tudom, volt-e előtted a családban iskolázott ember.
NAGY L.: Nem volt. Apám nem taníttatott volna még akkor sem, mikor látta,
hogy lábam nem gyógyul meg. Anyám akarta, hogy tanuljak, sőt az egész
család, a gyerekek tanuljanak tovább. Mert mindenünk a banké volt.
Anyám akarata az volt, hogy jövőnk ne legyen azé.
KORMOS I.: Pestre jöttél azzal az elhatározással, hogy költő leszel. Hogy lesz
az ember költő?
NAGY L.: Pestre azért jöttem, hogy művész leszek, festő, illetve grafikus. De
akkor már írtam verseket. Kíváncsiságból. A verset egy magyar slágerszövegen tanulmányoztam
először. Romániából átszökött egyik unokabátyám. Slágert énekelt románul. Magyarul így szólt: „Leszek a cselédje —
lehozom a csillagot én." Izgatott nagyon, hogyan lehet a verset
lefordítani,
10 éves voltam akkor. Leírtam a magyar és román szöveget egymás mellé,
kíváncsi voltam, hogy a betűk száma egyezik-e; nem egyezett, mert nem
tudtam még a szótagról, ami fontos az ilyen versben. A versfordítás
kérdésével is ekkor találkoztam először. Tehát a kíváncsiság. Ahogy más mesterséget is kíváncsiságból próbáltam elsajátítani: az ácsmunkát,
bognármunkát, cipészséget. Megírtam már, hogy 45-ben öcsémnek új cipőt csináltam.
KORMOS I.: Hordta?
NAGY L.: Viselte egész télen. A felsőrészt is én szabtam. A bádogosmunkával
is otthon ismerkedtem meg. Tűzhelyünk sokszor elromlott, a sütő rossz
anyagból készült. Anyámnak olyan erős sütőt csináltam, a tűzhely
elégett.
de a sütő az maradt. — Nem akartam Petőfihez hasonló költő lenni, elesni
a csatatéren. Később voltak nagy kollektív érzéseim a 48—49—50-es években.
•
7

KORMOS I.: Tehát Pestre jöttél, valamelyik népi kollégiumba kerültél, melyikbe?
NAGY L.: Fölvettek az Iparművészeti
Főiskolára grafikusnak, lakásom nem
volt, csatangoltam a városban, és a Damjanich utcában rátaláltam
egy
alakuló kollégiumra. Szívesen fogadtak, 5-6-an csellengtek ott, de szervezték is a kollégiumot, B. Nagy László is köztük volt, akkor még Nagy László
néven. Tetőtlen házban laktunk, vassodronyos ágyon, takarónk nem volt,
vizünk csak úgy, ha a WC-tartályból mertük. Mikor a tagok
megszaporodtak, elfoglaltunk egy másik épületet a mostani Gorkij fasor és a Dózsa
György út sarkán. Verseim még nem jelentek meg, nem mutattam,
csak
egy lánynak a Zrínyi kollégiumban. De az elvitte az akkori
Valósághoz,
amit Lukács Sándor szerkesztett.
1947 karácsonyán megjelent 7 versem
egyszerre. Mi, fiatal költők, akik akkortájt indultunk, hittel, nagy lendülettel vettünk részt az ország építésében. Láttuk, csodákat művel a magyar
nép, a gazdasági élet máról holnapra helyreállt. Gondoltuk, itt az idő, hogy
az ezeréves múlt rosszaságait jóra fordítsuk. 1949-ben Szófiába
kerültem
írói ösztöndíjjal, hogy a nyelvet megtanulva fordítsam a bolgár
költészetet.
Ott éltem másfél évig. Hazatérve mást láttam, megdöbbentem,
leszegényedve az ország, a mezőgazdaság tönkrement, az egyéni gazdaságok
kifosztva. Az állatállomány teljesen lecsökkent, már vitték az
anyakocákat
is beszolgáltatásba, az élőhasi tehénkéket is. Láttunk, láttam egy szomorú,
tragikus rablógazdálkodást.
Az 56-os dráma akkor kezdődött.
Kezdetben
azt gondoltam, hogy nézőpontom rossz, s nem okoltam a felső
vezetést.
Kiderült, hogy a fejétől romlott meg az ország élete. Költészetemben
ez
úgy jelentkezett, illetve csak jelentkezgetett,
mert teljes habozás volt az
52-es év számomra — felemás költészetet írtam, nagyszerű
eredményekről, de a rosszról is. Az Aszály című versem, amit otthoni élményből
írtam,
arról szólt, hogy itt már nagy baj van. Egyre inkább következtek
azok a
verseim, melyek 48-49-es fölfogásommal ellenkeztek. Ezeknek a teteje a
Gyöngyszoknya című versem. Ilyen verseket azért írtam, hogy
megmentsem
a magam tisztességét, költői becsületét. Természetesen,
ami jó vólt előtte
verseim közt, vállalom, mert bolondnak tartom, aki eldobja a jót a tisztogatáskor.
KORMOS I.: Amikor hazamentél, mit szólt apád, aki gondolhatta, hogy ez a
te világod, te vagy érte a felelős. Mit tudtál mondani neki?
NAGY L.: Így szólt: „Barátom, rosszul gondolkodsz! (Nem mondta, hogy fiam,
vagy Laci.) Itt van ez a gumipitypang, ezt kell töméntelen
mennyiségben
termelni, azt hiszik, , ebből autókerék lesz." Mert mi akkor önellátók akartunk lenni. Hivatkozott arra, hogy a balatoni szőlőket kivágják,
citrommeg narancsfákat ültetnek helyettük. Teljes esztelenségnek tartotta.
Mondtam, majd elmúlik. Vélekedése szöget ütött a fejembe. Mondta, ilyet nem
szabad csinálni, élvesztitek erőtöket, nem lesz hívetek senki! A költők valamennyien jót akarnak, ez nem közhely. De nekem el kell hitetnem,
hogy
jót akarok, ez pedig nehéz, még akkor is, ha teljes költői
fegyverzetben
írok, esetleg remekművet. S lehet, hogy akkor sem adnak nekem
igazat.
KORMOS I.: Ez a felelősségérzet. Visszamehetünk költészetünkben messzi
időkbe, amikor mindig felelősnek érezték magukat a költők felelőtlen vezetőkért. A te esetedben az lehetett, hogy érezted, itthon vagy, mégse vagy
itthon.
NAGY L.: Költészetünkben
kezdet óta láthatjuk a költői felelősséget a haza, a
nép iránt. Említem Janus Pannoniust, Balassit, Zrínyit, később
Csokonait,
Petőfit, Aranyt, Ady Endrét, József Attilát, Illyést és még tovább.
Hozzá8

A KÖLTÖ É D E S A N Y J A

É D E S A P J A , L E G É N Y K O R A B A N , M I N T A „ S Á R G A CSIKÓ" FŐSZEREPLŐJE

ISZKAZI KÉPEK

BULGÁRIÁBAN

WEÖRES SANDORÉKNAL

OTTHON

juk menekültem abban az időben. Ök támogattak engem. írtam is egy
versben: „Poéták, csodanyelvek, ivadékuknak jajos versekkel fölnevelnek." . .
Mindig ehhez a hagyományhoz ragaszkodtam,
tudván, hogy
legtöbbször
nem voltak jó politikusaink. Mint költő érzem a felelősséget, a költő nem,, ¡íjj^j
menekülhet, amit egyszer rosszul csinált, az nem egyéni dolog, nem lehett,;.vj
azt mondani: tévedtem. A költő nem tévedhet.
KORMOS I.: Jutott-e eszedbe, hogy másutt élj?
NAGY L.: Hogy másutt üssem fel a sátorfámat?

Erre

gondolsz?

KORMOS I.: Nem Pestre, hanem hazán kívül.
NAGY L.: Nem jutott eszembe soha. Csak a határokon belül gondoltam erre.
Nem jutott eszembe, hogy másutt költő lehetek, folytathatom,
amit itt
kezdtem.
KORMOS I.: Melyik pontja a világnak, ahová elutaznál szívesen?
NAGY L.: Szívesen utaznék Spanyolországba, nagyon megkedveltem a spanyol
népet, főleg Lorcán keresztül. Túl a kontinensen nincsenek olyan dolgok,
melyek nagyon vonzanának. Kétszer volt lehetőségem, hogy
Amerikába
menjek, lemondtam. Ázsiába inkább mennék.
KORMOS I.: Bartókról nagyon fontos verseket írtál.
NAGY L.: Két verset írtam. Elsősorban erkölcsi tartása hatott meg. Zenéjéből
tanultam ritmikát, kompozíciót, még aranymemtszést
is. Zenéje sarkallt
arra is, hogy a népköltészetben
keressem azokat az értékeket,
melyeket
fölhasználhatok, erős metaforát, szabad
lelkületet.
KORMOS I.: Mi a véleményed az egyszerűségről, közérthetőségről?
NAGY L.: Anyám is mondja, hogy korai verseimet könnyebben érti, a többiek
előtt se áll értetlenül, de szeretné, ha tisztábban, nem ilyen
bonyolultan
írnék. Ez a közönség szava is, mondhatnám. Azonban manapság bonyolultabb a világ, ha mindent el akarok mondani, egyszerűen nem tudom. Hiányos az esztétikai nevelés is nálunk. Nem szeretem, akik
egyszerűségből
akarnak levizsgáztatni. Akik örökké ezt követelik tőlem, szolgaságba kívánnak hajtani, hajlítani.
KORMOS I.: A tudományokról, matematika, fizika és más természettudományról milyen szinten tudsz gondolkozni?
NAGY L.: Matematikában vagyok a legképzetlenebb, noha tanultuk iskolában.
Ehhez szeretnék legjobban érteni. A többi egzakt tudományt magas szinten és figyelemmel kísérem, de főleg a biológia érdekel mostanában. Azonban, amit a tudósok se fognak át, hiszen a tudományok nagyon szakosodtak, én hogyan tudnám átfogni? De törekszem. Megszűnt az áldásos állapot, hogy az emberi kultúra egységes egy-egy elmében, például együtt volt
a filozófia, matézis, logika, művészet,
művészettörténet.
KORMOS I.: Véleményed szerint milyen helyet találtál magadnak a magyar
költészetben?
NAGY L.: Még életben vagyok, megérhettem, hogy verseim érvényt
szereztek
maguknak. Ezért csak annyit tettem, hogy megírtam őket. Nem szervezkedtem, érvényességük irodalomban és társadalomban így is megvan. Ennek
örülök.
KORMOS I.: A jövőt, ezutáni költészetedet milyennek gondolod?

NAGY L.: Gondolom, hiszem, hogy költészetem lényege nem változik
meg.
A hazai és nagyvilági ügyek érdekelnek ezután is. Az égető
kérdések.
Mondtam már, hogy bölcsebb koromba léptem. Tudok mosolyogni,
múltamon is, magamon is. Szeretném, ha nem kellene a mezes és meztelen drámákat versbe vadásznom. Szeretnék játékosabb költő lenni. Már nem tartom olyan fontosnak személyemet. Az ilyen fontosságból adódnak a tragédiák. Elkészültem már minden jövőbeli rosszra, a halálra is. Nagyon szeretem az életet, de a halál már nem •probléma előttem. Tehát a rosszat
fölkészülten várom. De a jövőbeli jóra, emberi fenségesre, érzem,
készületlen vagyok. Mert kételkedem. Kételyeim gyötörnek.
Gyanakszom.
KORMOS I.: Mire gondolsz?
NAGY L.: A múlt században, de előtte is hangoztatták, manapság is hallom
sokszor: Az ember jó. Der Mench ist gut. Azonban tudjuk, hogy az ember
csak szellemével emelkedett ki úgy-ahogy a természetből — a teste, biológiai fölépítése teljesen természeti. így hát az ember természete
agresszív
is. Tudjuk, hogy a cromagnoni emberek lebunkózták, leöldösték a neandervölgyi embereket. Elfoglalták barlangjukat, vadászhelyüket.
Ez az öldöklés
a mai napig is tart. Nem javult az ember azóta. Tehát az ember
története
egy véres csillag, a Káin csillaga alatt kezdődik. Most eretnekséget
mondok neked. Megkövezhetnének
egyfelől a keresztény, másfelől a szocialista
tradíciók hívei. Miért? Ugyebár írva és jövendölve van a végső
kiegyenlítődés, az ellentétek feloldása, a nagy harmónia, az örök béke,
boldogság.
Mit lehet ehhez tenni? Igen, a társadalmi kategóriákat megszüntetjük.
Ezen
a vidéken, Európának ezen a felén válóban meg is szüntettük,
remélem,
hogy másutt is ez történik. De marad a kérdés, ez pedig az, hogy ember
és ember közt különbség van. Nincs a világon, értve a világot a földgolyóra,
olyan ember, akinek ujjlenyomata azonos lenne másokéval. Ez is mutatja,
hogy természetünkben,
ösztönünkben különbözünk a másik embertől. Megmarad továbbra is, gondolom, a természeti ember biológiai
vonatkozásban,
ösztöneiben is. önzőek vagyunk, büszkék, hiúak vagyunk, szelídek
vagyunk
s gorombák, született gyilkosok, kéjencek, martalócok. Tehát jók és rosszak
vagyunk, emberek vagyunk, esendőek
vagyunk.
KORMOS I.: Mégis, látsz reményt?
NAGY L.: Látok, de előbb elmondom, hogy van egy közhely, közmondás, ha
úgy tetszik, népi mondás: csak a sírban vagyunk egyenlöek. Ezzel a közhellyel már most farkasszemet kell néznünk. A jövőben az emberen változtatni lehet művi úton, tehát lehet csinálni szorgalmas, szelíd és egyéb
embereket. A kérdés csak az, nem változik-e meg úgy az ember, hogy már
nem ember többé, hogy ama megírt, jósolt, szinte naponta elmondott örök
béke, harmónia, boldogság elfogadja-e ezeket a teremtményeket,
lényeket,
alkalmasak lesznek-e erre az édenre? Számoljunk le végre a szentséges
közhelyekkel. A remény? Nem tehetünk mást, mint amit eddig is tettünk,
főleg humanisták: továbbra is a jobb emberi sors harcosai,
partizánjai,
titkos ügyvédjei legyünk. A reményt nem szabad föladnunk, hiszen a legnagyobb tragédiákból, katasztrófákból csak a remény segít kilépnünk, léphetnek ki a tömegek, akik sújtva vannak. Ugyanakkor legyen jogunk a
kételyre is, ez is motorja a mi alkotó munkánknak. Kritikával kell néznünk
saját munkánkat, másokét is. Egyre jobbat kell csinálnunk. Ez a célunk.
KORMOS I.: Tegyük fel — amiről itt beszélgettünk, elmondtad itt a gondola10

taidat —, ez a film megmarad. Mit üzensz azoknak, akik száz vagy ötszáz
év múlva ülnek szembe veled?
NAGY L.: Ha lesz emberi arcuk egyáltalán, akkor csókolom őket. Emberi
lemük, ha lesz, tudatom velük, üzenem: csak ennyit tehettem
értük.

szel-

L e ^ A-a- M^cota
Ki dXj

C <<. t X «

AÍOII^LAmmíi

,

o^b^t, i<. i

k V
CCOOÍiJ - L ^ j X - /

t^X^rd. ,

'hc

«- J t 2 ^

uMuAL

«-"^i

UA!^

(¿Lsf^-A

i

fytAj-rtf

izeit

TcűTetceaeT
véfci

AI^oghtia
/V

* -Ví

ŐT A 2.V1ÚA9BAN
AZ

C-^gt

CGGTi^TA'feg

u

KORMOS

ISTVÁN

Nagy László feje
70 ÉVES PARASZTASSZONY

HANGJA

Édes fijam. Sokat fáradoztam életemben, mostmár csak mindig a kisszéken.
ülök, de a szemem látni lát. Mért fehér a te fejed, Jézusom? Nem kéne még az.
Hiszen a szemed cirmosán nevet, mint a kiscsikóé, hiába ezeréves a homlokod.
Ilyen homlokot láttam egyet lánykoromban, jövet a Somlóról,
László-napon,
amikor a legények messziről integetve hívtak engem, bolond lányt az iszkázi
búcsúra. Ölég régen volt ez, nevettek, ahogy a pántlikás botot égre emelték, de
a te egyetlen nevetésed gyöngyebb. Mindig szélben a fejed, fijam.
Vigyázz
magadra, mert én elmegyek, örökre a földbe, neked maradás a sorsod. Ügy élj.
9 ÉVES ÁRVAGYEREK

HANGJA

Mivelhogy nincsen apám, kellene nekem László úr apának. Ilyet kérni
lehetTe? Nem illő kérés, pedig László úr kéretlen is az apám, meg a fiamé is
lesz, az ő fiáé is — ezt tudni kell. Érzem az erejét a fejemen, ha nem is az
ökleiben van az ereje. Erő az öklökben: az a hadonászóknak való, én más erőre
gondolok. Tessék nekem mondani éneket, fénylőt, csinálni fából kicsi lovat meg
szekeret, szíjból gyöplűt és kicsi ostort, én akkor fölülök a szekérre, hadd szaladjon. Látom onnét mindig fölemelt fejű apámat: László urat. Fogja az én
szemem a pillantása.
17 ÉVES

LÁNY

HANGJA

Nézem a fejed, de a tenyered simálását érzem, nevethetsz rajtam
ezért.
Nem találsz meg a fontos urak közt, akik szentképnek látnak téged,
faragják
is buzgón a rámát hozzá, én ugyan másért tisztellek, te cimbalomhangú.
Fütyülj nekem valami különös táncot, például farandolt, de ne csak lassút
fütyülj.
Nem álmodom veled, ébren látlak mindig, s józanul is hiszem, hogy járni tudnál a vízen az én kedvemért.' Ütné le a derekam anyám, ha olvasná ezt, feleséged is ütné, s vele a titkos szeretők, ha vannak; tudom bizonyosan,
hogy
vannak. Kócolom hajam a tiédhez, nem is haj ez, de sörény. Én se lány vagyok,
ember lánya, inkább gyihos kanca, vagy az lennék, ha akarnád. De akkorr
törj be!

12

ZELK

ZOLTÁN

Elkésett vers
Kórházi ágyamhoz
lihegve
(félek, mégis elkésve
már)
szalad a hír: Nagy
László-számot
készít-szerkeszt
a Tiszatáj.

S láttam csikót faragni
fából,
csak játszva, mert játszani
jó,
és jött a perc és égre szállt a
táltossá varázsolt
csikó.

Hát így igen, így az igazság,
mert őneki ez már dukál,
s milyen jó nékem, az öregnek,
hogy tudja ezt a Tiszatáj.

És jött az év, mely nyári arcát
téli hajjal
földíszíté,
és lett az ő szép
téli—nyári
arca is a
költészeté.

Hogy tudja: elindult
Iszkázról,
s anyjának szót fogadva
jár,
míg szófogadó anyja s apja
nem lesz a Duna- s
Tisza-táj.

Ady ostoros
unokája,
József Attila hű fia,
ki dühét mellkasába
gyűrte,
ha volt is miért
sírnia.

Ismertem őt fickó
korában,
mikor haja még volt sötét,
mikor rútságos
köznapokban
írta vasárnap gyönyörét.

Barátja sok! És ellensége?
ha van, az se
csodálkozik:
mert oly nagy kópé! ha akarja,
holnap bátyánkká
változik!

13

ÁGH

ISTVÁN

Üdvözítő emlékek
A csavart előre és vissza lehet srófolni, a kereket előre-hátra hajtani —
mért ne lehetne az élet idejét is?
Az ezüst fejtől visszaindulok a távoli kertbe, kistestvérségem virágai közé,
a régi kutyákhoz és lovakhoz, arany asztagok közé, a teljes családhoz. Kisgyerek leszek, és ifjítom bátyámat is, mindig tizenhárom lépés, tizenhárom évtávolában fiatalodva.
Megszületek — tizenhárom éves ő.
Egyéves vagyok — még nem tudok róla semmit. De az emlő, aki táplálta őt
is meg engem is, világít. S mire megtalálnám bátyámat, eltűnik Pápa városában. Hát kitalálom a sámlit, kereket és motort álmodok rá. A pápai Zöldfa
utcába utazom, ott lakik hátul a nővéreimmel, Izabellával, a szigorú-kedvessel
és Máriával, a kedves-szigorúval, unokatestvéreinkkel, a szép sudár Vas Ilonkával, az égőszemű Mészáros Valival, kinek polgárista húga a Déméter-termetű
Mari, ott laknak a nyárádi nagymama kedvessége alatt, szoba-konyhás lakásban. S a zárdista lányok között egy református kollégista fiú.
Tekintetem vágyakozik arrafelé. Ha hátat fordítok a pápai útnak, visszavisszafordulok akkor is a Vörösdombnak, ahol ez az út elveszik, hátha előtűnik
a hazatartó triász — gyalog, vagy apám kocsiján. Most még az apám is él,
lovait a háború nem vitte el, a Szürke óra alatt végigfutja az utat, Felsőiszkáz
és Pápa között a huszonhárom kilométert.
Megjönnek karácsonyra, húsvétra, nyárra. Már nem vagyok egyke, fészekfentő, kis vakarcs, hanem a legkisebb fiú, akinek kopasz fejére olyan jól illik
a nagyobbak keze. Ahogy értelmesedem, foszlik a líra szivárványa.
Nem emlékszem az első képre, Laci első mozdulatára sem, ahogy a családban senkiére, de arra a két versre igen, amit négyéves koromban megtanultatott velem: „Nincsen apám, se anyám", „Sorsom szegény kis hercege, messze
túl a major mögött, alszik sárral a homlokán" — mondtam József Attilával és
Sinkával.
Költők társává avatott, mikor még ő sem tudta, mi lesz belőle. Festőnek
gondolta mindenki. Vázlatfüzetében élte második életét a világ. S büszke vagyok, hogy a lovak, ökrök, szekerek, öregek, cigányasszonyok között az én pucér
fenekem is megörökíttetett, kopasz fejem nemkülönben.
Beszéltek titkos irkáiról, de senki sem tudta, mi van bennük. Inkább naplóra gondoíhattak, mint versre. A rajzolást, festést még elfogadták, mert nyilvánvaló. De az írást? Titkolni kellett a betűt. Apám még a könyvet is kiütötte
kezemből, ha dolog helyett olvasni szándékoztam. „Majd megbolondulsz" —
mondta. Épp olyan, mint a kártyavetés, amit egyik unokanővérem oly szorgosan
gyakorolt, hogy kártyái a használattól körré koptak.
Laci, mikor hazajött vakációra, maga mellé vett a konyhai ágyba, melyet
deszka védett a fal hidegétől a hidegszoba felől, és elmesélte a Toldi Miklóst.
Olyan erősnek hittem őt. Tudtam, erősebb More Dzsonnál is, aki Pápán bokszbemutatót tartott. S ez nemcsak gyermeki álom. Akik találkoznak vele, nézzék
meg a karizmait. S ha még ezután is hitetlenkednének, ide írom néhány produkcióját. Kézzel mászott a fákra, egyik ágtól a másikig húzva magát. Fél kézzel tiz-tizenötször húzódzkodott föl a nyújtón, amit őseink cséplőgép előtti
szerkezetéből örököltünk, ezt a Boldogasszony-szilvafa és a Török Bálint almafa
ágaiba illesztett vasrudat. A tárgyakat könnyebb győzni erővél, a nagy állatokat
annál nehezebb. Éves kis csődörcsikónk maradt meg a háborúból. Ápánk egy
14

kötőfék marta, sebes szájú bávatagot talált a Haraszt fölötti vetésben. Okleveles
Fácán lovunk utolsó sarját. Ez az árva egy év múlva hatalmas arkangyallá nőtt
föl, s lett az „Államilag engedélyezett magánmén". Mert az apaállatok is úgy
megritkultak, mint a férfiak a háborúban. Födöztettünk vele, zabiára, kocsiba
kellett törni, hogy a vére csillapodjon. Hárman csinálták: az apánk, a Kankus,
aki kedves segítő emberünk volt, meg a Laci. A Laci legtöbbször. Furcsa nevű,
Zalavár csődörünk nóniusz feje alatt úgy fogta meg a fékszárat, hogy földre
se ért a lába a bátyámnak, mégis a szügyhöz tudta hajtani a fejet. S akik
lónosztalgiájával, lóromantikájával foglalkoznak, mint költői princípiummal,
sose felejtsék a győztes jobb kart, ahogy megalázza a százszoros erőt.
Vidám fickó volt. A lányok Lackónak szólították.
Kedélyre éppúgy nem lehet emléket találni, akár a bánatra. Inkább csak a
vágyam mozgat a vasárnap déli asztal felé, ahol olyan nagyokat nevettünk
miatta. Szeretnék ott ülni most is, mert akkor még élne az apám, s én se vizslatnám hajamban ősz hajszálaimat.
Erős volt — mondtam —; hozzátettem: kedélyt szül az erő, de vakmerő
bátorságot is. Erről már többet tudok beszélni. A csődör letaposhatta volna.
Most is látom lakkos patáit, ahogy a kancák fara fölé ágaskodik, s nemi szervével két embert emel föl.
Bátyám vakmerősége mindig kétségbe ejtett — miatta és miattam. Lovastól könnyebb folytatni ezt a gondolatot. Egyszer befogta a csődört, maga mellé
vett az ülésre. Már akkor féltem, mert sokszor árokba döntött bennünket a ló,
ha autóval találkoztunk. Féltem, de biztonságban éreztem magam a bal oldalon
addig, míg Laci nem határozta el, hogy bátorságra tanít, a lovat meg kifárasztja
a kora tavaszban. Kikocsiztunk a csőszi rétre, belevágott a ló véknyába s végigröpített rossz szekerünkkel — most is azt hiszem, az egész világon. Laci, akkor
a halálfélelmet győzette le velem, de lehet, magával is. Ha csak nem a másik
alkalom volt a nagyobb próbatétele, mikor 1944 nyarán kiült a légicsata alá,
bizonyítván, hogy nem éri a golyó. Anyám öléből, a bunkerból néztem. A mama kérlelte, sikoltozott, imádkozott, a bátyám meg föltartotta fejét a Messerschmidtekhez, a Liberátorokhoz, a kéttestű angol vadászgépekhez. Máig sem
tudom, mit gondolhatott.
A lába miatt nem vitték el katonának, leventének. Megírta, de mégis megismétlem, mikor égett az egész Felsőiszkáz, pörkölődött a barmok irhája, lángolva röpködtek a baromfiak, összetalálkozott egyik istállóban apámmal, mert
az egyikük innen, a másikuk amonnan szabadította az állatokat, s egyszer csak
találkozniuk kellett. Ahogy a szövetségesek találkozhattak az Elbán, ahogy, a
béke elkezdődik, lehet élni tovább, hiszen megmaradtak a tejelő tehenek. Űgy
találkozhattak össze. De kétlem, hogy megölelték volna egymást, csupán a kötelességüket teljesítették.
A 45—46-os év nekem boldog vegetáció. Lehet, mert ő is otthon volt akkor.
Inkább versbe illő.
Gabonabehordáskor ötször földűlt egy nap a magasra rakott szekérrel. A kölcsönkapott háborús lovak érzéketlen száját nem fogta a gyeplő akarata. Szekereink rosszak voltak. Több volt a földünk annál, hogy családunk nagyon figyelhetett volna a fontos mellékdolgokra, például, hogy a szekér fürgetője hogyan
áll. A föld természetét kellett követni, mert ha a búza túlérik, oda a világ.
Abban az időben nem volt cukor, se pénz. Süteményt nem ettünk. Nem volt
alsógatyám. Lánytestvéreim talán Karádi Katalin ruháját viselték, mit lehetett
tudni, honnan származik a tojás meg a liszt csereértéke. A férfiak szűzdohányt
szeltek, emlékszem, László kimunkált szilfa deszkácskán, szemző- vagy herélőkéssel, mert az a legélesebb pengéjű.
Akkor értettem meg, milyen fontos az éles kés az ember dolgához. S bátyám kézműves hajlamait is onnan látom, emlékezve bognár dédapánkra. De
azt is tudom már, ősz haja mellett állván, mindenhez csak a legalkalmasabb
15

szerszámokkal szabad nyúlni — legyen kés vagy ész. Nem szabad földűlni ötször, ne legyen rossz a szekér alváza! Mint ahogy a futballista megigazítja a
labdát tizenegyes rúgás előtt, s mozdulatából egy ütemet kihagy, hogy gól
legyen.
Laci nem a barkácsolók színvonalán tötyörgő kézügyes. Először talán tökszárból csinált sípot, 45-ben nekem cipőt. A csigarendszer törvényei szerint
működő asztali lámpájára is emlékezhetem. Nem azért csinálta, hogy a tárgy
meglegyen, hanem hogy a pontosságra faragja ki magát. Persze nem felejthetem azt az örömet sem, mikor az ember művével él, vagyis maga gyártotta
gombbal gombolkozik. Anyámnál éppúgy dicséri kezét a gyúródeszka, akár az
árnyékszék rámája.
Előhúzom emlékeimet, mint a puskát bibliográfia-kollokviumon.
Négyéves koromban már versekre tanított — mondtam. 1946 őszén Pestre
került népi kollégistának és művészéti főiskolásnak. Ö műveltette velem, hogy
a Parasztpárt sarlós plakátját még az erdei fákra is kiragasszam őrzés közben.
„Egy mázsa búza = egy pár csizma" — szögeltem a patkolószínbe. „Majd a
Nagy Béla fiait is fölakasztják" — hallottam a hátam mögül. Akkor azt hittem,
vörösgárdista vagyok. Május elseje hajnalán én voltam a tamburmajor. Próbára
tettem az Istent, két szál orgonát dobtam az üres disznóólba, mire visszajövök,
legyen ott a helyükön két tüzes csikó. Változzon az orgonavirág lóvá. Hervadoztak. Nincs Isten — határoztam magamban. De távolabb már féltem, hátha
az Isten ítél meg engem a növényi suhogásban.
Azóta ilyen vagyok.
Lacitól többet tanultam, mint az iskoláktól. Intellektuális környezetet varázsolt a parasztudvarból. A gazdakör könyvtárában csak Szabolcska Mihály versei voltak meg, zöld kötésben. Én tízévesen García Lorcát olvashattam. Cigányrománcok. Fordította András László. Lux kiadó. Rimbaud sárga kötete Iszkázon! Tizenegy éves koromban olvastam Gorkijt. Nővéreim pedig „ . . . és lámpást adott kezembe az Ür". Ady után verseket kezdtem írni, mert Dózsa György
unokája voltam én. Mezőtúrról képeslapot kaptam Lacitól, a Dózsa-ünnepségről, a Derkovits-metszetet, mikor Dózsát már égetik és a bőrébe sütik: „Büdös
paraszt!" Egyszer eljöhettem hozzá Pestre, a Dési Huber Kollégiumba, a Vilma
királynő úton. Fölkísért a Mátyás király útra, őrsvezetőképző tanfolyamra. Tízéves voltam akkor. A Városi Színházban Münnich Ferenc rendőrfőkapitány
köszöntött bennünket a mikulási ünnepségen, és abban a rettenetes nagy épületben nem találtam meg a vécét. Természetes következmény volt a Fogaskerekűn bepisálnom. Ha nem várt volna bátyám ajándéka, a gumicsizma, jobb
szárában tízforintossal, végigsírhattam volna az éjszakát szégyenemben.
Annak a gumicsizmának a jobb oldali párját sohasem felejtem. S azt a
megdöbbenést sem, mikor egy téli éjszakán bekopogtatott Pestről jövet, vagyis
a kertai állomásról, hét kilométerről. Olyan hószakadás volt, hogy mi sem mentünk a szomszéd házig, ö meg hóviharban, sejtem, sokszor négykézláb, levegő
nélkül mászott hazáig, csupán azért, mert hallotta a hírt, fiatalabb nővéremet,
a Márit egy méltatlan hivatalnok, valami adótisztviselő vagy mifene akarja elvenni. A Jegor Bulicsov! Ha közelebb van, tudhatta volna, nem tetszett a Szép
Virágnak. A kérőnek nem fedte pontosan a csuklóját a kabátujja, kihízott belőle, újabbra meg nem tellett — tehát nem volt valami parti ez a Jegor. Laci
azt mondta, fölvette egy szán. Ezt csak az anyánk hitte el. örültem jövetelének,
mert újra az egyetlen gyerek voltam otthon. A bátyám Pesten, egyik nővérem
férjhez ment, a másik Ajkára került adminisztrátornak. Én meg olyanokat hallottam a tanítónktól, hogy az ember a majomtól származik.
1948-ban egyik népi kollégiumi látogatásomkor megismerkedtem Szeverényi Erzsikével, aki annyira szeretett bennünket, hogy még a 10-es villamost is
meglassította utánunkintegetésével. Tízéves voltam, flórharisnyás és rövidnad-"
rágós, örültem, hogy Budapest is olyan, akár a falum. Szeretik egymást az
16

emberek. Ennek a szeretetnek a lgnagyobb jelét akkor kaptam, amikor Erzsike
férje, Juhász Ferenc könyvet küldött nekem Iszkázra Lacival. Ferenc, vajon
érzi-e azt az örömet, mikor a gyerek az Apám dedikációját kétezredszer olvassa: „N. Pistinek meleg szeretettel és barátsággal, hogy még nagyon sok
verset írjon és mindig tudja, hogy kiknek is kell a verseket írni! 1950. Karácsonyán küldi és öleli Juhász Ferkó." Milyen verseket írtam én akkor, édes
istenem! De tudtam, hogy menthetetlen vagyok.
Mint ahogy az ikercsillagot nézi a szem, úgy adom át tekintetemet a csillagoknak.
Csak még hadd mondjam el Laci bulgáriai irhabundaszagát, ahol havonta
annyi pénzt kapott, hogy hatvankét szamarat lehetett volna érte venni. Hadd
lássam Lenin-sapkáját magam előtt. Margitot meg őt a Dembinszky utcai albérletben, ahonnan Margit városnézésre kísért 1953-ban, de én hozzászokva a
gimnazista meneteléshez, kifárasztottam a Sztálin-szoborig, ahol port fújt szemembe a szél. s nem láttam semmit a szoborból. Meg, meg azt szeretném elmondani, hogy olyan boldog vagyok, mert a sors megadatta leírnom ezt az
egészet.

j)yjU*2 Tiszatáj

JorrUjS17

SIMÁI

MIHÁLY

Sámánarc a XX. századból
Nagy Lászlónak
1
Ragyognák
szárnyas emberek
nők
s csillaggál szikrázván
az Ür
sámánarc nézi
szkafanderből
hogy sír föl isten az
emberből
mikor a virágzás
megkövül
2
Kezében
botjogar
a kőre
ír azzal királyi
jelet
ős arcokat meg a jövőre
valló szép
emberfejeket
van balladás
aranyvesszője
hármat ha sújt a
temetőre
mind a sírok megnyílnak
tőle
s bezárulnak
a hazudott
egek
3
Amióta elhagyta
poharai faragott
kever a borához
a röghöz meteort

Iszkázt
sziklák
jégverést
és
magmát

istenülnek
ágyúkból-visszált
harangjai kék
ormokon
szavai fergeteges
szikrák
szívén Bakony zúg szent
vadon
seregeket
villongsz
ezernyi

sebző
szabadság
ha tüze átvirrad
ránk
strófaablakon

4
A sötétség csóvákat
gerjeszt
hasa alatt tűzzel e vemhes
kanca föld csak rohan
rohan
a jövőhöz
ordítozunk

amely tán nem lesz
egy részeg
kocsiban

5

Szájtáti táltosok
csikók
nézik: e mén
betörhetetlen
Fehér sörénye fönt lobog
föllebbezés
a
fellegekben
csak a felső a Szabad Ég
ülheti meg — az
Emberért
riadót dörgő Tórem Isten

FARKAS

ÁRPÁD

N. L., az ő tajtéksörényű ménjeivel
Voltam én harmadfű csikó a csihadó
időben,
táltosos táncú, sosem
herélt-paripás;
csiklándta szügyig érő szörfű
fütyülömet,
ha száguldtam
nagy, szabad mezőkön, horhosokon
Nem zabra ment a játék! Megfontolt vihánc
míg jászol elé kötni eljövének ők —
jó szügyelős hámmal, nyereggel,
zablával,
csikóbőrkabátban
—, a
tűvé-tevők.

át.

volt,

Maradtam volna hőkön, pányván,
majszolván
holt szenet tenyérből,
ha már enni kell.
De akkor por piroslott föl a láthatáron,
Felém zúdult ő
vadezüst-hajával,
s tajtéksörényű
ménjeivel
—
Patarobajuk
eretnek ének
nékem,
megváltó
haramia-himnusz,
immáron minden időben az.
Bögessenek új s új csecsemőt a jászlak!
Üj s új táltost a pirkadó
parázsnak!
Zsibongjon mennybe a zab! —

2*

19

jJrtOWj

foviej

Ahjj Ptoitéiok
jOítyese-'j a fO+toyrin&i jofrft,

jaré

tolíPH^

fzMyioétjjnre ieKo.c¿,
»th/jl nayy&<,

^Jß ' *

Oi£<j4eryué a „ êararty»y ej ,
tUzes* •ícÁtuk.ot&ryo

hoy^ (efonercMeJk.

Lut a pa c&irtatOtarra
rcUto&a fon o ctiJt!
a /odióla

ZfleM*jo¿°U>kt pal 4o,
-iztme ètnûÀadJ té,
i tÁxn¿t¿t rujáo mjjkam,
tdhfete

a

jrepsMér- Ccfoj kadar,

liűlMa/lé.
1 mtjtroûL à

ùcrupoun a jdtjjo
rtfiicLt ceikàoiea.jo,
sncXltUrtója 1U¿¡/¿11 j¿Hj¿nrJ>,
c^íUct-cyro dtrenyő.
Hű'
<yj inj M id !
meatier.jó* íaraeoj iftm.
•f ¿¿revenir ft vi ¿é Jot.
/^jaft/ui un ¿t/uyjrJ

fo/e-yè,

_ Z-uAtxj , Zuuloj,
""
jotro? íorddrájfo dolreÁ
Q CtrrQjarteyok,
-tm'í a* ¿qtta fotaJtja!
cfomkuy>6¿a oltA-kaj.
foolU a (.
er&m-íitrmeMeút,
•i fvrvj o óöld, fu'»j !
"ternujok.foryiíÁ: S>t coíUajaej,
•iztreed párkányéra
ne í
-J j ¿<jtajré¿ céórénpi'i a
CS

Szíja, műd a alójiul • • •
7'¿I a riCtefútvánj'.
HdUek évrz9*.jo
En wcÁ, ÖduAJoU.

Saatuurruoíi - pjyjjlyén.
ujj'am*\ meylvud:
CERCLEM SZETEICA/
•jaj, -Herden, kei imyj.

0¡kfo*jádx»t f w j " TéUt!
Hti 14y> Cr> hU ¿jjd
ropj*
a f^iJtU-fd
•Jr¿¡ora. a
.

loi

vájj te (dmU.ui.jJV
Geéijt^ai ovi ¿k ¿¿.
3
jëtëit, mñi kiíanvttctí
cx>ntcy¿Ua.j i¿¿r.d*kil.

Ejj a tcJuaZiOr*) "ttneyr,
-£_0¿C¿ CCtan ZO-Urj:
/nêcrexta iala'aefo keaziií !
(Jeieudi t<uyjlorvy,

HT

20

!

CSOÓRI

SÁNDOR

Nagy László földi vonulása
Láttam, mert láthattam költőket tündökölni és meghanyatlani. Láttam őket
világlapok első oldalán, filmen, találkozókon s láttam őket roncstelepek
orfeuszaként elsodródni. Némelyikük, mint később kiderült, attól volt nagy, sikeres
és hódoltató, hogy a hazája is nagy volt. Hosszúak és izgalmasak voltak országának az útjai, bejárhatatlanok a városai, a folyói, s a vörösréz tornyok fölé
óceáni hab röpült. Egyszóval már a kellékek is a nagyarányúság
látszatát
keltették.
És közben láttam, mert láthattam Nagy László földi vonulását. Lenyűgöző
háttér nélkül és kellékek nélkül. Egyik kőtől a másikig, a mécslángtól a tulipánig, a tulipántól a Saturnus-tüzekig
és tovább. Hol közelebbről, hol távolabbról azt az utat, amelyen a gyerekhangra és a suhanchangra írt mondókáktól
eljutott a világot magukba fogadó és átrendező mítoszi, nagy versekig: A Zöld
Angyalig, a Menyegzőig.
Az utolsó öt évtizedben alig volt költőnk — Babitstól Kosztolányin,
Radnótin, Szabó Lőrincen át Illyésig, akit ne a klasszikusság: a görögség vagy a
latinság európai szikrázású szelleme mozgósított volna. Az előírt, a követendő,
a sóvárgásra méltó eszményeké. Nagy László azonban már az első körbepillantás után más istenpatkók szikrázására figyel. Lorca-szerű verseket ír, amikor
még nem is hallhatott Lorcáról. Pontosabban: ugyanazokra a verőerekre tapasztja fülét ösztönösen, amelyekre a maga korában Lorca és néhány versébem
József Attila is odahajolt.
A népköltészet, illetve az európait megelőző ősibb költészet
vérsuhogására
gondolok.
De az a gyanúm, hogy még ez is túlontúl tanáros közelítés. Mert ha valaki
egyszer félredobva az akadémikusok nagyító lencséjét, azt kezdené
kutatni:
mi a Nagy László-i tudás alapja, rögtön észre kellene vennie, hogy nem is a
népköltészet, mint ahogy sokan vallják, hanem az, ami magát az ősköltészetet
és a népköltészetet is szülte, táplálta, fönntartotta. A közvetítő közeg helyett a
dolgok eredete. S be kellene látnia, hogy Nagy László versei azt tudják, amit a
forró szél imádatában. egymáshoz kapcsolt szeretők tudnak, amit a fák sebei, a
hasba rúgott parasztházak, a magasból lebukó mennykövek Dugovics Tituszai,
amit a kiszúrt szemű és búcsúzó lovacskák tudnak. Mondjunk még ennél is
nyilvánvalóbbat:
a méhzúgás megtanulhatatlan,
de Nagy László verse ezt is
tudja. Mert elmennek őérte a csodák, mert ballagásához
odaszegődnek.
Volt életének egyetlen pillanata, mikor engedve a csábításnak, ő vonatozott
utánuk. Csattogva Ady nyomán a „szerelmes Városig". S ekkor a csodák vissza21

felé kezdtek megtörténni vele. A francia liliom csípni kezdi, mintha
vadcsalán
volna. Az imádat, a fény, a művészetek, az európaiság jelképes
városából
szökve, menekül haza. Haza, haza, „napkeleti képzeletbe, a Tisza
rohadó-almás
partjáig s tovább, hol gyémánt éggel az örök Attila patkolja magát". Hátrál az
őserő, kuncoghattak egymás között a szökés szemtanúi. Ha közelébe
férhettek
volna, talán még bélyeget is ütnek a homlokára: Európa helyett ismét a vidékiesség, a barbárság! Hát igen, az embert így is meg lehet csúfolni!
Illenék
végre fölírni a sok kicsi jegyzetfüzetbe,
hogy Nagy László ösztönös
visszafordulása ugyanolyan történelmi pillanat volt, mint Ady nyugatra szökése
annak
idején. Figyelmeztetés,
hogy többé nincs számunkra Párizs nyársain
megsüthető gondolat; hogy csontok és agyvelők, akarva-akaratlan, ezen a földrészen is
izzásba jöttek, még ha balkáninak mondják a térséget továbbra is. Hogy mi
már megmenekülni se a világosság áltál tudunk, hanem azáltal, ami köt bennünket. És hogy menekülni csakis a magaslatok iránt van utunk. „Ha neked
emberi a mértéktartás,
az igénytelenség, nekem emberi a magasra
csavart
láng" — írja.
Kozmikussága tehát nem stíluselem vagy pátoszt verítékező kagyló, hanem
erkölcsi érték. Ellenállás és küzdelem, mellyel a szürkeség fölé
emelkedhet,
ahol érték és értéktelenség gyáván összemosódik. Emlékezzünk csak, hogy az
elmúlt negyedszázadban
hányszor próbálgatta megmutatni erejét az igazság
homályos tükrök előtt. Mozdulatai azonban kivehetetlenek
voltak. De mikor
Nagy László félretolta a tükröket, és azt mondta: vége a lírai fényűzéseknek
s
vért akar az ábránd — a kínos tornagyakorlatok is véget értek.
A nagyság: mindenkor újrakezdés, miközben makacs folytatás is. Új ritmikájú Sárkány ölő, mondja Bartókról Nagy László, amit mi szóról szóra visszafordíthatunk őrá. Üj nyelv, új ritmus, új gyöngédségek, dühök, fejforgatások
a
mindenségben, új képek, képzetek, amiket rá tudott kényszeríteni a világra. És
új szemlélete a történelemnek is. Mintha kizárólag csak az érzékeivel
közeledne
hozzá. Ö az a hályogkovács, akinek mennyezetlámpák
helyett elég egy kis
tükör és egy idomítható kés is. Nem korszakok időszerű drámája érdekli, hanem a megrugdalt csontok visszhangja, amely századok óta ismétlődik. Ha korokat akar összefoglalni, így ír: Mikor a branyiszkói dobok is legurultak az
orfeumokba...
Tudásnak, történelemnek neki ennyi is elég. A többi már harag,
undorodás vagy ámulat. Hősei sem a történelmi cselekvés hősei; nem Dózsák,
Rákóczik, Kossuthok, hanem a szellemi cselekvésé: Csokonai, Ady,
Csontváry,
Krúdy, Bartók, József Attila, Tamási Áron, Kondor Béla. Vagy az olyan köznapi mítoszoké, mint a Rege a tűzről és a jácintról apa és anya alakja, vagy
mint Péter és Julcsa az Országház kapujában. A megtermékenyítők
s a teremtők: az idő királyai és királynői.

Három évvel ezelőtt New York modern múzeumában végre eredetiben
láthattam Picasso Guernicáját. Az arányaival együtt kibontakozó mű úgy söpörte
él a róla készült törpe másolatokat, mintha azok csupán élővázlatok
lettek
volna. Vagy mintha egy ismerős katasztrófa újonnan előkerült
hátborzongató
dokumentumát lökte volna elém a Város. Magát a Természetellenességet
láttam
megtestesülni. S ott a kép fekete és fehér veszedelmében
állva,
gondolkodás
nélkül Nagy László gyötrő és tépett, de tépettségében
is fölmagasodó
verseire
gondoltam. Különösképp a Menyegzőre. Ha Picasso Guernicája a második világháborús emberiség mitikus arcképe, akkor a Menyegző a háború utáni• emberiségé. Sajnáltam, hogy ezt az igazságot, ott a teremben egyedül csak én tudhat22

tam. Ezt is meg még a többit is, ami Nagy László nevét körüllángolja.
tam magamban a sorokat csukott szájjal:
nem a kivégző szakasz, ó nem, csak

Mond-

megörökítenek

s hiába ez a menyegző, menyegző a hátunk

mögött.

Mondtam, mint aki abban reménykedik, hogy láthatóvá válnak a szavak,
és ezen a szóra, hitre és emberi tisztességre kiéhezett földön el kezd növekedni
azok száma, akik őt megérdemlik s akiket ő is megérdemel.

23

KISS

BENEDEK

A Nagy László-i imperatívusz
i
Nagy László verseit, különösen azok felszólító és parancsoló módját, ugyanolyan közeli rokonság fűzi az altamirai barlangrajzokhoz, mint a bűvölőkhöz, bájolókhoz, ráolvasásokhoz, s a népköltészet hasonló „varázsszövegeihez". A bölényt,
mammutot, leopárdot is olyan indítékból karcolhatta, véste, festette: rajzolta le barlangja falára az a régi-régi ember, amiért Nagy László írja konok eltökéltséggel
verseit, különös tekintettel felszólító és parancsoló módjaira. Igénye nem kevesebb:
daloljon varjakat döggé a vers.
Ha akadna filosz, ki összeszámlálná: valószínűen több imperatívuszt találna az
ő verseiben, mint egész költészetünkben együttvéve. S ha lenne Jóisten is: e férfias
és törvényt hirdető, magunkért átkozódó és szerelem-szép emberségű akarat kemény
dobverője úgy kopogtatná már kék-dobhártyás, kényes fülét, hogy csak emiatt is
másképpen alakítana egyet-mást földi köreinkben, mindnyájunk örömére. Nagy
László azonban eleve emberi füleknek címezi felszólításait: magának, nekem, neked
— nekünk, még ha a Sorsnak is. (Csak érdekességként: sors, balsors, és az imperatívusz nyelvtani formulája a Himnuszban és Szózatban is együtt találhatók.) Bartók
és a ragadozók című verséből az is kiderül, hogy a barlangrajzokkal való funkcionális rokonítás fennen lobogtatott civilizációnk dacára, sajnos, nem anakronizmus.
Nagy László fölényes mosollyal fogadja a nem éppen jóindulatú címkét: romantika. József Attila anekdotikusan emlegetett vitája jut eszembe róla: kék-e a tenger,
vagy zöld? Vállalja a harcot az emberért, az emberi értékekért, s vallja, hogy a
költészet lényege: energiaátvitel, s „a költő feladata az, hogy lelkesítsen, tehát a
szó legpontosabb értelmében: lelket a d j o n . . . " (Lorca). Ezért a sok ige, s az is imperatívuszban. Vagyis egy lényegi személyiségjegy: a cselekvő alkat válik meghatározó
„formává" verseiben egy adekvát nyelvtani formula uralkodóvá tételével, hasonlóan ahhoz, ahogy József Attilánál — más viszonylatban — a külvárosi sivárság képe
nő általános, jellemző művészi formává. Nagy Lászlónál a vers: erősítő lélektabletta,
mit a költő, gyógyszerész módján, magas intellektussal, ugyanakkor ösztönműködésszerű megszállottsággal is, saját idegsejtjeiből és agysejtjeiből von ki titokzatos szívkamráiban, amiket a világ eszmei (s csak ritkán eszményi) középpontjában épít föl.
Csak az képes erre, ki úgy szereti az életet (másokét is!), mint ő, s perel érette
megszakadásig halállal, aljassággal, minden nyomorító erővel. Ellenükben táplál bennünket, vitaminozza gyarlóbb hitünket. Így képes — engedményt nem adva a sorsnak — magát is feltámasztani újra meg újra.
Dünnyögjünk el véle halkan egy rövid litániát!:
2

Az örök hiány köszörűjén
tündökletesre élezett pengét
csókolják meg a hűségesek.
Műben az embert
megünnepeljék.
Tűnj el, fájás!
Adjon az Isten
szerencsét,
szerelmet, forró
kemencét —
Gyönyörűm, te segíts
24

engem!

... gyártsatok ekéket, vasasok
parasztok adjatok kenyeret
uraim féltsétek
magatok
ostoros zivatar fenyeget
tavaszi haragunk lobbosodj
harsogd a dalunkat
mérgesen
tavaszi szerelmünk
lombosodj
lepd el a kerteket szélesen —
A-legszebb dal felszálljon,
emberben vérré váljon,
legyen a szívek táján
örökös tűzszivárvány —

Tűnj el, fájás!

Gyönyörűm, te segíts engem!
Dal hamis húron pendülni ne merjen —
Irtsák ki a délibábot!
Álom, te lárva-anyóka,
már ne hazudj, ne mesélj! —
Irtsák ki a délibábot!
Nehéz teknőkkel
beborított
Hamupipőkék, álljatok fel,
arcotokról a szél a kormot
fújja el fényes énekével —
Tűnj el, fájás!
Arcukat
gyötrelem
széjjel ne szedje,
mikor a földek
forradnak egybe,
ha a csillag foga között
őrlődik a mesgye —
Tűnj el, fájás!
Legyek csak árva. Rám a mocsok
tündökölhet, hogy megigézzen,
ellene fürdők, itt pancsolok
rettegve a végzet vizében.
Visszaköpöm a halál ízét,
amit a habok dobálnak számba,
dolgom: el ne moccanjak
innét,
legyek élet-halál határa.
Irtsák ki a délibábot!
Gyönyörűm, te segíts engem!
Megmenekül, úgy remélem,
a fiú, a fiú,
kívánjuk, hogy sose féljen,
ne legyen szomorú.
Vígadjunk hogy enni tud a
rongyosok új fia, —
kerekedjék, mint a duda,
orcája dundira,
döndödi dön
döndödi dön —
Tűnj el, fájás!
Csengők, rázkódó
száncsengők,
kerek
aranyajkak,

nehéz a nyelvem,
szédítsetek zenébe engem, —
jó lovak, robogó lábúak,
nehéz a szívem,
ragadjatok messzire innen.
... így akarom, így akarom —

Tűnj el, fájás!
... akarom: ne zokogj,
akarom: sugár ásodj,
mosolyoddal, mint
arany-csipesszel
fiad a porból egy csillagra tedd fel —
Tűnj el, fájás!
Gyönyörűm, te segíts engem!
Tücskök daltűje
szétbomolt
kedvedet bűvölje egybe,
lássalak újra villogó
selyemben kitüzesedve —
Tűnj el, fájás!
Téged a fények
bujdosása
ne keserítsen,
engem a táncod segítsen,
omlás ellen babonás körrel
most
bekerítsen.
Gyönyörűm, te segíts engem!
Szemem elől vedd el
a tél-hideg
tányért,
etess
szerelemmel,
hogy ne legyek árnyék —
Ne hagyj a csontokon
állnom
Bűvölj meg távoli szépség, szívem a porból kihúzd,
ne zengjek jeremiádot, se psalmus hungaricust —
Ne hagyj a csontokon
állnom
Szerelem emléke,
viráglámpa
tabáni tulipánja
világíts belső éjszakánkba —
Ne hagyj a csontokon
állnom
... lélek, ó lélek,
hajolj a hit parazsára —
Gyönyörűm, te segíts engem!
Gyönyörködj s dalaid is megerednek,
álmodd ki magadat a fagyból, a csöndből —
Tűnj el, fájás!
Ne hagyj a csontokon
állnom
Tűz,
te gyönyörű,
dobogó, csillagerejű,
te fűtsd be a mozdonyt halálra —
Gyönyörűm, te segíts engem!
Csillag ne lásson engem az őrült
vonítások udvarába vetve —
Ne hagyj a csontokon
állnom
Gyönyörűm, te segíts engem!
Less csak a koncra, míg lehet,
s ahol a vér s a penész

mocskít: mosogasd ingedet,
soha a szemembe ne nézz! —

Irtsák ki a délibábot!
Én az ítélettel
beteltem,
akarom, hogy ne is feledjem,
tudjam, hogy végülis
kinyújtnak,
így vágtass, szív, az iszonyúnak —
Tűnj el, fájás!
Irtsák ki a délibábot!
Igazért, szépért űző május,
az emberfia
gyönyöréül
kijelölsz annyi
lehetetlent,
hogy a képe
belefehérül.
Mohóság áldott ideje, május,
törvényeden muszáj
merengnem;
Az a győztes, ki mindig éhes,
éhem és szomjam
ezeréves,
nagy szenvedélyben
fölvirágzó.
Soha engem, sors, ne tarts jól — a
jóllakottak dögvészes
partján
megfeketedik minden zászló,
ott fertőzést lehel a rózsa.
Nem gondolhatok a halálra. —
Tűnj el, fájás!
Ne hagyj a csontokon állnom!
... lélek, ó lélek,
hajolj a hit parazsára! —
Tűnj el, fájás!
Magaslatok hóhéra, villám,
ne üss a virágot föltartó kézre,
minden az éneklő embert becézze! —
Gyönyörűm, te segíts engem!
Lássatok csodát: az életre
mosolygok nyúzottan is —
Gyönyörűm,

te segíts

engem!

3
Nagy László most 50 éves.
Ne hagyd el őt, erő, hadd fussa be a zöld mezőket, margaréták, verjétek szíven,
arany mosolyából ne legyen kolerás rongycafat a magasban, virágzó jázminok: álmodni, hallgatni befogadjátok, ne búcsúzz tőle, lovacska, s forró szél, bizsergesd
vérét: hogy útján a hű lovasoknak vágtathasson tovább,
tovább e jelen-világon, villámló karokon át,
tovább a reményen, ha a lehetetlenért is, tovább,
hogy verejték-uszálya
a Tejúthoz legyen hasonló,
hogy a végső sújtás után a föloldozást a Zöld Angyal hozza,
s magasan játsszon szíve: a fényből kitéphetetlen
levél!

27

KIS PINTÉR

IMRE

Nagy László indulása
JEGYZETEK KÖLTÉSZETE LOGIKÁJÁRÓL

A készből — legalábbis: a kialakultból — szemlélni az előzményeket: kényelmes, de fölötte kockázatos. Maga az eredmény ugyanis mindig meghamisítja a múltját. Szükségszerűnek láttatja az esetlegest, azt a naiv hitet társítja — óhatatlanul
—, hogy az okoknak kezdettől az volt a céljuk, mint amit létrehoztak. Szép volna
hinni a nagy művészről is, hogy „báf ú j utat tör, bizton célra ér", hogy tehát a nagy
mű az időben törvényszerűen kibontja a maga céljait — de, tudjuk, nem így van.
Sőt: az emberi szellem tüneményei közül alighanem éppen a művészet a legkényesebb. Ahogy születésére, úgy kiteljesedésére sincsen garancia.
És mégis tagadhatatlan: az igazán nagy életműveknek nemcsak belső egységük
van, de szuverén logikájuk is. Olykor valaki — Ady Endre például — szinte az
eleve elrendelés bizonyosságával f u t j a be pályáját. Nagy László útja — nekem —
mindenekelőtt a megtartó következetességre példa. Inerciája, konoksága az, ami már
messziről lenyűgöz, tiszteletre int. Művének nincs is talán fontosabb belső törvénye,
mint a hűség, az önmagához való. Olyan költő, aki minden sort, amelyet eddig
leírt — pontosan észben tart. Arra épít, ami már az övé, mert csak arra építhet.
Mondhatnám úgy is: nem ő írja a verset, hanem a vers írja őt. Így épül, régóta
nyilvánvalóan jelenünk egyik legteljesebb, az élet és mű ritka egységét is felmutató
líraalakzata.
„JÁTÉK, IDEA ÉDESEN EGY VOLT"
Már legelső verseiben tudja a saját hangját, költői eszmélése mégis mintegy
tizenkét évig tart. Legalábbis ennyi idő telik el az 1944-re keltezett korai versektől
első, valóban jelentős verseskönyve megjelenéséig; ennyi kell, hogy kalandos kitérő
és súlyos tapasztalatok után is visszajusson ahhoz a kezdeti szimbolikus szemlélethez, amellyel gyerekkora világát a maga költői tulajdonává lényegítette.
Mert Nagy László poétikáját számos lényeges vonatkozásban készen fogalmazza
már a válogatott versek két kezdő ciklusa. Igaz — sokan szóvá tették —, feltűnően
szűkös ez a korai versvilág; rendre ismétlődnek benne az obligát lírai témák — t á j ,
család, szerelem, évszakok —, a paraszti élet néhány esetleges tényével-tárgyával,
visszatérő motívumaival. De amilyen szűk, olyan zárt is: a köznapi környezet kiválasztott tárgyai itt nem önmagukért kerülnek a versbe. Az egész konkrét természeti világ végül is a szubjektum törvényeihez igazodik; az árokpart, istálló, kéve,
őszi tarló, pünkösdi rózsa, kiscsikó voltaképpen egy belső valóság részeiként vannak
a versben jelen. A költő bárhová néz, önmagát látja. Az induló Nagy László maga
teremtette, öntörvényű versvilág birtokosa, aki e súlyos árat — a külvilág tárgyitartalmi bőségéről a lemondást — már ekkor: szemlélete egyneműségéért fizeti.
A felfokozott kifejezésért, azért hogy foghatóvá váljék az én gyötrelmes érzése, testet öltsön egy testetlen fájdalom: „Bikák felbömbölnek, / lánccal csörömpölnek, /
szabad-e zokogni / egy szegény kölyöknek?"
Egész versvilágát az énnek ez a kitüntetett közlése szervezi meg. S nem is csak
a panasz intenzitásával, sokkal inkább a sejtelmességével; azzal, hogy ez a mindent
átfogó, eleven fájdalom kívülről jön a versbe. Végzetes erőként. A közléshez ekképp
a titok rémületét társítja, a végtelenbe nyitva kapukat. Ezért is, bár értékre erősen
különböznek a korai versek, de az elvük bizonyos: a költő és a valóság között nin28

csen feszültség. A világ — pontosabban: a képzelet tárgyi köre — mítoszi egységben
rezdül együtt a költő érzelmeivel; maga is elismerve a szenvedés primátusát: a költő
szándékaihoz kezes, harmonikus. Telve intim utalással, rejtett korrespondenciákkal,
szimbolikus megfeleléssel. H a : „Köd-konda támadt / rétemre, /' virágaimat / megette"
akkor: „az én Máriám őszi fényben / ködöt rettentő gyöngyházkürt".
Szóismétlések,
szinonimabokrok jelzik itt az egyazon logikát. A lélek — az érzelmeket nyomatékosítandó — nem az oksági összefüggések, de a mágia törvényei után kutat. Így lesz
m á r a fiatal Nagy Lászlónak „hófehér keresztfa" a meszelt oszlop; tényszerű közlés
az, hogy „apám napot tapogat"; mint ahogy számára a karikázó ördögök, vagy a
kutyák tépte angyal „ontológiai státusza" semmiben sem különbözik a haldokló kiscsikó bársonytapintatú bőréétől. Igaz, metaforáinak ekkor még nincs igazi jelentéses
többlete. Még a gyakori önstilizációk — mint az „istennel" tusakodó költő, vagy a
meghajszolt „csodafiú-szarvas"
— is csak a fájdalomérzés képi kivetítései. Céljuk
mindössze a költői megnevezés, amelynek játéka, csodás ráfogásai ismerőssé bűvölik
az ismeretlent, emberközelivé az érthetetlent is, éppen mert meghitt viszonyokat
csempésznek bele. Végül is, sokféle minőség kap hangot általuk: az égő, ősz hajszálát „tűzrevetett
tündér"-nek
képzelő kamasz i f j ú bensőséges bánatától, a januárt az
Úristen holdat sértő, mázsás heréjű vadkanévá stilizáló költő keserűbb látomásaiig.
Ügy tetszhet: ezoterikus ez a versvilág minden ízében. De általánosabb érdekűvé
mégsem csak a sorok, strófák költői telitalálatai teszik, s nem is csak a m á r készülődő ellenpontjai: a vallomásos-konok őszinteségé vagy a muzsikás szépségé. Sokkal
inkább nyelvi természetessége: az a tündöklő evidencia, ahogy a költő a népköltészet — nemegyszer: archaikus — szemléletformáit, bevált fordulatait anyanyelveként birtokolja: „Születtem, felnőttem
/ durva gaz-erdőben,
j virág vagyok, attól
félek: / csalán lesz belőlem." Ez a népmesés látás, a költő szubjektív gondjaihoz
készen kapott preformált nyelvi közeg: magához hasonltja a költői tájékozódás más
hozományait is. Az időmértéket például: „Lángol a hajnali szél, / röpdös a rózsalevél, / tüzes a szilvafaág, / ó, csupa tűz a világ." Világképet társítva így — teljességet, mesés telítettséget — Nagy László közléséhez. Naivat, alapformákra egyszerűsítettet, de közvetlenül tapasztalatit. Mindenesetre olyat, amely a költő számára
édenien egyértelmű, ahol a jó és rossz bizonyosan tudható.
„ . . . K Ö N N Y E I M KORA LEJÁRT, VÉGE A LÍRAI F É N Y Ű Z É S N E K "
Ezt az édeni egységet és zártságot az ötvenes évek Magyarországának a tényleges történelme robbantja fel Nagy László pályáján, egyszer és mindenkorra. Tudj u k : a tragédia, a csalódás sokkoló erejével kapta — mégis i m m á r a valóságtól —
a próbára tevő feladatot, s vele a nagy költészet esélyeit. Nem mintha a költő szándékosan addig is elzárkózott volna a valóság elől. De maga alkotta érzéki teljessége
az élmények tágabb köreire ekkor még illetéktelen. S ha mégis próbál ilyesmit:
képzelete a háborút „lánglakodalom"-má
bűvöli, ahol a tankok „csikorgó csontú páncélistenek", a repülők „vastüdejű gonosz angyalok". Később is: országos figyelembe
kerülvén: nyilván népmesés igazáért is ünnepli olyan maradéktalanul „az ember
szabadult kedvét". A mítoszi szemlélet személyességéért, hogy aztán elfojtva egyéni
bajait, elfogadva egy hamis poétikát, költőként tévútra jut. Mert az idillhez: az
ember és világ teljes azonosultságának egyre naivabb ábrándjához — úgy tetszik —
nemcsak a körülmények nyomására, de költői természete legbelsőbb tehetetlenségéből is ragaszkodik.
Az a feszültség, amely a költő és valósága között keletkezett, így szerkezetében
is átalakítja m a j d az indulás költői világképét. Szükségessé válik, hogy a költő
önmagát valóságától elhatároltan, mint attól független szuverenitást is megfogalmazza. Amelynek eddig maga is csak illő része, modusza volt: a szubjektum most
kiemelkedik a valóságából. A folyamat következményei messze túllépik a csalódás29

élmény konkrétumait. Az „ellenző szívű", „tehetetlenül élő", „garabonc-díák"
költő
elidegenedve éltető elemétől a lét komorabb terepére érkezik, bonyolult viszonyok
közé:
„Ő miért is kellett
kiválnod,
e földből messzire kilátnod!
Bajod a világ, mondhatod.
Ami áldott nevelőd nemrég,
félig már az is idegenség,
vendég vagy itt s
elitélt,..."
(Sír a sas)
Addigi homogén versvilága kétpólusúvá változik, hogy színtere legyen az egyre
riasztóbb — mert aránytalan — küzdelemnek: a költő harcának a valóság ellenében. A hagyományos élménylíra keretein belül ismét hangot kap a panasz: „Emberek, mivé lettem! j Örömem elvesztettem".
Majd két ú j minőség jelenik meg ezekben a versekben: a feszültség, a drámai intonáció mindenekelőtt, amely a tragikus
élményt már-már kozmikus karambollá stilizálja. A költő „világzaklató"
szívvel,
„világsértő arccal" a „mocsok ellen" fürdik „rettegve a végzet vizében". Ugyanakkor
megjelenik Nagy Lászlónál a gondolati absztrakció, a valóságtól elvonatkoztató
objektivitás fölénye. Végre is, a „kiválás" eleve kétirányú: nemcsak elidegenedést
hoz, de rálátást is eddigi világára, látókörtágulást. S meglelve a gondolat közvetett
kapcsolatlehetőségeit: Nagy László lírája mindinkább eszmeivé válik. Mintha csak
a modern líra egyik útját kísérleti modellként önmagán szemléltetné: empirikus
gondjai kényszerítik a szellem világába. Hogy vereségébe nem nyugszik bele a
költő; s ha — amint látja — édene elveszett, akkor a ténnyel az eszményt kell
szembeszegeznie; a „van"-nal szemben a „legyen" — a hit, szándék, érzelmek és
erkölcs — érveit. A költőszerep is nagyot fordul. A bánat önfeledt szépségét háttérbe szorítja a tudatosság felelőssége, „aranykirály"-ból,
„csodafiú-szarvas"-ból
„ember"-ré változik, „aki csak élni kíván", s kinek a dolga „katonáénál
szigorúbb".
A költő ezentúl eszményeihez méri a valóságot, s eszményeiben olyan világ képe
él — olyan teljességre emlékezik —, ahol az értékek harmonikusak: a szép, a jó
és az igaz egymástól lényegileg nem különbözik.
„Dal hamis húron pendülni ne merjen" — a három előbbi érték jelképes összekapcsolása szinte előrévetíti Nagy László költészetének későbbi terrénumait. Ekkor
— 1954 körül — a költő számára az igazság érve a legtöbbet mondó: ezért is a
lírát logikának fogalmazó József Attila növekedik utolérhetetlen költőpéldájává.
Egyfelől kulcsszavaivá lesz a „rend", „fegyelem", „törvény"; a gondolat általánosságát mindenekelőtt a szemlélet tárgyilagosságával ellensúlyozza. A megnevezés
pontossága, a kimondás nyers őszintesége, az objektív képek fölénye József Attilá-s
keménységet visznek a stílusba. Kísérletezett korábban is ilyesmivel — f á j d a l m á t
hitelesítendő —: „Rácsikorgok jó anyámra, / miért ontott napvilágra". Most mégis,
mint a megváltozott világkép adekvát formanyelvét fedezi fel e poétikai eszközöket.
Másrészt: — előítéleteitől szabadulandó — leveti a költőornátust: versei megtelnek
az élőbeszéd fordulataival, eltelnek a mindennapok mósarányú valóságával, szigorúságát is ellenpontozva gyöngédsége sajátos szívhangjaival: „Kiket az idő képen vágott / parasztok, borzas ércbányászok" jönnek a versvilágba, ahol „tejecske sír a
csarnokokban", Nagy Lajos „kigombolt lódenban" fog ki az időn, mert „az érzékek:
az ötös szentség jegyében" vetett „igaz betűt". A lényeg, hogy poétikai megoldásai a
költő személyes bizonyosságát manifesztálják. Társíthatja ezt a külső fölényt tényszerűen is az univerzumig megemelt perspektíva: „csillag süt a végtelen űrből j
házra, kazalra..."
Oka lehet a szemlélődés higgadtsága: „Táncol a fény, néha eltűnődik / kátránytetőn, hó levén, / azúr-ezüst autóbuszok hátán, / lómészárszék
üvegén." Legtöbbször mégis a verszene rejti a distanciát. Ellenpontként: „Bárd az ég
is, meg-megvillan, / lelkeket irtana" — vagy éppen megtoldva az iróniát: „Veríték
30

hullik, — a hó is. / Béke, vagy öncsalatás? / Eshetne liszt is meg só is — / hallik
a nösusogás." Netán összetetten, a bensőséges remekművek erejével: mint a Rege a
tűzről és jácintról regölős betétdala.
„ N E H O G Y E L M Ú L J O N H I T S HARAG, / KÍNZÓKAMRÁID, VILÁG, VÁLLALOM."
„Szenvedni nagyon tudok" — írja később A forró szél imádata önéletrajzi képsoraiban, s bizonyos, hogy Nagy László egész lírájának kitüntetett — egyedül uralkodó — érzése a szenvedés. Pontosabban: a valamiért, valakiért szenvedés férfias
minősége, amelyet megszólalásától színez a kiválasztottság rangot adó tudata:
„én, az isten sörényes
ménje,
megbotlom égi kék
szántáson,
az Isten énrám korbácsot fog,
most kezdődik el
kínzatásom,
káromkodások
szárnya
csattog."
(Öszi jajgatás)
Szenvedése később a felelősség, az eszményért vállalt áldozat öntudatával teljesül, hogy m a j d — hamarosan — maga ez a szenvedés váljék a költő számára
legfőbb erkölcsi értékké: érzékenysége s szuverenitása biztosítékává:
„Csonthártya
dobja minden kínnak / vagyok a legkonokabb csillag." Mert Nagy Lászlónál a szenvedés éthosza mindvégig életérdekű. Az emberi esendőség belátásával voltaképpen
az öröm elvének az indirekt igazolását képviseli. Képviseli tehát az emberség parancsát, hogy „irgalmatlanok ne legyünk magunkhoz";
s fogékonnyá tesz a jóságra,
együttérzésre, a szeretet bensőséges transzcendenciáira. „Hirdetted te is, hogy félni
tilos, / ember vagy végre, de élsz dideregve." Vagy: „Nélküled hol laknék? / — megborzong a lélek—. / Hajnaltüzes hajlék j a te közelséged." Ám korántsem csak gyöngédséget, Nagy László szemében a szenvedés mindenekelőtt erőt és tartást képvisel.
Mert eszményt őriz, a költő az 'érdemes élni' a hitéért vállalja: „Tarara drum —
és elbukom. / Eletem nem volt hamis. / Lássatok csodát: az életre / mosolygok
nyúzottan
is!"
Egyetlen méltó erőpróbájává súlyosodhat így a „szenvedésben"
való „hősiesség".
Rejtve i m m á r a lélek végső világnézeti meghatározottságait: racionális-humanisztikus
emberképét. Hitét az eszményi világban: ahol ember és valósága között nincs antinómia. Vagy — legáltalánosabban fogalmazva —: az eszményben való hit imperatívuszát.
Költői mitológiájának tehát a hit az igazi kulcsfogalma. Valójában Nagy László
költészete szinte kezdettől ezt a hitet védelmezi, mindössze egyre átvittebb értelmeiben. Elvesztésének szorongó esélye m á r akkor kísérti, mikor még Istentől kéri
számon a garanciát: „kérdésre választ / ö küldjön, / hogy hitem széjjel / ne dűljön".
De míg ebben az első igazán Nagy László-hangú versben: még van árnyalatnyi a
vallásos hit konkrétságából, vagy míg az ötvenes évek elején a hit számára szintén
tényszerűen a társadalmi forradalom hite, addig a költő és valósága között létrejött
reális feszültség a szót már tágabban lényegi érvénnyel ruházza fel. Csalódásának
talán legkeserűbb érve, hogy „hitek szétesve, mint a pattant-abroncsú
dongák".
Évek múlva, egy 1965-ös interjúban is azt nyilatkozza: „Hitemben, ami
ifjúkorom
óta éltet, megcsalatkoztam
..."
Nem végső szóként persze. Hiszen Nagy László költői világa, éppen mert a
közösségért és az életre elkötelezett világ: nem lehet meg a hit ellenpontja nélkül.
Akkor se, ha maga a fogalom — együtt e líra többi kategóriájával — az idők során
mind általánosabb fogaimiságában tölti m a j d be — nem csökkenően: középponti —
szerepét. „Menedélc"-ként, mint a „zordabb szerelmet" fedezi fel ú j r a : „Hitem, szigorú elveim / hirdeti fénnyel az ég". A hit ideaalakjához ekkortól jórészt a szellemi
31

harmónia — rend, törvény, végtelenség stb. — tartalmi képzeteit t á r s í t j a : az eszme
vezérelte életvitelt.
De amíg az intellektus felől az erkölcsi meggyőződés szigorú elvei biztosítják e
költőtartáshoz az energiát, addig — belülről — a küldetéstudat ad Nagy László hitének érvényt és erőt. A „van erőm varázsoláshoz"
érzését a felelősségtudat megsokszorozza, a költő „számtalan sóhajos lélek örvényét" érzi, az „idő szirtjén"
látja
magát, akiben „az öröm és a bánat az időé". Ám hitét nemcsak a valóság fenyegeti
kívülről, az a szubjektum felől sem problémamentes. Ez a végzetesre stilizált költőszerep, hogy „dolgom: el ne moccanjak innét, j legyek élet és halál határa" — valójában nem Nagy Lászlóé, maga is feladatként vállalja, s inkább csak az intellektus
küldözi most is a parancsait: „Dolgod a fegyelem / katonáénál szigorúbb", „ ... önmagad / fogyaszd el", „Dalolva szakadj meg, — dolgozz j biztosan s olyan hiún, /
akár a haszonra lefogott, / zaklatott uránium". A fegyelemnek és a hűségnek a
programszerű vállalása nyilvánvalóan költői öncsonkítással is jár. ö n m a g á v a l örök
vitában, ellene lázadozva fogadja el csak sorsául: „Mi vagyok én, hogy
viseljem,
amitől elborzadok? ... / Bűvölj meg távoli szépség, szívem a porból kihúzd, / ne
zúgjak jeremiádot,
se psalmus hungaricust".
Sőt, ez a személyiségben meghúzódó
disszonancia — ami a váltás időszakában retorikus közléseket is kicsal a költőből —
később is mindvégig bizonyos aszkézisre utal. Mégis: a vállalt célnak és a költői
alkatnak ez a részleges különbözése maga is — mint Arany Jánosnál volt például
— egy sajátos lírai minőség forrása lehet. Bori I m r e alighanem ezt nem vette kellően figyelembe, amikor könyvében Juhász Ferencnek a feladattal m a r a d é k t a l a n u l
egybelobbanó költőalkatát Nagy Lászlóé ellenében kiemeli. Végül is éppen e külsőbelső feszültségeket egybefogva jöhetett létre Nagy László érett l í r á j á n a k egyik
legigézőbb vershelyzete: az óhaj vagy kérdés áttételes formáiban hitet tevő költőé.
Aki József Attilát vallatja majd, hogy „el ne jussak soha ama síkra", és zsoltáros
szépségű versekben éppen hite mélyen jelképes értelmével lesz képes az életet
visszaperelni a haláltól, kérdezve-felmutatva a hűség kötéseit, hogy „létem ha végleg lemerült / ki imád tücsök-hegedűt?
/ ... dúlt hiteknek kicsoda állít /
káromkodásból katedrálist?
..."
„ É N V A C O G O K MÁR M I N D E N O R M O N "
Nagy László szintézisteremtő költő, ami annyit is tesz, hogy sokféle h a t á s t hoz
a maga gyakorlatában ú j minőségre. De ha az ősök kiszemelik az utódokat, akkor
— mindenkinél inkább — Ady Endre mutat rá Nagy Lászlóra. S akkor is, h a sokban eldönthetetlen, hogy mi e hatásból tényszerűen Adyé és mennyi az Adyt is
meghatározó magyar lírai hagyomány következménye. Bizonyos: a fiatal Nagy László
etikus áldozatot vállaló költőattitűdje a magyar tradíció „végzetes
kegyességére"
rímel, költészetünk fő vonalának elkötelezettségét rejti, mégis e tág kereten belül a
legtöbb szállal Ady szellemiségéhez csatlakozik. Nemcsak a világnézet szélső p o n t j a i
idézik Adyt — a „hitesen és szerelmesen" gesztusát, azt, hogy „Az Embernek, míg
csak van ember, / Megállni nem lehet", mert „ v á r j a az Embert víg célja: / Piros,
tartós öröm" —, utal rá a messiástudat, a „Muszáj-Herkules"-ség megannyi önstilizációja is. .
Mégis, gondolkodásbeli rokonságukat — úgy tetszik — az jelzi legerősebben:
ahogy a század nagy üzenete — mely szerint: szélső ellentéteiben, teljességében kell
élni az életet — Nagy Lászlót is életreszólóan, Ady-igényűen bűvöli. Végül is Nagy
László egész költői mitológiáját a pólusok — az igen és a nem — vonzásában alak í t j a ki, képzelete végletes ellentéteket sűrít m a j d eleven egységbe, a d r á m a i feszültség pillanatnyi egyensúlyhelyzeteibe. A Nagy László-irodalom bizonnyal leghálásabb
feladata az ilyen ellentétek felsorolása. Bata I m r e egyenesen a „bináris oppozíció"
költőjének nevezi; Kiss Ferenc pontosabban — m e r t morális kötöttségét is n y o m a tékosítandó —: „bajvívó költőnek". De a jó és a rossz, fagy és tűz, iszonyú és gyönyörű, indulat és fegyelem egymást feszítő páros helyzetei eleve a negatív élmény
32

felől, bizonyos egyoldalúsággal épülnek a versvilágba — „deres majális",
„kicsikart
eszméleted" —, s ott a „bajvívás" Adyéhoz képest lényegesen visszafogottabb szerepeit körvonalazzák. Ha Ady „ütő legény", aki az ütést állta, Nagy Lászlónál a
virtus is csak a „féreg ne nyessen" negatív bizonyosságából születik. Nála nem is a
győzelem a tét, csak egy szuverenitás és általa a szuverénség — a dolog lényegéből
következően nem militáns, nem „programos" — védelme. És bár ez a bajvívás
mindvégig a valóság megbízását feltételezi, de a költő egyre táguló valóságáét. Voltaképpen nem is a társadalomban-történelemben zajlik, sokkal inkább egy lehetséges
virtuális világban, a lélek színpadán: újra a szemlélet egynemű teljességét reveláló
mítosz alakzatai között.
Ezért is: bensőségesen személyes költői világban. S talán az okozhat még Nagy
Lászlóval kapcsolatban némi félreértést, hogy vannak, akik közvetlenül életrajzi
ihletésű élménylírát vélnek ott is felfedezni, ahol már régóta az életmű belső —
gondolati — logikája adja az élményt, és a költő tényszerű valósága legfeljebb versmotívumként szerepel. Igaz, Nagy László szinte minden versében önmagát stilizálja:
ám az érett költőnél nemcsak a valóság, de a költői én is elvonatkoztatott, világnyira nagyított szubjektum, aki nem a költő éledét, hanem a lét drámáját éli a versben. S mert ezt az újabb mítoszt az értelem fogja megszervezni, nyomai fellelhetők
már ekkor az önmeghatározások áttételességében. A költő egyszerre lehet a „nap
jegyese", „élet és halál határa", a megcsalatott Krisztus, „a szép vad", akit nem véd
meg a csalit, „törhetetlen gyöngy" az idő roppant szemealján stb. De nemcsak a
képek telnek meg a jelképes értelmezés többletenergiáival, hanem a személyesség is
kevésbé konkrét. A személyes én mindinkább csak a mitikus látás olyan fikciója
lesz, amely érzékletessé teszi a költő azonosságát valamely gondolatélménnyel. Ez a
költői én m á r akkor is lényegi életet élő, esetlegességeitől megfosztott szubjektum,
ha egyébként a versből születésének életrajzi körülményei is felidézhetők. Nagy
László versbéli énje tehát egészében szellemi képződmény; aki joggal mondhatja,
hogy „halállal élek, nem a kenyérrel", s aki majd formátumával fölé magasodva
összefoghatja a költő egész lírai univerzumát.
A szemlélet kezdetben csak a feszültséget közlendő — a kifejezés intenzivitásáért
— keresi a túlzás, nagyítás metaforáit, a jelképi fokozás poétikai effektusait, hogy a
külvilág is sokszorozza a szubjektum belső gondját. Az „óra: fémvirág / ketyegve
hullik mérges harmata", „a percek verik, mint a meteorok / a tengert", „július hava,
sújtó éjszaka", „kezedben a rózsa lefejezve". A költő körüli világ él, panaszkodik:
„sír az égi madár; a holdas tavak jajongnak", „zokog a hársfa", „besír az ablakon a
dermedt szilfa", „lázban tündököl az izgága Göncöl". Az Emlékben a költő káposztát
gyaluló nővérei: „fésült szűzleányok",
egy sorral odébb „késes angyalok". Fehér
ruhájuk: „hószín vászon...
vakít...".
A káposztafej bolygóvá nő, s a fehér szín
sejtelmes jelentőségétől riasztóan rémületessé maga a művelet: „A kés tarol, zokog
a muzsikája, / fodrokban hull a réteges ezüst...".
A költő apja:
„nikotin-ember",
már egészében mitikus alak:
„Levegő is csak úgy kell neki
ha átszívhatja
dohányparázson.
Nem oxigén az: forró számum,
belső világát járja
sikongva,..."
(Apám)
S így tovább, a szubjektum mind közvetlenebbül vetíti ki a maga törvényeit a külvilágra, hogy aztán az expresszív versvilágról a következő kötetekben magától értetődő otthonosan térjen át a látomás teljes azonosságot feltételező asszociációs síkjára; megteremtvén az önmagához kezes imaginárius valóság közegét. Vagyis immár
tudatosan: a mítosz teljességét.
3 Tiszatáj

33

APÁNK LOBOG A DOMBON / PEDIG ELTEMETTÜK"
Nagy László poézisét a mai magyar líra több rokon jelenségétől, világnézetre,
eszmei-tradicionális tartásra hasonló áramlatától — túl a formátumon — a legjellemzőbben alighanem az különbözteti meg, hogy intellektuális líra és sajátosan az.
Képeinek egyik különös vonására már Németh László is felfigyelt: „(ha van is egy
kis bizarr, mondhatnám József Attilá-s játékuk) a logika alól jövőt visszatartják".
Én — megkockáztatva a paradoxont — úgy mondanám, hogy Nagy László meglelve
igazi hangját: racionális mítoszt teremt. Olyan belső képzeletvilágot, amely ugyan
áttételesen, de következetesen racionális világképet tükröz. Mítoszi alakzatai mögött
jól áttekinthető a morális meggyőződés logikája, voltaképpen az bennük egyedül
fantasztikus, hogy minden ésszerűségükkel együtt is mítosziak. Pedig még a költő
képzelete is fölöttébb szabatos, architektonikusan fegyelmezett. Nem homályosítja el
a belső logikát, sőt a tiszta fogalmi élmény és érzéki manifesztációja között a versben többnyire szokatlanul szoros a kapcsolat, nemegyszer szimbolikusan közvetlen a
megfelelés. Ügy tetszik: Nagy László poétikájának egyik legsajátabb törekvése: hogy
valamely eszmei tartalmat közvetlenül érzékítsen meg.
Persze azt, hogy az eszmét a szimbólum (a versvilág) közvetlenül a maga szellemi létében teszi érzékletessé: úgy is mondhatom, hogy Nagy László mítosza úgyszólván minden külső motívumot eszmévé lényegit. Hogy a Zöld Angyal például, a
vegetáció e pompás szimbóluma, szuverén módon és közvetlen fogaimiságában megjeleníthesse a változás kétarcúan (a halállal és a törvénnyel teljes) örök folyamatát,
ahhoz a vers konkrét képzetanyagának, a paraszti múlt tárgyi emlékeinek is a halál
és a törvény eszmei jegyeiben kell létezniük. Lehetne sorolni a későbbi kötetekből
á példákat: Nagy László szinte minden verse mögött van valamilyen közvetlen eszmei megfelelés. Nemcsak arról van szó, hogy e versekben semmi sem csak önmagáért van, hanem arról is,' hogy az egyes versek képesek a költő szellemiségének
távolabbi pályáit is egyidejűleg felvillantani. Ahogy a szenvedés társíthatja egyszerre az emberség és a hűség elvét, úgy egy valóságos szerelem a költő számára
világának örömelvét igazolja; s mindezt azáltal, hogy a vers tárgyi motívumait képzelete eleve a jelentés szellemi attribútumaival ruházza fel.
Ady ős Kajánja például a maga képzelt érzéki létezésével jelképezhette az
Életet vagy a Költészetet; Nagy László látogatói éppen érzékfeletti létezésükkel személyesítik meg a hűség elvét (a képzet félérzéki valóságában) azzal, hogy „úgy lépnek be a falon". A költői révület állapotában is igen pontos képi logikával tehát,
hiszen szellemi üzenet érkezik, a gondolat idézi itt vendégségbe a talán rég nem is
létező hűségeseket: emlékük, példájuk, néma számonkérésük éppen testetlenségük
okán lehet mindennél rémületesebb: „emlékeimben ismerősek, / megölve is szörnyen
erősek, // megnyúzva is őrjítő szépek, / elvérezve is lüktetések!" (Vendégek jövetele).
S ahogy Csontváry is művészi-eszmei lényegét hozza fizikai valóságával a versbe
„itt jön mint féreg nélküli dicsőség, / hús-valósága csak emlék, arra már szüksége
nincs", ugyanígy öltenek testet a költői én megannyi inkarnációjában közvetlenül a
költő gondolatai.
Ez a versépítés persze Nagy László későbbi leleménye, mégis az a sajátos feszültség, amelyet a költő szemlélete a tapasztalati és a szellemi létezés formái között
észlel, s amit majd poétikailag kiélez; már az ötvenes évek közepén írott versekben
is érzékelhető. Éppen a versvilág gondolativá válásának a folyamata hozza, ahogy a
tudat az érvek mind átfogóbb — végső — kategóriáit keresi, s fedezi is fel ezeket a
szellemi célokban. A költő már a „hit"-ben levő irracionális érzelmi többletet is
mind nyilvánvalóbban ezeknek az eszmei céloknak a teljesen sohasem realizálható
voltára, sajátos végtelenségére vonatkoztatja: „tündöklő végtelen"-ről ír, József Attiláról pedig, hogy „szíved köré a szeretetért j ő a végtelent köti jutalmul", arról,
hogy a földön „lenn, ami volna végtelen / megeszik a mesgyék". A „végtelen" tehát
Nagy László számára ekkor nagyon is konkrét, pozitív érzelmi kategória, végső
soron a „mindenség", „teljesség", vagy „szabadság" szinonimája, rejtve mégis az
elérhetetlenséget, az eszmei cél test nélküli valóságát. Ez a kettősség, a szó belső
34

feszültsége már ekkor felvillantja Nagy László lírájának talán legsajátabb esztétikai
minőségét: a lehetetlennek feszülő emberi akarat pátoszát. Azt a végletes — mert
végletesen elvont — erkölcsi határhelyzetet, amikor a költői szemlélet számára az
erkölcs tartalmi vonatkozásai már nem is fontosak, mert a tudat az erkölcsöt magát
is csak általános eszmei célként tételezi. Törekedni rá — noha megvalósíthatatlan
—: az élet legméltóbb parancsa. Tragikus: „Ö, a szivárvány mennyei bálvány, / kaszabolhatom, megáll a lábán", de fenséges is ez a parancs: „létem ha végleg lemerült ... / Ki feszül föl a szivárványra?". A 'szivárványra fölfeszülés' Nagy László
lírájának — mondhatnám — szinte esszenciális helyzete: éppen mert értelmezésében
a lét drámáját sűríti. Ahogy Ady is tudta: hogy „a végesség: halhatatlanság", hogy:
„így vágtass, szív, az

iszonyúnak.

Vállamon bárányos éggel,
s a nemvalósuló
reménnyel..."
(Vállamon bárányos éggel)
így menti át ez a nagy formátumú gondolati líra ifjúságának édenhitét is, a teljesség álma így kap a lélekben minden eddiginél kikezdhetetlenebb realitást. És ugyan
már-már képtelenül elvonttá finomodva, de Nagy László emberi küzdelme is így
lehet diadalmas: személyiségét felmutatva hozhatja a cselekvés, az élet érvényes
üzenetét, szemben a romlás, széthullás erőivel. Apja üzenetét, az európai kultúra
észhitét hozza. Ha olykor ironikusan, donkihóte-kacajjal, mégis meghatottan: „Apánk
lobog a dombon j pedig eltemettük...
egy rögeszme bohóca j ami nincs vigyázza".
De mert vigyázza: — van.

I*

35

GÖRÖMBEI

ANDRÁS

Ki viszi át a Szerelmet
Keserves csalódás hívta létre Nagy László költészetének meghatározó metamorfózisát 1953 táján. A Tavaszi dalt éneklő költő verseiből a világ rendjével harmóniában élő, az ember felszabadult kedvét daloló költő szólt. Ezeréves vágyak teljesülését ünnepelte őszinte örömmel. Éppen ezért kivételes mélységű a megrendülése,
amikor rádöbben, hogy az út nem olyan egyenes, mint hitte, a diadalmas forradalom
az eltékozlás veszélyével terhes. Alapvetően morális beállítottsága a megcsalatottság
érzésével birkózva néz szembe az amorális nehezékekkel megterhelt korral. Elkezdődik költészetében az a drámai küzdelem, amely lírájának mindmáig meghatározó
alapvonása — bármily sokrétű teljesedés és változás ment is végbe benne azóta.
A döbbenet a mélyebb világérzékelés és kifejezés sürgető igényét is hozta, ily módon
az irdatlan szenvedés egy magasabb rendű líraiság feldajkálója lett költészetében.
Az önálló lírai világkép megképződésének, megteremtésének tán legfontosabb
motiválója.
A szabadságharc bukása láttán az őrület felé sodródó Vörösmarty tragédiájához
fogható Nagy László megrendülése, hangjának a „Most tél van és csend és hó és
halál"-ra rímelő zaklatottsága, színeinek elsötétülése. De lírájában, világképében ez
csak a látvány mérlege, csak a tények számbavétele. Ezzel az első pillanattól kezdve
rendíthetetlenül szemben áll, s egyre jobban fölnöveszti magát a szocializmus legszebb eszméit tántoríthatatlanul őrző és értük harcoló költői én, aki „fönséges fejét
bánat, bitangság fölé vágja", s aki a legnehezebb órán is azt vallja, hogy „a drága
szerelem nem hamvad el, / csupán komorabb lesz ú j csillagképe". Ez az alapvetően
társadalmi indítékú dráma két pólusúvá teszi Nagy László költői világképét, a
rossz és a jó küzdelmét állítja középpontjába. A küzdelem világnyivá nőtt, a költő
megteremti kifejezésére állandó jelképeit, melyeket szinte kivétel nélkül a paraszti
világkép elemeiből alkot. Természeti képek gazdagodnak így társadalmi jelentésű
tartalmakkal. A líra újabb minőségét pedig az jelöli, hogy ezek a társadalmisággal
bővült természeti képek a létezés egészének tükrévé válnak.
Az állandó motívumok — mint a dér, tél, csönd — a világ negatív vonásai jelképévé emelkednek. A csönd az ötvenes évek derekán daltalanná vált társadalom
képe, de a versek szövetében egyértelmű a József Attila-i csöndmotívum közelsége,
a társadalmi jelentésnek ismeretelméleti tágítása. A hidegség, a télképzet az élettelenséget, életellenességet jelenti, de általában a létezés pusztulásba fordulásának
tendenciáját is. A Rege a tűzről és a jácintról apasirató soraiban is ilyen értelemben
szerepel: „Most f á j nekem, hogy a tél a szájába veszi ujjaid." Érzékleteset és elvontat, tárgyszerűt és eszmeit egyesítenek magukban az eme látvánnyal szembeszegülő
költői ént megjelenítő képek, jelképek is. De míg a világot festő képek jobbára a
természethez kötődnek, a küzdő ember portréja leggyakrabban képi megjelenítés
nélkül, közvetlen vallomásban, fogalmilag áll előttünk. Vonásai gyakran a gazdagon
bemutatott negatív világ elleni tiltakozásképpen, csattanóként összegezve rajzolódnak ki. A költői én küzdelmes és elszánt különállása, protestálása evidencia, bővebt
motivációt nem is kap. Aktivitása, elszántsága predestinációszerű. A csalódás, veszteség- és pusztulásérzés szinte muszájherkulesi szerepbe kényszeríti a költőt: „Voltair
én szelíd s muszáj, hogy legyek már bujtogato", „konokan az élethez kötődöm"
„gázolnom kell ami rút" — hangzanak tételszerűen az önvallomások. Csak nagyor
erős hit lehet ilyen rendületlen a felháborító események láttán. Képtelenségnel
tartja azt, ami történik, ezért kapcsolja hozzá a lehetetlenséget, nemcsak a társada
lom, hanem a lét minden negatív mozzanatához. Kitűnő érzékkel vette észre Kisi
Ferenc, hogy ez a „sokszor már mítoszi vitalitás a Nagy László-vers egyik legállan
36

dóbb sajátsága". Az életet szerető, virágoztatni vágyó vitalitás motiválja lírájának
alapvetően erkölcsi beállítottságát és eme erkölcsi parancsok sérthetetlen, biztos
irányát. Innen eredeztethető lírájának egyetemes részvéte minden szenvedés iránt, s
káromkodássá dühödő indulata minden pusztítás és aljasság ellen. Érvelése is ezért
evidenciaérvényű. Parancsa és vállalása vitathatatlan erkölcsi hitelű. Talán ez a
gyökere annak, hogy a költészetet varázserejű, igazságtevő hatalomnak tartja, olyannak, amely eséllyel szállhat szembe a rontás és pusztítás erőivel, s képes arra, hogy
a világot otthonossá és emberivé tegye. Ez a morális vitalitás nem ismer lehetetlent,
nem köti magát az értelem azon felismeréseihez sem, melyek nem az életet szolgálják. Feltöri az értelem törvényeit, cáfolja a „halálos logikát". Legnagyobb belső
küzdelme azért van, hogy az értelem is szolgálójává legyen, hogy az élet törvényét
a szellem törvényével összeegyeztesse. Az ötvenes évek második felében Nagy László
költészetében a társadalom megoldatlan gondjaival és az emberi létezés kínzó kérdéseivel való küzdelemben a morális vitalitás erői szerveződtek csillagragyogású
rendszerré. Olyan kétségeken nő úrrá ebben a poklokat járó küzdelemben a költő,
melyek már-már léte értelméhez írtak kérdőjeleket. Ez a dráma egyre erősebb sodrású. 1952 és 1956 között — úgy tetszik — a költő ennek egy-egy mozzanatát jelenítette meg, 1956 után az újabb megpróbáltatások terhe alatt feszítette végsőkig, a
szélsőségeknek mint életelveknek az ütköztetéséig. Az egyes mozzanatokat egyetemes
összefüggések rendjébe illesztette. A költő diadalát pedig az bizonyítja, hogy az
egyedi és az általános olyan dialektikáját képes megvalósítani, melyben az empirikus
motívumok eszmeiekkel gazdagodnak, az eszme pedig a konkrét mozzanatból evidenciaszerűen bontakozik ki. A vers hibátlan, öntörvényű teremtett világ, minden
pontja „arhimédeszi". Élmény és kifejezés tökéletes harmóniája valósul meg benne.
Ennek a remény elvét perlő nagy küzdelemnek összegző érvényű remekműve ez az
1957-ben keletkezett kis „dal":
Létem ha végleg lemerült
ki imád
tücsök-hegedűt?
Lángot ki lehel deres ágra?
Ki feszül föl a szivárványra?
Lágy hantú mezővé a sziklacsípőket ki öleli sírva?
Ki becéz falban megeredt
hajakat,
verőereket?
S dúlt hiteknek kicsoda állít
káromkodásból
katedrálist?
Létem ha végleg lemerült
ki rettenti a keselyűt!
S ki viszi át fogában tartva
a Szerelmet a túlsó partra!
A vers lírai szituációja egyértelművé teszi, hogy a költő megszólalását heveny drámai küzdelem előzi meg, melynek élmény- és érvrendszerét nem látjuk, de bizonyos, hogy a költő nagy kétségekkel birkózik. A küzdelem tetőfokán szakad ki belőle ez a monológ. Személyes léte kényszerű feladásának esélye merül fel előtte.
A lét és nemlét dilemmája foglalkoztatja, a végső és teljes pusztulással néz szembe.
Nyilvánvaló, hogy nemcsak a fizikai halál gondolata gyötri, a „létem ha végleg lemerült" sor tágabb értelmű ennél. A létezésről, tehát fizikai és szellemi tartományról egyaránt szó van. Nyomatékosan utal erre a szellemibb aspektusra a „végleg
lemerült" kifejezés, hiszen a fizikai halál esetében funkciótlan volna a véglegesség
hangsúlyozása. A lemerüléshez is inkább az elhallgatás, egy bizonyos létezési formából való kimaradás képzete társul, ami a szó mítoszi holdudvara következtében természetesen a halállal is terhes. Az első sor negatív létperspektívája elsősorban
mégis a költői létezés vagy nemlétezés gondjába, az elhallgatás esélyének döbbenetébe vezet. Válaszra nem váró költői kérdések sorát nyitja meg, s ezek a kérdések a
37

költő önjellemzését, életelveit és ars poeticáját fogalmazzák, hiszen arra kérdeznek
rá, ami a költő létének lemerülése után gazdátlanná válna a világban. Azokat a cselekedeteket sorolják fel, melyek elmaradnának. A kérdésekben, melyek a vers folyamán evidenciaszerű parancsokká minősülnek át, Nagy László ekkori lírájának legjellemzőbb motívumaira ismerünk, költői egyéniségének alapvonásai tárulnak elénk.
Az ötvenes évek közepén Nagy László lírájában a személyi kultusz idejének
•torzulásait elszenvedő társadalom képét leggyakrabban a feszült csönd és a dermesztő hideg, a hirtelen jött ártó természeti csapás, a jégverés és deres táj, „dérverés" jeleníti meg. A májusfás piros örömöket a „ráfeszült hidegen a csönd a
tájra" látványa váltja fel. A költő szenved ettől a csöndtől, mert ebben az elnyomottság érzése tárgyiasult. Az élet természetes mozgásával, melegségével ellentétes
ez. Vele szemben a költő tücsökhegedűt imád, a spontán dallamokat kiirtó tendenciával szemben a legparányibb szépségeknek is fontos helyet tud az életben.
A csönddel szembeni tiltakozása jeléül becsüli istenség gyanánt eme legparányibb,
de tiszta és természetes zenét. Hiszen a tücsökzene csak akkor szólal meg, h a teljes
a nyugalom, ha a létezés a maga természetes rendje szerint folyik, ha semmi sem
zavarja. A teljes nyugalom kifejezéseként veszi át a tücsök „csendes birodalmát"
Arany János Családi köré ben, Szabó Lőrinc pedig azért nevezi Tücsökzené nek lírai
emlékezése könyvét, s tücsköknek az egyes verseket, mert fél évvel Buda ostroma
után — a pasaréti nyáréjszakában — a tücsökzene teremtette meg lelkében az
emlékezés nyugalmát. Az egyes darabokban olyan boldogság kap hangot, mely a
legszerényebb örömökben is kielégülést talál. Az irodalomban a tücsökzene a létezés
legelemibb örömeinek szimbólumává is vált. Nagy László verssora mélyebb sugárzású tehát, de a lényege — az élet legparányibb értékeinek megbecsülése és tisztelete
— első látásra is nyilvánvaló. Ebbe a parányi képbe az élet harmóniájának követelése szövődik.
A következő kérdés társadalmi vonatkozása erősebb, egyértelműbb, mert a „deres
ág" közvetlen utalás, hiszen a dér, dérütött rét, dérverés Nagy László l í r á j á n a k
1952 és 1956 között állandó jelképei, a megcsalatottság, tékozlás költői szimbólumai.
1957-es gyűjteményes kötetének is a beszédes Deres majális címet adta. A kényszerű
pusztulás eme „hideg" képzetéhez való költői viszony mindig az otthonossá, élettelivé
varázsoló „melegités" mozzanatában nyilatkozik meg. A deres és fagyos világgal
szemben a költői megváltó szándék a tűz, a láng képzetéhez kapcsolódik. Ö az, akinek a „világ telével", „vas-hidegével" veszekednie kell. ö az, aki a reménytelenség
hómezejére kiteszi a szívét „nagy tüzes pontnak", s aki kísértések ellen szívét a
„hatalmas naphoz" köti. Kiáll a télbe „a faggyal kötekedésre". Máskor emlékek
„melegítik" fázó gerincét. A kegyetlen világgal szemben menedékké növő szerelem
számára „hajnaltüzes hajlék". A költő lángként akart lobogni „fázókhoz egyre közelebb". A Havon delelő szivárvány nagy jelentőségű záróképeiben is azoknak hódol,
akik a „hegy havasába" viszik a „vicsorgó szivárványt", s akik „anyái a tűznek, a
vérnek", munkájukkal elérik, „hogy este a horgas aszu-ág / hegedűljön, / hogy az
otthon, mint a nagyvilág, / ki ne hűljön, / hogy az ember az életet / ú j r a kezdje, /
ha szétzüllött a csillagok / égi kertje". A láng és a deres ág gazdag jelentésű képeit
a „lehel" ige vonatkoztatja egymásra — a költői szándékot oly igen érzékletesen
kifejezve. A lírai szituáció zaklatottsága fokozza éltető lánggá a leheletet. A költőnek az a hite, hogy az élet nem fagyott meg végképp, dermedtségéből visszavezethető a teljes értékű létezésbe. Ilyen összefüggésben ' a „lehel" igéhez a létezésbe
visszahívás képzete több vonatkozásban is társul. Rálehelgetéssel dermedt kis állatot
szokott az ember életre kelteni. A „lehel"-nek ily módon erős emberi vonatkozása
van, hangsúlyosan emberi cselekvés. A deres ágra viszont a nap hozza az éltető
meleget, a „lángot". Így emelkedik a kép emberi aktusa a természeti erő hatásfokára, de közben megőrzi az emberi szándékosságot is. Ebben a képben immanensen már benne van az élet reménységének a hite, azé a reménységé, melyet Nagy
László lírája a legfeketébb időben is töretlenül vállalt, s melynek átplántálása az
emberek tudatába a legnehezebb és legnagyobb költői feladata, hiszen a megváltás
ára az önfeláldozás, a megfeszülés.
38

Ennek a reménynek a költői jelképe a szivárvány. A motívum a Bibliából való.
Az Úr a vízözön után vigasztalásképpen adta az emberiségnek a szivárványt, vele
ígérve meg azt, hogy nem lesz többé vízözön. Ez a bibliai motívum aztán az idők
folyamán irodalmi toposszá lett, a remény közkeletű szimbólumává. Nagy László
bibliai eredetű képzetekben gazdag költészetében is ilyen értelmű. Korábban egyszerű jelentésű, de m á r magában hordja a későbbi gazdagabb tartalmak csíráját.
Tűz-szivárvány
című versében még szimpla jelkép, de már a költészet értelméhez
kapcsolja a költő: a dal „legyen a szívek táján / örökös tűzszivárvány". 1954-ben
már közvetlenebb társadalmi vonatkozásban, s feszült drámai helyzetben, óriási
küzdelem tétjeként jelenik meg, ekkor már Havon delelő szivárvány. Nagy László
lírájában a szivárvány nem bibliai értelmű, nem a megszánt ember kapja, hanem a
lehetetlennel is szembefeszülő ember szerzi meg emberfeletti küzdelemben, poklokat
legyőző önmegváltása eredményeképpen. Átalakította a költő ezt a bibliai motívumot,
mint ahogyan a hasonlóképpen korán (Zene az istállóban) felmerülő Jézus-motívumnak is ú j értelmet adott, „önjézusító" verseiben saját költői és emberi küzdelme
kap hangot, a válságait lebíró költő a feltámadt Jézussal érzi magát rokonnak: „a
kínt, a halált is kibírtam . . . s dacból fölemelkedtem". Az önmegváltás mozzanatát
hangsúlyozza, nem jön angyal a segítésére, maga fordítja a követ félre (Csodák
csodája). Vallomásában írja: „A költő hiszi, hogy hatalma van. Ez eredendő vonás.
Történelmünk elején a varázsló költő is volt." Egybevág ezzel a Rege a tűzről és a
jácintról lírai önvallomása, melynek szentcsalád-motívumában a költőé „a fiú"
szerepe, hogy a költészet isteni erejével perlekedjen a romlás ellen: „hiszem, van
erőm a varázsoláshoz. / A versem érted kiáltoz". Az édesanyához szólnak e sorok,
aki a fiú számára a viharokban „csoda-szivárvány", s akiért a fiú haragjában „megfeszül". A Csodák csodája és a Rege...
egyaránt 1956-ból való, a Ki viszi át a
Szerelmet pedig 1957-ből. A szivárványra fölfeszülés képéből az éltető reménységért
vállalt áldozat értelmét olvashatjuk ki. A költő veszteségek fölé emelkedő bizakodását és a költői erőbe vetett hitének nagyságát éppoly érzékletesen közvetítik a költői
személyiség törekvéseihez hajlított mítoszi motívumok, mint a feladat emberfeletti
méreteit, arányait.
Ez a három kérdés kivételes intenzitású költői képékben a legparányibb érték
tiszteletétől a remény elvének kiküzdéséig ível a vers első kisebb szerkezeti egységeként. A következő rész újabb három kérdésből áll, s ezek párhuzamosak az első
hárommal. Az intenzitásuk is egyre fokozódó, az ívelésük is hasonló: a természeti
képektől vezetnek eszmei régiókba. Ez a második kisebb szerkezeti egység azonban
nem megismétli kétszeres terjedelemben az elsőt, hanem lényeges ú j tartalmakkal
bővíti azt, az első rész tovább fokozása és konkretizálása is egyszerre. Ez a hat kérdés alkotja a vers első nagy szerkezeti egységét. Eme „leltározó" gazdagságnak a
végső mondandó szempontjából alapvető funkciója van. A vers alanyának a cselekvése intenzitásban tovább erősödik, teremtő ereje monumentálissá növekszik. Szenvedése is nagyobb. Termékennyé és gondozottá, „lágy hantú mezővé" öleli a terméketlen és kietlen világot, a „sziklacsípőket". Cselekvése a szeretet ölelő gesztusában
nyilatkozik meg, küzdelmének, erőfeszítésének iszonyú nagyságát sírása jelzi, meg
az az ellentét, amelyik a cselekvést kifejező ige és a cselekvés tárgyai között feszül.
Az első rész életre lehelő gesztusával párhuzamos az élet feldajkálása, „becézése",
a már „megeredt", létre kelt élet felnevelése — a lehetetlen körülmények ellenére is.
A Ki viszi át a Szerelmet kérdező-felszólító nyelvi struktúráját kikísérletező Kinek
fáj, emberek című versében a költő éppen ennek az ápolásnak, törődésnek a hiányát
panaszolja: „Kinek fáj, emberek, / ha az élet ér-fala átfagy / s dörrenve megreped?"
A termékenységre és a fizikai létezésre utaló képeket a harmadik kérdés dúsítja
teljes világnyivá. A létezés fizikai szintjét az eszmeivel egészíti ki, s ennek veszélyeztetettsége váltja ki a vers legdrámaibb kérdését: „S dúlt hiteknek kicsoda állít /
káromkodásból katedrálist?" A szivárványmotívummal párhuzamos ez a kép, nagyobb izzását a személyesség minden eddiginél erősebb megnyilatkozása, az egyszer
már megteremtett érték eltékozlásának a veszélye magyarázza. A végsőkig fokozott
feszültséget a keményen pattogó, eleve feszültségből kipattanó vagy feszültségben
39

képződő zár-, rés- és pergőhangok gyakorisága is sugallja. A kérdőszó pedig dühös
segélykiáltássá hevül: „kicsoda?" Az eddigi kérdészuhatag képei is feszültségre épültek. A kérdésekben keresett személy mindig szélső pólusokat társított össze, mindig
negatívat változtatott pozitívvá. A fagy, halál, reménytelenség, terméketlenség, vadság, kietlenség ellenében a meleget, az életet, reményt, termékenységet, otthonosságot teremtette meg. A kérdések mindig azt keresték, aki ezt a pozitív irányulást az
élet minden dolgában képviseli. A szélső pólusok közötti távolság és feszültség mégis
itt a legnagyobb, az ellentétek többszörösek, összetettek. Kivételes erejű telitalálattal
jellemzik azt a költői léthelyzetet, bonyolult drámát, mely Nagy Lászlót az ötvenes
évek derekán, főként pedig közvetlenül az 1956-os tragédia után gyötörte. Reményeinek megcsalatkozását — utaltunk már rá — legtöbbször a természeti csapások
képeivel fejezte ki. „Micsoda dúlás volt itt" — írja a Gyöngyszoknyában,
s ugyanott
a hit megőrzését is tanúsítja: „S mégis: amiket a szív s ész gyönyörűen eregettek, /
ábrándok, tervek sárba lesújtva nem lehetnek!" A „dúlás"-nak már ekkor emberi
vonatkozása van. A „dúlt hitek" kifejezés viszont közvetlen utalás a szocializmus
szép, éltető eszméjére, melyet a költő a személyi kultusz éveiben megcsúfoltnak,
összedúltnak ítélt. Az eszmény és akkori megvalósulása közötti szédítő különbség
nem az eszményt rombolja le benne, hanem az eszmény nevében elkövetett, az eszmény eltékozlását eredményező tettek ellen lobbantja hagy haragra. A veszteségérzésből fakadó szomorúság és a tehetetlenség dühe, a szókimondó dac és szembeszegülés hangja váltakozik ekkor lírájában. Legtöbbször egyetlen versen belül is. Ez
a teremtő és dühös keserűség magyarázza a vers legmélyebb zengésű, legnagyobb
feszültségű képét, melyben az ellentétes képzeteket kifejező szavak alliterációja is
fokozza a hatást: „káromkodásból katedrálist". Nemcsak a hit megőrzéséről van
tehát szó, katedrálist kell neki állítani, kiteljesíteni, fölvirágoztatni kell. A „dúlt
hitek" kifejezés — a többes szám révén — mindezt általánosabb szintre is emeli, az
aktuális társadalmi vonatkozásokat az egész emberi létezés és történelem viszonylatába is beállítja. Az első nagy szerkezeti egység heveny drámaiságú kérdéssorozata
ezzel a végsőkig feszített képpel zárul. Rendkívül gazdag tárgyi világ és sokrétű, de
mindig evidenciaszerűen fontos akció képe villant fel. Valamennyi cselekvésnél fontosabb, és nagyobb erőfeszítést kíván ez az utóbbi, hiszen totális ellentéteket kell
egyforma minőségűvé teremteni: káromkodásból kell katedrálist állítani.
A vers utolsó négy sora — a másik nagyobb szerkezeti egység — mégis képes
tovább tágítani ezt a világot. Nemcsak a költői léthelyzet negatív perspektívájának
megismétlésével éri ezt el, hanem azzal is, hogy az első rész gazdag látványából
konzekvenciaként erkölcsi törvényt állít újabb szemléletes, parancsoló képekben.
Kérdőmondatai végképp átminősülnek felszólítóakká. Az írásjelek is jelzik ezt, de az
etikai imperatívuszok továbbra is kérdező struktúrájú mondatokban szólalnak meg.
Ezek a kérdezve felszólító mondatok a vers első szakaszának gazdag látványát, képeit, akcióit azzal emelik még tovább, hogy a bennük megütköző két alapelvet szembesítik, a rosszat és a jót, a halált és az életet. Rettentik a pusztítást, és megóvják,
mentik azt, ami a lét megváltását jelenti.
A keselyű a rossznak, pusztulásnak, igazságtalan szenvedésnek a jelképe. Az emberek pártfogója, Prométheusz ellopta az égből a tüzet, hogy vele az embereket az
állatvilág fölé emelje. Ezért a „lopásért" kapta a kegyetlen büntetést: időtlen időkig
egy zord sziklához láncolva kellett szenvednie a nyár hevét, a tél hidegét, s közben
májából sas lakmározott. Az irodalomban ezért a szenvedés és pusztítás jelképe a
keselyű. Petőfi a nép szenvedését^ kitaszítottságát fejezi ki vele: „Ott fekszik, mint
egy ú j Prometheusz, / Évezred óta a bilincsre-vert nép, / És rágja m á j á t a saskeselyű." A Nagy László életérzésével mély rokonságot mutató Vörösmarty-vers,
A vén cigány is a „lázadt ember vad keserveit", „Prometheusz halhatatlan k í n j á t "
idézi meg a „keselynek szárnya csattogásá"-val. Arany János a Prométheusz-mítosztól eloldja, a hatalmas pusztítás és pusztulás képzetét társítja hozzá: „Azér vijjog a
keselyű, / Azér szállong turul s ölyü, / Mert holnap ilyenkor, halott / Százezrivel fog
veszni ott." Nagy László verse — miként a bibliai szivárványkép esetében is láttuk
—, a keselyűmotívummal is gazdag mitológiai és népi képzetkört modernizál, tölt
40

meg ú j értelemmel. Félelmesen elijeszti, „rettenti" a keselyűt, a pusztítás dögmadarát, ezáltal védi, megmenti az áldozatsorsra kárhoztatott értékeket. Az erős hangzás
is (k, r, t, s hangok) kiemeli a küzdelem heveny voltát és a tét nagyságát, mint
ahogy a „káromkodásból katedrálist" képnél is láthattuk. A költő a versben kétszer
kapcsolja „s" kötőszóval is az egymással összefüggő kérdéseket, hogy ezáltal is
jelezze a látszólag egymástól távoli jelenségek közeli rokonságát, ikerkapcsolatát.
A mondatstruktúrák különleges egyszerűsége, valamint a hang-, rím- és ritmikai
hatások gazdagsága mellett ezek a gyorsító kapcsolások is szembetűnővé teszik a
vers világának tágasságát, rendkívüli arányait, s ugyanakkor zárt, szigorú, katedrálisszerű felépítését. Az egyes motívumok szorosan kapcsolódnak egymáshoz, s együtt
teljes világot képeznek. Az életet óvó, „becéző" tartáshoz hozzátartozik a „hitek"
feltétlen őrzése és ápolása. A pusztulás elrettentése, elijesztése éppily közvetlenül
jelenti már az élet értékeinek védelmét. Azoknak az értékeknek, melyeket át kell
vinni „a túlsó partra", ki kell menteni veszélyeztetett léthelyzetükből,'az ellenükre
törő körülményekből.
Melyek ezek az értékek, mit jelent az ezeket összegző fogalmi szimbólum, a
„Szerelem?" Szinte fölösleges a kérdés, hiszen eddig mindig erről volt szó, ennek
foglalata, leltára a vers. Elvontan a „jó" princípiumának nevezhetnénk, de nem elvont jóságról van szó, a vers minden eleme a konkrétból, a közvetlen élményből és
látványból emelkedik egyetemesebb jelentésekhez. Az élmény és az eszme együtt
szólal meg, s ez rendkívüli mértékben megemeli mindkettőnek az érvényét. A „Szerelem" annak az életelvnek, világnézetnek, cselekvő meggyőződésnek a jelképe, mely
a vers világában teremtő módon nyilatkozik meg: imád, lehel, fölfeszül, ölel, becéz,
állít, rettent. Mindig azt teszi, amit a makulátlan emberi erkölcs jegyében tennie
kell. Szerepe nemcsak a megőrzőé, hiszen minden akciójában a teremtés mozzanatát
fedezhettük fel. Nem emléket, hanem katedrálist állít. Az élet, a mindenség szerelme
ez. ítélkező, jót és rosszat a világ őselvéig szétválasztó szándék és cselekvés. Ezt a
tiszta és kemény, dacos emberséget menti át a költő „fogában tartva" a „túlsó
partra". Ez is rendkívül érzékletes kép. Az állat szokta a kölykét a szájába fogva
átvinni a folyón, vagy szétdúlt otthonából ú j környezetbe menteni. Önmagánál is
jobban óvva, maga fölé tartva. Sértetlenül és abszolút biztonságban, hogy jobb körülmények közé mentse a még tehetetlent.
A versben feltárulkozó világos és gazdag tartalomnak a kompozíció lényegbevágóan fontos része. Ez teszi egyértelművé, hogy Nagy László ars poeticája a vers,
ez világítja meg a költemény akcióit végző lírai személyiséget, s ez tanúsítja ennek
a személyiségnek a rendkívüli kételyeit a versben megmutatott eszme további sorsát
illetően. A „Létem ha végleg lemerült" időhatározói mellékmondat nyitja a vers
mindkét nagyobb szerkezeti egységét, a kérdések sorát. Ebből a mondatból nyilvánvaló az is, hogy a jövőben kérdésessé vált teremtő cselekvést most, létének lemerülése előtt, a kérdéseket föltevő költő vállalja és végzi. Létének ez adja a célját és
az értelmét. A kérdések minősége és intenzitása pedig nem hagy kétséget afelől,
hogy a beléjük foglalt teremtést végezni kell, sőt mindenkinek végeznie kellene. De
vállalja-e mindenki, vagy legalább egyetlen valaki is? Ez a költő legnagyobb kétsége és fájdalma. Ezt nem látja biztosítva. Emiatt csap fel „titáni" indulata és őrjítő
keserűsége. Kérdései ezért felhívások és vádak is egyben. Hiszen képtelenség, hogy
evidenciák vállalására nem akad ember, nem indul a társadalom. Pedig a létezés
értelme forog kockán, egy pillanatra sem lehet vitás, hogy a Szerelmet át kell vinni
a túlsó partra.

41

VÖRÖS LÁSZLÓ

Nagy László: Csontváry
Nagy László képzőművészeti érdeklődése és tehetsége közismert. A Csontváryvers megszületését s még kevésbé lényegét azonban pusztán ezzel magyarázni nem
lehet. Más művészverseihez hasonlóan — például Bartók és a ragadozók,
József
Attila!, A föltámadás szomorúsága — Csontváry művészetében is mindenekelőtt az
a „benső tartás" ragadta meg Nagy Lászlót, amelyet Bartókról szólva így fogalmazott meg: „Nem! Az ember nem adhatja meg magát." Az a benső tartás, amely
betegséggel, nélkülözéssel, értetlenséggel, magánnyal dacolva végül mégis monumentális életművet alkotott, művészi értéknek s emberi dokumentumnak egyaránt
nagyszerűt.
Az ellentétes méretek sorozatára épül ezért a vers: az erő és a nagyság költői
képei vonulnak végig rajta különböző viszonyrendszerekbe helyeződve, hol saját testi
esendőségével és lehúzó életkörülményeivel, hol a középszerrel és a törpe rágalmazókkal szembeállítódva, de mindig úgy, hogy a festő emberi-művészi nagysága kerül
ki győztesen, sőt az ellenpontozások láncolatában egyre diadalmasabban. Már az
első szerkezeti részben, az első öt szakaszban is így van ez:
Ö: a bábeli magasba emelt fej, gigászi
vörös szemgolyó a kételyek
fölött,
világnagy vásznon ecset- és
üstökös-egység,
ágyúzzák lentről a köznapi
méretek,
kicsi királyok, erőtlenek és
mert ISTEN SZÖRNYETEGE,

nevetségesek,
emberkék végzete

temérdek sugár-erő, transzformált
őrület,
kapcsolják rá uraim a várost: a lámpa mind

ő,
kigyúl,

egyszeri csoda, a Nap fia ő, aki agyára
fölveszi koronának a lángoló
Kárpátokat!
A Nagy László lírájában sokszor megcsodált asszociációdús képek erre a versre
is jellemzőek, kezdve m á r a legelső sortól. A „bábeli magasba emelt f e j " egyaránt
sugározza a rendkívüli, nagyratörő erő, a lenyűgöző nagyság, de a bábeli zűrzavar
révén a betegség, a pszichózis képzetét is, úgy azonban, hogy a diadalmaskodó elem
a nagyság lesz, amit a soron következő kép is elősegít — főleg áthajlással kapcsolva,
hiszen így a „gigászi" még közelebbről erősíti fel a „magasba" energiáját —: „gigászi
vörös szemgolyó..." Ez a remekművű szinekdoché a festőt legfontosabb szervével, a
szemmel azonosítja, az egész embert egyetlen hatalmas szemgolyóvá, gigantikus
mindent látóvá nagyítja. De a kép még ennél is komplexebb, hiszen a „vörös szemgolyó" már itt előlegezi a néhány szakasz múlva visszatérő napmotívumot annak
egész gazdag jelentéstartományával, benne azzal, hogy a nagyság így nem egyszerűen
méretbeli monumentalitás, hanem a „fent" hatalmassága is társul hozzá.
Ugyanúgy, mint a folytatásban, ahol az egész égbolt világnagy vászon, s a festő
munkaeszközével, az ecsettel azonosul; az ecset alaki hasonlósága asszociálja az
üstökös-képet, amely már tartalmi képzettársítás: így lesz a művész magasság, tün42

dökletesség, szinte követhetetlen suhanás. Ebben a jelentéskörhyezetben az „ágyúzzák" ismét a nagyságra utal, annak erejét mutatja, aki az ágyúzás célpontja, s azok
kicsiségét — még királyokként is nevetségességét! —, akik lentről tüzelnek rá.
A kontraszt élességét tovább fokozza az írásképileg is kiemelt „ISTEN SZÖRNYETEGE" megdöbbentő asszociációgazdagsága, mert bevonja a mű gondolatvilágába a .Jób könyvét Jób megpróbáltatásaival, de mindenekelőtt Ady költészetét,
Ady helytállását, „benső tartását" A megőszült tenger főmotívumán keresztül. Már
önmagában az fölöttébb jellemző, hogy a festői látásmódra egyébként is hajló Nagy
László ebben a festőtémájú költeményben Ady nyomán eleve olyan bibliai motívumhoz kapcsolódik, amely nemcsak szövegszerűen tartalmazza a „képírók" kifejezést,
hanem ezen túl látványiságával is festői fantáziához illő, képre kívánkozó: „Maga
után hágy világos ösvényt úgyannyira, hogy aki látná, azt vélné, hogy a tenger megőszült." Nagy László tehát az „isten szörnyetege" motívumot már külsődleges karakterével, festői jellegével is szervesen beépíti a költeménybe, de még inkább tartalmilag. Hiszen az „isten szörnyetege" ellentmondásos gondolati és hangulati együttesében sem a Biblia, sem Ady nem a leviatán szörnyeteg voltára teszi a hangsúlyt,
hanem rettentő erejére és nagyságára. így van ez Nagy Lászlónál is, az ambivalens
szókapcsolatban ismét a pozitív pólus kerekedik felül, s lesz a festő minden benne
élő szörnyetegveszély ellenére feltarthatatlan célratörés és alkotó akarat, féktelen
teremtő erő. Teremtő, mert az első két versszak passzív monumentalitását éppen az
„isten szörnyetege" kép fordítja át aktivitássá, cselekvő nagysággá, olyan mindent
lebíró elhivatottság érzéssé, amely még a testi gyengeségből is művészi erényt kovácsol. A „transzformált őrület" ú j módon ismétli meg a kezdeti Bábel-kép ellentétegységét, de ugyanolyan irányú feloldással: az emberi-művészi nagyság, a zsenialitás h a j t j a uralmába a pszichózist, s nem megfordítva. A „transzformált" szó kettős
jelentésével Nagy László mesterien él, érzékletes képben is megjelenik a „temérdek
sugár-erő", a feszülő energia, városnyi fényözönt adva, fényhozóként.
A mesterséges fény ragyogása a még vakítóbb természetes fénybe vált át: „egyszeri csoda, a Nap fia ő . . . " Jelentések sokasága sűrítődik ebbe a képbe, a nagyság
és fenségesség mellett sugározza Csontváry hitét, lobogását, magyarságtudatát, Délimádatát, mediterrán-vonzódását, Egyiptom- és Libanon-élményét, asszociálja egyes
festményeit, mindenekelőtt a Baalbeket, Helliosz templomának, az ősi napvárosnak
romjait s azt a napkultuszt, mely ennek láttán töltötte el: „ . . . e t t ő l kezdve himnikus alázattal és ékesszólással ír a napról, mindennek éltetőjéről és uráról, és büszkén írja, hogy őseink napimádók v o l t a k . . . " (Németh Lajos: Csontváry
Kosztka
Tivadar. Bp., 1964. 108. 1.) Az idézet is bizonyítja, hogy a napmotívumban az egyetemesség élménye mellett másodlagosan a magyarságtudat is jelen van. Csontváry
festői tájékozódásának másik sarkpontja, a hegymotívum — Nagy László szó szerint
idézi Csontváry önéletrajzából „a lángoló Kárpátokat" — már ez utóbbit állítja
középpontba, megteremtve a versben is a személyesnek, a magyarnak és az egyetemes emberinek a festő munkásságában meglevő harmóniáját. S mindezt megint a
gigászi nagyság, a roppant erő jegyében: a „kicsi királyokkal" szemben ő az igazi
király, hegykoszorúval koronázott!
Az első szerkezeti egységben a mondandót döntően a nagy túlsúlyban levő névszók jelenítik meg, a költemény mégsem statikus, állóképszerű, mert a folytonos
ellentétezés mindvégig nagy drámai feszültséget, eleven mozgalmasságot teremt.
Nem közönséges bemutatása ez a festőnek: a végtelenbe táguló méretekhez finoman
emelkedett hangvétel társul, amit a háromszor ismétlődő „ő" egészen a felkiáltójelig fokoz.
A következő szerkezeti részben a nagyság és erő kifejezésének funkcióit már
inkább az igék veszik át:
Rágalom, hogy a szoba sarkába a százszor
teahalomra buktatja el a halál —

kifőzött
43

északról délre zuhan, elrúgva úgy a mediánt,
hogy billen a láthatár, minden egyensúly
fölborul,
rágalom, hogy Tivadar festőt a cicái
kikezdik,
máig is oroszlánok vesződnek
izmaival!
Az első rész diadalmas, felmagasztosuló Csontváry-bemutatása után a költő
most még egyszer szembenéz az „erőtlenek és nevetségesek" hadának rágalmaival,
a „köznapi méretek" kicsinyes állításaival, amelyek az aszkéta életmód, a szegénység, a magány életrajzi mozzanatai köré fonódnak. Az eredmény ugyanaz: a festő
megdicsőül, halála erőtlen elbukásból kozmikus méretű zuhanássá lesz. Az ellentétezés ebben a részben még nagyobb ívű, a pólusok még szembenállóbbak: a százszor kifőzött teahalomra való bukás és a festőt kikezdő cicák az egyik oldalon, a
másikon pedig a földet tengelyéből kibillentő zuhanás és az oroszlánoknak ellenálló
izom; még holtában is akkora erő, hogy az oroszlánok is tehetetlenek, nem tudnak
mit kezdeni vele — milyen találó a kifejezés: vesződnek izmaival! A nagyon kicsinyes és a nagyon hatalmas harca itt is az utóbbinak fényes győzelmét hozza: a
nagy formátumú művészélethez méltó művészhalált.
Ez a halál azért is törvényszerűen megrendítő, grandiózus vég, mert általa megtörténik a nagy átlényegülés, a művész csodálatos alkotásaiban él tovább:
Vigyázat, itt jön, mint féreg nélküli dicsőség,
hús-valósága csak emlék, arra már szüksége nincs.
Átörökítve magát a világ
velő-kötegébe,
lett magaslati hó, szűziség, lombzene,
bilincstelen,
agyaras hegyi folyó, azúr vadkanok
új látomás a rónán, délibáb-rontó
tűnődve is őrlő jelenés, lidérc a
fehéren rémlő bika, aki márvány

rohama,
vihar,
tükörben,
és patyolat.

A Csontváry-képekre utaló motívumokat ebben a részben is a mű-egész logikája választja ki és helyezi el, a részletek külön-külön s együtt is az erőt és nagyságot jelenítik meg, emellett még egyet: a tisztaságot. Jelentéstartalmuk mellett
azonban elrendezésük is nagyon figyelemreméltó: Nagy László ugyanis művészien
átülteti versbe a több nagy Csontváry-alkotásra jellemző kompozíciót, a statikusdinamikus kettősségét, ill. az ezt feloldó szintézist. A derűs nyugalom, a mozdulatlanság képei után — „magaslati hó, szűziség, lombzene" — minden átmenet nélkül
betör a mozgás, a sodró erejű ár, a fékezhetetlen lendületű zuhatag. Az átmenet
hiányát művészien adja vissza Nagy László azáltal is, hogy a „bilincstelen" jelző
helyileg még a nyugalom verssorában van, noha logikailag m á r a következő sorhoz kapcsolódik. „Kevés képben nyert ilyen tiszta képi formát a lét és levés korrelációja — írja Németh Lajos idézett művében A Nagy-Tarpatak
a Tátrában című
Csontváry-képről —; a monumentális nyugalmú fenyves, hegyvidéki táj, a gleccserágy alatti völgy csöndje a lét festői ekvivalenciája, a szortyogó, hányódó, kővé váltan is tarajzó sziklacsoport pedig a levés, az örök mozgás reprezentánsa." Nagy
László költői képekbe vetíti át ugyanezt a dialektikát, a részleteket is csodásan
megfigyelve és megérzékítve: Csontváry képén a száguldó víz valóban agyarakra
emlékeztetővé töredezik, ezért bőszült iramát és erejét mesterien adja vissza az
„azúr vadkanok rohama" metaforája. Ugyanez a kompozíció ismétlődik meg fordított sorrenddel a következő verssorokban is, a „délibáb-rontó vihar"-tól a „fehéren
rémlő biká'Mg, a Vihar a Nagy Hortobágyon lírai megfelelőjeként, mert „a képben
rejlő hallatlan feszültség egyik gerjesztője . . . a riadt mozgás, a száguldó vihar
ébresztette dinamizmus és a kőszerű nyugalom ellentéte" (Németh Lajos: i. m. 62. 1.).
44

Ebben a szerkezeti részben már nincs és nem is lehet vita a „kicsi királyokkal":
a művek önmagukért beszélnek. Az ellentétek itt már más síkon jelennek meg,
maguk az alkotások lesznek eleven drámák, ezért tovább él a feszültség és az emelkedett hangnem ebben a részben is, s ehhez mind a kompozíció, mind a nyelvi stílus
jól, kifejezően simul: sok a dinamikus jellegű, igei eredetű jelző, a mozgásképképzetet felidéző szó, amely olykor — nagyon művészien — már a nyugalom mozzanataiba
is belopja az eljövendő rohanás eshetőségét.
A Hortobágy-képről szólva írja Nagy László, hogy „új látomás a rónán, délibábrontó vihar", hangsúlyozva ezzel Csontváry újszerű festői szemléletét, eltérését a
régitől. A költemény befejező részének középpontjában éppen ez a gondolat áll:
Figyelem! beszél az elárvult aszkéta mester,
sivatag korban új szépség, szakálla rostolt acél,
keze a nagy korszakok lapjait fordítja kínba,
Mona Lisa arany méhe már villámló görcs s aszály.
Rikolthat a művész az égen kén s kobalt páváiból,
törvény, hogy cédrussá váljon a milliógyökű magány.
Itt áll, mennydörgő teteje a csillagoknak hinta,
termi magának a kínt örökre, fejünknek a szédületet.
Érdekes az a skála, amelyet a szerkezeti egységek kezdő szavai befutnak, együtt
rezdülve a költemény érzelmi-gondolati hullámaival: a bemutató jellegű „ő"-től a
támadva védekező „rágalom" és az intő „vigyázat" szavakon keresztül a vitathatatlanul fontosnak, a nagyságnak kijáró „figyelem !"-ig. A nagyság, az „új szépség"
már megfellebbezhetetlen tény, de hallatlan energiával, a korszakos újat szülés kínjával megalkotott, a. réginek a méhében megtermékenyített új ez, kapcsolódás és
megszakítás, folytatás és újat kezdés egyben; nem harsány, üresen díszelgő művészkedés, hanem aszkétalétből, magányból, kínból és emberfeletti erőfeszítésből felnőtt
hatalmas cédrus („szakálla rostolt acél": az erő és eltökéltség az önarcképet idézi).
A monumentális erő és nagyság verse ezzel a képpel, az átköltőiesített Csontváryszimbólummal zárul, a gyökereivel görcsösen kapaszkodó, törzsével riadtan hadakozó, de felső ágaival, zöld lombjaival az eget súroló, „csillagoknak hinta" cédrussal, a kínok éltette faóriással, amelyre felnézni szédület.
A Csontváry — más művészversekkel egyetemben — Nagy László áttételesen
elmondott ars poeticái közé tartozik. Az ő költői attitűdjét, „benső tartását" is ez a
gyémántkemény akarat, cédrusszívósság, a „katonáénál szigorúbb fegyelem", a „szerelmem, csonttörő élet" szenvedésből hitet és elszántságot kovácsoló erkölcsi helytállása, morális tisztasága és szilárdsága jellemzi. Nem egyszerűen a festészetet kedvelő Nagy László talált rá tehát így Csontváryra, hanem a művészrokonait kereső
költő lelte meg benne testvércsillagát. Másképpen nem is születhetett volna ebből a
szellemi találkozásból ilyen nagy vers, Csontváry művészetéhez méltó költemény.

45

VA5Y GÉZA

Nagy László: Szárnyak zenéje
Dobognak,
tündöklenek,
érnek a
teremtmények.
Ösz fele fordult arccal
pirulnak tudatlan lázban,
még nyár van.
Idesodródtam,
aranyba, hőbe,
ide az áldott mezőbe.
Semmi bajom,
csak más a tekintetem,
s néha a szívem fölé
téved kezem.
Nem érdekes.
Tüzes a föld, levegő,
éden s pokol az ingem.
Idegeimben
zeneszó jár.
Tudom, hogy törvény szerint
betölti sorsát minden.
Gyötrelmes és gyönyörű
ez a nyár.
Csupa sujtás az ég,
dicsőség-sugarat
hány
özönnel a nap,
szurony-él minden irány,
madár is belevakul.
De alul
állkapcsát szörnyen
kitárva
nyeli a homokbánya a hőt.
Nyelve: a csillámos út
szélesedik,
tüzesen a fűre tolult.
Eperfa bódul,
szemereg barna vére,
elvárásul.
Árva fa, árva bokor
ön-árnyékába
bújna,
gyötrődik
zajtalanul.
Dolgozik minden,
nincs kegyelem.
Fény zaklatja a földet,
szűköl a táj,
de terem.
46

Rozs, búza, árpa
levágva
megindul,
kukorica izgul,
sajog a tarló virága,
millió méh fuvaroz,
az ég, meg a méz arany-háza
zajos.
Almafa piros koloncot
nevel, a szilvafa kéket,
páncélosodnak a magvak,
ha nedvek apadnak.
A gének találnak
fészket.
Megőrzi magát az élet.
Ropogás, bongás,
küllők kerepelése —
nem a lemondás érik,
lerogyni nem szabad élve.
Gép tüzesül,
forrón futnak a szijjak —
a ló homlokán eresen
lüktet a csillag.
Szakad az ember veséje,
de az űrt álma belengi,
muszáj dicsőnek lenni,
nincs kegyelem.
Ez itt a szárnyak zenéje,
ne feledd.
Soha nem feledem.
A vers a Himnusz minden időben (1965) kötet második, Virágok, veszélyek című
ciklusában kapott helyet. Kritikában, tanulmányban többen említették már, de különösebben nem hívta fel magára a figyelmet. Pedig Nagy László költészetének, az
1957 utáni pályaszakasznak egyik jellemző alkotása. Hogy a nagyobb figyelem elkerülte, annak alighanem a vers kivételessége is oka. Mert bár számos vonásával
szervesen illeszkedik a Szárnyak zenéje az életműbe, nem jelentéktelenek a többi
verstől elkülönítő jegyek. Mégsem magában áll ez a vers, hiszen világszemlélete,
felépítése, alapvető formai elemei, ha nem is sok, de néhány Nagy László-verssel
rokoníthatóak. S a világszemlélet legfontosabb jegye: az életigenlő alkotói magatartás nemcsak ezt, hanem a költő minden összefoglaló igényű versét áthatja. A Szárnyak zenéje legfőbb kivételessége mégis ennek az életigenlésnek a szokásosnál hangsúlyosabb, az egész verset átható, a vers formai felépítettségét is meghatározó jelenléte. A harmónia verse lenne? Első olvasásra bizonyosak lehetünk: nem. De a bevégezhetetlen küzdelem a harmóniáért az egész kötetben talán itt lesz a legerőteljesebben jelenvaló s a legreményteljesebb próbálkozás.
Köztudott, hogy 1952-től kezdve Nagy László „szabadult kedve" fokozatosan eltűnik, hangja elkomorul. A korábbi jogosult történelmi optimizmus helyét az „Emberek, mivé lettem!" döbbenete foglalja el. Átéli a szocializmus válságát: a személyi
kultusz esztendeit. Kiábrándultsága azonban nem végletes. A társadalom növekvő
bajai ellenére az emberi helytállás szükségességéről beszél. Király István pontos
fogalma, az Ady Endre magatartását jellemző mégis-morál lesz az Adyval sok
másban is rokonítható Nagy László-i magatartás lényegi ismérve. Már az Aszály
(1952) ezt mutatja: „Rossz lesz a termés, szép csak ez a küzdés, / nem a bőségért:
a megmaradásért. / Szívét az ember dacosabban hordja / aszályos földön." Erre a
dacra, a küzdés szépségének hitére épül a továbbiakban Nagy László költészete.
Az 1956-os ellenforradalom után azonban a társadalomban létező ember sorsának
47

tragikus elemei átmeneti időre háttérbe szorítják az állítást, az életérzésben uralkodó
lesz a diszharmónia. A Himnusz minden időben kötet első ciklusát ez határozza meg.
Nagy László verseiben sok az önéletrajzi elem, sok a társadalom pillanatnyi állapotára utaló jelzés. Főleg 1957 után azonban mindez egyre áttételesebben jelentkezik,
s az emberi személyiség létének általános-filozófiai és konkrét-mindennapi problémái
egymásra épülnek, de az előbbi a hangsúlyosabb. S bár a személyi kultusz kora
már rég a múlté, a diszharmónia továbbra is az emberi sors ábrázolásának lényegi
jegye marad. De az ok már más. Nem az ifjúi hitekben csalódás, hiszen ennek a
hitnek a szépsége, érvényessége újuló tisztasággal világol. Hanem az eszmény megvalósíthatóságának kérdése, az emberi élet végessége és ebből fakadó drámaisága.
Mert most már Nagy László is átéli, hogy „dögbugyor a vége e pokoli útnak, ott a
hit is kihalt".
Az igenek és a nemek kibontása, az ellentétekből való világépítés sokféle módon
valósulhat meg. Juhász Ferenctől nyilván nem függetlenül, de eléggé spontán belső
természetességgel Nagy László is leginkább egyfajta látomásos-szimbolikus módszer
segítségével tudja érzékeltetni a drámaiságot. A Himnusz minden időben legtöbb
verse, s különösen a hosszú énekek tiszta példái ennek. S ez is oka lehetett annak,
hogy újszerűségük és szuggesztivitásuk mellett nem figyeltünk eléggé egy m á s f a j t a
megvalósulásra, a Szárnyak zenéje példájára. Sokkal tárgyiasabb ez A Zöld Angyalféle verseknél. Az érzelmi beállítottság ugyan megmarad itt is, de a gondolati
összegzés igénye felerősödik. Nem Ady Endre, de József Attila versvilágához járunk
itt közelebb. József Attila nagy tájleíró-gondolati verseinek egyik jellegzetes típusát
(Külvárosi éj, Elégia, Téli éjszaka, Óda stb.) gyaníthatjuk ihlető példaként. A „törvény" verseit írta József Attila, s a törvény kulcsfogalom lesz a Szárnyak
zenéjében is. Ez a fajta szikárabban tárgyias-gondolati építkezés van jelen A hűtlenség
napja s a József Attila! című versekben, ez utóbbiban szintén a törvény képzetkörével összekapcsoltán. Hasonló példa később nem akad. Eleve információértéke van
tehát a szokatlan formának: kiemeli a Szárnyak zenéjét az egész kötetből. Kiemeli,
de nem elválasztja, elidegeníti. Felhívja inkább a versre a figyelmet. S az összegző
igény ezt indokolttá teszi.
Persze sajátjává alakítja a József Attilás formát Nagy László. Romantikus tartását itt is megőrzi. Czine Mihály írta a kötet megjelenésekor: „Űj verseiben a magasra lobbanó vallomásvágy elseperte a meggondolások karóit, megritkította a tárgyi
elemeket, s felerősítette a romantikus vonzalmakat. A tárgyias költészettel szinte
polémiát f o l y t a t . . . " (Kortárs, 1965. 10.) Saját költői tartásáról pedig így vallott
Nagy László: „Én is romantikus vagyok. Meg akarom változtatni a világot, a költő
munkásságának egyetlen értelme ez. Ettől szintén romantikus színezetet kap a költészet, csakúgy, mint a versbe adott energia. Meggyőződésem: ha a költő elveszti
romantikáját és önérzetét, megeszik a tetvek" (Esti Hírlap, 1967. február 1.). A világot nem csak romantikus színezetű versekkel lehet megváltoztatni, de most a helytálló önjellemzésre figyeljünk. Milyen eszközök erősítik a romantikus szemléletet?
A tragikum végletes átélése, a felfokozottság, az ellentétekben tobzódás elsőként.
Az ellentétek egymástól élesen elkülönülten, s képileg és nem fogalmilag tükröződnek. Dialektikusságukat ezáltal nem vesztik el, csak az arányok módosulnak. Nagy
László rendre a két szélső pólust szikráztatja össze, a köztük való átmeneteket alig
észleli. Ez hirtelen és nagy érzelmi hullámzást biztosít, ugyanakkor lehetetlenné teszi
a József Attila-féle, árnyaltabban dialektikus szemléletet. A metaforikus fogalmazás
se ebbe az irányba hat.
A versekben a gondolati problémák többnyire áttételesen, csak képekben jelennek meg. S ezek főként a természet tárgyait, lényeit, jelenségeit és sokszor az emberi
testet jelölő fogalmakból épülő képek. (A Szárnyak zenéje 80 főnevéből 43 természetet, 10 emberi testet jelöl. Hasonló jelenség figyelhető meg például a Ki viszi át a
Szerelmet című versben is.) Az áttételesség tehát kettős, hiszen nemcsak a fogalmat
alakítja képpé, hanem a társadalmi képet is természetivé. József Attilánál a t á j közvetlenül társadalmi jelentést hordoz, a természet csak színtere a társadalmi létezésnek. Nagy László verseinek képeiben nem a társadalom és az ember, hanem a
48

fí

flJIC

H R L f í L

4vt¿«uf>f«C¿

ft/V

flí/ruujtit

^ ¿ J U t ü l i

R

k o .

UXoJmxAAKcJ*.

Hcwiaa¿><».

TTJi^ac^f

UOT^vocU

.

UcJLoA

«U

-

k U ' ¿ % i

¿ f

.

vviUjk^t» ico cl »lo^to :
iL^WjbUit

dU/T traXo^ .

ÏÏÎSÉÎ,^
UlVuki"
¿a
a, A^ùfc t"™«*)*'
i-*AuXo

OL<|L}U

n u Ü L M M l t

AAAytrivÀc
ÇpS
Rt-

¿ o
ídLo1

«ÍMAMPWI

c/^¿c^oijLf>c¿>0 iririoclciJLLo

V u í c h L ^ u t .

ti'TVACLi
v í c t ^

U c J t ¿ l - p < n ( o l c r u » ¿ .

fKW^r

^

A KOLTÖ f i á n a k r a j z a

QX?A f / V

természet és az ember kapcsolata lesz az uralkodó vonás. A természet központi
helyre kerülése nyilván kapcsolatba hozható a társadalmi viszonylatok áttekinthetetlenné válásával. A hosszú énekekkel ellentétben a Szárnyak zenéjének a megértéséhez azonban ez aligha segít hozzá, hiszen itt épp a természet rendezettségének, a törvényt betartó voltának az élménye a döntő.
A Szárnyak zenéje az említett József Attila-verstípusnak megfelelően nem szabályos strófaszerkezetű. A vers 71 sorát a költő négy szakaszra tagolta. A legutolsót
a szerkezeti elemzés kettévágja. így a vers szerkezetileg öt egységből áll: 5, 16, 17,
18, illetve 15 sorosakból. A rövid bevezető szakasz után tehát közel azonos terjedelmű részek következnek.
Az 1. rész általánosan fogalmaz a természetről, a világról. A többes szám 3. személyű állítmányok, a ritkán használt elvont fogalom (teremtmények) nyelvileg igazolja ezt. Megjelenik rögtön az időképzet: a nyárvég, de nem közvetlen, hanem
szimbolikus értelmével. A nyár és az ősz, az élet és az elmúlás ellentétének sokszor
felhasznált képe azonban sajátos tartalommal telítődik: a tudatlan, tehát gyanútlan,
sorsukat nem sejtő teremtmények képével. Az évszakok ellentéte s a „tudatlan" jelzőbe rejtett dráma az elmúlással perlő verset ígér. Így is van, de jóval közvetettebben. Az ősz képe csak itt villan fel, s a vers egésze nem az ősz, hanem a nyár
„fele fordult". A vers jelen ideje a nyár lesz, s az ellentétek a továbbiakban nem a
nyár és az ősz között • feszülnek, hanem a nyáron belül. Jelentős így a hangsúlymódosulás. Nem az elmúlásra, a befejeződésre, hanem a teremtő, munkálkodó életre
összpontosul a figyelem, s ennek a teremtő folyamatnak a drámaisága lesz az ellentétek alapja. Képileg a teremtő és pusztító nyári hőség.
A 2. részben az általános kép konkrétabb lesz. Megjelenik a költő a konkrét térben: a nyár végi mezőn. Az állítmányok is egyes szám első személyűvé válnak. De a költő nem cselekszik: szemlél és megítél. Nézi a termő világot, és tudja
a törvényt. De ezt nem a higgadtság, hanem az érzelmi hullámzás motiválja. Mert
a törvény tudása azt is jelenti, hogy jelen van még az előbbi kettősség: a teremtésé
és az elmúlásé. Az áldott mezőben állva miért kellene különben hangsúlyozni, hogy
„Semmi bajom, / csak más a tekintetem / s néha a szívem fölé / téved kezem."
S hogy ez „Nem érdekes." De ez az utóbbi, látszólag henyén odavetett köznapi közlés mégiscsak a költő állásfoglalása az elmúlással szemben. Túllép e problémán,
éppen mert ismeri a törvényt, de megmásítani nem tudja. Ezért tovább már nem az
érdekli, hogy mi lesz a teremtményekkel sorsuk betöltése után, hanem az, hogy mi
van addig, hogy miképp lehet tartalommal megtölteni a létezést.
Az első két rész így szorosan össze is tartozik. Konkrét vershelyzet fogalmazódik
meg a gondolati általánosság szintjén is, s ugyanitt a válasz is elhangzik rá előzetes
összegezésben. A világ és a költő viszonya már előttünk áll: a költő a természet
törvényeit vizsgálja. De már az emberre is vonatkoztatva. Az elmúlás képzete és a
vele való leszámolás mindvégig ott vibrál a természeti képekben, a költői önábrázolásban. A feszültség ott a fogalmakban, ott az ellentétekben: az ősz és a nyár, az
éden és a pokol, a gyötrelmes és gyönyörű nyár képében. (A Virágok,
veszélyek
ciklus már címével is ezt az ellentétességet ígéri. S valóban, a tél és a nyár, a tagadás és az igenlés kettőssége vonul végig a verseken.) S ott van már a vers hanganyagában is. A komoly, néha komor tartalmat, amely a létezés kettősségét állítja,
erőteljes zeneiség ellensúlyozza. Nemcsak az idegeiben, az egész versben „zeneszó
jár". Az irodalmi nyelvi átlaghoz képest feltűnő a nagymérvű zöngésülés. A zöngés
zár- és réshangok aránya 11,85%-ról 22,5-re ugrik (az első szám mindig az irodalmi
nyelvi átlag Fónagy Iván nyomán), s ugyanakkor a zöngétleneké 38,3%-ról 31,l-re
csökken. Tehát lényegesen kevesebb a zöngétlen hang, s az egész versben is kevesebb a zár- és réshang. Helyettük nazálisokat, r-et és 1-et találhatunk. (Egy példa:
t hang a versben 13,3% helyett csak 8,3 van, d viszont 3,67 helyett 6,47%.) A zöngésülés az egész versre jellemző. A hanganyag egyéb jellemzői viszont már hullámzanak a szakaszonkénti hangulati változás függvényében. Főként a sötét (veláris) és
a világos (palatális) magánhangzók túlsúlyának változása a szembeötlő. Az 1. rész
komolyan ünnepélyes nyitányát sötét magánhangzók festik alá. A 2. részben viszont
4 Tiszatáj

49

épp a világos e-ö az uralkodó (együttesen 30,94% helyett 44,1), s a költő megjelenése,
hangsúlyozott nyugalma, az ősz után a nyár leírása indokolja e váltást. Paradox
módon ugyanakkor mindkét részben sok a nazális. Az 1. részben az r-és az 1 egyaránt túlsúlyos, s ez harmonikus mozgalmasságot idéz, a 2. részben viszont eltűnik
az 1. A hanganyag egésze a harmónia felidézésének irányába sűrűsödik, de. a t a r talmi vibrálásnak megfelelően néha azzal ellentétes, disszonáns elemek is megjelennek. A magánhangzók váltakozása a vers egész szerkezetének is ritmusos jelleget
biztosít (sötét — világos — sötét — sötét — világos). Ugyanezek a domináns magánhangzók a rímekben is megjelennek.
A vers képi és hangulati mélypontja a 3. rész. Több a sötét magánhangzó, az
a és az u (együttesen 26,74% helyett 35,3), a rímekben is ebben a sorrendben, az
alsó nyelvállásról ugorva a felsőre, keményebb hímrímeket alkotva ezáltal. A szenvedés, a jajgatás hangulatát is megidézi ez. A nazálisok helyett a palatális ny ugrik
ki (m és n 16,83% helyett 12,1, ny 1,27% helyett 6,48). A gyötrődő természet képének
meglepően pontos megfelelői a hangok. Mert a 3. és a 4. részben a törvény megjelenítése következik. Az általános után a konkrét. Egyes szám harmadik személyre váltanak az igék, a költő leírja, amit lát, de önmagát kivonja a képből. Csak a természet áll előttünk, de ez a természet emberi tragikummal megtöltött, átlényegített.
A gyötrelmes és gyönyörű nyár képéből itt a visszaigésített szóismétléssel is kiemelt
gyötrődésre kell figyelnünk. A nyár képét kísérő meleg-hőség képzet m á r az 1.
részben megjelenik, a másodikban hangsúlyos (hő, tüzes, pokol). De hogy a nap hője
nemcsak teremt, de pusztítani is tud, azt a 3. rész állítja a középpontba. S a szenvedés emberi esi tése feltűnő. Az emberi test részei és cselekvései jelenítik meg
mindezt. A homokbányának állkapcsa van és nyelve, az eperfának vére. A bánya
nyeli a hőt, az eper bódul, a vére szemereg és elvárásul, a fa, bokor bújna, m e r t
• gyötrődik. Embertelenül forró a táj.
Mégsem a mozdulatlanság képe következik. A 4. rész az előző mondatokkal
ellentétben elsőnek a legfontosabb igét emeli ki: „Dolgozik minden." Mert „Nincs
kegyelem", vagyis a törvény elől nem lehet elbújni, teremteni kell. ö t sor foglalja
össze tömören az ellentéteket: a szűkölés, zaklatás, kegyelemhiány állapotával felesel
az indító és a záró ige: dolgozik, terem. S már a mondatszerkezet is ezeket teszi
hangsúlyossá. A természet munkálkodásának ezután következő képsora pedig szemléletileg is ezt erősíti. S bár itt a legtöbb a sötét magánhangzó, m á r csak az a gyakori (23,57% helyett 35,6). Kiegyensúlyozottabb lett a hanganyag, itt a leginkább az
átlagos értékekhez közelítő. A munkálkodó természet leírása szinte himnikus szépségű és dallamú. Csengnek-bongnak a rímek a rövid sorok végén. A vers egészében
a rímelő sorok aránya 62%. A „Rozs, búza, árpa" sorig csak 51%, innen a vers
végéig 77%. Ebből a himnikus 13 sorból viszont csak egy nem rímel (92%). A pusztulást is felidéző tragikum képe tehát feloldódik, hiszen a törvény a termékenységé:
„Megőrzi magát az élet."
A nyárvég képe itt válik végleg nyárközepivé. Színes és változatos a mozgalmasság. Az arany, a piros, a kék színek, a pozitív töltésű cselekvést, kétszer közvetlenül
mozgást jelentő igék (megindul, fuvaroz), a nazálisok és az 1-ek megnyugtató ritmusa, az egyszerű szerkezetű mondatokban az igék változatos elhelyezése mind ezt
bizonyítja. Az idill képe ez a 13 sor: a létezésnek értelmet adó tevékenységé. S bármennyire konkrétak is itt a képek, az indító vershelyzethez képest általánosak. Mert
nem a közvetlen látványt írja már a költő, hanem az elképzeltet, nem egy „áldott
mező" látványát, hanem a termő és teremtő nyár tárgyias látomását. De ez az idill
nem szakítódik ki az egész összefüggéseiből. El nem felejthetjük az erőfeszítés gyötrelmeit. Előzőleg a t á j szűkölt. A befejező 5. részben m á r az ember veséje szakad.
Eddig az élettelen és a növényi természet világa állt a költő előtt, s a létezés
drámaiságát ezen keresztül szemléltette. Most megjelenik az ember is a maga élő és
élettelen szerszámaival, a lóval és a géppel. De m á r előbb ott a főnévi igenév, a
természetre nem vonatkoztatható: „lerogyni nem szabad élve". Ez már az ember
küzdelmének vezérmondata. A teremtésnek itt ábrázolt küzdelme az erőkifejtés
maximumát követeli a géptől, állattól, embertől egyaránt. A természet munkálko50

dása adja a példát: másképp az embernek sem szabad, „muszáj dicsőnek lenni".
A természettörvény megismerése etikai parancsot sugall, tartást ad az embernek,
értelmet az életének. Közismert filozófiai igazság tárul itt elénk a 20. század diszharmóniájával súlyosbítva: a munka, a teremtés ad értelmet a létezésnek. A versindító helyzetre a végleges válasz a 4. és az 5. részben fogalmazódik meg a törvény
tartalmának kibontásával. A vers elejének rejtett kérdése — ősz jön? — végleg
megtagadtatik, hiszen a természet állandó önreprodukciója értelmetlenné tette az elmúlásról a meditációt. De az etikai tiltások még egyszer hangsúlyozzák ezt: a tagadószavak nagy száma, a verslezáró ismétlés nyomatékosan figyelmeztet a követendő
életmodellre. Dolgozni kell, nincs kegyelem, vagyis nem adhatjuk föl önmagunkat.
A 4. rész nyitását a verslezárás nem véletlenül ismétli meg hangsúlyosabb, mert
az emberre vonatkoztatott formában.
Az utolsó részben sötétről világosra váltanak ismét a magánhangzók (60,92%
helyett 68), itt a legtöbb az 1 (10,05% helyett 13,7) és a nazális (16,83% helyett
21,4). Az ereszkedő ritmusnak megfelelően itt a rímek is ereszkedőek: nőrímek. Csak
a verszáró rímpár válik emelkedővé: jambikussá. Szinte hallani lehet a szárnyak
mozdulását. A szárnyakét, amelyeknek zenéje végigkíséri a verset. Ez a nem szemléletes szimbólum különösen alkalmas arra, hogy a vers rétegzettségét, az általánost
és a konkrétat, a természetit és az emberit közvetítse. Közvetlen és átvitt jelentésében egyaránt. Hiszen a vers világában élve tényleg hallani véljük a természet zenéjét. S látjuk az űrbe lendülő embert, a lehetetlennek látszót is beteljesítőt. Ikarust,
a szárnyas embert. De tudjuk, hogy ezek már a képzelet teremtette szárnyak, a
csodálatos emberi fenség jelképei. A szárnyas ember a fenséges ember képeként
jelenik meg Nagy László lírájában, s ezért annyira érzékletesek Kondor Béla szárnyas embert mutató rajzai a gyűjteményes Arccal a tengernek-kötetberi.
Ebben a
versben a szárnyak zenéje kép nemcsak a vers rétegzettségét közvetíti tehát, hanem
egyúttal a gondolati tartalom szintézisét is adja a természeti és az emberi törvény
azonosításával. S az űrt belengő álom és a zeneszó képzete feloldja — mert egy
értelmes egész részévé teszi — a létezés és az alkotás drámaiságát.
Van e versnek egy előképe 1953-ból, a Rapszódia. A konkrét versindító helyzet
egészen hasonló: „Hófehér ingben állok a nyár közepén. / Illatos föídeken súlyos a
kéve. / Dicsérni termést magasról zuhan a fény, / zümmög a t á j és az idő zenéje. /
Ö, gyönyörűen húzza az ős zenekar, / dallammá vált most az idő futása." A még
erősebben zenélő, idilli képet azonban itt nem feszíti akkora ellentét, a társadalom
gondjai és az elpergő ifjúság melankóliája megszelídülten illeszkedik hozzá. Ez még
két pályaszakasz fordulóján keletkezett, őrizve a hitet, hogy szülöttünknek „talán
élni játék lesz".
A bizonyosság, hogy nem lesz az, 1957 utáni. S azóta a harmónia a Szárnyak
zenéjéhez hasonló erővel alig jelentkezik. Képben, fogalomban sok az ellentét itt is,
a verset mégis homogén életerzés uralja. Nem a mégis-morál rácsapó daca, mint
annyi más alkotásét. Mert itt a törvényt énekli a költő, s ezáltal nem kétfajta világot, kétfajta életmagatartást szembesít, hanem az egyedül lehetségesei és helyeset
mutatja meg. A törvény, a rend képzetét sokféle módon emeli ki a vers, láthattuk
már. Most még a nyugodt, tagolt, meglehetősen visszafogott, csak elhalványítottan
romantikus előadásmódot kell említeni. A mondatszerkezet az egész versben egyszerű. Csak kijelentő mondatok vannak, az összetételek majdnem mind kapcsolatos
mellérendelések. Az alany és az állítmány az uralkodó mondatrész, mindegyik többször halmozódik. A 71 sor 25 mondatból áll, arányosan elosztva, s egy mondatra
8,72 szó esik. De a 25 mondat 54 tagmondatból áll, s így 4 szó esik egy tagmondatra.
Igen rövidek, a lényegre szorítkozó közlést átadóak tehát a mondatok. A rövid ütemek, a mindig világos tagolás változatossá és arányossá teszi a ritmust is. A vers
formakincsében, akárcsak az ember álmaiban: kitűzött céljaiban megvalósul a harmónia. „A lét dadog, csak a törvény a tiszta beszéd" — írta József Attila. Hozzáértendő, hogy a törvényt betöltő emberi lét megszűnik dadogni. Ezt a gondolatot
viszi tovább Nagy László, elődjéhez méltó művészi következetességgel.
4*

51

BODRI

FERENC

Seb a Cédruson
A „SEBEKET BECÉZŐ" KÖLTŐ STIGMATIZÁCIÓJA

A lexikonok és szótárak lényegre törekvő és pontos megfogalmazása szerint a
stigmatizáció egyes vallásos extdzistól elragadott személyek testén Krisztus sebhelyeinek megfelelő helyeken sebek megjelenése. Assisi Szent Ferenc és sienai Szent Katalin sebesedése a legismertebb, a legendáriumok mellett az ő stigmatizációjuk a
trecento (főképpen Giotto) festészetének is kedvelt témája volt. A meghatározásban
fontos szó az elragadtatás megfelelője, és fontos a gesztus is, az áldozatvállalásé.
Sebeit és a halált Krisztus, akiben az Ige testesült meg János Evangéliuma szerint,
az ember és az emberiség megváltásáért szenvedte el, elkövetett és később elkövetendő bűneink bocsánatáért, ha jól emlékezem. Hasonló áldozatokra vállalkoztak
Ferenc és Katalin, mindannyian, akikben az Ige lett testté, így a Nagy László által
a versben elősorolt héroszok is. Akár a Jézus előtti mitológiák sokféle messiásai.
A valóban éltek sorsa a megrendítőbb, a veszteség jobban is mérhető. Sokan viselték
homlokukon a kereszt jelét: küldetésükben, szenvedéseikben és halálukban is. A mű
kalapácsütések vagy a máglyatűz pattogásának zajában született. Gyümölcsöt ígérő
virág a csattogó egek alatt.
A Seb a Cédruson a költő legutóbbi, a pokoljárás várható kínját, a megismerés
váratlan szépségeit idéző kötetének — Versben bujdosó — nyitódarabja. És b á r mennyire csábítóbb a könyvbe zárt esztendők egészének mérlegét felállítani, feladatunknak más is kínálkozik. Egyetlen oldalnyi „szövegben", 39 hosszabb-rövidebb
verssorban szeretnénk felkutatni a lírai mű általunk vélt tartalmi és pszichikai lényegét. A vers akkordjának visszhangjait. A jelenség okozóját csak megközelíteni
lehet.
A kötetben ősök és példák sorakoznak: Bartók és Hölderlin, Lorca és Krúdy,
Tamási Áron, a festő Egry József, a szobrász Ferenczy Béni, a múlhatatlan Petőfi
példázata. A finnugor álom medvezsoltárainak, a fájdalmasan édes gregoriánoknak
és a fennkölt tedeumoknak: a volt, van és lesz örökké gyötrő egyidejűségének az
első pillantásra látszólag szürreális parabolái. Nagy László a „valóságfelettit" a
valóságból teremti meg, mint az egykori sámánok a népmesék sárkányait. És minden előtör a nyitóvers vulkáni pillanatában; az igazi líra valóban az összezárt és
telített tér-idő művészete. Így sejlik ez már Leonardo egyik kedves traktátusában
is. Mátyás szól abban, a király, a festményben megragadott pillanat nagyszerűségéről éppen egy költőt győzve meg. De az újkori líra, az emberhez felnőtt költői alkotás hangulatfestés mindenekelőtt: szavakkal jegyez egyidejűen múltat és jelent,
közeit és távolt, zenét és színeket. Egy lepattant szilánkban a piramis méreteit.
A vers a kötetet bevezető, fejfákat állító ciklusának címere lett. Több az egynél és közvetlenül a címoldal után: poén a sorozat elején, talán nem is önmagáért,
és alighá egyetlen varázsos élményből született. Az őt követő társaknak miliőt,
szellemi, lírai és etikai humuszt képes teremteni.
Már a cím képe is súlyos és elgondolkodtató. A két szópillér között jelentéstani és tartalmi ellentét feszül. A cédrus a századok táplálta köztudatban a múlhatatlanság, a maradandóság, az idővel és az elemi erőkkel szemben vállalt győzedelmes dac szimbóluma. Históriai, sőt biblikus mélységet tár fel, idézi próféták mázsás
erejű testamentumait. Kétezer esztendő kultúrájába ágyazottan, változatlanul és kitéphetetlenül. Sok ezer esztendő tanúja a versben is. És ítéletig tanú marad. A sebbel, amelyet visel. Lehetne akár a megfeszített Krisztus keresztjének egy darabja,
52

a szerepe ugyanaz, mint a sokfelé őrzött szilánkoké. De ennek a cédrusnak jobban
hihetünk, fedezete az élmény, amelyet a költőben kivált.
A cédrusból való fadarab ugyanakkor idézi Csontváry cédrusait; a tenger zajával és orkánjaival, a szövetmaró, sós levegővel vívott magányos harc szimbolikáját
mindenekelőtt. A magányt idézi tehát, a jeleket hagyó emberi létet, Mikesét vagy a
felsoroltakét. Egyféle léten túli létet is; amelyet aligha pusztíthat el a „gatyás és
bamba társak csordáiból" áradó konok érdektelenség, a „lámpás szép fejek" felett
összecsapó, a fejeket olykor lecsapó történelem. A cédrus mindegyre áll és állva is
marad, sziklák omlanának vízbe a dőlése nyomán. Csak megsebezni lehet, aligha
elpusztítani. Éltetője a négy őselem, gyökereivel és leveleivel beléjük kapaszkodik.
Tűzön a Nap tüzét értjük, mint értették a görög természetkutatók.
A cédrusban rejlő absztrakció mégsem csupán Csontváry cédrusának idézete,
nem a nagyszerű festményben rejlő szimbólum lírai újrateremtése tehát. Bár magában hordozza annak belénkivódott tartalmait. Kevesebbnek tűnő, de mégis több
talán, bár maga is „csupa hántás, láz és fázás", Nagy László szavakkal teremti
újra a Csontvárynál színekben és formákban, katartikus látványban jelenlevőt. És a
költő szimbólumot talál, míg a festő teremt; a költőt a szilánkban felébredt szimbólum ragadja meg.
Meglátja a sebet, amely a fájdalom, az elmúlás, a pusztulás, az emberi sors, az
érett emberi lét szimbóluma. „Doleo, ergo sum" — vallotta Illyés néhány évtized
előtt, és sebekből mindannyian viselünk nem is egy testre valót. A cédruson ejtett
olyan, mint a parittyával belőtt gótikus üvegablakok, az összekarcolt Mozart-lemez,
gyűrűk gyémántjával bevésett névjegy a barlangfestményeken. A barbárság nyoma
el nem távolítható. Örökké hirdeti az antipólusokat.
A két jelentéstartalom antagóniája; a végest idéző seb és a végtelen tudatát
sugalló cédrusé Nagy László lírai logikájában, a képreformált versben egységet és
szintézist teremt. Sebezhető az elpusztíthatatlan, a gránitkeménységű cédrusfa is.
„Elárvultan és elárultan" hordozza a címersebet, a természet érlelte naggyá és keménnyé, a természet, amely csak meggyötri azt, amit önmaga teremt. A cédrusban
felnőtt időtlenséget csak emberkéz szakíthatja meg; az utolsó fejszecsapás, az utolsó
késszúrás, a „kegyelemdöfés" mindig az ember tulajdona.
A cím két főnevének ellentétében valójában tehát az ember és természet, valóság és lehetőség, álom és történelem a költő által is sorsszerűnek látott ellentéte
feszül, amely a fájdalomban éli át a maga egységének fátumos pillanatait. A fájdalomban és vidékén, mindabban, amit a középkorinál szelídebb vallásélmény is „földi
létnek" nevez. Mi úgy mondjuk, hogy történelem. Eszmék és művek találkozása
azokkal, akikért születtek, ami Madách és mások élménye és ihletője volt.
Annak eldöntésére nehezen vállalkoznánk, hogy a cím első szava („seb") a töredékmondat alanya vagy állítmánya-e. Mást diktál a grammatika, mást a logika és
eltérőt a szavak pszichikai töltései. Változót az olvasóban is. Természetes és historikus súlyával a nemcsak a testen jelentkező trauma, a seb inkább állításnak tekinthető, hiszen a határozós mondattag („a Cédruson") szintúgy olyan ólomnehéz hangulatot teremt, maga is olyan históriai töltéssel rendelkezik, hogy túllép az egyszerű
határozói viszonylatokon. Mint két azonos súlyú és egyidejűleg elejtett kődarab,
úgy zuhannak ezek a szavak a vers előtti lapon, önmaguk gravitációjának törvénye
szerint. Annak engedelmeskedve, a fájdalom és a vér történetéből zuhannak felénk.
Öntörvényű lett a költői értelmük is, és aligha simulnak mulandó és változékony
grammatikákhoz, egységük ú j nyelvi jelentéstartalmat teremt. Ez lett a szuverén
költő által meghatározott, valóságos és elidegeníthetetlen feladatuk: ha valaki „versben bujdosónak" állítja magát, az bizonnyal mást ért a szabályokkal megközelíthető
stiláris és nyelvi viszonylatokon.
Ha mi a verset értelmezve az önálló értelmű szavak és szófűzések, az egyszervolt szimbólumok és élesre hangolt, a szenvedés történetébe ágyazott metaforák
mögött a minden sebet vállaló költőt keressük, az ő hullámhosszára kell hangolnunk
a műszereket. Számolnunk kell avval, amire Szent-Györgyi Albert minden természettudóst nem egyszer és nem egy helyütt figyelmeztetett: a végtelenül parányt, a
53

változás jellemzőjét, a csak feltételezhetőt kutatva csalnak a műszerek. A számításban éppen az eszközök sajátos szubjektivitásának a bemérése a legnehezebb. Nem
elegendőek a szabványos mikroszkópok, a megszokott impulzusmérők, a csalhatatlannak hitt mérlegek: az anyag csak más anyagok jelenlétével mérhető. Más törvényeknek engedelmeskedő kombinációk „szubjektumának" előzetes elemzésével és a
kettő optimális arányainak számbavételével tehát. Valójában és egyértelműen soha.
Az emberi érzékszerveket megidéző, a bizonyos ponton túl tehetetlen embert szolgáló és helyettesítő műszerek sorozata kevés, egy határozott mennyiségnek valójában a Föld bármely pontján eltérő súlya van. Ugyanígy változó töltésük a szavaknak és szóképeknek is. A nyelvi környezetben csak arányokról és viszonylatokról
beszélhetünk. Abszolút és egyértelmű értékekről soha.
Ha mi egy költői műben kutatjuk mindazt, ami felfedhető, tudatában kell lennünk, hogy a szuverén szellem alkotta szó, az egyszervolt értelem teremtette képvilág labirintusában járunk. Ráadásul minden emberi tudat másként fogja fel a
költő által mondatokká, stílussá és versképpé fűzött tartalmakat. És Nagy László
műve a modern líra minden eredményének, ugyanakkor a hagyományoknak szintézise is, egy-egy öntörvényű vers értelmezése során csak a meghatározott és kialakult
nyelvi, stilisztikai és poétikai törvények változékony voltát és múlandóságát, történelmi jellegét állapíthatjuk meg, azt, hogy igencsak ingatagok a szellem műszerei.
Az eredmény mindig szubjektív marad. A művet elemezve csak sebeket ejthetünk
a teremtő szellem cédrusán. Sebeket, olykor tán gyógyítókat is.
A költemény keletkezése korántsem fűződik Csontváry cédrusaihoz. Köznapibb
és személyesebb indítéka van: a költő utazásból megtért barátjától ajándékul egy
sok évszázados és „vérdús" cédrusdarabot kapott. A kézbe simuló fadarabon meglepő seb található. A forradás körvonalai a költőt egy sisakos ókori harcos felsőtestére emlékeztetik, erre utal a képvers látható formája is. A csomó nélküli, egyetlen tömbből álló, súlyos tömegű, fényesre kopott, „csupa hántás, láz, fázás" f a d a r a bon feltűnő és megindító, asszociatív értékű és ihlető látvány a seb. Az időtlen
emléken egykori nyomok, talán emberkéz hagyatéka ez. A seb eltávolíthatatlan —
nélküle simulékonyabb lenne az ujjakkal becézhető fa —, ingerli a tapintószerveket.
Egy operáció csak „óriásabb sebet" ejthetne a behegedt helyén. Ez a költemény csattanója is; a miliőteremtő műnek poénja van: egy kemény hangsor a zsoltárciklus
elején.
A cédrus libanoni, a költő „libánusfának" is nevezi. A jelző ótestamentumi
időkre és bibliai környezetre utal, a főnév a maradandóság, a viharokkal való szembeszállás, a változatlanság szimbóluma. Cédrusfa szerepel a mai Libanon címerében
és zászlaján, bizonnyal nemcsak helyi jellegzetességként, de jelképes értelmeiben is.
Mögötte mindaz, ami feltételezhető.
A költő a fába karcolt sebet a sajátjának, a később megidézettek és önmaga
becézhető címerének nevezi, az emberi szellem, az alkotás, a szerelem, a vér és a
hűs, a lét „elárvult és elárult címerének". Egyféle modern és önként vállalt stigmatizáció ez, a remetemagány („elárvult") és a megcsalatás („elárult") élménye a
fával Nagy László képrendszerében — mint Csontvárynál — súlyos szerepet kapott.
Utazók és geográfusok írják, hogy a cédrus sohasem alkot erdőt, mindig önmagában
áll. A fa értéket képvisel, kiemelkedő szirteken, sziklákon található. A fenyőfélének
a köznép mitikus tehetségeket tulajdonít, a cédrus minden talajban megkapaszkodik.
Gyökerével sziklát repeszt, kidönteni bombák krátertölcsérével lehet. Így felel meg
tehát a vers kényszerű jelrendszerének, más nem léphetne a helyébe sem. A cédrus
és a költő szükségszerűen találkozott, hiszen a dal szülte énekesét, a dalt és a szimbólumot a kegyetlen történelem.
Az elemi erejű és históriai mélységű jelkép így alakul, hordozva minden eddig
említett tartalmakat. A kérdés a továbbiakban az, mit tud ehhez a sorsszerű és
ismert, egykori és időtlen szimbólumhoz a mai költő újszerűt teremteni? Mivel lett
egyetlen szépséget építő a vers?
A harcosforma sebbel mindenekelőtt. Mindavval, amit a furcsa f o r m á j ú karcolás idéz. Amivel a tartalom túlnő az egykori hiedelmeken, hiszen a mai költő reális,
54

a valóságból lett mítoszokat teremt. A „tanúsebbel", az „emberarcú
szentséggel"
tehát, amely feleleveníti az emberi szenvedés megíratlan történetét. Üjat teremt az
olvasóban és a látóban is. Szörnyű áldozatok emlékét idézi meg: „bárányhús pirosának jajgatását", a „bikahús szakadozó vörösét", lázat és vérárkokat. Kegyetlen hitek
és csonttörő rögeszmék áldozásait és áldozatait. Jób üszkös és bűzös fekélyeit, Istár
és Ekhnáton képzelet szülte vérárkait, Jézus és Spartacus szegekkel átvert végtagjait, Prométheusz naponként felnyitott hasfalát, Johanna égőhús-szagát, Edith Piaf
megszakadt szívét, van Gogh felbomló agysejtjeit, és mindenki sebét, aki az emberiségért, a szépségért tett és tenni kísérelt valamit. Nincs szükség a cellák hűvösével
táplált képzeletre tehát: egyetlen darab fában, a sisakos katona belekarcolt képében
az emberi szellem aligha öncélú szenvedésének története tárul. Kultúrák teremtő
megkínzottsága, de a kínzatás és szenvedés értelme is: hiszen a legősibb és legszaporább emlék a fájdalomé. Az anya első élménye a világra jött gyermeke fölött.
Benne a folyamat: a fájdalommal leszünk csak teljesebbek — tanít a balladás ú j
mítosz —, a szenvedések emlékét eltörölni csak az elmúltaknál nagyobb szenvedéssel lehet. A teljeset törve meg. A mítosz a megtörténtből táplálkozik, az „emberarcú
szentség" kizárja a legendáriumokat. Átélésre lehet csak szükség, nem képzeletre.
A megsebzett cédrus által megindult, a múltakból, a szomorúság és áldozat
históriáiból telített élmény a költőt egyféle szóismétlő, fokozó ritmikájú, vajákosan
újrázó és kántáló, pogány- és sámánhitű dallamra kényszeríti, a névsor a lírában
epikát teremt. Nem kell kitalálni a borzalmakat (az epika háttérbe szorul), a szenvedésre emlékezni kell (uralkodó a líra marad). Az értelem győzedelmeskedik a
képzelet felett.
A múlt sebei idézik utóbb az alig behegedteket vagy a még vérzőket is. Mindazok stigmáit, akik közelebb állnák Nagy László egyetlen életéhez és egyetlen képzeletéhez, akiknek sorsából a modern stigmatizáció, a lírai mű táplálkozik. Akikéhez
hasonló sorsra egy modern lírikusnak nagy lehetősége van. Néhányan nemcsak a
nevükkel, de sebeik sajátos jelzőivel is kiemelkednek a végtelennek tűnő, a csak
megszállottan sorolható sorozatból. Jajongás a sorok elején — a képben a jaj a
katona jobb karját, a sebe a balt alkotja meg —, a birtokos személyragú főnév a
sorvégeken; közöttük ú j és ú j nevek, mellettük a jelzők fejszenyoma. Csokonai
„kráter-sebet", Petőfi „dárda-sebet", Attila „Mávag-jegyű árva sebet", Radnóti
„golyó-füstös tarkó-sebet", Dylan Thomas „tövises szem-sebet" visel, Majakovszkij
„ruszki medve-sebet" kapott. Csak nevet kell felidézni, és mítoszok állnak talpra az
emlék nyomán. Dózsa a költő szavával „üszök-királyfi" lett. A hozzájuk méltó hűség
Nagy László célja és érdeme, lírájának értelme is. A sorstól „tért követelő" költő
példája ez, a lírai mű maga az áldozat. „Irgalom, é d e s a n y á m . . . " — zokog egy közelibb példa is.
A festő Kondor Béla az egyetlen, akinek nemcsak sebe, de neve is jelzőt kapott.
A kerub a héber mitológia szerint az angyalok nyolcadik karába, Jehova trónjának
hordozói közé tartozik. Mózesnél ők a Paradicsom őrei, a legszebben éneklők az
égiek között. Ha a szükség hozza, forgatják a pallosukat is. Halálában a festő lett
ilyen, mint volt életében, a sebe bár „orkánhuzatú". A létben magasság, a halálban
mélység, éteri és földi ötvöződött a két jelzőben egységgé, mint Kondor piktúrájában, elválaszthatatlanul. Immár a versben megénekelten is. Kondor Béla végzete a
legközelíbb fájdalom, „az Attiláé" talán a legégetőbb; a többi csak ezekhez hasonlítható, b á r ki tudja ezt eldönteni?
Kondor Béla neve az utolsó a ritmikusan felhangzó személynevek és végzetek
során. Megannyi korbácsütés, bár az emberi szellem szenvedését idéző sorokat csak
megszakítani és abbahagyni lehet, a teljeset idézni soha. A vers végül a megidézett
jeltelen áldozatok végtelenjébe tágul, a cédrus a „világ sebét" viseli. A költőnek
pontot kell tennie oda, ahova nem lehet, hiszen a megtölthetetlen telítődik dárdás
fájdalommal, a sebesültekkel a föld és az űr lesz tele. A jeltelenek sebe buzog a
tudatunkban apadhatatlanul, a testeket emésztő tűz olthatatlanul. Közel még mindaz,
ami tömegek „pro humánuma" volt; milliók porával-tetemével teltek a földgolyó
55

gödrei. Szerepünk akár az érzelem, a szív ellen vétkező lányé az Arany-balladában,
és a sorsunk is az: a tébolyig emlékezünk. A harag sokféle napja közel, de ha távoli
lenne, feledhetetlen lenne akkor is. Hol hát a varázsló, aki az ügyetlen inas kezéből kiszabadult vészt meg tudja állítani? Megfékezi azt, ami évezredes? Hitünk szerint ilyenné csak mindannyian együtt lehetünk, a költő is erre tanít.
A költemény utolsó soraiban a költő kezébe simuló cédrus irritáló és ragályos
sebe már a világ minden kínját szimbolizáló lett, mint voltak korábban „Krisztus
öt szent sebei". Az emberiség várt megváltását, az erőtlen képzeletben született
Megváltót feszítik újra elénk. A valóságos emberiség szívritmusát, ahogy héroszokat
szül és áldozatokat teremt, megújítja és mindegyre pusztítja önmagát. Hiszen elébb
a szokatlant, az újat álmodó szellem legjobbjait, utóbb magát a teremtést pusztítja
el. Csak a folyamatot lehet megállítani, ennyi sebet eltüntetni valóban nem lehet.
Csak még mélyebb, „óriásabb" támadna a kendőzés helyén. Akár a fában, ha kivágnánk belőle a jelt. A Hadész bejárata valóban a Földön kereshető. Ört kell állítani elé, a barlangra rácsozatot. Sereggel lezárni a hozzá és tőle vezető utakat.
A Seb a Cédruson felidézi az emberi teremtést is, erő és szellem közös alkotásait. A piramisfalak szigorú mértanát elébb, de a borzalmas kőrakás — „mértanában
gyötrődik a május" — a kőrakók borzalmát idézi elénk, nemcsak a szépség és tudomány szeretetét. A „téglavörös lejtő" csak mutat az ég felé, de nem oda vezet.
Könnyekkel keverve habarcsot, a tömböket vérrel jelölve meg, kár lenne továbbépíteni. Félelmet idéz még az árnyéka is. Mint a kifordított testű harcosé a vers
vizuális képében, ezen is az egyiptomi rajzok és domborművek ősi törvénye („a legnagyobb felületeké") uralkodik.
A lírikus sorai a bennük foglalt gondolatokat ébresztő fához, a seb hordozójához
szólnak, kérdéseit a költő a múlhatatlant idéző tárgynak szegezi. Ezer évekre tekint,
költői és emberi kérdések lesznek elevenné a tetszhalálból, a jelzőkben és nevekben
rejlő felelet erőt ad a biztos szellemi és logikai, lírai és stiláris statikához. Jó néhány
felelet, amely neveket és sebeket sorol, a sebszerzés lírai képrendszerét. A stigmatizáció végtelen lehetőségeit.
A vers szellemi talapzata tehát a történelem, akár a húsvét-szigeti kolosszusoké.
A nagyobb rész a tudat és értelem emléket újrateremtő talajába ágyazódik: a fa
elpusztíthatatlan, miként az ember is. És elpusztíthatatlanok a sebek, a fájdalom
stigmái a szellemben, a zsigerekben és a testfelületen. A modern himnusz, a héroszok siralma a tragédiák hangján és a mítoszok felszabadító katarzisával zárul, támaszra a gondolatokat kibontó olvasókban talál. A költemény magán viseli a földbe
és az űrbe álmodott teljesség ígéretét: a felidézett áldozatok egyszer m a j d valóban
csak idézik és nem teremtik a vészt. A folyamat megállítható. Ima ez a vers, az
értelem orációja önmagához, háborút említve békére lelkesít. Akár az antik tragédiák dobpergéses kórusai.
A ciklus további lapjai csak teljesítik az élményt, a nyitóvers katarzisát. Árnyalják és szélesítik mindazt, amit a Seb a Cédruson teremt. A megidézett
sáscsőrökhen
keleti mitológiák végtelenség- és fájdalomkultusza ködlik elénk, a mennykőben
bibliai átkok valósága a bűnös városok pusztulásáról, „egybevéresülésük" indítja a
folyamatot. A költemény ezredek kultúráit hordozza, mindazt, amit az emberi elme
teremtett és pusztíthatott. A verssorok tartalmaiban a teljesség ígéretét.
És éppen a kimondott fájdalom, a szenvedés és pusztulás az, amelyben csak élőnek: a voltnak, a vannak és a lesznek lehet része, legyen akár egy meghántolt f a darab is. Sorsa jórészt a borzalomé, de sors és élet, múlhatatlanul. A feltárt és
elemzett pusztulásból egy virágzó élet lehetősége kiált és kínálkozik. „Jogunk van
mindazzál szembenézni, amit elkerülni úgysem tudhatunk" — hirdeti Illyés és h a sonlót vall Nagy László: a fájdalom himnuszából az alkotás értelme, az ú j a t teremtés lehetősége tárul elénk.
Számomra ez szól a versből, láttuk már, szubjektívek a műszerek is. Nincs
időtlen szabály, és nincs diagramma talán, mellyel egy lírai mű hatása kimutatható.
Az élmény a szavakban és a szavak mögött. Ha lenne, éppen az alkotás, a gondolat
56

vesztené eredeti értékeit. Az említett hiány az élményt kínáló költő minőségjegye,
a lírai mű pozitívuma.
A Seb a Cédruson képvers, kalligramma, és Nagy László ú j értelmet ad a régi
formának, századok játékainak. A kései ókor, a reneszánsz és a barokk fekete ötletének, Apollinaire vagy Kassák újrateremtett verses és képi élményeinek. A látható
vers a költemény tárgyóval közvetlen kapcsolatban áll: a nyomtatás formája idézi
a cédruson látott seb képét, a kontúrok rajza hatalmas költői fegyelemre kényszerít.
A versíró előtt még a mondatokat öncéllal szonettkoszorúba görbítő mívesnél is
nehezebb feladatot jelent. Az apollinaire-i játékos képzelet, a kassáki konstruktív
versszerkezet újabb változattal bővül itt, a kép és a vers valóságos élménytartalmak
hordozója lett. A mű csak a kép és a szöveg egységében érthető egész. A Nagy
László-i forma inkább a modern francióhoz állhat közel, felmenő ága A megsebzett
galamb és a szökőkút, az Eső, a Lovacska és más apollinaire-i „calligramme" lehet.
Radnóti után Illyés váltotta magyarra egy háborús repülő képében először talán.
Nagy László fordított is Apollinaire-t.
Az Üj Írás egyik 1973-as száma néhány képreformólt Nagy-szöveget közölt.
A költő megjegyzése szerint „tipográfiai feladatul az Iparművészeti Főiskola másodéves grafikusainak". Legutóbb az Élet és Irodalom címoldalán láthattuk egy egyiptomi
nő fejére-hajzatára komponált Hegyi Beszédét, amely egy kissé talán munkánk értékét jellemezheti: „Műveld a csodát, ne magyarázd!" — ismétli újra a vers. A folyóiratban közöltek közül a könyvbe csak a Kés című kalligram egy töredéke került.
De megváltozott: a verskép hagyományossá rendeződött és a szöveg erősen megbővült
a kötetre, csak a szavak idézik a pengét és a markolatot, a vers látványa nem. És
ami a korábbiakban sem pusztán „feladat", ötlet lehetett, a Seb a Cédruson című
képversben valósággá érett, tárgyi és szellemi egység lett, széttéphetetlenül.
Nehéz és szükségtelen minőségi sorrendet állítani a könyv versei között, a megidézett költemény a kötet élére került. Feladatot látunk ebben is: a mű prelúdiuma
egy modern oratóriumnak vagy passiónak, zsolozsmás hangja gótikus áhítatot, a
névsor, a jelzők és a poén katarzist teremt. A verskép és a képbe zárt töredékmondatok hatalmas lírai erőt hordoznak és szabadítanak elénk. Akár a földrengés
lökéshullámai. A lírai mű és a költői tartalom sodrása a lapok hullámfelszínén: a
Seb a Cédruson által megtisztult lélekben ezek remegnek utóbb. Megannyi első az
egyenlők között. A versek sújtását elviselni van elég erőnk, bár lenne elegendő a
lírai tanítás gyakorlatára is.

57

CREZSA

FERENC

Pártatlan ítélet a költőről: verse
NAGY LÁSZLÓRÓL A VIDÁM ÜZENETEK ÜRÜGYÉN

„A szó igazi hőse akarok lenni" — vallotta Nagy László tavalyelőtt a Versben
bujdosó margóján. Ars poeticája tehát a hit a szóban; hogy bánni vele „odaadás és
felelősség". Fölfokozza jelentőségét: sohasem csak a személyes lét problémáit —
játékos ösztönét vagy csöndre vágyó sebzettségét — bízza rá, hanem a magyarság,
az emberiség sorskérdéseit is. Meggyőződése, hogy a szó a gondolat katalizátora, s a
költő is lehet világismeretlent megfejtő lírikus-Heisenberg, a verse pedig út „a pecsétek mögé, ahol éppen rá várnak a titkok". Rejtelmekbe világító mágia, egyszersmind a törvény fölfedezése is. A szó e felelősségteljes komolysága rejtőzik a ciklus
látszatos vidámsága mögött. Legújabb darabja — az Élet és Irodalom április 26-i
számában Kísérő ének fiának, aki felnőtt s elindult haza címmel megjelent nagyszerű verse — a bordal sírva vigadó melankóliájából, a didaktikus szándék alkalmiságából nő föl a lét értelmét faggató nagy gondolati ódává.
A hangvétel némiképp Sütő András regényére emlékeztet; az Anyám
könnyű
álmot ígér ellanyhuló, majd meg-megújuló, fájdalmasan nekibúsuló hajnali dalos
mulatozására:
Kísérnélek ékes hanggal, nem csicsással,
oroszlános verssel inkább, mint cicással.
Fohászkodom immár, s múzsa mivel nincsen,
hadd hogy a pohárom többször
emelintsem.
A kántáló ritmusú, széles mederben hullámzó felező tizenkettes lassúsága és enyhén
archaikus — inkább XVII., mint XIX. századi — hangulata, a ragrímek tudatosan
naiv játékossága az ötödik sorban a délibáb-hologram kiváló, ősi és modern ízeket
nagy művészettel vegyítő metaforáján törik meg, újszerűségét azonban egyelőre az
ismétlődéses körülményesség stiláris közege mérsékli:
Elmentél s helyedben
délibáb-hologram,
dimenzió három, s nem hagyja hogy fogjam,
bár fiacska-forma s dimenzió három,
fogható csak egy van, ez pedig pohárom.
A visszafogottság a „varratok" eltüntetése végett szükséges; nem tűnhet „modernnek" a költemény, melyben még a történelem légvétele is ott van, igaz, egyelőre
még sugallatként. Habár a verskezdés személyes érvényű, mint családi téma az
„apai dicsőség" édesbús líráját szólaltatja meg, mégis mintha a kuruc emigráció
hangulata is belejátszana a hazainduló fiú büszke féltésébe, búcsúztató biztatásába,
alakjának bizarr ragyogásába és monumentális megemelkedésébe:
Tőlem elszakadtál kelő teleholdkor,
mintha működtetne irgalmatlan
holdkór,
térded úgy emelted, mint akit magához
pufók holdpirosság, árdeli dagály vonz.
Indulva hazának, mégy szembe a holddal
óriás kalapban, fácánkakas tollal,
sötétedik vállad vadibolya-sáncként,
s amit rámboritasz: ibolyás az árnyék.
58

>

A szándék már nemcsak az otthonteremtésé: a honfoglalásé is. Előtte remény, mögötte kudarc. A költemény már csak egy pillanatra bicsaklik ki a gyermekkor intimebb idilljének emlékképeibe, hogy aztán a mítosz, a mese más léptékű világába
haladjon át:
Árnyékodban én már pohárral
vetekszem
s rád emlékszem harcos, hajdani
Kölesszem,
ringben kinek társa volt az apja ujja —
birkózás, gyerekkor, csicsija, bubája.
S neked halleluja fátylas
jegenyékkel,
aki, íme, felnőtt, s hiszem: sose térdel,
hosszú haját aki nem hagyja levágni,
ne merje mennyei féreg se lerágni!
Mesei ihletésű s — jobb szó híján — szintetizáló mítosz a Nagy Lászlóé, szülője a
folklór, de rajta van bélyege egész kultúránknak, történelmünknek is. (A fiú afféle
kuruc-Sámson, a kísérő ének Orpheuszának dala sokrétű: panaszos, de oroszlános,
csicsás-cicás és ékesen zengő, ítéletes és tiszta.) Olvasmányemlékek, történelmi példák, élmények és tapasztalatok összegeződnek benne. A Nagy László-i építkezés nem
felbontó, hanem összerakó. Versében a költői kép többnyire nem egynemű, hanem
montázsszerűen többrétegű, egymásra fényképezett látvány és látomás, amely azonban egyáltalán nem kelti az elemek összeférhetetlenségének, a barokkos zsúfoltságnak az érzését. Az élmény sose reked meg a pillanat, a magatartás pedig a gesztus
szűkösségében, hanem az emlékezés, a tapasztalás és a képzelet együttes működése
révén teljes életté, illetve emberi-történeti modellé bővül. A költemény haladási
iránya szétágazó, a lavinaszerű gazdagodás jellemző rá. Preparáljuk ki belőle az
igéket: kísérnélek, fohászkodom, emelintsem, elmentél, nem hagyja hogy fogjam —
néhány sorban m á r a teljes mód- és időkészletet fölhasználja! Mondatai — az
egybeeső ritmikai és grammatikai határok sugallta nyugalmas fokozatossággal —
áradásszerűen nagyobbodnak, hosszabbodnak. Az én-te viszonylatok mi-ti képletekkel egészülnek ki:
Sodrában panaszt is hordozzon az ének,
mert ha erős voltam s volt magom
tömérdek:
milliom fiacskát mért nem
csinálhattam!
Most boldogan halnék — ha még meg nem haltam.
A csöndesebb, meditatív líra azonban átadja helyét a tragikum komorságát és a
groteszk kínzó furcsaságát ötvöző drámának, melyet az ellentétes színek feszültsége
is súlyosbít:
De te mégy hazának — ama haza hol van?
Ha eléd rajzoltam, nem kötsz ki a holdban.
Sarkunk alól földet veszítve elégszer
megjártuk, toloncolt a kényszer.
Lapockánkon pisztoly, elöl piros ábránd,
révedtünk s ébredtünk: hát hamu a párnánk,
hát fülünk növekszik, s szürke holdi tájba
zendül négykézlábas bánatunk iá-ja.
Hamubélű tökről meséltem is hajdan,
tök hirdette: ő az aranyalma
nagyban,
s én olyan királyfit a tök ellen küldtem:
belső fényessége a vitézi
küllem.
A hatalomtól s hitében megcsúfolt nemzedék jajkiáltásába saját gyöngesége miatt
ironikus önkritika vegyül: a tök ellen küzdő királyfi értelmetlenül heroikus képére
rákopírozódik a szamárfejű Zuboly adaptált portréja. De a keserű történelmi számvetést a morál tisztasága és a kiállás bátorsága ellensúlyozza. A költészet kardot
59

köt, hogy ellenségeit legyőzze. A költő megsokszorozza önmagát — képzelt fiai jelképes értelemben a versei —, miközben az újabb „meotiszi ingoványon" kell átgázolnia. Az ellenfél azonban bennünk is van: s e ponton válik a költemény a n e m zeti önismeret dokumentumává — ünneplő hedonizmusunkban, a körülmények reflexévé süllyedő életvitelünkben. A mi „jungi mocsarunk" az ember alkonya
bennünk:
mert a templomok közt volt az idő görbe,
ünnepekkel tért meg, ott ücsörgött s ült le,
fulladt borba, sörbe vagy lepényre sült leKörhinta, kőcsipke-rozetta,
hasonló:
űri csillag-újság, zodiákus-forgó —

De az idő immár
kiegyenesítve,
s magzatok: vigyázat, nem lökődni sínre,
soha sínre, soha kerekes cselédül
ördög tomporának tempós
kerekéül,
esztelen iramban se régi se új kincs,
bővült s újratermelt kínból visszaút sincs.
Ember alkonyába az utat ne lássam,
ahol hajt a Bomlás dögszagú
palástban.
Mintha Petőfit hallanánk, a „vasárnapi nép" jellemzését! A Nagy László-i költészet
geometriája nem a kör, hanem ami előrehalad: a meg nem alkuvó egyenes. A győzelmes humánum felé vivő út. Az orpheuszi ars poeticát ezért a hit fogalmazza ú j r a :
Nyakam hattyúdalra nem tekerem,
inkább
ítéletet mondok, ez keményebb,
tisztább:
Üt, mit ember ád el, út, mit ördög megvesz,
görbül az is körré, mindenestül dög lesz.
Fél-világ ti vagytok, szív, arányzó ész hajt,
s fiúk, hazaértek, fiú, hazaérsz majd.
A remény nemcsak a költő s a líra ú j honfoglalását rajzolja meg, hanem a népét is:
60

Föld-hó-kohó-arcú
világöreg-ősök
hazaérnek csengős pásztorok, regösök,
parasztok, tímárok, vasverő cigányok,
költők s holdsütésben forgó szent
zsiványok.
A sorrá dagadó többszörös szóösszetétel, a halmozás a testvériesülés struktúrájába
épül éppúgy, mint a betyárballadák hősét idéző önarckép, a „versben bujdosó" variánsa. S itt értünk föl a költemény csúcspontjáig. Mert a Nagy László-vers ugyan
eleven organizmus, sokféle szerv és működés bonyolult rendszere, de nem formátlan, nem alaktalan! A részletek gazdagsága fölé az eszme kilátója magasodik.
A Kísérő ének fiának nagy vers. Nagyobb, semmint a viviszekció, a részleteket
horgoló elemzés meg tudná mérni. Nem tudjuk, mit csodáljunk inkább benne: a
sokféle elem és minőség egységes összhatását-e, vagy hogy egyetlen szólamba egyesül a már-már adys temperamentumú személyesség és a József Attila-i elme kristályossága a folklór kollektív és történelmi tárgyiasságával? ösztönös művész alkotása? A formaépítő tudatosság, a műveltség birtoklása nem kevésbé jellemző rá.
Nemcsak a teremtő erő, de a fegyelmező mértéktartás, a mívesség dolgában is legkiválóbb költőink közé tartozik. Reméljük, hogy a vers megérzett nagysága — a
köztudatba épüléssel, a gondolati földolgozással — a jövőben csak növekedni fog.

61

POMOGÁTS

BÉLA

Nagy László lovai
EGY MOTÍVUM KÖLTÉSZETÉBEN

„Örökké lovakat rajzoltam — mondja Nagy László egy nyilatkozatában —, ma
is azt csinálom. Ha leülök az asztalhoz, és nem megy az írás, lófejeket, lólábakat
rajzolok a papírra." Izmosak ezek a lovak, erő feszül bennük, sörényes fejüket
merészen vetik előre, amint száguldanak valami ismeretlen végzet felé. Szécsi Margit verseskönyvét, az Ű j heraldikát díszítik ezek a rajzok, Nagy László lovai. Ám
nemcsak a rajzpapíron kelnek életre, hanem a versekben is. A költő iszkázi gyermekkorának és ifjúságának természetes társa volt a ló, a család, a falu lovai. Maga
is foglalkozott velük, nevelte őket, bennük ismerte és szerette meg az ember körül
élő természetet. Idézett nyilatkozatában meséli el, hogy miként szelídítette meg a
család a falu legvadabb fiatal csődörét. Ifjúságában természetes köze volt a lóhoz,
az állat szépségének és erejének költészetében is meg kellett jelennie. A ló alakja
Nagy László verseinek kitüntetett motívuma lett; olyan költői jel, amely változó
értelemben mindig alakot öltött költészetének egymásra rakódó rétegeiben.
A ló alakja különben a művészettörténet ősi szimbólumai közé tartozik. Általában az erőt, a gyorsaságot és a hatalmat jelképezi; a harcosokkal, vezérekkel és
fejedelmekkel együtt jelenik meg mint harci paripa. A hindu ikonográfia Indra és
Visnu isteneket ábrázolja lóháton, a görög Héliosz napistent festi lovak vontatta
tüzes fogaton. Az ősi lóábrázolások gyakran harci szekér elé fogva m u t a t j á k be a
lovat. Így Assurbanipal khorsabadi palotájának a British Museumban őrzött domborművei az i. e. 7. századból. Pheidias is harci lovakat ábrázolt a Parthenon frízein.
A reneszánsz lovas képei és lovas szobrai, Paolo Ucello és Andrea Castagno freskói
a firenzei dómban, Donatello paduai Gattamaleta- és Verrocchio velencei Colleoniszobra ugyancsak a hadvezéri dicsőséget és hatalmat érzékeltetik. A lovas ábrázolások ebben a korban általában a háborús képek és jelenetek nyomán születnek.
Dürer híres metszete az Apokalipszis négy lovasáról például magán viseli a huszita
vallásháborúk szörnyű emlékeit. Néhány évszázaddal később a francia romantika,
Delacroix és Géricault lovas képeit hatotta át a napóleoni háborúk lovasrohamainak
erőteljes lendülete.
A fiatal Nagy László verseiben is erő, szépség és lendület jellemzi a lovakat,
a bővérű ifjúság társait és jelképeit. A lovak konnotációs körzetében olyan fogalmak fordulnak elő, mint a jókedv, az énekszó, a tavaszi nyargalás. „Lenyargaltunk
gyorsan / domboldalakon, / átdobogtunk lassan / deszka-hidakon"; „Hozzád felbőgnek az ökrök, / csikó rádnyerít, / zöldre varázsold a rétek / gyulladt selymeit";
„Deres füvön paripázok, / ázok, fázok, / istennel se parolázok, / cimborákkal cimborálok" — hangzanak sorra a versek, az Itthon vagyok, a Felhő, felhő, a Ballada.
A versekben feltűnő lovakból szilaj életerő és szertelen jókedv árad, a természettel
kialakított harmónia és az ifjúság jókedve, életereje. A költő saját fiatalságát ünnepli bennük, fiatalságot, amely feszített próbákban, vakmerő lovasbravúrokban
igazolja önmagát.
A kedv és az ifjúság körül persze ott a véres és kegyetlen valóság, a háború.
Nagy László költői indulását is a háborús iszonyat árnyékolja be, a könyörtelenség
és az embertelenség, amivel már kamaszkorában megismerkedett. Versek egész
sora tanúsítja, hogy a háborús világban magányosnak és idegennek érezte magát.
Mint annyian a kor költői közül, ő is a természethez menekült, az iszkázi t á j b a n
keresett oltalmat a nagyvilágban dúló borzalmak elől. A ló ennek a menekülésnek
a társa és eszköze; ahogy a Fehér lovam című versben olvasható:
62

Fehér lovam
fehérebb lesz
bundás felhőt
ugat minket

jól galoppot,
a haboktól,
rúg a porból,
por-komondor.

Híd előttem: fadobogó,
horkanva át robog a ló,
víz rezeg: békabujtató,
sás remeg: récealtató.
Kék homályban
ezüstnyárfák,
felragyogó
ezüstmáglyák,
hajladozva
sustorogják:
így rohannak, akik árvák.
Bombázókról
kondenz-fátyol
úszik, északig világol,
édes lovam, égre lábolj,
vágtassunk ki a világból!
Maguk a lovak is megsínylik a háborút. Nagy László nem harci paripákra
gondol a háborús tavasz mozgalmas eseményei között, nem izmos méneket, ágaskodó csődöröket lát, mint az olasz reneszánsz vagy a francia romantika mesterei.
Hanem agyongyötört, megfáradt, árva katonalovakat, akik maguk is a háború áldozatai. És akik „a poklok útjait bejárva" példázzák a szörnyű időt, a szenvedő
emberi sorsokat. A Katonalovakban ezek a megfáradt, elgyötört állatok jelennek,
meg, a költő szánalma, részvéte őket öleli körül: „Etettem őket, megitattam, / ne
haljanak meg énmiattam. / Más hasznosat nem is tehettem, / néha fejüknél megpihentem". És az ő szemükben látja tükröződni a történelem kegyetlen tüzeit, sőt a
létezés szomorúságát, amely majd verseinek alapvető élménye lesz. „Néha a szemük
világában — folytatódik a költemény — / keselyűket s csontokat láttam, / s létem,
szikráját, ahogy este / fekete, véres hó belepte." A ló alakja ezúttal is költői jel;
a halállal és szenvedéssel találkozó fiatal költő ezzel a jellel fejezi ki elégikus közérzetét. Hasonló szerepet tölt be a ló alakja a korábbi Kiscsikó-sirató és a jóval
későbbi Vértanú arabs kanca című versekben. E két vers arra utal, hogy Nagy
László költészetében a lovak nemcsak a bővérű fiatalságot és a száguldó erőt jelképezik, hanem a veszélyeztetett és esendő létezést is.
Egyre inkább ezt: a veszélyeztetett létezést. Nagy László költészetét ugyanis
egyre jobban átszövi az emberi élet, általában a létezés múlékonyságának, törékenységének tudata. Egyetlen hatalmas dráma ez a költészet; öröm perel a fájdalommal,
szerelem a magánnyal, remény a kétségbeeséssel. Egy boldogságra termett és becsületre szegődött költő viaskodik az emberi lét és a történelem ármányaival. Miként Berzsenyi vagy Vörösmarty, ő sem az esetlegeset, a jelenséget, a hangulatot
akarja megragadni; törvények nyomában kutat. Létünk meghatározói érdeklik,
ezért állít mindent a végtelenség perspektívájába, ezért jut mindegyre az emberi
sors alapvető drámájához, az élet és a pusztulás döbbeneteihez. Ezért méri le életünket és világunkat újra meg újra a végső kérdések mérlegén. A drámai küzdelemben, amelyet verseiben vív, ezért válik főszereplővé a tisztaság és a rontás, az:
élet és a halál ősi dualizmusa.
A történelemmel, a világgal és a létezéssel tusakodó költő motívumrendszerében
a lovak is drámai szerepbe kényszerülnek. A szép erő és a szertelen ifjúság társai a
vérre menő küzdelmek tanúivá és áldozataivá válnak, akiknek sorsa ugyanúgy küzdelmes és végzetes, mint magáé a költőé. A motívum ismét átalakul, a ló alakjából
Nagy László költészetének tragikus szimbóluma lesz. „Tusakodok Istennel / dühösen s nem okosan, / orcáimon tűzrózsa, / lehervad hamarosan. / Sugár sujt le lovamról, / nyúzva cifra-szép ruhám, / az Űrnak szánt kötelek / csavarodnak énreám.
63:

[...] Uramisten, mi lesz itt! / Kapok ballagó sarút, / holló-lovam rámszagol, / r á m Töhög egy iszonyút" — olvassuk a Szentpáli versben; „Középen áll egy meszelt
oszlop, / nékem hófehér keresztfa, / megfeszítve én függök rajta, / onnan figyelek
hallgatva. [...] Kopár fal mellett bundásodva / játszik a gyilkos méncsikó, / sárga
zabszalmát rágcsál, mégis: / iker-labdája dagadó" — hangzik a Zene az istállóban.
Ember és állat korábbi harmóniája, „testvérisége" már, úgy tetszik, a múlté. Az érkező idők kegyetlensége megrontja a természetes kapcsolatokat.
Ezek már a keserűség, a kiábrándulás évei. Nagy László Bulgáriában töltötte
a negyvenés-ötvenes évek fordulóját, s midőn hazatért, döbbenten kellett tapasztalnia, hogy a felszabadulást követő történelmi korszak népi lendülete megtorpant,
.az öröm helyére a félelem és a harag költözött. Idehaza daltalan táj, szótlan emberek fogadták, komor világ vette körül. A természetbe menekült megint.
Még magasabbra
rebben a bundás
Rohanás fönn is,
bakonyi szél hajt

tartom a gyeplőt,
lipicai kanca.
hamuszín felhőt
fedőnek a napra.

Azért futok, mert rettegnek
tőlem,
mint vihart keltő
garabonc-deáktól,
pedig a fejem érettük
törtem
s vérüktől vérem el sohase pártol.
Röpíts te állat, szinte már ríkat
szülőhelyemnek
szótlan
konoksága!
Nem tudja még, hogy megvetem
mindazt,
aki méreggel készti jobb sorára.
Ó, mikor érünk arra a tájra,
hol zene zeng s a tűz pirosbort forral?
Mert az én szívem most igen árva,
már társalogna muzsikával,
borral
— hangzik a Bolyongó című versben. És ugyanez az érzés, ugyanez a helyzet ölt
alakot a Hajszában is: „Vadvízü síkra lóval kirepültem, / űzött a szívem, én a lovat
ű z t e m . . . " Ló és lovasa együtt menekül a külvilág rideg valósága elől.
A lovas menekülések, a mezei száguldások egyre inkább a képzelet terepén
•zajlanak. A költő időközben a nagyváros lakója-foglya lett, aki csak ritkán látogat
haza, ritkán találkozik a természettel. Legfeljebb íróasztalánál ülve, a fehér papírra
meredve idézheti maga elé ifjúságának társait, a lovakat. A városi lovak mások,
nem a szabadság és az ifjúság nagyszerű jelképei. Ellenkezőleg a humánus tartalmától megfosztott emberi életre, az önnön értelmétől elidegenedett m u n k á r a utalnak. „Pára száll, hab szakad, hívja a muraközit / sáfrányszín istállóba abrak, nyugovás. / ő k e t is várja a szép lovak palotája, / ú j slágert fülükbe a huzat dudorász"
— mondja A fekete fiúk című versben a szeneskocsik szomorú lovairól és kocsisairól. Az ifjúság és a falu száguldó csikóiból elgyötört, megfáradt igavonó állatok
lettek. Vagy a lóversenyek felpántlikázott áldozatai: „a pálya szaturhusz-karéján,
hol a fáslis telivér / hordágyon nyöszörög", mint A Zöld Angyal haragvó, ótestaímentumi sorai között olvasható. A ló alakja, mint Nagy László költészetének kitüntetett jele, végképp megváltozott; a hanyatlás, a pusztulás jelképe lett.
A költői jel átalakulásának végső következményei a Búcsúzik a lovacska elégikus soraiban találhatók. E vers mintegy az ember és a ló kapcsolatának több
évezredes történetét idézi fel és foglalja össze. Az apokaliptikus víziók ijesztő paripái után az ember segítőtársait, majd martalékait ábrázolja. A hatalom és az erő
jelképei után a kiszolgáltatottság páriáit, a pusztán eszközzé válás szerencsétlen
áldozatait. Nagy László verse valójában egyetlen vád, egyetlen számonkérés, amely:

64

nek során a ló, az emberi történelem hagyományos kísérője és szereplője egyes
szám első személyben panaszolja el áldozattá válását, gyötrelmes végzetét. A lovak
történelmi szerepe lejárt, munkájukat átvették a gépek, alakjukból az emberi civilizáció és a művelődéstörténet puszta emléke lett. „ . . . fölszántott égi parlagok sürgetik halálomat / égen és földön az ítélet betűit vetik elém / hideg a törvény ablaka,
hiába leheli tüdőm / pára-bárányaim dér-koloncként függnek a párkányokon / nem
old el a végzettől szerelmem, irtózatom / emlék, se ábránd, óvásra szívem ereje
kevés / a törvény kemény, e pörben aludtvér-kokárda a szám // fejemet szöggel
televerik, viselek vádkoronát" — szólnak a vers keserű sorai. Vádolják az embert,
aki elhagyta, elárulta történelmének hűséges társát, azt a társat, aki összekapcsolta
őt a természet ősi tisztaságával és ősi erőivel.

A ló elpusztul, és elpusztul vele a humánum örökségének egy része is. Nagy
László a lovakat siratja, de mondhatnók, siratja az embert, aki végképp elhagyja a
természeti világ körét. A gépi civilizáció embere bizonyára nem lesz ugyanaz a
lény, akinek kultúráját, erkölcsét és emberségét részben a természettel kialakított
5 Tiszatáj

65

hagyományos kapcsolat határozta meg. Vagyis Nagy László, miközben a lovaktól
búcsúzik, az ember jövendő sorsán töpreng, a humánum várható veszteségét mérlegeli, s valóban szorongással néz a technikai civilizáció emberének elképzelt jövője
elé. Mint korunk magyar irodalmának más mesterei: Illyés Gyula, Déry Tibor és
Juhász Ferenc, ő is az emberi lény morális és kulturális torzulásától tart, attól, hogy
a természet pusztulása majd magával hozza az ember humánus lényegének megváltozását. S midőn a gépi civilizácó áldozatául esett lovakat gyászolja, valójában
az embert siratja el:
mert idomom, szervezetem régen mérnöki ábra már
hasznosra torzult vetületemből csoda jött a világra, csoda
fém-gyomor, benzint, áramot, atomot evő és bontó gyomor
az űr selyemszénáján élő, napelem-zabáló
gyomor
fém-tüdő, fáradhatatlan, átnyerít
világokat
fém-csövek a beleim, ereim, forgóm és csuklóm a csapágy
violaszín zsírban ütemre lökődnek
combcsontjaim
szálltok lemásolt mesebeli szárnyaimon ki tudja hová
én ember akartam lenni, azzá válik hirtelen a gép
titeket másol, hasznosabbra torzít, a csodák
csodájaként
elrabolva agyatokat, sziveteket, ezerszer mohóbb
micsoda ruganyos, micsoda halk, csak duruzsol s ketyeg
elfújja a lámpa-virágot, kioltja a virágzó
cseresznyefát
szemet vet a majálisra: szikla lett a zene, a tánc és ital
szívja magához a zászlókat, bárányfelhőket,
összekavar
telet és nyarat, a fejetekben hasznost meg haszontalant
ketyeg a tengerben, sivatagban, ketyeg a csillagokon
és ti vigyázzban, tehetetlen álltok, íme az igézetes
íme a bénító himnusz, a földön mindenki vigyázzba állt
— olvassuk a vers szorongató jóslatait.
A ló alakja ezzel végképp a pusztulás jelévé vált. És ezért a pusztulásért valamiképpen maga az ember a felelős. Nagy László költészetét morális szigor h a t j a át, a
huszadik század emberiségét teszi felelőssé az önpusztítás szörnyű bűneiért. És a
természeten elkövetett pusztításokért, amelyek mintegy előkészítik az emberi nem
önmaga ellen elkövetett bűneit. A Búcsúzik a lovacska fájdalmas indulattal ítéli
el ezeket a bűnöket, s a motívum mindmáig utolsó jelentkezése (és összefoglalása),
a Vértanú arabs kanca talán még fájdalmasabban ítélkezik. Gyermekkori emlékből
indul; részeg kapások tüzet gyújtottak egy vemhes kanca hasa alá, aztán megnyúzták a halálba roskadt lovat s a meg sem született csikót. S elvonultak, mint a megválthatatlan bűnösök: „ . . . v o n u l t u n k vezekelve. És nincs vége, nem lehet vége az
útnak: vonulunk az idők végezetéig az éjszakában. Legelöl én a viharlámpával,
embermagasságú fagyban." Ebből a versből valóban hiányzik a feloldás, a megváltás
lehetősége; a bekövetkezett tragédia immár végleges. Ahogy Nagy László szavait
olvassuk: „sejtettem a tragédia végtelenségét". Igen, a pusztítás részeg dühével
megölt vértanú arabs kanca a tragédia végtelenségét és egyetemességét jelképezi.
Azt, hogy magát a létezést, az emberi és természeti létezést is a pusztítás gyilkos
örvénye veszi körül.
A lovak most már ennek a veszendő és veszélyeztetett létezésnek a költői jelei.
Nemcsak Nagy László költészetében. Bojtár Endre elemzi egy tanulmányában Tandori Dezső Hommage című versét (Kritika, 1971. 9. sz.), s itt gyűjti össze azokat a
modern magyar verseket, amelyekben a ló alakja a pusztuló természeti élet, maga
a pusztulásra szánt élet szimbóluma lett; Kassák Lajos, Weöres Sándor, Benjámin
László, Nemes Nagy Ágnes, Tornai József és Csoóri Sándor műveit. (Ide sorolhatjuk
Kányádi Sándor szép versét is, a Függőleges lovakat.) A jelkép érvényessége azonban ennél is szélesebb körű. Az egész modern európai művészetben a halálra vetett
66

létezést, a végső veszélybe került életet jelképezik a pusztuló lovak. Delacroix Villámlástól megrettent lova (1824) vagy Géricault Viharban ágaskodó lova (1812) még
az elemekkel küzdő erő és bátorság szimbólumai voltak. Degas és Franz Marc lovai
már nosztalgiáról tanúskodtak a századvégen, illetve a huszadik század elején. Mindkét művész a nagyvárosi civilizáció nyűge elől menekült a természethez, az állatok
szépségéhez, a lovak harmonikus formáihoz és mozdulataihoz. Aztán a háborús
vérengzések poklában a ló alakja is ú j értelmet kapott. Picasso híres festményének,
a spanyol polgárháború szenvedéseit ábrázoló Guernicának a centrumában egy halálra sebzett ló apokaliptikus alakja áll. Fejét az égnek emeli, torkából halálhörgés
tör elő, oldalát lándzsa verte át. Művészi jelként ugyanazt a szerepet tölti be, mint
Nagy László halálba roskadó árva lovai. A Guernicának nincs is méltóbb rokona
korunk európai költészetében, mint a Búcsúzik a lovacska és a Vértanú arabs kanca.
A festményen és a versekben alakot öltő szenvedés és fájdalom egymásnak felel.

BODRI

FERENC

A lírikus „szeme"
A cím kölcsönzött: a Magyar Csillag 1943. augusztusi számában Péter András
írt tanulmányt Babits szeméről, kutatva a költő és a képzőművészet kapcsolatát.
Igaz, főképp Babits képzőművészeti élményeit és „vonatkozásait" sorolta elő. Alább
is hasonló kísérlet olvasható, de mi talán nem elégedhetünk meg az életrajzi adatok sokszor idézett tényeivel, láttatni szeretnénk azt (miképpen az itt közölt néhány
rajz is így), hogyan él a képzőművészeti kompozíciós igénnyel formált „világkép"
a lírikus versvilágában és „természeti képeiben".
Köztudott, hogy Nagy Lászlóban két művészet ütött tanyát, és a Versben bujdosó előtt még úgy tűnt, hogy a költői lélek győzött a festői felett. De az itt közölt
kalligramma, a látomások vizuális erejének hatása és nem kevés festőportré, a szavak mágiájában jelentkező Kondor Béla-i mű után ez a „harc" legalábbis eldöntetlenre áll: Nagy László immáron két angyallal viaskodik. Addig mint „mag hó alatt"
élt és fejlődött a költő képlátó szelleme, és jó néhány rajzban, főképpen pedig a
líra leírt képeiben jelentkezett. Utóbb már a képformára váltott versben és a látomás nagyszerű élményében él tovább.
Közhely és köztudott: a vizuális látomás a legnagyobb erő a Nagy Lászlóban
feszülők között. „Fülébe még ősmagyar dal rivall", de a leírt látomás a legmodernebb vonaltörvényeknek és kompozíciós kánonoknak engedelmeskedik. Ez lenne
tehát a „tételünk", és versbizonyíték erre nem kevés akad a kötetek lapjain. Láthatunk akár „fejlődésvonalat" is.
Sorslátó szemmel áldotta (verte?) őt meg az ég, a fiatal költő mondataiban a
dunántúli horizont emelkedik: rétek, hegyek, lankák és fények, barna avar és csillogó vizenyők, „körteforma lányok", virágzó vagy télire dermedt fák, a horpadó
láthatár alatt a dombok mellkúpjai. Nemes tartású lovak és ragyogó tomporú
kiscsikók.
És mindez elegendőnek tűnik egy szinte krőzusi érzelemvilág lírai kifejezésére;
élmények és érzelmek, vágyak és hangulatok húzódnak meg á kezesre formált képek mögött, fgy a látvány szinte mondatonként eltérő kompozíciós formákban és
szuverén kolorikában jelentkezik. A költő címere és lobogó szalagja villan és repdes
a látványjelenségek horizontján, Nagy László verssorokból feszít kupolát a szülő5*

67

földje fölé. Az ív kontúrjait a Nap és a Hold húzza meg, Iszkáz és a bakonyerdők
lapulnak mélyen a sugárzó laterna alatt.
Egynémely versben szinte hang se hallszik, muzsika csak a verssorok zenéjében
dobol: a költő leginkább a szemén keresztül érzékeli és közvetíti a környezetét.
Az ifjú poéta műve a látomás lírája mindenekelőtt. A versbe írt környezet főképpen
a vonalak és vonulatok ritmusában, formákban és színekben jelentkezik.
Az Arccal a tengernek-kötet
első versében máris feltűnik ez az egyéni látványképzés, a versben megelevenedett, szokatlan szín- és formavilág. A komor hangulatot
színek és képek idézik elénk (Holtak felkelőben), hang csak az utolsó előtti versszakban hallszik; szorongásokkal tele és félelmes szimfónia. Juhász Gyula egy hasonlóan fájdalmas versakkordban hanggal indít (Tápai lagzi), Nagy Lászlónál a színjáték záróeleme a hang. Minden korábbi versszak színekről és formákról, a mögöttük sejthető hangulatról árulkodik:
„Márvány az ég alja,
nincs repedés rajta" — húzza meg a költő a horizontvonalat. Később „kósza csillagfények" húzódnak, a Hold „lábol" az absztrakt
színkompozícióba, az alapvonal fölé. A színorgia alatt a föld jelenségei: látomás és
vallomás találkozik az apró vers látható kompozícióiban. A Hold és a holtak dinamikus mozgására ebcsaholás és bikabömbölés hangzik válaszul: a látható és a hallható szintéziséből az eredmény a „szegény kölyök" félelme és fájdalma lesz, a sírás
visszafojtásának önszuggesztív kényszere. Akár William Blake vagy Gulácsy ecsetjére méltó a mondatokba zárt látomáskompozíció. Még nem „szürreális", de m á r
bizony óriás mélységekkel rendelkezik.
*

Ha a költő fél évszázadának pusztán tényszerű „képzőművészeti vonatkozásait"
kívánnánk felidézni itt, akkor könnyű dolgunk lenne, hiszen az életút nem kevés
ily tárgyú adatban bővelkedik. Nagy László maga említi ezeket sok helyütt, legutóbb
az Életem című prózai írásában (Űj írás, 1974. december), hogy első művészi élményei között az Édesanyja kezétől származó vonalrajzok — főképpen lovak — emlékét őrzi a legtisztábban, később már maga használta az író- és rajzeszközöket.
A pápai rajztanár okos „tanulóvezetése", a két főiskolán töltött hónapok emelték
hivatássá a korábbi játékokat. Egy régi Nagy László-rajzot láthatunk itt a szülőház
udvaráról (amelynek élete, majd lassú pusztulása a líra váltásait és érzelmi mélyülését adja majd a továbbiakban is), az előtérben egy kiscsikót szoptató kanca: ez az
emberinél még tisztább madonnaság szóban és rajzban éteri szimbólummá emelkedik.
Később a folyóiratok és a könyvek lapjain nem kevés portrérajzával találkozunk, a Kortárs 1975. májusi számában pedig egy kitűnő és modernül formált „krokival" (Somló); e rajz előterében is egy stilizált lóforma látható.
A képzőművészet felé vezető útját a költő maga írja le, majd az út félbeszakadásának okát és indítékait is: „ . . . N e g y v e n h a t őszén grafikusnak mentem az Iparművészeti Főiskolára . . . ősszel átmentem a Képzőművészetire Kmetty mesterhez . . .
Karácsonyra megjelent hét versem az akkori Valóságban. A tiszteletdíjból öcsémnek
vettem télikabátot... Áprilisban kiültem a fénybe verset í r n i . . . Tépelődtem sokáig
s döntöttem, inkább verset írok, elszántam, s a festészethez m a j d v i s s z a t é r e k . . . "
A kipontozott helyeken a bőségesebb adatok, a teljes szöveg az Üj írás említett
helyén olvasható. És idézhetnénk a költő tanárait, a festőpálya tanúit, köztük Cs.
Szabó Lászlót, aki ez időben a Képzőművészeti Főiskola professzora volt, s nem egy
emlékező vallomásában írja le szeretettel a legkedvesebb tanítványok között Hantaí
Simon és Nagy László nevét. És megemlítjük Bertha Bülcsu kitűnő interjúját (Jelenkor, 1973. február), a kérdések gazdag vallomást csalnak elő.
A rajzolás és a festés vágya, az elhatározó gyermekkori motiváció mindegyre
előbúvik a később jött elfojtódások alól („Örökké lovat rajzoltam, ma is azt csinálom. Ha leülök az asztalhoz, és nem megy az írás, lófejeket, lólábakat rajzolok a
68

papírra..."), legutóbb az Arccal a tengernek-kötet borítóján olvashattunk erről néhány gyönyörű mondatot: „Bizonyos, hogy az akkor még eleven népköltészet, az
ünnepi játékok énekei, a gyakorolt ritmusok is hatottak a verseimre később. Anyám
stilizált lovai palatáblámon addig nyargalásztak, míg az én rajzaim is követték
őket. Eszmélésem idején elhatároztam, hogy festő leszek. . . . Voltam nyugtalan grafikus- és festőnövendék, majd bölcsészhallgató, három évig népi kollégista... Világos előttem, hogy a végzetes erők ellenére lettem költő, hogy végül is a szerencse
fia vagyok..." De arról nem vall itt a szerencsefi, hogy mennyire hatottak vizuális
fantáziájára az ünnepi játékok színei, a koszorúk, szalagok és ruhák színorgiái, s a
mező, amely mindennek teret és környezetet adott.
De vallanak erről a versmondatok keretébe foglalt emlékei, és mi ezeknek a
„végzetes erőknek" a nyomát keressük a sorok között, a szavakkal leírt látványok
szemtől származó élményeit. A versekben rejlő grafikai vagy festői képszerkezeteket.
És mellettük azt, ami a képzőművészet eleven hatásából, a művészettörténet és
főként a magyar művészet modern hatásaiból a költészet testébe került.
*

Szinte meglepő az Üstökös tündököl című rövid dal hang- és látványegysége
(„audiovizuális szintézise") már az indító szakaszban is:
„Márciusi fények,
havazó zergenye,
éles böjti szelek,
mit zúgtok fejembe!"
A vers időbeli környezetében látványok leírásai közvetítették a lírai hangulatot,
de itt már a szelek zúgásán kívül a tündöklő üstökös suhogása is hallik, színből és
zengő változásokból áll az apró vérvilág. „Pirosra dagadnak zöld vesszőn a bimbók",
a megőrült világ tajtékos szájáról „vér csörög fűre, ibolyára". A vörös és a zöld, a
vörös és a kék oldódik sejtelmes kompozícióvá itt, mint az expresszionista festményeken. Semmi cselekvés, semmi valóságos mozgás, a hangokat is fények és színek
sugallják, s ez absztrahálja a tizenhat sorból szerkesztett, különös verskompozíciót.
Fekete hangulatú látomások sűrűsödnek verssé, és kevés kellene ahhoz, hogy képpé
formálódjanak egy elképzelt festővásznon is. Talán Kondor Béla keze, akivel Nagy
László együtt álmodta meg a bukott angyalokat, akinek varázsa nemcsak a kötetekben kíséri Nagy László költészetét. Orkánhuzatú sebének stigmája ott tündököl ma
is a költő szíve fölött.
A színszimbolika az első kötetek versanyagának legelevenebb ereje az otthoni
táj vonalrajza fölött: ha húsvét pirosodik, a költő a hazatérésre és az otthoni boldogságra gondol, vágyak érnek a zöldellő mező hatása alatt. A megbénult harangnyelvek helyett fakereplők „szólása" hangzik, majd ismét színbe vált a közelesre
álmodott öröm (Pirosodik Húsvét).
Folytathatnánk a sort, de a modell a költészet első másfél évtizedében aligha
változott. Csakhogy a látomást nem szabad a költői impresszióval összetévesztenünk.
Hasonlóképpen nem a lírai hangulatok detonációit az expresszionizmus elkopott készségeivel. Igaz, ha a leírt látomás mélyére hatolunk (mint a költő teszi), akkor aligha
tévedhetünk: jelen van mindkettő, de korántsem önmagáért, és mellettük a szimbolizmus sem lesz egyeduralkodó.
Ahogy az ősi népdalokban és balladákban, ahogy a már többnyire csak lírai
sejtésekben élő pogány népköltészetben, így: a fiatal Nagy Lászlónál az izmusok
említett szentháromságából modern, egyetlen és együttvaló szintézis kerekedik. Többnyire statikusra, „képire" és a színek felelgetéseire álmodott látomás a versek vásznain, a mélyben az emberi magány, a borzongás, a szorongás és a félelem összetett
érzelemhangzatai. Szintézis, ahol még az érzékelés szinesztéziája is elsőképp színekben és formákban, a hang pedig a látványok megszemélyesítéseiben jelentkezik
69

(„üstökös suhog"). Ahogy Rimbaud-nál és a népköltészet mélyrétegeiben, így: Nagy
László verssoraiban egy térben és időben elsüllyedt világ, már régen a társadalmi
tudat alá szorult ősemlékek és lírai módszerek üzenete érkezik. A múltja borzongató, és felemelő a modernsége is: a fehér, a fekete, a vörös, a kék és a zöld pentatóníája jelentkezik, mint a szőtteseken, akár a bartóki csoda alapakkordjai („A színeket is nagyon szeretem, majdnem minden s z í n t . . . azért van a színek között kedvesebb is, ilyen a piros...").
A hangulatokat, a belső és szellemi élményeket emberi hangra és a felszínre
váltó színek alapskálája minden versben másképpen jelentkezik. A színeket jelző
melléknevek oldalára sodródott főnév megváltoztatja egy-egy szín fényét és oktávjait: a Húsvét pirosa nyilván másképpen piros, mint a háztető zápor után, és a
vesszők zöldje is változik, ha rajtuk az „esőszemek csimpaszkodva merengenek".
Félelmetes erő és fegyver a nyelv egy költő írótolla alatt: a színeket és formákat jelző hangsorok rezgésszámukat és íveiket váltják egy-egy újabb hangsorral
való találkozás során. Már-már nem is a versek ősi ritmusára figyelmezünk, nem
a versdallam az, ami belénkcsimpaszkodik, hanem a szavak és a jelentések, a színek
és formák változásai. Szinte magunk kerülünk ámuló arccal a tenger elé: a víz
mindig ugyanaz, színét az égbolt változásai adják, de minden hullám más, a látványtól elszakadni nehezen tudunk. így vált dinamikába az elébb említett költői
látomásstatika, ha tiszta szívvel és fogékony szellemmel sodródunk a verssorok közé.
Ahol „százezer éve nézett" dolgokat látunk meg hirtelen.
Már szinte várható ennek a látványvilágnak életes megelevenedése, és ez a várakozás az Elmentek tejfogaim című dalban (mondjuk) azonnal be is teljesedik:
„Lángol a hajnali szél,
röpdös a rózsalevél,
tüzes a szilvafaág,
ó, csupa tűz a világ"
És vajon ki merné meghatározni a lángok és a tűz színét? William Turner vásznára méltó a kép vagy Csontváryéra (akiről később megrázó Nagy László-költemény
születik): a sorokban már egy újabb szintézis modellje kerekedik. A megérett teljességé, amelyben a mozgás hérakleitoszi kánonja ébred a Naphoz fohászkodó költő
egy lírai hajnalán. És ismét csak Kondor Béla neve viharzik elő, az ő grafikái kísérik a kötetben a Nagy László-verseket. Mint ahogy műve és példája benne él a
lírikus földrengés-galaktikájának epicentrumában is. Kondor rajzai méltón jelenítik
meg a költői képeket, de bizonnyal nehéz volt számára a versválogatás: minden
költeményben szinte kész képet kapott, a maga fantáziája szinte béklyókban feszenghetett. Ha kísérő és mintegy „megelevenítő" rajzokra törekedett volna csak, akkor
könnyű dolga akad. De az eredmény úgy mutatja: ő nem „felidézőt", inkább a lírai
művel összehangzót kívánt teremteni.
*

.Az angyal és a kutyák, a Májusfák és A nap jegyese című ciklusokban aztán
elapadnak a színek és formák elemi összhangzatai, ezekben már a tevékeny és
szinte barokkos képek világa domborul. Üstökösök helyett bukott angyalok suhannak a komorabb fényekkel változó egek alatt. Minden mozgásra kerekedik, a cselekvés és a tett lett az uralkodó „modell". Egyúttal borzongató diszharmóniába vált a
korábbi sejtelmes pentatónia („Hangzavart? Azt!" — kiáltja Illyés): ú j színek és
kopjafává főnevesült melléknevek jelentkeznek itt. A holdtalan ég m á r „vasporszürke" lett, sárgák és vöröses-barnák, lilák és gyémántszínek keverednek a korábbi
szőttesekbe. Az egykoriak mellé újabb élmények társulnak látomásnak, a „hozottal"
a „szerzett" keveredik. .
A hasító egyszerűség és a keserítő szellemélmények párharcainak időszaka ez:
a korábbi egész eltörött, az ú j teljesség még csak most kerekedik.
70

„Fehér mezőn
kék egek
szétbárdoltok
engemet."
(Széllel sodort)
Nagy László harcát nem a „disznófejűver' vívja, más vihar tombol a földeken
és így a költő tudatában is: ú j és ú j katarzisok hasítják apróra a korábbi, szekercével faragott látomásokat. A faluszéli pléhkrisztusba villám csapott; az egyszerű
bádogos kezétől lett, öröknek hitt remekből így vált egy Zadkine-szobor.
A korábbi érzelmes béke (és ennek állóképei) a század és a kor valóságával, a
modern európai kultúrával találkozott.
„Mi vagyok én, ha e planéta
csak egy bevérzett
margaréta!
így is ember, se bölcs, se
égi, földi virágzás tükre,

büszke,

rügytől gyümölcs-rogyásig
enyészeten is átvilágló —

látó,

csonthártya-dobja minden
kínnak,
vagyok a legkomolyabb
csillag."
(Vállamon bárányos éggel)
Űj versképi világ születőben: minden félelmes méretűre növekedett (Anyám ül,
mint egy óriás).
A költő a vizslató szemek elől a bakonyi horizontot teríti vállára ködsüvegnek,
a teljesnek álmodott világ lantosa az eltört egész pontján üvegkoporsóba került.
„Szép-érzései halottak" lettek, előle az „Isten is lázas burokban hömpölyög világgá
tárult hómezőn". Támaszt és menedéket ekkor a család és az ősmagyar mítoszok
képei nyújtanak Nagy László felé (Család, Csodafiú-szarvas stb.), a költő ebből a
vérrel és könnyel ázott szellemi talajból szívja a líranedveket.
A Májusi napló a „templom-természet" hatásainak és teljességének szomorú
konvergenciáiról árulkodik: a megidézett látomás helyébe a készen kapott és megrázó látvány került. A szorongás vízióit a keserűség realitása váltja: megfakult az
ég a szülőföld fölött.
A még zordabb balkáni hegyek és a morajló tenger képei keverednek az otthoni
emlékek közé, a vizuális szerkezetre, a látvány- és látomásharmóniára épülő líra a
szablyák és citerák villanóbb és keményebb világával teljesedik. A Hullócsillag
körül a hazai égbolt tündöklő táborának sziporkás fényei, de az Esti képek darabjai
megannyi stáció egy nép modern passióiból, megannyi bruegheli zsáner a táblásodó
iszkázi dombok alól. A verset szét lehet teríteni, akár egy képeskönyv színes lapjait.
Villanó látványok állóképei, „megrekedt dalok" a falusi álommezők partjairól. De a
képsor nem telik ismét egykorvolt ízekkel és emlékekkel, elkomorult minden a
költő előtt:
„Emberek, mivé lettem!
Örömömet
elvesztettem.
Mikor mosolygok újra,
ki tudja, haj ki tudja?
Se bokros
Bakonyalja,
se Mátra kék havassa
énrajtam nem segíthet,
nem üdít ilyen szívet."
(Virágének)
71

Szitakötőszárnyú fiú mosolyog egy szál rózsára a verset kísérő Kondor-rajz
üres mezejéből: az ily forma szárnyak nem emelik a testet az öröm és a harmónia
felhői fölé. Ugyanígy nem adják azt a békét a hazai képek sem, amit nyújtottak a
költőnek elébb. A virágok letérdeltek, korom és hó ellentéte feszül az ú j színek
között. A Göncöl és a Hold már babonásan remeg, a Bakony eltemetődik, kék hegyek hidege árad a verssorok közül. Az élet nosztalgiájának szimbólumává éterülnek az ormokon felvillanó tündérvárak, a délibáb a kiirtandók listájára kerül.
Mindezek helyett miazmás képek kerülnek a költőszem látóterébe, a fájdalom,
szürrealitásának jelenségei. Mellettük nem véletlenül, sőt szinte törvényszerűen kerülhetett a három nagyvers a minden időben született himnuszok között egymás
eleven szomszédságába: a Csontváry, a Bartók és a ragadozók, a József Attila!, a
század magyar kultúrájának három naprendszere. A földre rántott kozmosznak és a
csonttörő életnek egyként nem múló példázatai. Csupa kései támadás és csupa
kései sirató: az emlékező himnuszok képben és látomásban egyaránt gazdagok.
A Csontváry-\ersben
hasítóan szokatlan jelzőrendszerek épülnek az ú j horizont
alatt: „agyaras hegyi folyó, azúr vadkanok rohama" m a r j a belénk az emlékezés
hidegét és a vers éles csontkéseit. „Délibáb-rontó vihar", „tükörbezárt lidérc", „fehéren rémlő bika", „havon delelő szivárvány" fergetege és fensége kerekedik a költőben általuk, ö k lettek a „versben bujdosó" előhírnökei.
„Hol a kép, hol az a felséges, titokzatos?" — kérdi a költő pár lappal odébb:
keresve a szépséges elmúltakat, az égboltot tartó, megszeretett és megszokott szimbolikát. Ahol a tűz csak melegített és nem lett a pusztulás lehetősége is. És mint
akinek a szemébe tövis került: a szemgolyó fehérje vérrögös már, a retina maga is
áttüzesedett. Most m á r csak bukott angyalok, a valóságos és a várható pusztulás
képei tolakodnak elé. Hová lett az idő, amikor „virágzó rozson habot vert a szél",
a „megcsendesülő" költő a tábla szélén hevert, és „magában még annyi embert vitt,
mint égbolton a csillagok"? A galaktikákból csak a három középpont maradt, s
velük az alkotás őrületének, a fájdalom rémületének kavargó látomásai. Aminőket
Michelangelo festett a Sixtina oltára fölé. A költő (mint Bartók)
„világgá ment egy fűszálon
s vért izzadt az óceán partjain

..."

*

Szólhatnánk arról, hogy Nagy László előbb a színekben gazdag Kisdobos szerkesztőségében dolgozott, majd esztendőkön át az Élet és Irodalom képszerkesztője
volt: ítélkező bíró színek és vonalak fölött. Említhetnénk képversét (Seb a Cédruson), a szó és a forma zengő szintézisét.
És külön kell szólnunk a Nagy László-versek „látható nyelvéről", a költő
feszesre szerkesztett strófaszerkezeteiről és versképeiről. Már a korai verseknél feltűnő, hogy a verskép a hosszúból rövidre váltó sorok változataival szimmetrikusra
szerkesztett (Adjon az Isten, Bánat és gyalázat, Ríkató, nevettető, Tavaszi dal stb.),
majd a strófák szinte karácsonyfát idéznek a középütt meghúzott tengely körül
(Anyakép; Tűz, József Attila!, Tenyered éle előtt, Szerelem emléke stb.). De megjelenik a síkformára szerkesztett versalak is (Kereszt az első szerelemre), a kalligrammák és a betűképek elődje. A strófazáró, „zökkentő", rövid sorok sajátos
versképet adnak, bonyolult geometria lakozik a Szépasszonyok mondókát
Gábrielre,
a Kórus és a hasonlók látványszerkezetében, a „prózaköltemények" súlyos tömbjeiben. Kompozíciós igényt érzünk a líra leírt formáiban.
Új színt és a korábbiakból törvényszerűen következőt a képversek és betűképek
jelentkezése hozott (Új írás, 1973. július; 1974. augusztus), ahol a nyomtatott sorok
már grafikusan megrajzolt képet adnak (Húsvét, Kés, Jolinda) a verskompozíciókban. Akár az önarckép, a Cégér, az Emberpár betűképötletében, vagy Az oszlopos,
a Hordószónok I—II., a Kondor Béla emlékének állított Szárny és Piramis nyomdai
architektúráiban. Kass János közreműködésével született (nőnapi plakátnak) a Hegyi
72

Beszéd kalligrammatikus változata, végül az És 1974. április 13-i száma közölte a:
címoldalon. De a nyelvi és versképi szintézis legszebb példája a Seb a Cédruson
marad az eddigiek közül.
*

A Versben bujdosó-kötet borítójának költői vallomása már csak a szóról tanúskodik. Ügy tűnhet ebből, mintha a költő horizontján elkopott volna a kép és a rajz.
Pedig ahogy a szónak a vonal felel meg s a képnek a szavakból összeállt mondatok, úgy telik ez a kötet is a vizuális élmények tengervizével, mint a dagály idején
a folyótorkolatok.
A „haramia-kötet" az eddigi szintézis, az önazonosulás teljességének, a képtől
elválaszthatatlan lírai formáknak kötete lett. Nagy László szemét betölti nemcsak a
harcosforma seb a cédruson (vizuális élmény ez is!), de betölti néhány lappal odébb
egy férfi is, aki a „végtelen vízről" jön a tövissel koronázott költő felé. Egry József
az, akinek pompázó ragyogása fénylik a tó és a tenger, a hullám és a villám, a
„világ boltozata" helyén. Ferenczy Béni pedig a „kristályok szimmetriáit" ébreszti a
maga tisztaságával fel, „kezében rózsával megindul a tűznek", akinek végakarata
maga a Tűz. Idézhetnénk még (Berki) Viola rajzait, a Vértanú arabs kanca tragédiás.
filmjét, az Álmaim verő-erekkel kozmoszba táguló látomásait. De elősorolhatnánk a.
Két sörényes főnevekben rejlő látvány halmazát, akár egy Arcimboldo-mű
a szürrealitás előőrsei közül.
A „méregzöld" és a „fekete inga" színei közé szorult a Galambleves szürreálisán
dinamikus és mágikus látomása is: a macskával töltött gödör földjéből egy eleven
és fekete cicafarok csóvállik elő, „s meg-megüti a cölöpöket", amelyeket a megálmodott rózsatövek mellé az ordas gazda állított; s folytatódnak tovább a feketén,
vérző
képsorok.
A legszebb és legtisztább álmokat idézik elő A karácsonyfás ember jelenései: a
búbosodó tej és a hó fehérsége a gyerektalp rózsaszínjébe, a rókák vörösébe és a.
tűz pirosába vált. Majd a zárókép egymásba oldódó színei: a hó, a vér, az örökzöld
ló az élet színességét idézi elénk.
Ez a szentháromság akár egy költői trikolór alapja lehet: a gyerekből ifjú, az
álmodóból költő született a rongyos köpeny alatt. A kisbalta szomszédságában, a
beteg hörgésben, a fujtatásban és a kihagyó szívdobbanások között.
S vannak-e emberibb színek és életesebb hangok a versben elénk tárulkozóknál? ősidők tanúinál: a pogány és keresztény mítoszok lírai egységbe állt képeinél?
Ahol a képek mögül akár egy „versben bujdosó" festő leselkedik? És kinek adhatnánk Nagy László szürrealitásának látomásait? Van-e más festő, aki ezt vászonra
teremtheti ?
A költő „nagy atlanti homályában" ott borzonganak a félelem és féltés, a gyönyör
és fájdalom, a tetté emelkedett szó fekete tulipánjai. De Anteuszként újra s mindig
az édesanyja sokszínű kertjéből merít életet s erőt.
Az emberibb gondokhoz és a lírához, akár a piktúrához is. Ha majd ideje s.
kedve kerekedik.

73-

CSETRI LAJOS

Nagy László: Versek és műfordítások
A fél évszázados Nagy László csaknem megszakítatlan költői tevékenységének három évtizede tükröződik ebben a négy kötetben. Az első saját műveit, a másik három műfordításait tartalmazza. A saját művek több mint 500 versoldala terjedelemben nem mondható grandiózusnak: a magyar költészet klasszikusai, akik minden örömüket, gondjukat versben fejezték ki, legfeljebb egy-két évtizedes alkotói
időszakukban (Petőfinek még egy se jutott, Adynak, József Attilának alig kettő)
jóval „terjedelmesebb" oeuvre-t alkottak. Az éveinek számát tekintve még az ötvenen innen levő Illyés összes verseinek három kötetét jelentethette meg a 40-es évek
második felében.
Pedig Nagy Lászlónak sem kellett megküzdenie a „beérkezés" olyan nehézségeivel, mint a mai „fiatal írók"-nak, akik sokszor negyedik évtizedük végéig várhatnak
első kötetük megjelenéséig vagy „befutásukig". Ö és nemzedéke a szerencse kegyeltjeként indult: ú j hanggal, „új nép, másfajta raj"-ként robbant be az irodalomba,
maximális támogatást kapva. Az életük tavaszát élő költők egy megújuló ország
tavaszi hangulatával, ragyogó optimizmussal, lobogó és táncos kedvű líraisággal
törtek be a Nyugat egymást követő nemzedékei által egyre ' finomabbá és exkluzívabbá tett, a fasizmus által szigetlétre szorított irodalmiság nem annyira „új napot",
hanem inkább Ú j Holdat ígérő világába, s az újat teremteni akaró közéletiség az ő
hangjukban ismert magára.
Nagy László, a Somló vidéki kis falu szülöttje, a paraszti életforma neveltje
egyszerre két irányban próbálhatta érvényesíteni tehetségét, a képzőművészetek és
az irodalom pályáján. Három évet ösztöndíjaskodhatott, 1949—52-ig Bulgáriában, egy
sokban rokon múltú, a török uralom évszázadai alatt közös szenvedésekben megpróbáltatott, s most éppúgy a szocializmus útját kereső kis balkáni nép népköltészetében és modern költészetében egyaránt ú j művészi lehetőségeket találva. De a gazdag
nyarat ígérő tavasz hamar Deres majálisba fordult, a tavaszban megjelenő tél a maga
fagyosszentjeivel sok reményt megdermesztett. 1956 után, hosszú ideig, a saját
alkotó tevékenység hiátusai figyelmeztetnek elsősorban a válságra, a megrendülésre,
hogy ez a megkomorult életérzés a lassan ú j r a induló alkotói tevékenységet is áthassa. Műfordítói tevékenysége pedig, mely a szocialista • internacionalizmus természetes gesztusával és a Duna-táj népei történelmi egymásrautaltságának hitével
indul, oly sok írónkkal együtt az ő számára is egyes időszakokban az alkotói életf o r m a egyetlen lehetőségévé válik.
S nem is akármilyen lehetőséggé. Egyébként is rendkívül gazdag műfordítói irodalmunk egyik legjelentősebb eredménye e könyv II—IV. kötete. Az utolsó két
kötet elsősorban a balkáni népek folklórját, a bolgár, délszláv (és nem külön szerb,
horvát stb.), albán, román, a magyarországi cigány nép költészetét, a keleti finnugor
népek költészetét közvetíti, általában (a délszlávok kivételével) nyelvi s azon belül
tematikai csoportosításban. E népek költészetének szerelmi lírája, lakodalmas-, bölcső- és siratódalai, bájoló és csúfolódó, ünnepi és mitologikus énekei, munkadalai,
balladái, hősi és betyár- (hajdút-, ill. hajdúk-) énekei, történelmi énekei, a török
ellen küzdő balkáni népek közös hősei, Králi Markó, Jankula vajda és a Székely
Gyerkőc stb. együtt teremtődnek újjá magyar nyelven. Ha néha, a történetek, fordulatok és motívumok gyakori ismétlődése láttán kétség is merül fel az olvasóban
az ilyen fokú teljességre törő közvetítés szükségességét illetően, mégis nagyszerű
monumentum ez a két kötet; a magyar szellemi élet legjobbjai még csak megálmodhatták a két világháború közötti időben a szomszéd népek irányába való hídverést,
74

itt viszont már költőileg egyenértékű birtokbavétel folyik, hogy végre általa is tudatosíthassuk közös gyökereinket. Mert ahol a magyar és a szerb, bolgár stb. népek
hősei közös hősök lehetnek a török elnyomó elleni harcban, s ahol Kőműves Kelemen története Manoil (bolgár) vagy Manole (román) mester nevéhez fűződve közös
motívuma lehet népeink folklórjának, ott nagyon szükséges az ilyen, eddig túlságosan is elhanyagolt közösség tudatosítása.
Fordításaival együtt válik terjedelemben is monumentálissá Nagy László életműve. De ezek a fordítások, ha külön kötetbe is kerültek, szerves részei az életműnek, nélkülük tulajdonképpen nem volna szabad szemlélni költői fejlődését sem.
Egy ilyen könyvről, mely épp az oeuvre java termésének reprezentálása, a magáénak
és magához méltónak érzett alkotások együttes közrebocsátása, nem is lehet másképpen írni, csak saját és sajátjává tett, eredeti és fordított műveinek egységben
látásával, a fejlődési folyamat érzékeltetésével. Ezt a szükséges munkát azonban
nem könnyíti meg a műfordításkötetek beosztása; nemcsak folklórkötetei nyelvi s
azon belül (ahol az anyag bősége ezt megköveteli) tematikai beosztásúak, hanem a
II. kötet is, melyben az egyes nemzeti irodalmak jelentős költőitől fordított verseket
adja közre. Kronologikus elrendezés hiányában, még ha emlékszünk is az egyes
műfordításköteteinek megjelenési évszámára, csak valószínűsíteni lehet eredeti és
fordított líra belső összefüggéseit, kölcsönhatásait, a fordításai során őt ért hatásokat. Mindez azonban nem sokat változtat a lényegen: fordítói megbízatás és a saját
fejlődésének irányától vezérelt, részben ösztönös, részben tudatos vonzódás ritka
szerencsés találkozását bizonyítja ez a válogatás.
A továbbiakban nem veszítve szem elől az életmű ilyen egységét, elsősorban
mégis saját lírai fejlődését igyekezzünk követni. Bár nem kellett a népi mozgalom
autodidakta őstehetségeinek keserű sorsában osztoznia, hisz pápai diáksága rendszeres iskoláztatást biztosított számára, mégis hathattak rá ők is indulásakor, amikor
1944-ben tudatos népiességgel kezdte el költői pályáját, egyesítve egy irányzat motívumkincsét és formavilágát saját élettapasztalataival, .gyermekkora szegényparaszti
környezetének emberi és tárgyi világával. Ez az eleinte formai elkötelezettség később, a fordulat éve után egyre inkább politikailag is elkötelezett népköltői attitűddé
változott. Túl sok közvetlen tudásunk nincs pályájának erről a szakaszáról, mert a
költő, pályája fennsíkjára érkezve, zsengéit erős rostálással és tudatos átalakító
munkával bocsátotta a nyilvánosság elé, első nagy gyűjtőkötetében, a Deres majálisban (1957), így költői fejlődésének első szakaszát gyakorlatilag hozzáférhetetlenné
tette. Mégis, a későbbi implikációk ellenére is nyilvánvalónak látszik, hogy első és
megtartásra ítélt verseinek népiessége, ha ez a megállapítás nem is mindegyikre
érvényes, akár tragikus-balladás látásmódját, akár tömör és metaforikus szerkezetét
tekintve hívebb kifejezője a Magyarországon végiggázoló utolsó háborús év szörnyűségeinek, mintsem hogy hű folytatója lehetne a Petőfi nyomán, de főleg nép-nemzeti epigonjai nyomán majd egy évszázadig megkövetelt, realisztikus népies lírának.
Igaz, sok az életképszerű kis vers; igaz, sok az epikus elem; még az idillteremtés
igénye is fel-feltűnik, most is, a fordulat éve körül és után írt verseiben is. Mégis,
micsoda jelkép- és metaforateremtő erő nyilatkozik meg már az 1944—45-ös Galambcsörök ciklus egyes verseiben is (Holtak felkelőben, Üstökös tündököl, s a később oly nagy jövőjű lómotívum első jelentkezései: A balszerencse paripája, Fehér
lovam stb.) Ló, tehén, gyöngykakas: ősi népköltészeti motívumok; de micsoda szökkenés a népi világképből a Fehér lovam utolsó strófája:
Bombázókról
kondenz-fátyol
úszik, északig világol,
édes lovam, égre lábolj,
vágtassunk ki a világból!
S ha még inkább metaforákról van szó, mint háborús mitológiáról, költői ereje
sok vonatkozásban előlegezi későbbi mítoszteremtő vonzását a
Lánglakodalomban,
ahol:
75

Az égbolt sikolt:
rátokszakadok,
a föld meginog:
széthasadozok,
jajgat a kő is: közelítenek
csikorgó csontú páncélistenek
...
Most vastüdejű gonosz angyalok
Szárnyától az ég sajog, ragyog,
borulj a földre, ne less repülőt,
zúdít a földre foszforos
esőt...
Ripeg-ropog a lánglakodalom
a háztetőkön, sárga kazlakon.
A lángok ujja égre esküdött,
most kulcsolódik két házsor
fölött!...
A népi élet szavai, motívumai, a háború és a mitológiai képzetek milyen kozmikus katasztrófa látomásává egyesülnek itt.
Akinek népiességében a népköltészet ilyen erői lobognak, azt nehéz visszavezetni
a Petőfi-kor realisztikus és „egyszerű" népdaltípusához. Pedig Nagy László maga is
éveken át, lelkesen vállalta a „Lobogónk, Petőfi!" jelszó jegyében folytatott kasztrációs és önkasztrációs folyamatot, maga is gyártotta a sematikus közéleti költészetet,
Tengeritörök és Traktoroslányok dicséretét, s ha a kor hurráoptimizmusának hangulata termett is néhány jobb darabot, mint a híressé vált Tavaszi dalt, azért a hit
és feladatvállalás jegyében sikerült néhány éven át mélyen saját bontakozó tehetségének igényei és szintje alatt tartania Pegazusa röptét.
Nagy László nem romantikus vallomásköltő. Amint m á r említettem, korrigálja
fiatalkori verseit, s a későbbieket sem dátumozza, csak egykori köteteit vagy ciklusait látja el kezdő- és befejező évszámmal. Életérzésének valószínűleg legboldogabb
korszakát körülbelül leggyöngébb versei jelzik a Májusfák (1947—52) című ciklusában. S ahogy költészete is közéleti ihletésű boldogságot fejezett ki, a csúcsokhoz
vezető válság kezdete is közéleti természetű. Az átmenetet szépen jelzik A nap
jegyese (1952—54) ciklus versei. Aki eddig egy virtuális közösség magától értetődő
kifejezőjének érezte magát, most egyszerre légüres térbe kerül. Az Aszályban észreveszi: életének egykori részesei nem valami utópiáért, hanem egyszerűen a megmaradásért küszködnek, a Téli krónika pedig a nehéz téllel viaskodó embereket keresné, de: „ . . . k ó d o r o g t a m csak, mint az eb".
S ezután egyre komorabbra, téliesebbre festődik költészete. Jól jelzik ezt a folyamatot az eluralkodó téli motívumok (Fagyok jönnek, Dérütött réten, Tél,
Zúzmara,
Zugló, Játék karácsonykor). Vonzódás azokhoz, akiktől elszakadt (Anyakép, A fekete
fiúk) és allegorikus együttérzés a még mindig kiszolgáltatottan élőkkel (A csodamalac, A héja és a sármány) lesznek ú j témái költészetének. S időnként előlobban
egy-egy művészi metafora, de egyébként a politikai mondandóját tekintve antisematikus vers még többnyire a népies lírai realizmus leíró, gyakran epikus és kissé
bőbeszédű sematizmusával jelenik meg.
Egyszerre kilobban egy újfajta költőiség, először a Gyöngyszoknya
(1953) hosszú
énekében, mely egymásra bukdácsoló, lázas képsoraiban közvetlenül egy pusztító
jégverés vízióját teremti meg, sejtelemszerűen viszont sokkal egyetemesebb értékeket veret el, amikor: „Tél ordított a nyárba, elfújta a r a n y l á n g j á t . . . " Nagy lélegzetvételű, 7/7-es osztású 14 szótagos soraiban egymás sarkába lépnek a mellérendelt tagmondatok, többnyire ú j képet vagy mozzanatot hozva, drámaian lüktető halmozással, logikai építkezés, alá- és fölérendeltség nélkül, a montázs képi és zenei logikájára építve. A kép önállósul, szervező erővé válik.
Billeg förtelmes felleg, érc a taréja-fodra,
termő mezőre, ránk a sose várt csapást hozza.
Mint a hercegi hintó, reng a vakparádéra,
éjszínű párnák közt a csupagyöngy céda.
76

Hatalmas asszony, rajta gyöngybül a szoknya,
tömör kupola, jéghegy, súlya sokezer tonna.
Lóerőt, haj, ki tudja hányat semmivé őröl!
Döggé fáradt a sok-sok vontató csődör.
Íme, megállnak, fújva fejet leszegnek,
bárgyún meg púposodna kénes lúgot vizelnek.
S nézd a gyönyörű cédát, ugrik, csordul a szoknya,
Most kezdődik a tánc, már viharerővel ropja.
Cintányérral az orkán gyorsan járja körötte,
vaknapot, holdat zordan csattogat össze,
szájából zúgnak-zengnek
minden húrok és kürtök,
tücskök vagytok csak hozzá, jó hegedűsök!
Ilyen hangokra, ilyen
muzsikaszóra
forog a fehér szoknya s nincs ki lefogja.
Ránca kinyílik mind, a széles égbolt az öble,
kéjjel rázza a gyilkos gyöngyöt a földre.
Ne mondhasd rá, hogy fösvény — mázsaszám rázza, szórja
fűre, fára, aranyzöld
szőlőbogyóra,
zöld gabonára, az élet legközepébe!
A száj belekékül, a táncnak sose lesz vége?
Jég az emberi szívre, jég a virágnak, vadnak,
zubog a tó és zöld ág roppan és
ablak...
Ez a képzuhatag, s a mitológiaivá növelt céda gyilkos táncának versmuzsikája
Vörösmarty Előszavának méltó párja.
Nagyjából ugyanekkor szabadítja fel a képet és a hosszú vers ritmusát Juhász
Ferenc, hatását nem lehet tagadni. De a pusztulásvíziók ellenére, szinte irracionálisán felhorgadó emberi életigenlés, a képi és szerkezeti logikának ellentmondó feloldó verszárlat, nagy magyar elődökre utalva (Vörösmarty Csongor a, Gondolatokja,
A vén cigánya, Madách Tragédiája) csak ezután válik uralkodóvá Juhász hosszú
verseiben, A tékozló országtól Az éjszaka képeiig és tovább. Nagy Lászlónál itt jelenik meg először, nagyhatásúan:
Áll az ember a tájban, vassá mered a lába,
fönséges fejét bánat, bitangság fölé vágja —
S látja: az újabb harcok zöld arénája megnyílt,
mellébe levegőt vesz, tartja — egeket zendít.
De nemcsak a költőtárs és a modern líra képtechnikájának hatása jelentkezik
itt; ebben a logikai kapcsolóelemeket nélkülöző, zaklatott-szaggatott mellérendelő
típusú versmondattanban már tetten érhető a népköltészet hatása, a népköltészet
azon ősibb rétegeié, melyeket a magyar és bolgár folklór ismerete egyaránt közvetíthetett számára.
Ez az élmény s a költőiség kivívott magasabb foka következménye is a költő
tájékozódásának, de egyben irányítója is. Saját költői gyakorlatában is, a Havon
delelő szivárvány (1954), A vasárnap gyönyöre (1955) című hosszú énekekben s a
Kezedben a rózsa lefejezve 1954 és 56 között írt ciklusának verseiben. Ezek némelyikében először tapintható a József Attila-élmény, elsősorban Az örök hiány köszörűjén című, a nagy előd 50. születésnapjára írt költeményben, de a kései József Attilalíra gyakran még stílusreminiszcenciáiban is feltűnik, mint erre már Kiss Ferenc
felfigyelt (Halállal élek, nem kenyérrel, Kinek fáj, emberek). S az ú j költői technika
megtalálja világra kérdező ontológiáját és az ember lehetőségeire nem csak politikai, hanem erkölcsi és általánosabb antropológiai értelemben rávilágító gondolati
töltését például a Romantika nyolc versben ciklusában, köztük első gyűjtőkötete
címadó versében, a Deres majálisban.
Az ú j tájékozódás és technika lírai sodrása az otthont és szüleit idézi meg (Rege
77

a tűzről és a jácintról), nosztalgiánál erősebb érzésekkel perelvén vissza az időtől
erejüket, szépségüket. Zsolozsmázó hosszú sorai költői örökkévalóságot adnak egy
életformának, vallanak az elszakíthatatlan vonzódásról és kapcsolatról:
Vérkörödből kitörtem, aranytálat öleltem én: a napot
S tudd meg: az éles bába-olló nem nyírta el a kapcsolatot.
Riadalmadhoz kötve vagyok, veled rázkódok és vívódom,
jaj nekem, táplálsz te engem elrejtett
köldökzsinóron,
süvít közöttünk, kontinensek közt óceánalatti
kábel,
minket egymástól iszonyú olló: csak a halál vág el.
Hitted-e, mikor vérszirmos ágyán a
Boldogasszonynak
ketten feküdtünk már s a fájdalmak
eloldalogtak,
hitted-e, hogy a fiút, akit szorít a pántos pólya
a mindenség szorítja majd s a sorsod is eldalolja? ...
De a kontinensnyi távolságot nem tagadja s mindenséget kereső útján búcsúzik
is ettől a temetődő életformától, az élni akarás jegyében. Hűség és törvényszerű elszakadás feszül itt egymásnak, az otthonhagyottakért való költői helytállás épp a
nagyobbra törekvés, a nekik hozott dicsőség útján. Egy életformaváltás minden tragédiája és felemelő szépsége kap itt egyedülálló, a nép- és ősköltészet, valamint a
keresztény liturgia ünnepi lírai műfajaiig visszanyúló s azokat művészien egybefogó, néhol egymásra játszató kompozíciót.
Valóban, ezekkel a műveivel Nagy László m á r nem csak ígéret többé: a XX.
század magyar költészetének legnagyobb vállalkozása, a magyar líra gyökeres megújítása a legősibb, még a nemzeti költészeti fejlődést megelőző és más népek képzelet- és formavilágával rokonító népi költészetnek és a legmodernebb, sokszor m á r
az avantgarde hullámainál is korszerűbb lírai technikának összekapcsolásával elsősorban az ő nemzedékének jutott feladatul. Nagy szerepe volt itt az idősebb nemzedékeknek is, sokat segítettek Nagy Lászlóék kibontakozásában Weöres Sándorék is;
de ebben az időszakban már őket tekintette Németh László is a bartóki szintézis
irodalmi megteremtése legfőbb letéteményeséinek. S ez a bartóki típusú törekvés,
saját tehetségéből és eredményeiből ösztönzötten, irányítja világirodalmi keresését
is. Így folytatja népköltészet-fordításait s így nyúl azokhoz a nagy költőelődökhöz,
akik szellemi vagy törekvésbeli rokonai. Ilyen mindenekelőtt Rimbaud, a modern
költészet őstojása, akitől tanulhatta volna a képi szerkesztést, a montázstechnikát
és a szabad asszociációt is, de lefordított versei tanúsága szerint elsősorban a kegyetlen, trágárságtól sem riadozó, mégis minden blaszfémiától mentes szókimondást,
az ember testi és lelki nyomorúságainak minden érzelgősség nélküli, nyers megnevezését, a hagyományosan uralkodó lírai „fentebb" stílusunk aláásását anélkül, hogy
a költészet véres komolyságát egy percre is feladná. S tanulhatta García Lorcától
népiség és európaiság modern szintézisét, melyre épp Németh László figyelmeztet,
Lorcán keresztül pedig az általa annyira becsült Góngorát, akinek manierizmusa
ma annyira modernnek tűnik sokak szómára. Bár nagyobb a vonzása a mediterrán
világhoz, vissza egész a középkori francia fablieau-k jóízű malackodásáig s a Robin
és Marion pasztorális világáig, kedves elődjei közé tartozik a skót népköltő Burns,
sörénekeivel, s századunk nordikus és atlanti lírája sem idegen tőle, lásd Dylan
Thomas-fordításait vagy a fiatal amerikai lírát, Gregory Corsóig. Sok fordítása csak
költői erőpróbálgatás; hisz saját költészetében nem találni példát olyan hangokra,
mint egyik-másik fordításában. így fordítói oeuvre-je részben kiegészítője is saját
költészetének. Túlnyomórészt azonban épp meglevő tendenciáihoz keresi a rokon
jelenségeket, így műfordítói vállalásait és működését is alárendeli egyénisége h a j l a mainak, húzásának.
1956 és a következő évek embert próbáló ideje nemzedékének s az egész magyar
irodalomnak eddig legnagyobb válságát hozta. Az ő esetében ehhez még családi és
személyes megpróbáltatások is járultak: felesége és saját maga súlyos betegsége.
78

A kényszerű, történelem okozta s önként is vállalt légüres teret még a betegség:
csapdája is fokozta. Ilyen erők ellen csak még keményebbre edzett ellenállás segíthet. Történelem- és emberlátása még sötétebbé vált, s versei keserű, szentenciózus
gondolatisággal töltődnek fel. Igaz, ezek a szentenciák ritkán fejeződnek ki közvetlenül, didaktikus pőreséggel: legtöbbször képi áttétellel, őrizve a líraiság már kivívott eredményeit. Az 1956 és 65 közötti időszak termését összefoglaló Himnusz
minden időben versei nagyjából szintén két vonulatra oszthatók: egyrészt a képi és
zenei áradású hosszú versekre, másrészt a tömör és szentenciózus, erősen gondolati
jellegű költészetre. De e típusok fejlődésének ebben a korszakában már nem különíthetők el olyan élesen egymástól, mint korábban. A hosszú versek világa, noha
szerkesztési alapelvei nagyjából változatlanok, jól elkülöníthető, szinte közmondásérvényű szentenciákkal is feltöltődik, s így, ha alapjában véve továbbra is a szenvedély dinamikája diktálja ritmusát, emberben való csalódásának, világképe mélységes elkomorulásának gondolati összetevői is felvázolódtak a vers szövetében.
Ugyanakkor pedig a kötet ciklusaiba (Vérugató tündér, Himnusz minden időben, Szerelmem, csonttörő élet) bekerülő viszonylag hosszabb versek nagyon sokat átvesznek,
a hosszú versek himnikus és zsoltáros hangneméből, különösen a kötet címadó költeménye, a szerelemhez írott Himnusz minden időben utolsó három strófája a költőcsaknem teljes életérzését kifejező erejű:
Iszonyattól ha szédülök,
Ha a pimaszság rámdönög,
önmagammal
ha kűzködök,
Gyönyörűm, te segíts engem!
Jog hogyha van: az én jogom,
Enyém itt minden hatalom,
Fölveszem kardom, sisakom!
Gyönyörűm, te segíts engem!
Felragyog az én udvarom,
Megdicsőül a vér s korom,
Galambok búgnak vállamon,
Gyönyörűm, te segíts engem!
S ugyanez a „dúlt hiteknek . . . káromkodásból katedrálist" állító szenvedély
állítja csatarendbe a rövidebb versek gondolatszilánkjait megdöbbentő erejű egységgé.
A magyarság 1956-os katasztrófájának alapvető tanulságai voltak. Kiderült, hogy
értelmes célok és ráépített intézmények önmagukban nem változtatják meg gyorsan
az ember természetét. Nem elegendő a jövő eszményének elfogadása: ilyen méretű
életváltás nem csak a társadalom egészében követel meg végletekig kiélezett harcot
a visszahúzás erőivel szemben, hanem kinek-kinek, erkölcsi emberként is meg kell
vívnia harcát, hogy az emberi nem fejlődése során kivívott emberi méltóságból és a
személyiség kiteljesedésének eddig elért fokaiból minél többet megőrizhessen, s ne
egyszerűen átmenthessen az ú j világba, hanem erre építse maga és közössége ú j
életét, mint anyagi sikereknél biztosabb, ércnél maradandóbb alapra. Nagy László
levonja ezt a tanulságot. Nem hisz intézmények üdvözítő voltában; tisztán látja,
hogy a rohamos fejlődésnek, a civilizációnak az emberi lehetőségeket csaknem a
végtelenbe tágító perspektívája is van, de olyan csábításai, örvényei is, melyekbe a
belső küzdelmektől, a végsőkig feszített emberi helytállástól meg nem edzett lélek
könnyen elsüllyedhet. Ezért utóbbi, csaknem két évtizede verseiben, a 67 és 73 között
írott Versben bujdosó című kötetében is, alapjában véve egyre szikárabban és
elkötelezettebben, ugyanazt a költői attitűdöt fejleszti tovább. Ady Endre ostorát érzi
kezébevalónak, s nemcsak az Ószövetség gondolatritmusokat görgető prózaritmusára,,
hanem a népével és a romlással szembeforduló próféták keserű és ostorozó hangjára
79

is sokszor emlékeztet költészetének újabb szakasza. A civilizáció Sodorna és Gomorrhája néha a mitológiaivá növelt Várossal azonosul, s ezt a képzeletbeli Várost nem
nehéz elhelyezni valahol a Duna partján. Kényelmetlen attitűd ez; állandó harci
ébrenlétet követel, feloldozást, katarzist nem nyújt önmagának s másnak sem könynyen; jogosan sérthet érzékeny füleket és sommás voltában talán még igazságtalan
is. De mindig a nagyobbakra figyel, a mindenséggel önmagát mérő emberség igényére, s ezzel emelkedik a magyar költészet legnagyobb hagyományait folytatók
sorába, Ady és József Attila, Csontváry és Bartók mai és méltó utódai közé.
A korszak hosszú versei sorát a Búcsúzik a lovacska (1963) nyitja meg, melyben
egy hasznos és szép élőlény életformájának lealkonyulásán, időszerűtlenné válásán
keresztül vall saját életlátásáról is: „Én ember akartam lenni / az lesz hirtelen a
gép / titeket másol, / hasznosabbra torzít / a csodák csodájaként / elrabolva
agyatokat, szíveteket j ezerszer mohóbb / micsoda ruganyos, micsoda halk j csak duruzsol s ketyeg / .elfújja a lámpavilágot / kioltja a virágzó cseresznyefát j szemet vet
a majálisra / szikla lett a zene / a tánc és ital / szívja magához a zászlókat / bárányfelhőket, összekavar / telet és nyarat a fejetekben / hasznost meg haszontalant / ketyeg a tengerben, sivatagban / ketyeg a csillagokon / és ti vigyázzban,
tehetetlen
álltok / íme, az igézetes, / íme a bénító himnusz / a földön mindenki
vigyázzba
állt / és esznek a tetvek / jönnek nagy gomolyogban a lég / piranhái:
szárnyas
bogarak / billió fog és karom / fölkapva a sudár férfit / elemésztik hirtelenül / dara
lesz a csupa-csipke nő / és porrá eszik a jövőt / bábként viszik a pólyásbabát / sikolyánál is előbb hal el // Ó, én háborodott lelkem / ítéletes rút szemeim / siralomházi próféta vagyok / ne féljetek / rámköpni
szabad"...
Az elmúló életforma még grandiózusabb megjelenítése A Zöld Angyal (1965),
mely saját szülői otthonának és megöregedett szülei környezetének pusztulását mutatja be. Amióta apja „ . . . a vízözönelőtti / fölszerelést lerakta eléjük fehéren", a
fák, a füvek, a gyomok, a mohák Zöld Angyala zúdulva jön a régi házra, mindent
korhaszt, pusztít. Itt aztán tényleg búcsúzni kell, „Végeladás, nincs maradástok,
emlékeim", de az egyetemes pusztulás világából mégiscsak fölemelkedik a költő
életigenlése: „ . . . bár tudom, a villámló bárdot / hányszor rúghatta vissza Hunyadi
László nyaka, / de két sujtás közé képzelt életem ezért szeretlek".
Végső soron ugyanezt a témát énekli meg, de már általánosítottabb nemzedéki
ellentétként, a földhöz és a múlt életformájához kötődő Atya és a csillagok közé, a
légbe és űrbe kilóduló Fiúk egymás nyelvét sem értő, átkozódó vagy idegenkedően
el- és lenéző kibékíthetetlen ellentéteként az Ég és föld (1968) drámai oratóriuma.
Űjabb költészetének egyik legreprezentatívabb vonulata művészportrékba b ú j t a tott ars poeticáinak sorozata. Közülük is leginkább a Szerelmem, csonttörő élet ciklus
remekei, a Csonváry, a Bartók és a ragadozók és a József Attila! A mindenséggel
mérhető, azt befogadó és ölelő géniusz az ő Csontváry ja:
Ő: a bábeli magasba emelt fej, gigászi
vörös szemgolyó és kételyek
fölött,
világnagy vásznon ecset- és
üstökös-egység,
ágyúzzák lentről a köznapi
méretek,
kicsi királyok, erőtlenek és
mert ISTEN SZÖRNYETEGE,

nevetségesek,
emberkék végzete

temérdek sugár-erő, transzformált
őrület,
kapcsolják rá uraim a várost: a lámpa mind

ő,

kigyúl,

egyszeri csoda, a Nap fia ő, aki agyára
fölveszi koronának a lángoló
Kárpátokat!
s a folytatásban először jelentkezik egy olyan hangnem, mely a továbbiakban is
80

kísérője lesz művészportréinak is, de költészetének általában is: az elsősorban a
modern angolszász és skandináv lírai fordításaiban jelentkező ironikus távolságtartás
hangneme, amely azonban nagyon is kétértelműén, ambivalensen hat: kérdés, hogy
a megénekelt művészt érinti-e, vagy a róla szóló fámát, az irodalmi közéletben
minduntalan fel-feltűnő, a legnagyobbakat is pletykaszintre lerángató jólértesült
tetszel gést:
Rágalom,, hogy a szoba sarkába a százszor kifőzött
teahalomra buktatja el a halál —
északról délre zuhan, elrúgva úgy a mediánt,
hogy billen a láthatár, minden egyensúly
fölborul,
rágalom, hogy Tiuadar festőt a cicái kikezdik,
máig is oroszlánok vesződnek
izmaival!
Ügy tűnik, a tárgyhoz méltóan fönséges szárnyalású hangnem ironikus megtörése
részben művészi követelmény is: a tovább nem fokozható hangnem más fekvésbe
való átvariálása. De ugyanakkor ebben a különös iróniában, melynek a távolságtartás, a kívülről látás nyelvi hangnemének kellene lennie, furcsa módon az ellenkező hatást sikerül elérnie: a szémély iránti áhítat és teljes együttérzés fejeződik
ki bennük. Még a kis, emberi hibákkal is azonosulva fogadja el a művészi géniusz
emberfölötti erejét.
A Bartók és a ragadozók az első igazán jelentős prózaverse. Rimbaud-tól tanulhatta volna, de nem tanulta. Szó sincs itt a rimbaud-i prózavers szabad asszociatív
szerkezetéről: rendkívül következetes logikával épül föl az egész költemény: „Nem
az erdő, nem a levegő meg a viz remek királyai, nem ezek a vadak ólálkodnak és
őrjöngnek a szívünk körül. Hajunkat oroszlánsörénnyel
elkeverni
veszélytelenebb,
mint megértően pillantanunk az emberségéből kivetkőzött lényre. A század éghajlatában ez a legnagyobb ragadozó ijesztően elszaporodott, szaporítva a fondorlatos
intézményeket,
megfosztva hivatásuktól a tündöklő találmányokat." Ezekkel a képmutató ragadozókkal fordult szembe már a fiatal Bartók, az ú j ritmikájú Sárkányölő,
aki nem fogadott el se álerkölcsöt, se álművészetet. S nem valami táborhoz való
hűség, nem zászlóbontás az ő művészi gesztusa. Az emberség és a művészet minőségéhez való ragaszkodásban, ebben a fajta elkötelezettségben érzi magával egyre rokonabbnak a nagy zenészt: „Bartók öntörvényű konok csillag. Nem készül
semmiféle
leszámolásra, nem keresi a gátló és gonosz hatalmakat, de találkozik velük, de gyémántfejjel beléjük ütközik mindig. így süvít a pályán végzetesen, de mint
művész,
diadallal...
Az ember nem adhatja meg magát. Se a hatalmas bánatnak, se bármilyen »dögvész-országnak« ... Az ember szerelmével s férfias haraggal ment a halálba. A ragadozók pedig a sírig követték. Elhengerített kövénél megsebezve a zenétől vinnyognak és átkozódnak ma is, és nem bírnak szabadulni tőle soha. Nekik
Bartók az elkerülhetetlen
sorscsapás. Nekem példa és megváltás, mint a legfényesebb árvák: Ady és József Attila. Őt látom a magasban, fehéren izzó haját, a sztratoszférát legyőző szemeit. Tenyerében óra: méri és ellenőrzi a Mindenség
zenéjét."
József Attilához írott második verse újabb líránk egyik legnagyobb remeke.
Kegyetlen párbeszéd, kérdések, felszólítások sőt parancsok sorozata hívja föl az önként távozottat: „Törd fel a törvényt, ne latold! / A porból vedd fel kajla kalapod, /
vértanú vállad, / s a kifordult nyakcsigolyákat / rendbeszedve / két kisírt
szemmel,
tüzes iker-körrel / nézz a szemembe, / hogy rendülne bele / a mohó,
emléknélküli
tenyészet, / az egek mirigy-rendszere ¡se megváltatlan földi lét. / József Attila! j te
add nekem a reményt / mert nélküle / romlott a napvilág, / a vér eves, / bár a
fogad vicsorog, / bár a nyakad csikorog, / bólints, hogy érdemes, / cáfold meg halálos logikád, / te glóriás, / te kíntól bélyeges!" Azt kérdi a Mindenség summáslegényétől, aki részt se kapott, pedig az egészre futotta érdeme, érdemes volt-e: „csak a
jövő kövén csírázni...
ha ráment életed!" S élete példáját kéri segítségül, hogy el
6 Tiszatáj

81

ne jusson soha ama síkra, ahol a képzelet „ . . - minden rejtelmet kibont / s végül
már semmi se fáj."
Adyt és ostorát A föltámadás szomorúsága című prózaverse idézi elsősorban, de
érdekes módon utolsó kötetének, a Versben bujdosónak több versében találni Adyreminiszcenciákat. Az emberi silányság tombolásának, az emberi jóság és nagyraszántság szinte reménytelen magára maradottságának legjelentősebb költői megörökítése azonban az arccal a tengernek fordított tiszta mátkapár, s a hátuk mögött
tomboló-duhajkodó lakodalom víziója, egyik legutolsó hosszú verse, a Menyegző
(1964). Az a gyűlölet, amely a lakodalmasok egyikének szájára ezt a k u r j a n t á s t
adatja vele: „Tyuhahé, rókaprém, más is kurva nemcsak én, húzd!", a zsizsik-emberek, a nyüvek elleni düh fakaszthatta a megdöbbentő Krónika-töredék re: „Ilyen
időről soha / nem csikorogtak atyák / a holnap kölkeinek / ilyen időről magam /
vérhólyag-ajkú
diák / dadoghatnék de kinek", s ez az életérzés választatja vele a
kései József Attila-költészet válságos, belső vívódást legadekvátabban kifejező versformáját, az önmegszólító verstípust is, de a szimbólumot is, amikor így kezdi ez
utolsó kötet címadó versét: „Versben bujdosó haramia vagy / fohászból,
gondból,
rádszabott sorsból j hírhedett erdőt meg iszalagos / bozótot teremtesz magad
köré..."
Utolsó köteteinek egyre erősbödő hangulati egysége rányomja bélyegét a formai
eszközökre is. Visszaszorulnak a képáradatok, erősödik a szentenciózusság, mely töredékgondolatok látszatra alig kapcsolódó, szabad asszociatív egymásutánjából teremt
költeményt, erősen közelítve Pilinszky versmodelljéhez. Ennek a viszonylagos hangulati monotóniának a feloldására is szolgálhat az a hangnemi és formai kísérletezés, mellyel formai oroszlánkörmeit is mutogatja.
Ilyennek látom a prózavers-művészportréiban különösen gyakori, m á r említett
ironikus hangnemet, mely ugyanakkor Ady sajátos, néha m á r csaknem modorosnak
tűnő pátoszára is emlékeztet, s amely egy egész verset is ural, az Irtsák ki a délibábot címűt. Formai kísérletezései ősi és újra modernné vált mű- és népköltészeti
típusokat újítanak fel, mint a már a görögöknél, m a j d a reneszánsz korban is dívó
képvers, a tükörvers, a virágének és táncszó, valamint a bájoló, ráolvasó stb.
Már ezek a játékok is figyelmeztetnek: alapjában monolit életérzésében ú j f a j t a
prófétaságot lássunk, ne valami modern aszkézis jelentkezését véljük mögötte. Nagy
László az emberi teljességigény nevében veszi fel a küzdelmet, az életet nyomorító
hatalmak ellen, amelyek épp azért veszélyesek, mert a könnyen megelégedés életprogramjában jelentkeznek. A hazug életideálok jelentik számára a fő veszélyt,
mert: „Az a győztes, ki mindig éhes, / éhem és szomjam ezeréves, j nagy
szenvedélyben fölvirágzó. / Soha engem sors ne tarts jól — a / jóllakottak dögvészes partján I megfeketedik
minden zászló, / ott fertőzést lehel a rózsa." ö egyik legszebb
versével a Tűz imádójának mutatkozik, másutt azt vallja: „Szakad az ember veséje, !
de az űrt álma belengi, / muszáj dicsőnek lenni, j nincs
kegyelem."
Ezzel a teljességigénnyel követeli magának a szerelmet is. Ezért születnek meg
áhítat és kegyetlenség, simogató gyöngédség és semmit sem takargató szókimondás
jegyében nagyszerű szerelmes versei, közülük is a legnagyobb, amely fényesen bizonyítja: mennyire lehetetlen a XX. század harmadik negyedében igazán nagy költői
műveket a szereplíra vagy vallomáslíra kategóriájába sorolni. Mert a Báthori Gábor
erdélyi fejedelem Móricz fantáziáját is felgyújtó szimbolikus életerejű figurájának
megigézésére szolgáló vers olyan szerelmi szenvedélyt ad hősnője szájára, mely
messze túlszárnyal a szereplíra körén.
Könnyed játékot, urbánus világfiság szaloncsevegését és sokfajta ihletet alig
találni saját költészetében, ezt inkább műfordításai n y ú j t j á k — bizonyos mértékig.
A nagyra vállalkozás pátosza lengi be egész líráját, életműve — különösen az utolsó
két évtizedben — az egyhangúság gazdagságának jó példája. S eddigi életművét
közreadó négy kötete az 1975-ös könyvhét egyik legnagyobb eseménye. (Magvető,
1975.)

82

Nagy mesterség - negyvennégy éve
„Csak arra kérlek, te madár,
minden percem tedd édesebbé,
s oly fuvolásan
kiabálj,
mintha nem szólnál soha többé,"
Jékely Zoltán azonnal a pálya csúcsán kezdte a pályát; ahogy az itt valamelyest
sivár sakknyelv mondaná: mindjárt nagymesteri normateljesítéssel. Vagy fogalmazzunk másképp; „elsőre" megtalálta a hangját, azt a jékelys dallamívet, részletösszeforrasztásí módot (módok egész seregét!), szókészletet, szóhasználatot, a m i . . .
ami még mindig csak a külseje-burka valami sokkal rejtélyesebbnek; de ő ezt a
Titokzatosat is akkor, 1931-ben találta már meg; így tanúsítja régi és ú j verseinek
most megjelent, nagy kötete. (Az Idősárkányhoz; Szépirodalmi, 1975.) így tanúsította
ezt, a dolgozatíró számára, a Tilalmas kert is, 1957-ben. Ez a berobbanás (nem nyomozom, valóban így érezték-e akkoriban; talán nem is ennyire! és ez természetes;
bár az elismerés nem maradt el) számos legendát kavart; poruk mintha fakítani
akarta volna a későbbi Jékely-korszakokat. A rajongás is torzít; ki ne hitte volna
olykor-olykor, hogy „mégiscsak az ekkor-meg-akkor írt Jékely-versek a legnagyobbak". És így tovább. Valamint:
A divatok hálátlanul bánnak el azzal, aki nem divatozik. Ilyen-olyan „fénybe"
állítják be; és mit tehet ellene? Ekképp már a létezése is fénytörés. Holott itt,
Jékely esetében, olyan hatalmas fényforrásról van szó, melyet csak saját belső
„napfolttevékenysége" halványíthat meg olykor; hogy a témának ezt a részét máris
elintézzük. Nagyobb összefüggéseket tekintve: a magyar líra utolsó harminc évében
makacsul előretörni látszott bizonyos „szikár verselképzelés" (eszmény, gyakorlat
stb.), amely — létezésével már! — szinte kétségbe vonta az áradóbb, a (nem a
dolgozatíró zendíti meg az itt következő szavak hamisan pejoratív felhangjait!) teltebb, édesebb zengésű, romantikusabb költőiség értékét. Mint minden, ez a szikárságeszmény is túlzássá vált, s mint minden túlzás, átcsapott valami másba: s a legfájdalmasabb, ahol épp az ellenkező végletbe, a viszonylagosság viszonylagossággal
remélt érzékeltetésének lazaságaiba, a „világ- és létérzetek" impresszionizmusába;
egyebütt is komoly sziklamászások „hogyan tovább"-ja kezdte lassítgatni a legkitartóbb szikársághivők haladását
Mialatt mindez zajlott, Jékely költészete — látszólagos változatlanságában —
óriásként magasodott a háttérben; és, valljuk meg, a sok „aktuálisabb" kérdés vitatása közepette nem mindig kapott méltó figyelmet.
Amennyiben ez csakugyan így történt, a divatok (nemesebben: az áramlatok)
mindig méltatlan „elbánásmódja" kopott el hamarább; és a költészet, a végső fokon
(és épp a végső fokán!) érzelmi tevékenység képződménye (jelen esetben Jékely életműve) bizonyult maradandónak. S ha- úgy érezzük, nemzedéke legmagasabb szint6*

83

jén bizonyult annak, nem keveset mondunk; hiszen Weöres jár ott e nemzedékben.
Amit Jékely még akkor, 1931-ben, például a Poverelló-versben,
máig felülmúlhatatlan érvénnyel azonban a Vadász-zsákmányban
megtalált, igen nehezen viseli az
elméleti megfogalmazást. A tűnékenység markáns, tragikusan édes megragadása; e
hatalmas egyetlen szólam nagyzenekarivá bontása, ahol azonban a felülmúlhatatlanul teljes kamarazenei „lelemény" dereng át a szükséges, fájdalmasan élvezetes
részleteken; a nagyon hevesen átélt esendőség gyönyörűsége: a dolgozatíró bízik
benne, hogy szépen sikerült szemléltetnie, milyen otromba téblábolássá válik itt a
„sűrítő" megközelítés. Jékelyből ugyanúgy nem lehet esztétikai leveskockát csinálni,
ahogy Weöresből sem; és bevalljuk, a legszívesebben nem is írnánk róla, inkább
hol ezt, hol azt a versét másolgatnánk, legfeljebb, mert a konkrét élmény, melynek
költője Jékely, úgy is többet ígérne az eszmefuttatásnál. A költészet csodája olyasképp megismételhetetlen itt, hogy a természeti modell alapján egyszer még ki
tudja, miféle kegyelemből létrejött művet boldogtalanul elbabráljuk csak, ha azt
kutatjuk, mi a „titka". Azért ha már belekezdtünk: ahogy Weöres első műveiben
ott van költészetének — egyik! — leglényegesebb sajátja, a sokféleség, úgy zendül
meg az itt kötetbe foglalt Jékely-versek legelsőbbjeiben is a mindig össztűnékenységet sejtető részletteljesség; és ez a két elem alkalmasint végtelen variációban j á r j a
át egymást. A fájdalomvállalás vélt csúcsteljesítményei mellett én (és a személyes
névmás hadd jelezze végig a „szerény véleménymondás" gesztusát csupán!) egy
fokkal magasabbra érzem a Jékely-félét, mely az élet egy-egy „kibírhatatlanul" szép
mozzanatát e szépség látszólag kibírhatatlan tűnésével „konfrontáltatja" (mert, ugye,
a teljes zengésű költészetről is szólhatunk rút szavakkal!), hogy bebizonyítsa: fogalmunk sem volt, milyen szép az, amit éppen ezért nem is érezhettünk eléggé f á j d a l masnak s e m . . . és így tovább. Szép és fájdalmas: megkerülhetetlen kulcsszavai ezek
a Jékely-életműnek; és ez a máris meglevő többlet szerencsésen gazdagodott egy
mélyen etikus személyiséggel. Hangsúlyozzuk: így, és nem fordítva! Jékely alapsajátja valami olyan megtanulhatatlan, később-be-nem-szerezhető „elem", mint amilyen a Weöres-féle polifónia. (Ezek, persze, durva általánosítások.) S hogy m i n d j á r t
a zárójelbeli megjegyzést folytassuk: nem úgy vagyunk-e mindeffélékkel, ahogy a
Vadász-zsákmányban
olvassuk az elejtett kis vadról:
„Koporsója egy véres hátizsák volt,
s csak összetörve fért belé a teste.
Kis lábai, melyekkel vízbe gázolt
még tegnap is, most csonkokká
meredve
panaszos

tik-takkal

kocogtak

össze ..."

Utalás ez a Jékely-vers áttételsugalló erejére. A természeti kép nála mindig „lélektani" igazsággá, ez a metszet pedig ú j r a körüljárható, teljes érzelmi valósággá alakul (vagyis: azonnal ilyen sokrétű lesz; és a bűvöletnek kétségkívül megvan itt az
a titokzatos eleme, hogy elménk-szívünk egyszerre felfogni képes ugyan e sokféleséget, számot adni magának azonban csak sorjában tud róla; így azonnal megérezzük a dolgok elkerülhetetlen időbeliségét, s ezt Jékely minden különtevékenység nélkül, a látásmódjával hozza meg a versben). A sikerülés titka a részleteket tisztelő
pontosság, mely — épp e tisztelet okán: etikusan! — m á r a túllépés, sietségét hordozza; az elvesző maradandóságot gyászolja saját dinamizmusával; ezért f é r meg a
tömérdek halál téma szinte a Jékely-életmű első pillanataiban is; dehogy v a n itt
ellentmondás a tulajdonképpen gazdagon kiteljesédő természet (a versek sokasága,
mint természet!) és az örök elmúlástudat közt! Dehogy „egyetlen", egy szál téma ez;
ez csak a sík, ahová Jékely az ennél sokkal teljesebben átélt élménygubancot bizonyos rendezés céljából kiteríti (ahová, mondjuk így, a már-már materiálisán teljes
versvilág összetartó vonalait vetíti). Abszolút kollázs ez a halálmotívum; tehát nem
kollázs; „mindössze" ekkora paradoxonokkal van dolgunk a Jékely-vers egyéb össze84

tevőit vizsgálva is. Az etikai alaptartás egy pillanatig sem kétséges, nagyon emberközeli: a Kicsi kutpánk eisiratása csak egyetlen példa az ezerből.
„Elsiratlak, hogy többé sose kelljen
sírnom érted, kiömlött vérű test,
ki most is itt járkálsz, mint kicsi szellem"
— és ez azt ígéri, hogy nem igaz az a bizonyos „többé sose"! —
„hogy vigasztald házunkat, az ürest,
míg roncsolt tested künt hever a kertben."
És ugyanennek a versnek a- végéről idézzünk még egy zárójeles közbevetést, mely
semmiképp sem mentegetőzés; Jékely mindent mindig teljesen vállal:
„(Az ember éltében annyit temet, hát
temessen el néhány kedves kutyát,
melyek imént még kezét nyalogatták —)"
Ebből a költészetből bajosan lehet két olyan részletet kiemelni, mely ne lobbanna
külön heves égésre egymástól. A Vadász-zsákmány
hátizsákjában ott az a „még
tegnap is"; és itt az „imént még". A kötetté sokasodó Jékely-versek egészen különös regényt alkotnak ilyen mód: a rengeteg cselekmény válik a teljes épület kötőanyagává, és abból, ami eredetileg kötőanyag lett volna, kibontakozik egy fontosabb,
nagyobb léptékű történés. Így kapjuk szép cáfolatát annak a másik legendának, miszerint kimagasló csúcsok (versrészlet-telitalálatok) sorozata lenne Jékely költészete.
(S alapjában ugyanaz a téma szólna nála mindig.) Szükségtelennek érzem annak
felsorolását, hogy „hányféle dologról" van beszéde; ilyen gyermeteg védelemre nem
szorul itt semmi. Egyszerűen arról van szó: természeti csodaként kell tudomásul
venni, hogy negyvennégy éve működik ez a történetesen „Jékely Zoltán költő"-nek
nevezett érzékenység, mely semmit sem képes a maga intenzitásánál alacsonyabb
„rezgésszámmal" felfogni, semmit sem bír a saját személyes jellegétől eltérő módon
érzékelni; és az úgynevezett „tartalmakat" e befogadással egyidejűleg állítja olyan
többlettérbe, amelyben semmi csorba nem érheti őket, de sugárzásnak indulnak, méghozzá olyan természetességgel, mintha önmagukban — természeti vagy emberi jelenségként is — meglenne ez a sugallatos erejük. Holott ez nem igaz! ez csak a dolgok
megváltása (nem hiszünk egyébként, sajnos, e szóban!) afféle mágikus erő által,
amelyben egyébként szintén nem (így, kimondhatóan, nem) hiszünk. Versről versre
próbáltam magamban végighaladni az ú j nagy Jékely-köteten; (motívumok összetalálkozása, modulációja; a versépítkezés eltérő sajátságai azonos elemek esetében
és a versépítkezés különböző arányai, elemektől függetlenül; belső „lélegzetek", váltások, egyensúly viszonyok; érzelmi szimmetriák és aszimmetriák: ezek lehetnének
egy ilyen vizsgálódás alapvetőbb, később alkalmasint eldobható segítőelemei) úgy
éreztem, így lehetne valóban felmutatni, bizonyítani, hogy nem afféle „egyszeri csodáról" volt szó, ott ezerkilencszázharmincvalahány körül, hanem mindmáig azonos
rangú teljesítménysor indulásáról. Itt most már csak utalhatok; furcsa ellentmondás:
kutatásra, elmélyedésre ajánlom ezt az elsődlegesen annyira érzelemközpontú életművet; ezt a szinte-minden-pontján-villanófényt; ajánlom, akit érdekel, kezdje
összevetni a verseket úgy, ahogy a dolgozatírónak csak a véletlen játszotta a kezére
például az Elhagyott kutyánk elégiája egyik versszaka és az Itt lakott című vers
bizonyos motívumának felelgetősdijét, és azt a többletet, amit csak a Jékelytől így
eltanulható érzékenység ad meg: „az árva villa beton küszöbén" (figyeljünk a „beton" pontosságára, s hogy ez milyen lényeges, ha az érzelmek oly képlékenyen forrók különben!) egyedül maradt kutya sorsáról olvasunk az 1933-as versben. A „gazda" már elhagyja világát, de ottmarad a kutya, és vele — neki! — mennyi minden
ottmarad még, mennyi érték. Például:
85

„avar között rigópár kergetőz
s mégegyszer felszáradnak a padok!" (!)
És:

„Utolszor jól
kihancúrozhatod
magad a csörömpölő
levelekben;
előled tarkakontyú banka rebben,
hiún utána kapsz s megugatod ...

De az éjszakák 'mind
lidércesebben
törnek reád. Fogy, fogy már a vigasz.
Hideg vackodban
fel-felvonitasz,
ha álmodod, hogy nyugszol az ölemben."

(Most mór aligha keveredünk ki ebből az egy szál kutyamotívumból; de csak ennek
az iménti versszaknak az elemzése is tucatnyi Jékely-vers „bevonásával" lehetne
pontos. Nézzük az Itt lakott, az 1937-es Kosztolányi-emlékvers idevágó részletét):
„Bimbóznak udvarán a fák
s egy-két kesernyés orgona.
Milyen hálátlan a világ:
nélkülünk is így forgana,
tavaszán lendülve, tovább.
öreg, fehér kutyája
szunnyad,
de majd ha csend lesz és »setét«,
éjfél körül egy könnyű,
fonnyadt
kéz megsimítja bús fejét;
s hangot hall, de nem tudja honnat,
hogy iszonyában égre ordít:
Ö jár akkor háza körül" stb.
Ahogy Az Idősárkányhoz első pár tucat oldalát végigolvastam — talán először olvasván verseskönyvet úgy, mint regényeket szokás! —, egyetlen motívumot követtem
nyomon. Az Elhagyott kutyánk vers idézett szakaszában jelentkező „már-még" párhuzamot. Felfigyelhetünk erre a Vadász-zsákmányban
is. Szinte tipologizálhatnánk,
hányféle változata akad ennek a központi fontosságú Jékely-elemnek. A kis elejtett
vad esetében „már" van valami, aminek „még tegnap is" vonatkozása holtbizonyosan
oda lett. A betonküszöbön otthagyott kutya a „már nem"-et éli, de azt álmodja,
„mintha m é g . . . " A kakukkhoz írt versben csak arra kéri Jékely a madarat, h o g y . . .
ezt idéztük a dolgozat élén. Legyen, ami megvan, olyan édes, fuvolás kiabálás,
mintha nem lenne soha többé semmi! (S hogy egyebek között mi a Jékely-titok,
árulkodik róla az a különbség is, amit a „fuvolás kiabálás" — a mi tartalmi ismertetésünk — és az „oly fuvolásan kiabálj", a versbeli kifejezés ritmikája, hangzóvilága
szemléltet... !) Az öncsalás, mely nem is öncsalás: és mégis; erről van szó itt. Se
szeri, se száma egy negyedik változatnak: ahol a „már nem" olyan, hogy azt hisszük,
„mintha", pedig tudjuk, hogy nem. Az Apátlan éjszakákban viszont épp a látszólagos nemlét a megnyugtató. A Levélben biztosan tudjuk valamiről, hogy sosem volt
úgy, és mégis mintha ez lenne legcsodálatosabb bizonyosságunk: hogy lehetett (volna).
„Rigóbúcsút visszhangzik a medence
vén park szivében, hol nem jár a fény;
mintha egyszer fürödtünk volna benne,
ilyen lilás homályban, te meg én,
mikor a hold kerek volt, mint a lencse."
További lét-nemlét időkombináció színtere az Éjfél. Ebben a versben bizonyosságként említtetik valami, ami majd egészen biztosan nem úgy lesz; pedig ha nem
említtetne, talán nem is gondolnánk a meglevő dolog elmúlására, ezzel a leendőségígérettel azonban egyszerre szétoszlik a nem valós (mert: szétoszlatható!) biztonság.
86

Másképp jelzi ugyanezt a Perc-szonett, mintegy a dolgok inneni fonákját mutatva:
édes lények kerülnek utunkba, kiük-kiük „amaz útra" ekképp, „amelyre többé tán
nem lép soha". Az evidenciák érzelmi megbolygatásával keres és ad fogódzót Jékely
egy' tágasabb bizonytalanságban. Ahol azonban gazdagabbak lehetünk;
. . . Itt kényszerűen véget ér egy dolgozat, mely tulajdonképpen semeddig sem
ért el. Alig egy-két szempont került elő; és a legnagyobb versek címeinek felsorolására sem nyílt mód. Legyen tehát mindez: jelzés csupán. És bizonnyal nemcsak
egy magánvéleményé. Minek azt nem kimondani, hogy Jékely költészete végleges
érvényűvé nőtt? Hogy nemcsak nemzedéke legjobbjainak sorában alkot, de a magyar költészet legjava értékei között is ott áll, máris? Azok között, akik már elveszíthetetlenek; a dolgozat írója legalábbis úgy érzi: ha csak Jékely költészete
lenne a világon, ő már akkor sem volna e g y e d ü l . . . (Szépirodalmi, 1975.)
TANDORI DEZSŐ

Csorba Győző: Anabázis
Versek a szülőkről, a családról, a hitvesről, a három l á n y r ó l . . . Portrék, arcképvázlatok, emlékezések évfordulók alkalmával a nagy elődökről, Janus Pannoniusról,
Dózsáról, Petőfiről, Bartókról, Csontváryról, s köszöntők, kortársaknak írt verses
levelek Anna-Marija Raittila finn költőnőnek, a hatvanéves Weöres Sándornak,
a halálos kórral küzdő Devecseri Gábornak, a halott Gáborjáni Szabó K l á r á n a k . . .
Az ifjúság képeinek, a régi nyarak és falusi vakációk emlékének megidézése...
Elmélkedés az öregedésről, az elmúlásról, a halálról, „a seregnek viszontagságos
körülmények között való vonulásáról", amit a Xenophon görög történetírótól kölcsönzött kifejező kötetcím s u g a l l . . . Az évszakok, a táj, a természet, a város, a Balaton
versbe épülő m o t í v u m a i . . . Igen, mindez együtt van ebben a kötetben, de ezzel
még igen keveset mondtunk magukról a versekről. Aki ennyit lát, csak a felszínt
érzékeli. Miképpen az is csupán e költészet külső rétegének számbavétele, ha fölsoroljuk eszközeit, leggyakrabban előforduló stílusjegyeit. Mert mit mond egy líra
lényegéről, ha tudjuk, hogy eszközei nagyon egyszerűek, hogy a versekben gyakori
az ismétlés, a fölsorolás, az alliteráció, hogy a költő kedveli a befejezetlen, tört
versmondatokat, a szokatlan szórendet, hogy szépek és eredetiek a képei, hogy
újabb verseiben mintha megrövidültek volna a sorok, s a korábbinál játékosabbak
a ritmusok? Igen, ez is csak a felszín, egy költészet külső rétege.
Csorba költészetében vitathatatlanul jelen vannak a világ dolgai, eleven kapcsolatban él környezetével, hagyja magára hatni az élet áradó, köznapi benyomásait,
de számára végső soron nem ez a fontos. Költészete nem leíró, hanem meditatív
jellegű. Ami' ebben a költészetben központi helyet foglal el, versteremtő erővé válik, s e líra minőségének és milyenségének a meghatározója, az az emberi dolgoknak, az emberi kapcsolatoknak, az emberi létezés kérdéseinek a lírába emelése, kifejezése. Ha nem volna félreérthető a szó, azt mondanám, Csorba Győző filozofikus
költő, amiből legalább annyi igaz, hogy lírájának csakúgy, mint a különféle filozófiai rendszereknek alaptémája a lét és a nemlét drámája.
Amíg azonban a filozófiai rendszerek elsősorban válaszokat fogalmaznak meg,
Csorbának — igazi költő módján — főként kérdései vannak. Egyre jobban érzékeli
az elmúlást, a porló idő kínjait, a várható véget: „furfangos ítéletvégrehajtók / köröznek. szűkülő körben köröttünk" — olvassuk egyik versében; S egy másikban:
„Szaporodnak, a laikus anatómia-órák". S amilyen tárgyilagos ténymegállapítása,
kérdései és éppoly félreérthetetlenek, kemények, lényegre mutatók: „A test nem él:
87

nyilvánvaló / s a lélek? ez nem tudható"; vagy: „Apám apám minek tetted? / Mért
nemzettél fölfalókat?"; vagy: „ki véd meg attól hogy e rendben / a régi zenék
menthetetlen / el ne némuljanak?" Tévedés volna azonban azt hinni, hogy Csorbának csak kérdései vannak, hogy ez a költészet csak az emberiség nagy és örök kérdéseit ismétli és variálja hatásosan és tömören. Ahogy minden jó kérdezés magában
rejti a válasz megtalálásának a lehetőségét (mondják: a találmányok, a természettudományos fölfedezések is „csupán" a jó kérdések végeredményei), azonképpen
Csorba Győző kérdező lírája is feloldó, megoldó, katartikus erejű. Válaszai se nem
szimplifikáltak, se nem érzelgősek. Mindig érzékeljük mögöttük a szembenézés
vállalását, a küzdelem hitelét, a szenvedés pecsétjét. Nem elégszik meg a lapos
bölcsességekkel, a patentra járó igazságokkal, de a könnyzacskós meghatódottság, az
önsajnálat is idegen tőle. A halál tragikus lezárása az életnek, de mint minden igazi
tragédiában, ebben is jelen van a katarzis — mondja. Az életet és a halált, a születést és a temetést dialektikus egységben látja. Minden tézis mellett az antitézist is
érzékeli, fölmutatja. Egyik versének záró sorpárja: „s hátrafelé menni előre / énekszóval a temetőbe". Átéli a voltat és a vant. Emlékeiről í r j a :
Mihelyt egy házfal ledől
énbennem tüstént feláll
mihelyt egy utca leomlik
énbennem újra kinő
Menetben hosszú sorokban
vonulnak vonul a volt
város a változott létbe
belém és épül föl ott
Nehezen s gazdagon élek
egyszerre kívül belül

^

Portréversei sem kényelmes ünnepi köszöntők. Az elődökben és a kortársakban
nyugtalanító, izgató példákat lát. Az ifjúság, a régi nyarak, diákkori vakációk emléke sem a nosztalgiára, az érzelgősségre, hanem a szembenézésre alkalom. Emlékeiről öntisztelet és öncsalás nélkül beszél. De Csorba költészete csak látszatra hűvös,
érzelemmentes. Érzelmet éppen azzal kelt, hogy azt mondja: nem érzelmes, nem
hatódik meg. S ezzel a tárgyilagossággal mélyebbre ás, mintha a szívét tenné ki.
Gyermekéveinek színhelyére visszatérve írja:
Sokat és sokfélét
töröltem
itteni javaimból minek a maradék is
Fölösleges a helyszín ihlete hogy idézzen
Ha kérdezősködöm mégis: — hivatalos
Csak véletlen hogy főleg az érdekel ki halt
mikor bontották le vágták ki költözött el

meg

Egy gyűrött ősz-deres férfi köszönt minap rám
megálltam néztem visszaköszöntem
néztem újra
a szeme szeme végül a szeme engedett be,
nehéz volt megszólalnom két Lázár állt a járdán
De minek is? Egy rész velem
kivágatik
vagy lezáratik végképp itt az ideje tudnom
Szép maradt minden így is ég föld töltés Duna
és dugig tele most is a nappalok s az éjek.
Kérdései és kétségei között kapaszkodót a küzdelem, a tett, a cselekvés, a munka
vállalásában lát. Ez az, ami túléli az elmúlást. Ez ad értelmet az arasznyi létnek.
Ez az, ami legyőzi a pusztulást, önmagának is megfogalmazza a választ, s költő88

ként természetesen az alkotásban, a szóban, a költészetben látja azt az értéket, ami
túléli az embert. Janus Pannonius ajkára adott vallomása: „a verseim a verseim / élve maradnak folytatják a dolgom / tehetős áldott sarjaim". A Petőfi példájából leszűrt igazság: a vers nemcsak tükrözi, de alakítja is a tájat, a világot.
Ami Csontváry sorsában vigasztaló: „az iglói utcán az októberi délután csípősödő
tompulatában / egy tépettségében is diadalmas / óriás-cédrus koronája közt hujjogat a kárpáti szél". S aki nem költő, nem művész, aki maradandó művet nem
mondhat magáénak? A halál — tetszik vagy nem tetszik — mindenki számára
tény. Nem közömbösen, nem szentimentálisan, de tragikumát kimondva, vállalva,
megélve és elfogadva: ez az emberi. A „megoldás": a tett, a cselekvés, a munka.
A „megoldás" maga a létezés folyamata, a továbbélés, a változás; az a másik tény,
hogy az elmúlást, a halált mindig az élet, a sarjadás követi. Tudni, hogy minden
hiúság, s hinni bennük mégis — valahogy így fogalmazhatnánk meg prózába oldva
A prédikátor könyve szép igazságát. Vagy írjuk ide az Élve már befejező sorait:
s az tart ha fölesznek
elveszve
virágzóm
tápul ha keresnek
az tart e világon.
Ha a felszínes szemlélő azt mondaná, hogy sötét, komor, leverő a versek alapszíne, nem lenne nehéz bebizonyítani, hogy kevés verseskötetet vehetünk ma kézbe,
amelyben annyira a derű, a harmónia, a létezés öröme uralkodik, mint az Anabázisban. A versek szinte ugyanazt a témát variálják: nem a nyugalom, a pihenés a cél,
hanem a „mag"-sors, a létezés. A kötet talán leggyakrabban leírt, legsúlyosabb
szava: élet. Ez a halál nagy ellenfele. Ez perel a romlással. Ebben tud megkapaszkodni a pusztulást látó ember. Mert meghalni annyi, mint élelemmé válni. Mert az
elmúlást az élet szépsége teszi elviselhetővé:
S jó hogy az állomásra tartok:
sűrűinek az idegen arcok
én is könnyebben
temetek
ha köztük
lehetek.
Arra a kérdésre tehát, hogy végső soron pesszimista-e Csorba Győző költészete,
egyértelműen azt kell válaszolni: nem. Legalábbis nem az, ha pesszimizmuson
fegyverletételt, belenyugvást, tétlenséget értünk. Csorba költészetének központi kérdése ugyanis nem a halál, hanem az élet. Az elmúlást is az élet, a pusztulást is a
megújulás felől nézi: „az öregség héja magja szára is a gyümölcsé / az alkony is
a nappalé". Ugyanakkor az is igaz, hogy nem „recept", nem kész és alkalmazható
„megoldás" ez a líra. Amiben példaszerű: csak a kiküzdött, a megszenvedett válaszok az igaziak, csak a szép szavak nélküli, illúziótlan szembenézés ad megnyugvást.
Minden élet mögött ott ólálkodik az elmúlás. S minden értelmes halál életet táplál.
Csorba lírájának pesszimizmusa cselekvésre, tettre, az élet vállalására sarkalló,
pozitív pesszimizmus. Forduló című versében írja: S ki sajnálkozva / azt hiszi / búcsúztatásom / kezdheti / / nem is gyanítja / hogy belül / új világ érik / kerekül.
(Magvető, 1974.)
TÜSKÉS TIBOR

89

Eltűnő fehér foltok
JEGYZETEK ÚJABB NÉPRAJZI KÖNYVEKRŐL

Régi térképeken a földrészek színes foltjai meg-megszakadnak. Fél világrésznyi
helyek fehérlenek, mert az ember még semmit sem tudott róluk, amikor papírra
kerültek. Ismeretlen szörnyek vagy mesés aranykincsek országának jelölték őket,
míg a merész Columbusok és Livingstonek rá nem rajzolták a mappára a csipkés
.szélű szigeteket, a folyók finom erezetét, hegyeket, völgyeket, vulkánokat és mocsarakat. A felfedezések hőskorában évek, évtizedek teltek el, míg egy-egy távoli
népről hiteles ismeretek jutottak el a tengerparti európai országokba, és még több
idő, míg a kontinens belsejébe, például hazánkba. Ki gondolta volna, hogy lesz idő,
amikor naponta hozza elénk a televízió: hogyan, milyen szokások szerint élnek a
tízezer kilométerre lakó emberek! És mégis — bár a távolságok így lerövidültek —
ismételten rá kell döbbennünk, hogy egészen közel, önmagunk kultúrájában is vannak fölfedezni való területek. Ű j néprajzi könyvek kézbevételekor lepi meg az
•embert a ráeszmélés, hogy a magyarság néprajzi térképén ma is akadnak fehérfoltok. ö r ö m ez az érzés, mert íme, ismét gazdagodtak ismereteink, de egy kicsit
hosszúság is. Borongás azon, vajon miért nem előbb került sor ezeknek az értékeknek a megmentésére, korábban még eredményesebb lehetett volna a megörökítés.
Az ú j néprajzi értékek fölfedezőiben — bármennyire is különösnek tetszik és
túlzás az összehasonlítás — mindig él egy kevés a Columbusok vállalkozó kedvéből.
Kockázatvállalásuk aligha vethető össze, de a maguk területén ők is felfedezők,
jóllehet, nem drága fűszereket meg aranyrögöket, hanem szellemi kincseket hoznak
elő az ismeretlenségből. Alább az 1974—75-ös gazdag néprajzi könyvtermésből néhány olyan kiadványt emelünk ki, amelynek ismeretlen anyag közlése ad jelentőséget.
A sort egy olyan hazai kiadvány nyitja meg, amely tárgya szerint a legszűkebb
szakmai érdeklődésre tart számot. Mégis mint a magyar néprajztudomány egyik
nagy teljesítményéről — úgy véljük — sokaknak tudni kell róla. Egy Heves megyei
falu, Átány parasztjainak munkaeszközeiről szól egy tudományos trilógia harmadik
köteteként (Fél Edit—Hof er Tamás: Geräte der Átány,er Bauern. Akadémiai, 1974).
Előző két kötete Chicagóban és Göttingában látott napvilágot angol, illetőleg szintén
német nyelven. A paraszti társadalom kérdéseiről szólnak, gazdag szempontrendszerben ismertetve Átányt. Megjelenésük jelentősen öregbítette mind a magyar néprajztudomány, mind paraszti kultúránk hírnevét és becsületét a nemzetközi tudományos
életben. Hírünk nagyobbodása a világban mindnyájunkat érdekel, hogyne érdekelné
egy néprajzi könyv sikere a magyar néphagyomány tisztelőinek táborát. De nemcsak erről van szó. Ez a könyv úgy készült, olyan aprólékos gonddal, tárgyának
olyan pontos rögzítésével és elemzésével, hogy ha száz vagy kétszáz év múlva utódaink kíváncsiak lesznek, milyen is volt a klasszikus paraszti kultúra eszköztára,
hogyan termelték meg vele a mindennapravalót, adatai alapján teljes hitelességgel
rekonstruálható lesz a rég elsüllyedt világ. A kötet törzsét tizenöt eszköztanulmány
alkotja, amelyek lényegét legtömörébben így lehet összefoglalni: az ember és az
eszköz kapcsolata. Csak a könyv megismétlésével lehetne fölsorolni, milyen gazdag
leírása és bemutatása olvasható ennek az egy mondatban megjelölt kapcsolatnak.
A szerzők nyolc családtípust választottak ki, amelyek a község első gazdájától az
egyedülálló földtelen özvegyasszonyig a közösség társadalmi tagolódásának keresztmetszetét nyújtják. Az a 666 tárgy, amelyet számba vettek, és amely a Néprajzi
Múzeum különgyűjteményét alkotja, ennek a nyolc családnak az eszközkészletéből
került ki. A szöveget kiegészítő táblázatokban nemcsak a falu statisztikai számadatai szerepelnek, hanem például az is, hogy melyik tárgyat meddig használják,
melyik eszköznek mennyi a paraszti tulajdonosok által számon tartott értéke, azaz
90

hány kilogramm búzát ér. Minden tárgy szép vonalas ábrán tanulmányozható, a rajzot pontos adatok, név, nagyság és súly kísérik. A kötetet háromszáz szép és szemléletes fényképfelvétel zárja. Méltán nevezhető a paraszti munka enciklopédiájának.
Heves megye déli része, ahol Átány fekszik, nem tartozik a leginkább kutatott
magyar tájak közé. Vannak azonban e vidéknél jóval ismeretlenebbek is, mint például a beregi Tiszahát, amelyről most egyszeribe vaskos, tartalmas könyv nyújt
képet (Papp Zoltán Sándor: A beregdaróci emberek élete a századfordulón. Natura,
1975). Módszere viszonylag társtalan a magyar néprajzi irodalomban. Talán leginkább Kiss Lajos vásárhelyi szegényembereket bemutató írásaival vethető egybe,
amelyek különben előképéül is szolgáltak. Hódmezővásárhely és Beregdaróc azonban
két igen távol eső, külön világ. Az alföldi nagy parasztváros, tanyákra járó, hatalmas területen gazdálkodó, földesúrhoz nem szokott népétől gyökeresen különbözik a
Tisza vadvizei és rétjei közé húzódott apró falu, amelyet nemcsak a természeti környezet, de úri és nemesi birtokok is szorongattak. Mindkettő vizsgálatában gyümölcsözőnek bizonyultak a társadalmias látásmódú szempontok. Beregdarócnak ugyan
nem annyira rétegzett a paraszti közössége, mint Vásárhelyé, de azok az alakok,
akik a könyv első felében sorra elvonulnak az olvasó előtt, mind emlékezetes, jól
megrajzolt figurák. Megismerkedünk a gazdálkodó parasztok vagyon szerint elkülönülő típusaival, majd a „szolgákkal", azaz a paraszti cselédekkel és a falu „alkalmazottaival", a bakterral, kerülővel, kondással, gulyással. Más világ az uradalmi cselédeké, alávetettebbek, szorosabban köti őket a kenyéradó törvénye. Azonban ne
gondoljunk a dunántúli puszták népére; a beregdaróciak kisebb birtokon, elmaradottabb gazdasági viszonyok között, de sokkal inkább a falu hagyományos közösségében, s úgy tetszik, emberibb körülmények között éltek.
A kötet másik fele „Beregdaróc néprajza" címet viseli. Részletes leírása a paraszti munkának, földművelésnek, állattartásnak, mesterségeknek, szövés-fonásnak.
Bemutatja az étkezést, majd a népszokásokból ad ízelítőt. A beregdaróci monográfia
elolvasta után lehetetlen arra nem gondolnunk) hogy ha minden tizedik magyar falu
hasonló könyvvel büszkélkedne, nem számolnánk annyi fehér foltot a néprajzi térképen, . mint most. Nem könnyű falumonográfiát írni, de épp Papp Zoltán Sándor
példája bizonyítja, aki fiatalon elvesztette szemevilágát, és főiskolai tanulmányok
nélkül fogott a könyv megírásához, hogy nincsenek legyőzhetetlen akadályok.
Beregdaróc a magyar—szovjet határ mellett fekszik, a határ túlsó oldaláról ad
hírt egy vékony könyvecske. A kárpátontúli magyar lakosság népballadái címet
viseli, Lizanec P. M. és Vaszócsik V. J., az ungvári egyetem magyar irodalmi tanszékének ukrán nemzetiségű tanárai szerkesztették az oktatók és a hallgatók gyűjtéséből (Ungvár, 1974). A szerény kis kötet a következő ajánlást viseli első lapján:
„A IV. nemzetközi finnugor kongresszusnak szenteljük." Tiszteletre méltó figyelmesség, hogy- a hungarológiai tudományok és a finnugorisztika művelőinek világtalálkozójára az ungvári tanszék is elküldi ajándékát, magát a gyűjteményt azonban nem
az alkalomhoz kötődés minősíti, hanem az, hogy egy nemrég napvilágot látott mesekönyv után ez a balladaantológia a második kiadvány a kárpátaljai magyarok folklórjából. ötven-egynéhány balladát tartalmaz, többnek két-három változatát, sőt az
egyikből kilenc szöveget. Egytől egyig mind jól ismert rokonai az eddig ismert
magyar népballadáknak. Balladakincsünk ú j stílusához tartoznak, nagyobb részük
betyár-, illetőleg úgynevezett ponyvaballada. A kiadvány az egyetemi oktatást szolgáló segédkönyvnek készült, ezért módszertani melléklete is van. Bevezetője, amely
rövid összefoglalót nyújt a magyar népballadáról, kicsit rövidre és vázlatosra sikerült. : Szívesen olvastunk volna többet a gyűjtés és szerkesztés körülményeiről és á
gyűjtőkről is.
Az utóbbi esztendőkben gyakran föltűntek a hazai könyvpiacon szép és érdekes
könyvek, amelyek a romániai magyarság népi kultúrájának ismeretlen arcát mutatták meg; A múlt év utolsó harmadában ismét három értékes magyar néprajzi
témájú könyvet bocsátottak ki a romániai kiadók.
„A szilágysági magyar népművészet kötetnyi bemutatását adni — néprajzkutatásunk régi adósságának törlesztése." Ezzel a mondattal kezdődik a Szilágysági ma91

gyár népművészet című könyv bevezetése (Kriterion, 1974). Váló igaz, hogy néhány
kisebb cikket és tanulmányt nem számítva, a Szilágyság mostanáig — pontosabban
az 1950-es évek derekáig, a kötet anyagának összegyűjtéséig — a néprajzilag kevésbé
ismert tájak közé tartozott. Pedig ez az Alföld síkja és az erdélyi hegyek találkozásánál fekvő, dunántúli dombságokhoz hasonló t á j pompás népművészetet őrzött
meg, és Ady Endre szülőhazája. Hányszor előbukkan az Ady-versekben a szülőfalu,
Érmindszent és az iskolaváros, Zilah, de hogy milyen világ vette körül a gyermek
és ifjú költőt, miféle nép lakta a tájat, milyen ruhákban jártak, milyen házakban
éltek Ady paraszti kortársai, arról tudományos hitelű leírás most kerül először az
olvasó kezébe. Lépjünk még egyet vissza az időbe! Kölcsey is a Szilágyságban hallhatott először „pórdalokat", amelyeket később az irodalmi népiesség előfutáraként
utánozni próbált. Szülőfaluja — Sződemeter — a t á j külső peremén fekszik, míg a
könyv elsősorban a belső, a hegyekhez közelebb eső részt m u t a t j a be. A szerzők, három kolozsvári etnográfus, dr. Kós Károly, Szentimrei Judit és dr. Nagy Jenő osztoztak á népművészet ágainak tanulmányozásában. Kós Károly a lakóházzal és a lakásbelsővel, a fafaragással és különösen gazdag részletességgel a messze földön híres
désházai, valamint a zilahi fazekassággal ismertet meg. Pompás vonalas rajzai nagymértékben emelik a könyv értékét. Szentimrei Judit a szőttesek és a varrottasok
világába vezet, amelyek elkápráztatnak színeikkel és változatosságukkal. Nagy Jenő
az öltözetekkel ismertet meg. Figyelmes gonddal m u t a t j a be, milyen egyetemes jelrendszer volt a viselet, amelyről meg lehetett ismerni hordozója nemét, korát, v a gyoni állapotát, nemzetiségét, illetőségét. A szerzők nem szakítják el a díszítményt
a tárgytól, a tárgyat pedig nem veszik ki a környezetéből, hanem • a népi kultúra
egészébe szervesen beleállítva közelebb hozzák az olvasóhoz a „hepehupás vén
Szilágyot".
A másik kötet szintén viszonylag kevéssé ismert vidékre visz, a Görgény völgyébe, egészen pontosan Görgényüvegcsűr faluba. A mesemondó Jakab István — ez
a címe a könyvnek, amely a bukaresti Akadémiai Kiadó (Editura academiei, 1974)
első magyar nyelvű kiadványa. Európa-szerte „magyar iskola" néven t a r t j á k számon
azt a folklorisztikai irányzatot, amely a népköltészet alkotáslélektani tanulságait
kitűnő alkotó egyéniségek vizsgálatával vonja le. A kötet ezeknek a törekvéseknek
szép, ú j teljesítménye. A híres magyar mesemondók, Fedics Mihály, Pandúr Péter,
Ami Lajos és mások mellé most föliratkozott Jakab István is. Nem kell azonban
őszöreg szakállas apókára gondolnunk, mert Jakab viszonylag fiatalon tett szert
nagy mesetudásra, amikor 1965-ben a gyűjtés elkezdődött, alig töltötte be a negyvenedik évet. Favágással és szénégetéssel foglalkozott, a mesemondást is inkább az
erdei emberek között, a havasokban gyakorolta. A hosszú téli estéken és éjszakákon
tűz mellett tanyázó favágóknak szinte létszükséglet volt az ébren tartó, elszórakoztató mese. Nagy Olga és Vöő Gabriella kolozsvári folkloristák, a szövegek gyűjtői és
gondozói 74 mesét jegyeztek le Jakabtól, a könyvben azonban csak tízet adtak közre.
Ezek is vaskos; kötetet tesznek ki, mert a mesemondó ritka fantáziával és kombinációs készséggel bővítette a különben is éjszakába nyúló tündérmeséket. A bevezető
tanulmány részletesen elemzi a repertoárt, a mesék stílusát és szerkezetét, a mesélő
életét, tudásának kialakulását.
A hármadik romániai magyar könyv az elsőhöz hasonlóan szintén a Kriterion
kiadó emblémáját viseli (1974). Faragó József és Jagamas János ugyancsak kolozsvári folklórkutatók Romániai magyar népdalok címmel tették közzé egész csoportnyi
munkatársuk 1949—1955 között gyűjtött háromszázötven dallamát. A kötetet Bartók
Béla és Kodály Zoltán emlékének ajánlották, s a bevezető a nagy szerzőpáros 1923-ban
megjelent „Erdélyi magyar népdalok" című m u n k á j a folytatásának szánja a kiadvány. „A válogatás és a rendszerezés alapja mindkét gyűjteményben a dallam, nem
a szöveg" — írják. A lejegyzések rendkívüli finomsággal készültek, bonyolult kottaképletéket alkotnak. Túlnyomó többségük régi stílusú, hiszen ennek őrzése az erdélyi
népzenei dialektus egyik jellemző sajátsága. A válogatás arra is törekedett, hogy a
romániai magyar énekelt népzenéről átfogó képet adjon: Moldvától Biharig, Szatmártól a Székelyföldig terjed az anyaga, csak a dél-erdélyi szórványok és a Bánság
92

nincs benne képviselve. A csodálatosan szép dallamokat méltán fogadja örömmel
minden olvasó, akár a szemenként szedett tiszta búza, tízezerből válogatták. Külön
figyelmet érdemelnek a könyv jegyzetei. Jagamas János munkáját a zenei, Faragó
Józsefét a folklorisztikai jegyzetanyag bősége dicséri. A kísérő adatok gondos összeválogatásával e nemben a magyar folklór legmagasabb szintjét érték el. Miközben a
szövegeket és a dallamokat elhelyezik a magyar népköltészet egészében, számlálhatatlanul sok tudományos kérdést vetnek föl, és újabb kutatásokra ösztönöznek.
Hosszú hallgatást tört meg egy másik, hasonlóan nagy szakértelemmel készített
népzenei kiadvány. A szlovákiai magyarság népköltészetéről ugyanis az utolsó harminc évben folyóiratcikkeken és néhány, a nagyközönséghez el sem jutott füzeten
kívül, nem jelent meg híradás. Most a magyar—csehszlovák közös könyvkiadás jóvoltából kezünkben tarthatjuk az Édesanyám rózsafája — Palóc népdalok című kötetet (Madách, Pozsony, 1975). Anyagát Ág Tibor, a Csemadok-központ munkatársa
gyűjtötte és állította össze. Huszonöt év munka adja a hátterét, amelynek során többek szorgalmának eredményeként a Csemadok központi folklóradattárába „több mint
7000 népdal, 500 népballada, közel 4000 kiolvasó és mondóka, több ezer gyermekjáték, szokásanyag leírása, népi táncokról több ezer méter filmfelvétel" halmozódott
föl. Volt miből válogatni, és ennek az ízléses kiállítású kötetnek a színvonala reményt
ad, hogy újabb, hasonlóan értékes tartalmúak fogják követni. Egyelőre csupán százötvennyolc dallam és szöveg látott napvilágot a Sajó és az Ipoly által közrefogott,
nagyobbrészt gömöri területről, amelyről régóta úgy tudjuk, hogy palócok lakják.
Mégis igaza van Tőzsér Árpádnak, aki e vidék szülötteként a kötet rövid bevezetőj é t írta, amikor nem emlékszik gyermekkorából a „palóc" nevezetre, és külső bélyegnek tartja azt. A tudományos kutatásnak még adóssága kideríteni, mit is rejt
valójában a palóc név, és hol laknak vagy laktak az „igazi" palócok. Annyi azonban
bizonyos, hogy ezeket a dalokat kicsit másként, de a magyar nyelvterület számos
pontján lejegyezhették volna, ezért hiábavalóság lenne „palóc" jegyeket keresni r a j tuk, „ . . . alig különböznek valamiben a magyar népdalkincs zömétől" — írja Tőzsér.
Ez a tény azonban nem csökkenti értéküket, hiszen nem pótolhatók azokkal, amelyek másutt is föllelhetők. Sőt ezek a darabok szebbek, érettebbek lehetnek amazoknál, és népi líránk változatosságát igazolják, azt, hogy a gömöri nép is hozzájárult gazdagságához. Tőzsér Árpád népdalokról szóló írása sok megszívlelendő gondolatot tartalmaz, de legalább annyi vitathatót is. Ezek azonban — mint például a
pásztor és a paraszt típusának összehasonlítása — szakmai gondok. Inkább azt f á j laljuk, hogy a kétségkívül taszító divat és felületi jelenségek miatt a népi kultúra
mai reneszánszában, egyszersmind útkeresésében csak a hagyományos előadás mellett szavaz. Az Édesanyám rózsafája tudományos értékű kiadvány, de. közművelődési
céllal is készült, segíteni kívánja a művészegyüttesek munkáját. Bizonyos, hogy
gyakran szakítani fognak illatos, kedves rózsaszálaiból.
Vannak a magyar nyelvterületnek olyan archaikus vidékei, amelyek szerencsés
módon korán á néprajzi érdeklődés központjába kerültek, és nemegyszer jobban
ismerjük őket, mint más, különben nagy múltú tájakat. A moldvai csángókról például viszonylag többet tudunk, mint a székelyekről, ugyanígy a szlavóniai magyar falvakról is, mint a szomszédos Bácska magyarjairól. Mondani sem kell, hogy a néprajztudomány nem az ismereteket sokallja, hanem az aránytalanságokat törekszik
kiegyenlíteni, örvendetes dolog és egyfajta összegzésként fogható föl a jugoszláviai
magyarság legismertebb néprajzi csoportjáról szóló kötet, a Szlavóniai
hétköznapok
(Fórum, Újvidék, 1974.) Penavin Olga gyűjteménnyé szerkesztette Kórógy, Szentlászló, Haraszti és Rétfalu néprajzi és helyismereti irodalmának legjavát.
Mintha halász-vadász ősmagyarok bújtak volna elő a Vuka, Dráva, Palocsa mocsaraiból. Ez az érzése támad az embernek, ha a könyv fényképmellékleteit nézegeti. A századfordulón készült felvételek, néhány újabbal kiegészítve, nagyobbrészt
itt láttak először napvilágot. A magyarság peremén élve, a szlavóniai magyarok évszázadok óta. elszigetelten őrizték népi kultúránknak egy olyan régi rétegét, amelyet
már másutt nem talált meg a néprajzi gyűjtés. Másik Moldvának is nevezhetnék a
Dráva és a Száva közé eső területet, mert magyar lakosságának sorsa sok tekintet 93

ben hasonlóan alakult. Bár igaz, hogy az ide irányuló újabb kivándorlás csak a 18.
században indult meg a Dunántúlról és az Alföldről. Más a története az említett
négy falunak, amelyek nem telepítvények, mert mostani helyükön élnek már a korai
Árpád-kor óta. Egy nagy múltú, a magyar középkorban fontos szerepet játszó t á j
magyar lakosságának utolsó hírmondói.
A kötet ritkán használt néprajzi forráscsoport, a református presbiteri jegyzőkönyvek érdekes részleteivel kezdődik. Dokumentális hűséggel t á r j á k elénk ezek a
szövegek a 18—19. század fordulójának népéletét, elsősorban a paraszti erkölcs, szokás, viselkedés részleteit. Jól kapcsolódik hozzájuk egy 1830-as évekből származó
lakodalomleírás. Ezután hosszú időbeli szünet következik Garay Ákos századeleji,
felbecsülhetetlen értékű gyűjtéseiig. Majd Barta Katalin és Kiss Lajos néprajzi
tanulmányai, Döme Dezső Izrael és B. Szabó György szociográfiai ihletettségű írásai
sorakoznak. Végül Penavin Olga „szótára" zárja a könyvet, amely azonban nem
más, mint egy kis szlavóniai néprajzi lexikon. Mindez azt bizonyítja, hogy jó gondolat volt közzétenni a kéziratban és régi, nehezen hozzáférhető folyóiratokban az
eddig elfeledésnek kitett írásokat.
Szemlénkben különböző értékű és célú kiadványokat vettünk sorra. Tűnőben
vannak a fehér foltok néprajzi térképünkön, de még nagyon sok van. Mindegyik
könyv arról győz meg, hogy bár a népi kultúra emlékei napról napra halványodnak
és visszahozhatatlanul eltűnnek, sok-sok érték vár ma is föltárásra, fölfedezésre,
hogy bekerülhessen a nemzeti művelődés vérkeringésébe. Cikkünk végére mindenképpen idekívánkozik egy friss, nagyszerű példa, a Magyar Rádió 1971. évi gyermekjáték és mondókapályázatának nemrég napvilágot látott gyűjteménye. (Cinege,
cinege, kismadár...
összeállította Borsai Ilona és Kovács Ágnes. MRT—Minerva,
1975). A népköltészet valóban legősibb és legmélyebb rétegeinek egyikéből merít ez
a könyv, a legkisebb gyerekeknek szóló pár szavas szövegek, egyszerű, mozdulatokkal kísért dallamok világából. Nem remélt gazdagságot és virulást tanúsít a 150
pályázó által beküldött 5000 dallam és szöveg. Lehet, hogy sokan megmosolyogják
az olykor együgyűeknek tetsző darabokat, a tapsoltatókat, táncoltatókat, altatódalokat, pacsit adókat, höcögtetőket, pedig valójában nem azok. Együttesen és folyamatban fontos részét alkotják a kisgyermek érzelmi nevelésének. „A beszéd — a köznapi beszéd is — rendkívüli fontos a világ megismerésével elfoglalt kisgyermeknek.
Hogy derűs, kiegyensúlyozott, egészséges lesz-e, abban igen nagy szerepe van a
rendszeres ápoláson kívül a szavaknak, azok közül is a szépen szóló, egymásra rímelő
szavaknak, a dallamos — ha még oly egyszerű — mondókáknak is" — olvasható a
kötet ajánlásában. A néphagyomány jobb és teljesebb megismerése a felnőtt társadalom számára, ahhoz, hogy kulturális értékeit igazabban és pontosabban becsülni
tudja, éppúgy szükséges, mint a kisgyermeknek az anyanyelven hallott egyszerű
szöveg és dallam. Ezért üdvözlünk minden újabb sikerült néprajzi kiadványt.
KÓSA LÁSZLÓ

A nagy nemzedék vallomása
MAROSI ILDIKÓ ÉS ERDÉLYI LAJOS KÖTETÉRŐL
Húsz író — hatvan éven felül: egy, a romániai magyarságénál népesebb közösség irodalmáról, szellemi életéről is sokat mondana ez a szám. Beszédes adat. Beszél
egy népcsoport kultúrateremtő erejéről és fogékonyságáról, beszél egy korról, amely
történelmi forgandóságában minden eddiginél jobban felelőssé tette az írástudókat
94

népük sorsáért, s beszél arról, hogy milyen sokan voltak és vannak, akik nem vágytak kibújni e felelősség alól. Egy valamiről nem szólhatnak a számok: o minőségről.
De szólnak helyettük erről is a tények, beszélhet a művek ismerete. Hiszen a z . a
nemzedék, amely most együttesen tárhatta ki gondolatait egy romániai magyar kötetben, egykor Tamásit mondhatta magáénak a prózában, Áprilyt a lírában és Gaál
Gábort az elméleti munkásságban. Olyanokat tehát, akik a nemzetiségi sorsból egyetemes távlatokat tudtak nyitni. S ezt a nemzedéket ma is olyanvalaki vezeti az időrendben, aki életével is megfellebbezhetetlen művet alkotott: Kós Károly a maga
valóban matuzsálemi korával. S mögötte sorakoznak a többiek: a régi hiteket tisztán őrző, s a mával szembesítő, kommunista Nagy István; a Duna tájban, nemzetiségben és szocializmusban gondolkodó Balogh Edgár, vagy a paraszti szegénységből
felemelkedett Horváth István, aki az ökör szarván tanult verset í r n i . . .
Marosi Ildikó jegyzetfüzetével, Erdélyi Lajos pedig fényképezőgépével annak a
nemzedéknek élő tagját látogatta meg, amely elsőként föleszmélve a húszas évek
kezdeti kábulatából, megteremtette a romániai magyar irodalmat. Marosi Ildikó már
a kötet előszavában fontosnak tartotta elmondani, hogy a húsz interjú nem helyettesítheti az irodalomtörténetírást, még csak összegzés se lehet, sőt egyedül érvényes;
műhely vallomás se! De hát akkor voltaképp mi is ez a kötet? Még a m ű f a j á t se
könnyű meghatározni. Legalábbis hagyományosan, hiszen formájában mindegyik írás.
interjú, de valóságosan sokkal több annál. Némelyik az erkölcsi emelkedettség fokán
esszészerűségbe csap át, másik vitairattá forrósodik, s megint másik részleteiben
líraian szép botanikai elmélkedéssé szelídül...
Nem vallomás, és mégis az! Nem összegzés, és mégis az! Nem irodalomtörténet,,
és mégis az, hiszen hiányt pótol. Kényszerűen helyettesít meg nem írt vagy meg nem
jelent irodalomtörténeti tanulmányokat és köteteket. Olyanokat, amelyeknek — miként ez a könyv is jelzi — rendet kellene teremteniük régi, megoldatlanságukkal a.
szellemi életet fertőző vitákban, mégpedig egy hitelesen megalapozott esztétikaiideológiai-történeti érvrendszer alapján. Újságcikkekben ezt aligha lehet elvégezni..
A mai olvasó keserűséggel vegyes ámulattal láthatja ezekben az interjúkban is,,
hogy nincs elásva még a csatabárd. A nagy nemzedékben most is ott dúl a harc —
már aki egyáltalán harcol —, ahol egykor: az otthonosság és az idegenség kérdése
körül. Ki érezheti magát jobban otthon a romániai magyarságban? Akik a kezdet
kezdetén a nagyvilágiság igézetében vagy az avantgarde felől érkezve kevesebb
fogékonyságot mutattak a kisebbségi létből fakadó feladatok iránt, kiszorultak vagy
be se kerültek az akkori irodalmi fősodorba. Csak a fanyar ízek maradtak, a szétfoszlott hitek és remények. Pedig a negyvennégy utáni romániai élet többeknek és.
sokban pótolta a megelőző korban szenvedett veszteséget. Az érzékenység azonban —
főként a jelentős műveket alkotó nemzedéktársak iránt — megmaradt.
Nem véletlenek a szüntelen visszatérő hangok: „Egyedül érzem magam. Árvának . . . Nincs kivel beszélnem" (Kós Károly). „ . . . Tudja, ha ma körülnézek, nem.
akadna tizenhat ember, aki összeállna, odaállna mellém, hogy megjelentessem a.
Székely bánját. Aki szívvel, lélekkel, aggyal odaáll, s aki úgy együttérezzen velem
s én is velük" (Bözödi György). Mi egyebek volnának ezek, ha nem a megosztottság'
egy éppen ellenkező magatartás szükségességére figyelmeztető panaszhangjai.
Az a nagyon jó ezekben az interjúkban, hogy nem minősítenek, hagyják, hogy
az író minősítse önmagát — szerénységével vagy büszkélkedésével, de voltaképpmég mai élete helyszínével, környezetével is. A jó újságíró azzal emelkedhet ki az
újságírók szürke tömegéből, hogy az igénytelen napi penzumok teljesítése közben is.
távolabbra tekint. Ügye van; szolgál és nem kiszolgál. Van értéktudata, ideológiailagesztétikailag megbízható értékrendje, és bármilyen furcsán hangzik is, a mai elsekélyesedő újságírásban szükséges fölemlegetni: van tényismerete.
Ez utóbbi nélkül
aligha válhatott volna például a Franyó-interjú valóságos vitairattá. Az iménti erények teszik Marosi Ildikó kötetét — Beke György riportjai és interjúi után is —
olyan újságírói teljesítménnyé a magyar nyelvű publicisztikában, amely igazi szel—

lemi izgalmat okoz. Azzal is, amit elhallgat. Mert ha az előbb nem említettük is:
a jó újságírónak történelmi-társadalmi, sőt némi ember- és helyzetismeretre is szüksége van. Ez már az újságírás etikájához tartozik.
A szerzőtárs, Erdélyi Lajos képeinek egyikét-másikát régről ismerjük, egyebek
között e folyóirat lapjairól is. S nevét a legjobb magyar fényképírók között t a r t j u k
számon. Kós Károly-sorozata most is meggyőz páratlanságáról, s beszédesek, írások
sokaságát pótlók Horváth Istvánról és Bözödi Györgyről készített képei is. Voltaképp beszédes valamennyi, mert jellemezni tud velük: azt is, aki szerényen visszahúzódik, azt is, aki a közügyek lázában ég, s azt is, aki amerikai filmsztár m ó d j á r a
pózol... Erdélyi Lajos azok közé tartozik, akik a fényképezőgépet arra használják,
hogy fölmutassanak, manifesztáljanak és megőrizzenek vele és általa. Ilyen maga a
kötet is. S van mit megőriznie, különösen az életek erkölcsi tanulságaiból. Mert
megőrzendő és megfontolandó például, amit Kiss Jenő mond a családról: „A megmaradás áll vagy bukik e z e n . . . szeretnék másokat is ráébreszteni: vigyázzanak a
családra, a népünk jövőjét őrizzük b e n n e . . . " És erkölcsi tanulság az is, ahogy a jó
együttélés követelményeit elősorolják. A követelményt, hogy törvénynek, s minden
emberi, humánus cselekedetnek azt kell szolgálnia, ami a népeket összeköti, találkozásra serkenti, s nem azt, ami elválasztja. Mert különben nemcsak az érintett
népek veszítenek, de a szocializmus sem tökéletesedhet. Ahogy Balogh Edgár
mondja: „Mindennek össze kell játszania ahhoz, hogy beleértve a román néppel
való szocialista együttélést mint koordinátarendszert, megtalálja magát ez a nemzetiség. El ne szigetelődjék, el ne haljon, el ne vándoroljon, szembe ne kerüljön a
haladással. Hiszek a nemzetiség önújrateremtésében, mert látom ennek a gócait.
A Forrás csoportot, folyóiratainkat, színházainkat. Hiszek abban, hogy nélkülem is
menne ez, s akkor is menni fog, ha én nem leszek, de amíg tudom, igyekszem ezt a
magam eszközeivel segíteni."
Íme, egy nagy nemzedék vallomása. (Kriterion, 1974.)
PÁLFY G. ISTVÁN

Az ünnepi könyvhét szegedi megnyitójára május 31-én került sor a Kárász
utcán. Dr. Vörös László, a Tiszatáj főszerkesztője nyitotta meg a könyvutcát.
„Szépirodalmi Figyelő" címmel
ünnepi
irodalmi estet, több író-olvasó
találkozót, rendhagyó irodalomórát
rendeztek.
Tiszatáj-est volt Miskolcon, a Molnár Béla Ifjúsági Házban. Az esten

96

Annus József, a Tiszatáj főszerkesztőhelyettese, valamint Baka István és Simái Mihály vett részt.
*

Többek kérésére közöljük,
hogy az
impresszumon
feltüntetett
szerkesztők
mellett jelenleg Csatári Dániel, Mocsár
Gábor, Olasz Sándor és Tóth Béla a
Tiszatáj szerkesztőségének
tagjai.

