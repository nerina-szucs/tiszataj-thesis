iszatáj
J2. Á P R . • 3 6 . ÉVF.

gh
R M
? M
István,
Baka
István,
Csorba Győző versei;
Balogh Edgár jegyzetei;
szomszédos országok irodalmáról
rendezett szegedi tanácskozás
anyaga;
a sepsiszentgyörgyi
színházi
találkozókról

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
82-987 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja. 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelző-,
számra. Egyes szám ára 12 forint. Előfizetési d í j : negyedévre 36, fél évre, 72, egy
évre 144 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXVI. ÉVFOLYAM, 4. SZÁM
1982. ÁPRILIS
BAKA ISTVÁN versei: De profundis, Szürkület
CSORBA GYÖZÖ versei: öregedőknek, Ha csak, Három mély sóhajtás
ÁGH ISTVÁN versei: Fogyó Hold, Éppen itt
SIMÁI MIHÁLY: Mert összefogtad (vers)
BALOGH EDGÁR: Igaz történetek (jegyzetek)
KALÁSZ LÁSZLÖ versei: Egy-egy ágon is, Én már
komoly, A hóban ott maradt nyomom
HÉVÍZI OTTÓ versei: Egy végtelen sugarú kör érintője, Sziklaszirom és fapohár

3
4
6
7
9
13
14

KELET-EURÓPAI NÉZŐ
A szomszédos szocialista országok mai irodalma (Országos konferencia Szegeden, 1982. február 4—5—6)
KÖPECZI BÉLA: A szomszédos szocialista országok
irodalma és a világirodalom
NIEDERHAUSER EMIL: A nemzeti identitás problémái
Kelet-Európában
FRIED ISTVÁN: Az összehasonlítás lehetőségei a keletközép-európai irodalmak vizsgálatában
BORSI-KÁLMÁN BÉLA: A regény megújításának kísérlete a mai román irodalomban
ZIRKULI PÉTER: A mai román líráról
S. BENEDEK ANDRÁS: Stiláris és tematikai jellegzetességek a mai ukrán prózában
BALLA GYULA: Az ukrán „új hullám" lírája
KISS GY. CSABA: A szlovák történelmi esszé: avagy
az értelmezés nehézségei
BÁBA IVÁN: Fiatal szlovák prózaírók az 1970-es években
LÖKÖS ISTVÁN: Danilo Kis és a mai szerb próza
MILOSEVITS PÉTER: A horvát „farmernadrágos" próza

17
22
30
37
43
47
50
56
59
63
67
1

GÁLLOS ORSOLYA: A mai szlovén próza néhány jellemző alkotása
KÄFER ISTVÁN: „Hungaroszlovakológia" (Gondolatok
egy ú j tudományágról a szomszédos szocialista országok mai irodalmáról rendezett első országos
konferencián)
Kerekasztal-beszélgetés (ismertetés)

72

78
81

HAZAI TÜKÖR
TÓTH BÉLA: Tiszajárás (28.)

83

TANULMÁNY
VASY GÉZA: Az első évtized Kormos István költészetében
PINTÉR LAJOS: Szerkesztőség, kenyérbolt, fatelep
(Baka István: Tűzbe vetett evangélium)

88
97

ÖRÖKSÉG
LENGYEL ANDRÁS: Buday György és Kós
(Az Erdélyi Szépmíves Céh történetéhez)
CSAPLÁR FERENC: Hont Ferenc naplójából

Színház

Károly

105
117

MŰVÉSZET

SEPSISZENTGYÖRGYI
TALÁLKOZÓK
— KOLLOKVIUM
— 1982
SÜTŐ ANDRÁS: A játék értelme
FARKAS ÁRPÁD: Síró és nevető maszkok között
FARKAS ÁRPÁD: Taps (vers, hasonmás)
ABLONCZY LÁSZLÓ: „A kakasülők gyülekezetére" tekintve (Beszélgetés Sylvester Lajossal)
ABLONCZY LÁSZLÓ: A megméretés esélye (Beszélgetés Seprődi Kiss Attila rendezővel)

127
129
131

Szerkesztői asztal

144

ILLUSZTRÁCIÓK
Buday György metszetei a 8., 12., 21., 29., 46., 55., 87.,
96., 104., 116., 126. oldalon, valamint a műmelléklet
I—II. lapján
Fénykép Hont Ferencről a 117. oldalon
Képek a sepsiszentgyörgyi színházi találkozókról a 128.,
134., 136. oldalon

132
137

BAKA ISTVÁN

De profundis
Kényszerzubbony
volt már az anyaméh
s járkálok bár látszólag
szabadon
a Mindenség csak
túlméretezett
bolondokházi kórterem
tudom

is

döngettem hát a falakat hiába
a mélységből kiölték ám az Isten
csak a lélek légszomja és e szomjon
s más kórtermeken kívül semmi sincsen
átkopogok s ha néha jő erőtlen
morzén a válasz meg sem érthetem
ember vagy angyal küldi-e s fogolytárs
vagy láthatatlan rabtartóm
üzen
ó nappalok fehér kendői számat
ki tömte be tivéletek
nehogy
kiüvöltsem hogy már a semmi sincsen
s még ez a semmi is fogy egyre fogy

Szürkület
A menny
felhők —
sodródnak
a süllyedő

kilép medréből, szennyes
felpuffadt angyaltetemek
és keringenek,
nap örvényébe
bukva.

árján
—

Álarcot vált a város, most a benne
kiterjedt űrt a villanyfény
befutja,
s mint egy töklámpás, bárgyún és siváran
pislog a végtelenbe.
3

CSORBA GYŐZŐ

Öregedőknek
Saját számlánkra
öregedni
senkit se rántani be
a göröngyösödő
ösvény
pocsolyáiba
gödreibe
csak hátra- csak átkiáltani
a tapasztálatokat
meghagyni
mindenkinek
a maga-választotta
utat
cipelni az egyre súlyosodé
ős-terheket
azt is amit az rák ránk
aki szeret
s elbírni hogy akit meg
mi szeretünk
viszonzásul szánakozó
türelemmel
bánjék velünk
s bár szigorú
irányban
löknék a napok
csak rögtönözni
mikor
ránk nyílnak a pillanatok
látni hogy egyre inkább
a reggel célja az est
az esté meg a reggel
a többi más fölösleges
hogy szákállunk is ha növesztjük
nem egyébre váló
mint feltétlen
megadást
jelző fehér lobogó

Ha csak
Ha csak elvisz az út ha csak
távolít nincs iránya más
csak hátat mutat csak kisebbedőt
mind jobban elmosódót
beleolvadót
az ilyen-olyan színű és
ilyen-olyan
mintájú
környezetbe
4

ha már csak a szokásos
perspektíva
szokásos tapasztalata
segíthet
hiteles mértéket látni ha csak
folt már egy lány haja és nem keret
s a sarkak
koppanásait
falatonként eszi az aszfalt
ha csak előre szúrnak a nyilak
s a járművek is hogyha csak
lenyelnek eltűntetnek ki nem adnak
hogyha csak záródnák ajtajaik
ha tízszer annyi ideig
tart a szavak idézése mint amilyen
hosszú ideig elhangzottak
élve
ha csak a „nélkül" az egyetlen
névutó
ha csak ... ha csak ...
akkor...
mivégre?

Három mély sóhajtás
PRIUSZ
Ó emberi fajom géniusza!
Megtartó hatalom!
Tudtára adom
mindenkinek:
nincs senkinek
nálad sötétebb
priusza.
VIGASZ
Korkülönbségünk
koponyánkból
ha majd ezer év múlva
kiderítik,
legyintenek,
s a két fejet
tudósán egymás mellé
hengerítik.
ÁL
Nincs egyetlen igazi
Ne örülj hát
a mosolyának.
Megfogod
egyszer
s kezedben marad
valamije.

porcikája.

5

ÁGH ISTVÁN

Fogyó Hold /
Két őz háziállat-szelíd
sétája
olyan puskafelejtő
elbámulásra
késztet, hogy csak vagyok a havas
képen. Mohos kálvária legelső stációja,
ahová valami lény vét
lábnyomot.
Bakony fagy zuga, bándi templom!
Hidegebb Esegvár
romjainál
az
oltáriszentség-maradék.

Éppen itt
Kinyilatkoztatás,
hogy éppen itt
szakadt föl a tél szőrös-bőrös
csonthéja? éppen itt
jutott eszembe, lélegzem,
levegő,
ver a szívem,
szemem
beleszeret a pulzusomba,
egymásra
talál fa, madár,
pedig ez a balkáni gerle ideszállhatott máskor is
a platánra, de most éppen miattam,
értem süt a nap,
Walt Whitman bika-költő nyers
vesszőlehelete a földszag,
föltámadó hihetné magát ennyire
félföld-léleknek,
mindentudó a mindenen
csodálkozónak:
végzi dolgát a sírásó, a nyirok édes
üzenettel szivárog át a krizantémgyökéren, megkönnyebbednek
könnyüktől
az emlékciprusok, panyókára
vetett
hóval tüzelnek a halmok, parázna
hantok gyeptégla-ágya
zöld
élőbársony,
kirepülő darázsra készül a rózsabokor,
semmi gyász, a fejfa elnyerte
jutalmát,
vérbegyű stiglicet, csupán
annyi előleg a kora tavaszból, mint
6

aranygyűrű eljegyzéskor,
melyre
még nem hízott rá az ujj, s nem
csúszott ki belőle, semmi
bálsejtelem
a gazdátlan
kutya
sárga
kujtorgásában,
semmi félelem haptákba vetett
kedveseimtől.

SIMÁI MIHÁLY

Mert összefogtad
KORMOS ISTVÄN emlékére

világít
Yorick-koponyád
napfürdőznek benne a lányok
lábuk között
szerelemgyertya
fölsikítják a temetőket
Atlantisz nevű űrhajód
világít
Yorick-koponyádban
közepetájt a hipofízis
helyén lobog Nákonxipán
napfürdőznek benned a lányok
arcukat kvarcolják
szemed
háttérsugárzásában
némán
citálják némely
versedet
egy koponya amely szkafander —
egy űrhajó amely belül —
legmélyében porszemnyi
szemmel
tekinget — startra kész az űr
szegény

Yorick — most hát hová?
*

három beszélő
kiált hajnalt és
fázós a föld —
tested levetett

kakasod
árulást
ráadhatod
álruhád
7

szegény

Yorick — most hát hová

zöld hó szakad nakonocipáni
zöld hótorlaszok a Tejúton
vackor-fejű Nagymedve
brummog
„csibéim
idesüssetek!"
zöld hószálak közt
kifeszülnek
a verssorok mint hárfahúrok
s egy koponya amely
szkafander
lehull
hogy fölvegye az Ember
*

szegény Yorick — gazdag Yorick
miért is kérdeznénk:
hová?
fénysebességű
űrhajód
senkiholdján
mindenkiföldjén
névtáblád arcod
változatlan
— csak nevetésed
keserűbb
homlokod tarkód mágneses
terében tartod a Világot
s neveted: ilyen hát a vers
ilyen a sors ez az ítélet
szállsz szállsz és nincs hová leszállnod
— mert összefogtad az Egészet

BUDAY
8

GYÖRGY

METSZETE

BALOGH EDGÁR

Igaz történetek
A szerző így nevezi Acéltükör mélye cím alatt
kötetbe foglalt és Bukarestben ez idén megjelenő anekdotáit. Közéleti emberek epizódszerepekben tűnnek fel, némi csattanóval a m ű f a j
szabályai szerint.

EBADÓ ÉS HONOSSÁG
Mert nem volt kutyája... Hát ez aztán anekdota a javából. Torz tréfára
fordul benne minden történelmileg fenséges: a jog, az államiság a nemzetközi
kapcsolatok protokollja. Apámról van szó. Nagyszebenben született, még a
Monarchiában, Temesvárt alapított családot, s mert csak 1910-ben telepedett le
Pozsonyban, a prevrat után nem kapta meg a csehszlovák állampolgárságot.
Kérvényt kérvény után nyújtott be, hivatkozva anyám pozsonyi születésére, s
egyáltalán arra az emberi jogra, hogy ott óhajt maradni, ahol az államfordulat érte.
Nem és nem. A kérvényeket visszadobták. Aztán kapóra jött, hogy a prágai német Károly Egyetem hallgatója lettem, s történetesen egy szudétanémet
jogtudós, az egyetem professzora lett Csehszlovákia népjóléti minisztere. A család úgy döntött, hogy az alkalmat fel kell használni, s egyenesen a minisztertől kérjem, nézzen utána a dolognak, s tegye lehetővé, hogy az egyetem egyik
hallgatójának — mert a hontalanság engem is érintett — végre tisztázott
állampolgársága legyen. Először a filológiai fakultás dékánjához, az indexemben
mind a mai napig aláírásával szereplő dr. Spina professzorhoz fordultam, történetesen ő is magas politikai tisztséget viselt, mint Csehszlovákia közegészségügyi minisztere. Szálas, szép férfiú, derűsen fogadott, eredménnyel biztatott, s telefonon beajánlott dr. Mayr-Hartinghoz, a kiváló jogászminiszterhez.
Ha valaki segíthet, úgy ő az a maga csavarintos paragrafusismeretével.
Dr. Mayr-Harting alaposan be is vetette magát az ügybe, mintegy szaktudásának próbáját köszöntve a mi kérésünk elintézésében. Kis termetű, mozgékony ember, alaposan kikérdezett, eleve sejtetve, hogy a masaryki demokrácia
semmiféle protekciót nem tűr, no de a jogállam legszentebb feladata, hogy
minden kétes esetben igazságot tegyen. Ami 1910-et illeti, hát van, van egy
rendelkezés, hogy mindenki jogosult az állampolgárság megszerzésére, ha legalább négy évnyi előző itt-tartózkodást is fel tud mutatni. Nagyszerű! Tudtam,
hogy apám már 1894-től kezdve nem is négy, hanem hat esztendeig Pozsonyban, tehát a későbbi Csehszlovákia területén működött mint katonai tisztviselő. A miniszter elégedetten mosolygott. Megvolt a kulcs, most már csak eme
hat esztendő igazolása kell a végleges jogi rendezéshez.
A bizonyítékok előkerültek. Űjabb kérvény ment fel Prágába, s a másolatával újra jelentkeztem dr. Mayr-Harting professzor-miniszternél. Ügy fogadott, mint jó ismerőst, de menten elhűlt, amint a kérvény szövegét elolvasta.
Hiszen — bár négy év is elegendő lett volna — az a hat év nem előzte meg
közvetlenül az 1910-es esztendőt! Erre tisztelettel elmagyarázta, hogy a közbeeső nem itt töltött hat év alatt (vagyis 1900 és 1905 között) apám mint számtanácsos Trientben, Krakkóban és Szarajevóban teljesített szolgálatot, azaz a
mai Olaszország, Lengyelország és Jugoszlávia területén, de ezek a röpke sza9

kaszok sehol sem nyitnak jogforrást az állampolgárság számára, vagyis sem
olasz, sem lengyel, sem jugoszláv honosságra nem számíthatunk.
A jogtudós töprengett, iratai közt matatott, majd felragyogó arccal újra
felbátorított.
— Nézze fiam — így mondta —, a jogi lehetőségek nálunk kimeríthetetlenek. Ha ugyanis kedves papája igazolni tudja, s ez nem is kétséges, hogy
ama múlt századbeli hat esztendő alatt Pozsonyban városi adót fizetett, akkor
nyert ügye van, s nem számít a kiesés. Azonnal küldjenek fel pótlólag egy
városi bizonylatot...
Ijedten szóltam közbe, megjegyezve, hogy mint katonatiszt, apám aligha
fizetett városi adót!
A miniszter fölényesen mosolygott, s aktáira támaszkodva kijelentette:
— Ugyan már, kutyája azért csak lehetett, s egy bizonylat a városi ebadó
befizetéséről elégséges. Legyen nyugodt! Hogyan is mondja köztársaságunk
jelszava? Az igazság győz!
'
Az igazság azonban esetünkben az volt, hogy apám sohasem tartott kutyát.
Így városi adót nem igazolhatott. S ezzel állampolgárságunk sorsa eldőlt. Hontalanok maradtunk egy bitang kutya nemléte miatt.
ÜZENET CIGARETTÁSDOBOZBAN
Harmadszor kopogtattam be abba a szobába, ahol ma A Hét kolozsvári
szerkesztősége székel. Akkor, a harmincas évek derekán, itt fogadta látogatóit
a művészeti felügyelő, Emil Isac. Egy műkedvelő előadás engedélyeztetése
hozott el hozzá. Sipos Domokos Zokog a porszem című egyfelvonásosát készítettük színpadra a Magyar Dolgozók Szövetsége ifjúmunkásaival, főleg magyarfenesi kőművesinasok és -segédek lelkes csoportjával. A kérvény jóváhagyása késett, s Gaál Gábor ajánlotta, nyissak be az Isac-portára a Bástya utcával szemben (ma ez az Emil Isac utca).
— Franciás finomságú költő, Ady Endre barátja volt, nyugodtan menjen
el hozzá, ha tud, segíteni fog — biztatott a látogatásra.
A költőt, úgy éreztem, zavarba hozta a kérés, azért halogatta válaszát,
s rendelt magához újra meg újra. A darab a kisebbségi tanító egykorú kálváriáját panaszolta fel, egy iskola csődjét, mestere nyomorba jutását. Ügy gondoltuk, hogy nekünk, akik a román—magyar együttélés erkölcsi fokozása mellett döntöttünk, bajaink ellen a román demokratikus erőkkel szövetkezve, és
szemben állottunk a régi magyar úriság restaurációs törekvéseivel, szabad és
lehet jobb megvalósításokra buzdítanunk népünket, mert jól felfogott román
érdek is a mi kiegyenlítő békeszolgálatunk. Ezt érezte nyilvánvalóan Emil
Isac is, amikor leültetett, s elbeszélgetett velem, az Erdélyben akkor még
frissen tájékozódó fiataljai, majd — harmadszori látogatásom alkalmából —
őszintén bocsánatot kért. Igen, megkövetett azért, hogy felsőbb konzultációk
után nem támogathatja az engedélyezést.
— Adjanak elő bármi mást, ami békebarát, ami félreérthetetlenül közös
nyelven beszél, s ígérem, nem lesz akadály — vallotta, összhangban háborúellenes verseivel, Ady-barátságával, azokkal a franciákkal, akiket mint Romain
Hollandot vagy Barbusse-t, az ismerkedés során oly szívesen emlegetett.
Nem tagadom, elégedetlen voltam a felsőbb döntéssel, úgy éreztem, hogy
nemcsak mi vallunk kárt a szükségletünk szerint választott darab elmaradásával, hanem ő is magára maradt a román és magyar sors között vállalt hagyományos hídoszlop szerepében.
A bécsi diktátumot megelőző zűrzavarban kiült egy cukrászda teraszára,
s szívesen fogadta, amikor melléje telepedtem.
— Ez az én városom, innen el nem megyek! — mondotta, mint ahogyan
10

én is úgy döntöttem, noha a bevonuló rendszer diákkorom óta kitiltott határai
közül.
Napok múlva hiába kerestem, felelőtlen elemek megfenyegették, s a
Horthy-féle sovinizmus elől Tordára ment át.
Mindez eszembe jut, valahányszor benyitok A Hét helyi szerkesztőségébe,
de előbb megállok a kapualjban, ahol az egykori házigazda bronz képmása
alatt hatalmas fekete márványtábla kétnyelvű felirata ismerteti a költői pályát.
És szívesen engedek a meghívásnak, ha az immár hatvanas Isac-utód behív
a régi könyvek, bútorok, képek közé, vagy éppenséggel az apja emlékét idéző
múzeumba, ahol a ház régi vendégei — az itt járt Caragiale, Co$buc, Lucaci —
is megelevenednek, s Ady, Babits, Kosztolányi levelei igazolják mély írói barátságok nemzetközi értékét és szépségét.
Mai vendéglátóm, Gheorghe Isac megkért, írjak valamit én is a múzeumi
emlékkönyvbe. Törtem a fejem, mi is legyen legszebb megemlékezésem, s hirtelen rám szakadt egy tömegjelenet képe. A kolozsvári ortodox nagytemplom
előtt köszöntöttem 1946 májusában a Béke Napját, s mert még nem hegedtek
be a háborús sebek, ellenkezés fogadta magyar beszédemet. A munkásgárda,
élén Gheorghe Timofival, az antifasiszta ellenállás román harcosával, nagy nehezen lecsendesítette a háborgókat, diákok voltak, a régi rendszer neveltjei, s
a tumultusban nyomta kezembe furcsa levelét a fehér hajú költő. Papiros híján egy üres cigarettásdoboz fenekére írta szénfekete betűkkel: „Ne tévedjen!
Sokkal többen vagyunk Önök mellett, mint ellenük. Emil Isac."
Nos hát, ez az emlék került be a múzeum vendégkönyvébe.
TITOK A PIPA KÖRÜL
Történelmi helyzetek és jeles személyiségek sajátos összefüggés-réndszerében néha mulatságosan, máskor a mélységekbe robbanva csattannak a szavak,
s a végletekből hű és jellegzetes kép villan elő. Egy nyári napon, úgy 1947ben, táviratilag hívtak Bukarestbe. Vargyasról kerekedtem fel és a kellő időben beállítottam egy hivatalos fogadásra. Kissé regényes volt, ahogyan egy
libériába bújtatott idős ember a tiszti kaszinó bejáratánál dobbantott egyet
jól markolható díszes pálcájával, s a terem felé fordulva hangosan bejelentette
a nevemet, meg hogy a Magyar Népi Szövetség alelnöke vagyok... A harsány
bemutatás váratlanul ért, de zavaromat eloszlatta, hogy a terem közepén régi
ismerősként a miniszterelnök, Petru Groza nyújtotta felém a kezét.
A meghívás nem volt véletlen. Vladimir Clementis csehszlovák külügyminiszter volt az ország vendége. Bizonyára magának a vendéglátó gazdának
juthatott eszébe, hogy több mint egy évtizeddel azelőtt Pozsonyból érkeztem
Erdélybe, s ifjúkoromban barátság fűzött a most már hazáját képviselő szlovák
ügyvédhez, a Dav című kommunista folyóirat szerkesztőjéhez.
Nyüzsgött a terem, egyre többen és többen érkeztek a közélet személyiségei, s amikor egy sarokban Takács Lajossal, a nemzetiségügyi miniszterrel
susmogtunk, találgatva a nap esetleges lehetőségeit, valahonnan a középről
újra hangzott a nevem. A miniszterelnök éppen vendégével beszélgetett (a román és a csehszlovák politikus között történetesen magyarul folyt a párbeszéd), s ahogy Takács barátommal a hívásra hozzájuk értem, Groza így mutatott be minket:
— íme, az én magyarjaim!
Mondta volna a nevünket is, de Clementis (akit valamikor egyszerűen
Vladónak szólítgattunk) megelőzte, s pipáját kivéve szájából kissé szlávos kiejtéssel így szólt rám:
— Te még mindig kopász vágy?
Nem maradhattam adós a helyzethez illő válasszal, s azonnal rávágtam:
— És te még mindig ugyanazt a pipát szívod?
11

Ezzel talán el is csattant volna az anekdota, már ha egy anekdota nem
rejtegetne mindig többet a szavak játékánál. Sürögtek a vendégek, elszakadtunk egymástól, de a gomolygásban megint összehozott a véletlen. "Vlado húzott
félre. Szép színművésznő felesége is régi ismerősként üdvözölt, de túl a baráti
szokványokon megszólalt Vladóból végre a külügyminiszter is:
— Nézd csak, te akár vissza is jöhetnél hozzánk . . .
Valami jelenthette az arcom rángásán, hogy erről már nem lehet szó (különben is tudhatta, hogy eredetileg erdélyi vagyok), átcsapott hát egy engesztelőbb hangnemre, s megkérdezte, nem jönnék-e el legalább előadónak Pozsonyba? Hozzátette, hogy akár meg is jelölhetem itt, azonnal, miről kívánnék
a szlovák fővárosban értekezni?
Van egy incselkedő démon az emberben, s a félig polgári Csehszlovákiában akkor még rendezetlen kisebbségi kérdésre célozva így adtam meg a címet:
— „Egy együttélő nemzetiség alkotó szerepe a szocialista építésben" — erről szólok majd, ha elfogadjátok!
Nem dőlt össze a protokoll világa, más különben sem hallotta csöndes beszélgetésünket. Clementis nem fortyant fel. Sőt, mintha éppen ilyesmit várt
volna.
— Tudom, mire célzói — válaszolta —, de most már jöhetsz ezzel a témával is. Nagy Ferenc eltűnt Magyarországról, s ez lényegesen javítja a helyzetet
nálunk is. Gyere csak, mire eljössz, megnyílnak a magyar iskolák.
Valaki elragadta tőlem. Én egy ablak függönye mögé bújtam. Dobogott a
szívem, s láttam a pozsonyi Prímáspalota tükörtermét, ahol már valamikor
ifjan a szlovák—magyar testvériségről szólottam. A volt magyar miniszterelnök távozásával valóban enyhült a feszültség a Duna völgyében, Románia
eredeti példamutatása a nemzetiségi kérdés terén érezhetőbbé vált.
A függöny félrelibbent, s kíváncsi barátaim fogtak körül. Mi lesz? Mit
mondott Clementis? Megsúgtam, nem maradhatott titok. Így csattan el másodszor is ennek a napnak a mondandója, most már nem nyájas enyelgésben,
hanem a kor szavát harangként megkongatva. A szereplők többsége már régen
halott, én még őrzöm az elfutott pillanatok furcsa emlékeit.

BUDAY
12

GYÖRGY

METSZETE

KALÁSZ LÁSZLÓ

Egy-egy ágon is
egy gallyon is mennyi

levél!

mennyi

gally

van

segítik-e egymást a bajban
ha jön az ősz s ha jő a tél?

Én már komoly
ember
mint a tél
megfehéredtem
ezüstözne a szakállam
hogyha le nem
borotválnám

lettem

fessem magam? — azt csinálom
nevetek: s foghíjam ne lásson!
színes nyakkendőt kötök fel
szép ruhákba öltözők fel
amikor szorít a szívem
s billentyűje félre billen:
egy viccet
elháhotázök:
vidámítom a világot
megtanultam: mi mit is ér
minden csöpp több a semminél
komoly emberként csak ennyit:
mindig utáltam a semmit

A hóban ott maradt nyomom
hány telem volt? — nem számolom
s megszámolni nem is tudom
hányszor jártam ez egyúton
13

visszafelé nem visz menet
hátrálni sohasem merek
szét is olvadtak e jelek
s járnák is erre emberek:
s találkozás örömét hozzák
közben nyomomat
eltapossák
a hóban ott maradt
soha ki nem

nyomom

válogatom

HÉVÍZI OTTÓ

Egy végtelen sugarú kör érintője
a sötétedés
könnyű záporában már beitta
ruháinkat a szőnyeg meg az ágy
agyagbazárt ölelésünk
milyen
mozdulatlan hőség égeti át
milyen vörösizzásban
delelő
nyugalom szilárdít csontot
vállat
hogy foglyok leszünk mintha a testre
lüktető hálót borítanának
külön végleges álakba vetve is —
egy élőlény míg benne legbelül
hajszálerek és parázsló bogok
feszülnek meg ha mozdul
menekül
boldog rezzenetlen
menekülésben
kettőnk dolga lesz ki öl ki ölhet —
látsz egy égbemetszett
kődarabot
s én látlak az elsuhanó földet

14

Péche-nek

Sziklaszirom és fapohár
Az öt éve halott
Latinovits Zoltán emlékének.

vérrel átitatott kockacukor se kell
így futnak lovaink ostoba tájakon
nem forró betonágy mégsem a szürkület
áramló eleven mező —
egy végső röhögés öble a VÉGTELEN
mint zárt sziklaszirom sorsa maradna rád?
— lágy köntösbe csavart drága üvegkutya
lesz bátor csaholásod is
arccsontból faragott kocka pörögsz megállsz
nincs forgás zuhanás sincs csak a PONT ragyog
ujjaddal mikor egy szál cigiért kutat
együtt mozdul a félelem
EGY (játszol egyedül): száj ha kiáltozik
KETTŐ: égeti csontfoglalatát a szem
HÁROM friss fakereszt gödre kiásva mind
(csak játszol egyedül
szegény)
NÉGY: lassan kifeszül ÖT: közepén a seb
HAT: őrség szavatol pár nyugodalmas éjt
játssz
SZÜRKÜL szaga mint vén fapohár belül
megfülledt dohos estidő
így forgások után új zuhanás előtt
alkotván alakod minden alak te vagy
játszd kétségbeesett
ósdi kísérleted
EGYETLEN egyedül magad —

15

A szomszédos szocialista országok mai irodalma
ORSZÁGOS KONFERENCIA SZEGEDEN, 1982. FEBRUÁR 4—5—6

A Tudományos Ismeretterjesztő Társulat Irodalmi Választmánya
és
Csongrád megyei szervezete, valamint a JATE II. sz. Magyar
Irodalomtörténeti Tanszéke áltál rendezett ülést Serfőző Lajos, a JATE Bölcsészettudományi Karának dékánja nyitotta meg. Az elnöklő Illés László
irodalomtörténész
elsőként Köpeczi Bélának, a Magyar
Tudományos
Akadémia főtitkár-helyettesének
adta meg a szót, aki A
szomszédos
szocialista országok és a világirodalom címmel tartotta meg
előadását.
Az összehasonlítás lehetőségei a közép-kelet-európai
irodalmak
vizsgálatában címmel Fried István, a JATE docense foglalta össze
kutatásait,
öt Niederhauser Emil egyetemi tanár követte A nemzeti indentitás kérdései Közép-Kelet-Európában
című referátumával.
A második
napon
(elnök: Sziklay László irodalomtörténész) hangzott el Borsi-Kálmán Béla:
A regény megújításának kísérlete a mai román irodalomban, Zirkuli Péter: Mai román líra, S. Benedek András: Stiláris és tematikai
jellegzetességek a mai ukrán prózában, Bállá Gyula: Az ukrán „új hullám" lírája, Kiss Gy. Csaba: A szlovák történelmi esszé, Bába Iván: A hetvenes
évek fiatal szlovák prózaírói, Milosevits Péter: A horvát
„farmernadrágos" próza, Lőkös István: Danilo Kis és a mai szerb próza, Gállos Orsolya: A mai szlovén próza című előadása.
összeállításunkban közöljük az előadások teljes szövegét, a hozzászólások közül Käfer Istvánnét, végül ismertetést adunk a harmadik napon
rendezett
kerekasztal-beszélgetésről.

16

KÖPECZI

BÉLA

A szomszédos szocialista országok irodalma
és a világirodalom
Ha a szomszédos szocialista országok és a világirodalom viszonyáról kívánunk
szólni, szembe találjuk magunkat először a világirodalom problémájával. A világirodalmat felfoghatjuk úgy, mint a világon bárhol megjelent irodalmi művek összességét, és amikor irodalmi művekről beszélek, akkor már jelzem is az újabb vitát,
csak a szűken vett szépirodalomról van-e szó, vagy annál többről. Felfoghatjuk a
világirodalmat úgy is, mint a világon bárhol megjelent nagy, kiemelkedő szépirodalmi alkotások összességét, tehát az értékkategóriához kötjük. Itt és most a világirodalomról úgy beszélek, mint a szépirodalmi művek összességéről, amelyek
bekerültek a legtöbb ország irodalmi köztudatába. Az értékszempontot csak viszonylagosan érvényesíthetem, hiszen a világirodalomhoz tartozás nem mindig ezen az
alapon dől el, különösen a. kis népek irodalmánál. A területi határokat csak abban
az értelemben veszem tekintetbe, hogy az egyes nagy műveltségi régiók vagy zónák
viszonya más és más a világirodalomhoz, és vannak a világnak olyan részei, amelyek számára semmit sem mond a világirodalom fogalma. Az általunk tárgyalt
irodalmak beletartoznak a közép- és kelet-európai régióba, amelynek sajátosságait
szükséges egységben vizsgálni, és nem lehet megelégedni pusztán az egyes nemzeti
irodalmak párhuzamos elemzésével, s az így felfogott sajátosságokat más régiókéival összevetni.
Ahhoz, hogy bármilyen mű eredetiben bekerülhessen a világirodalom folyamába, arra van szükség, hogy világnyelven jelenjék meg. De még olyan műveket
is, amelyek angolul, franciául, németül, oroszul vagy kínaiul írtak, más országokban eredetiben csak nagyon kevesen olvasnak a nyelvi korlát miatt. Általában
tehát fordításra van szükség, hogy mód nyíljék a megismerésre. A klasszikusok
kis számától eltekintve, a fordítást sok tényező befolyásolja. Befolyásolja az adott
ország általános gazdasági, társadalmi, kulturális helyzete, a fordítók száma és tájékozottsága, az egyes országok közötti kapcsolatok és a kulturális és történelmi
hagyományok.
Ha megvizsgáljuk az UNESCO Index Translationum
című kiadványát, megállapítható, hogy a fejlett kapitalista országok többségében a nagy irodalmakhoz
tartozó műveken kívül keveset fordítanak, csak a szocialista országokban, és mindenekelőtt a Szovjetunióban folyik tervszerű könyv- és folyóirat-kiadás, amely tekintetbe veszi a világirodalmiságot, ideértve a kis népek irodalmát is, és igyekszik
többé-kevésbé érték szerint választani. Az 1977-es statisztika szerint az Amerikai
Egyesült Államokban 3 magyar, 3 szerb-horvát, 1 szlovák szépirodalmi munkát
adtak ki. Angliában csak 3 magyart, Franciaországban egyetlenegyet sem a vizsgált irodalmakból. A Német Szövetségi Köztársaság dicséretes kivételt képez azzal,
hogy ebben az évben 12 magyar, 4 szlovák, 4 szerb-horvát, 2 román és 1 ukrán
művet jelentettek meg. A Szovjetunióban ugyanakkor 15 magyar, 7 román, 5 szerbhorvát, 4 szlovák munka került kiadásra, igaz, különböző nyelveken. Tudom persze,
hogy egy esztendő adatai sokat nem mondanak, de ebben az esetben évtizedekre
visszamenő tendenciák jelzéséről van szó s ezért jellemzőek.
A helyzet a múltban sem volt kedvezőbb, ami a Nyugat érdeklődését illeti a
közép- és kelet-európai kis irodalmak iránt. A népköltészet felfedezése juttatta először szóhoz ezeket az irodalmakat, mindenekelőtt Nyugat- és Közép-Európában, de
Oroszországban is. A romantika fedezett fel olyan költőket, mint Petőfi Sándor,
akinek világirodalmi hatását tipológiailag is érdemes szemügyre venni. Nagyságát
2 Tiszatáj

17

egyszerre ismerték el költői értékei és életútja miatt, de úgy, hogy mindkettőt kapcsolatba hozták az 1848—49-es szabadságharccal. Jókai is ennek — és persze regényei cselekményességének — köszönhette népszerűségét még a múlt század végén
is. A többi szocialista ország régebbi irodalma ugyancsak a nemzeti függetlenségért
folytatott harchoz kapcsolódóan került be a világirodalmi köztudatba. A befogadásnak a nemzeti kérdéshez való kapcsolódása jelentkezik ma is, sőt azt tapasztaljuk,
hogy sok országban a romantika kliséi élnek tovább e tekintetben is.
A romantika fedezte fel azt az egzotikumot is, amely ezeket az országokat a
XIX. században a Nyugat szemében jellemezte. Magyarországnak különleges híre
lett, hiszen a magyar nemesi életforma, részben osztrák—német közvetítéssel, közismertté vált. Ekkor alakult ki az a pusztaromantika, amelyet az itt j á r t külföldi
írók — németek, franciák, angolok — terjesztettek.
A szlovák és a román, szerb vagy kárpátukrán parasztok egyszerűnek, patriarkálisnak látott életmódját már akkor felfedezték, amikor Közép-Európa társadalmi
problematikája is az érdeklődés előterébe került. Sadoveanu, Rebreanu, Mikszáth,
Móricz és mások realista művei inkább már csak a 20. században adhattak, a gyér
fordítások révén, tájékoztatást a tényleges, igazán nem romantikus és egzotikus
helyzetről.
Hamarább fedezték fel a századvég-századelő nagy költőit, Eminescut vagy
Adyt, akik a nemzeti és a társadalmi kérdéseket az újabb költői irányzatokhoz
kötődve vetették fel. Ennek az irodalomnak a recepciója szűk körű volt, de közelebb állt az igazi sajátosságok és értékek felismeréséhez. Mindenesetre a XX. század
elejéig úgy tűnt, hogy „fel kell fedezni" Franciaországban vagy Oroszországban
is ezeket az irodalmakat, amelyek lemaradást hoznak be s amelyek esetében a legtöbbször a nyugat-európai irányzatok hatását vélték megtalálni.
A két világháború között lehetőség nyílott arra, hogy ezek az irodalmak szinkronba kerüljenek a világirodalom újító áramlataival, és itt mindenekelőtt az a v a n t garde és proletár irányzatra gondolok. Elég, ha a szlovák vagy a román költészet
' egyes csoportjaira utalok, de szerb és magyar példákat is felhozhatok. Közismert,
hogy a szürrealizmus vagy a konstruktivizmus képviselői között megtaláljuk ezeknek az irodalmaknak a képviselőit is. Néhol, mint Tristan Tzara vagy Kassák
Lajos esetében egyenesen kezdeményezőként tarthatjuk számon őket. A proletárirodalom művelői között olyan jeles írókat említhetünk, mint egy ideig Panait
Istrati, József Attila vagy Laco Novomesky.
Azt hiszem, külön is érdemes felfigyelni ez esetben az egyidejűség, a hasonlóság és az eltérés összefüggéseire. A húszas és harmincas években talán a román,
a szlovák és a szerb irodalomban jelentkezett a legközvetlenebbül az avantgarde
hatása. Ez a közvetlenség azt jelentette, hogy különösen a költők igyekeztek lépést
tartani a nyugat-európai újításokkal, mégpedig úgy, hogy maguk is alkotóan hozzájárultak ezekhez.
Létrejött azonban az avantgarde-hoz való viszony egy másik formája, amely
átvett bizonyos újításokat, de egyben ragaszkodott a hagyományokhoz, és az ú j
és régi érdekes ötvözetét hozta létre. Hadd említsek erre két példát: Illyés Gyula
és Tudor Arghezi példáját. Tulajdonképpen ugyanez az ötvöződés ment végbe a
szocialista irodalom hívei nagy részénél is, azzal a többlettel, hogy a tartalmi ú j í tásnak volt egy határozott filozófiai, társadalmi töltete is, amelyet a marxizmus
táplált.
Ne feledjük, hogy ezekben az országokban tovább éltek az eszmeileg és f o r mailag egyaránt konzervatív tendenciák, és tovább élt a realizmus és a naturalizmus hagyománya, ami másutt már túlhaladottnak tűnhetett. A realista és a naturalista hagyomány összefonódott az újító törekvésekkel, ami annál inkább végbemehetett, mert ezek az irányzatok kritikai éllel mutatták be a társadalmi valóságot.
Akik csak a modernség és a konzervativizmus kategóriájában gondolkodnak, és
kizárólag a modernséget tartják előrevivőnek, elfeledkeznek arról, hogy Magyarországon és a szomszédos szocialista országokban nem feltétlenül csak az volt
18

modern, amit Franciaországban vagy Németországban annak tartottak. Ezért nem
lehet egyetérteni azokkal a szembeállításokkal sem, amelyek az irodalomtörténetben
és kritikában a hatvanas evek közepétől jelentkeznek, s amelyek mondjuk Kassákot
részesítik előnyben Illyés Gyulával vagy József Attilával szemben. A történetiség
szempontjait itt is érdemes érvényesíteni s számításba kell venni, hogy egy adott
periódusnak Közép- és Kelet-Európában az irányzatok bizonyos torlódásával találjuk magunkat szemben, arról nem is beszélve, hogy a nyugat-európai irodalmakat
sem lehet csak az avantgarde szempontjából megítélni.
Azt természetesen érti az ember, hogy egy olyan időszak után, amely csak a
realista hagyományt volt hajlandó elismerni, megkezdődött nálunk és a szomszédos
szocialista országokban is az avantgarde felfedezése. Azt hiszem, hogy ma már ezen
az igazságkeresésen túlvagyunk, és minden lehetőségünk megvan arra, hogy ne
csak a történetiség, hanem az érték szempontjából is árnyaltabb képet rajzoljunk
a két világháború közötti irodalmakról. Erre azért is szükségünk van, hogy reálisan
ítéljük meg ezen országok irodalmának jelenlétét a világirodalomban. •
Közvetlenül a második világháború után ezen irodalmak számára nagy felfedezést jelentett az orosz és a szovjet irodalommal való megismerkedés. Ez a felfedezés
erősítette a realista és szocialista tendenciákat, amelyeket természetesen elsősorban
a nagy társadalmi változás pátosza fűtött és nem egyszerűen valamiféle dogmatikus
irodalompolitika. Nem vitatom, hogy sok gyenge és sematikus írás született ebben
az időben, de nem mindenik volt az. Ha igazságosan akarunk mérni, akkor azt
mondhatjuk, hogy voltak gyenge és jó munkák, amelyeken egyaránt meglátszik a
korhoz kötöttség.
1945 után úgy tűnt, hogy a szocialista országok irodalma sok közös jegyet mutat fel, egyszerűen azért, mert a radikális társadalmi változások hasonló tematikát
és művészi megoldásokat inspiráltak, és mert az irodalom társadalmi funkciójáról
vallott nézetek megegyeztek. Ekkor lett jelszó „a tartalmában szocialista, formájában nemzeti" megfogalmazás, amely, mint később bebizonyosodott, csak felületi
jelenségeket vett számításba. A „tartalmában szocialista" kifejezés nem vette tekintetbe azokat az eltéréseket, amelyek magában a szocializmus építésében jelentkeztek, azokat a nem pusztán kulturális vagy eszmei mélyáramokat, amelyek ezeknek
az országoknak a múltjában gyökereztek és hatottak a mai valóságra is. A másik
kifejezés, a „nemzeti forma" sokak számára csak a nyelvet jelentette, és legfeljebb
a kulturális-művészeti hagyományokra terjedt ki.
A szocialista országokban végbement fejlődési folyamatok bebizonyították, hogy
ezzel a formulával nem lehet beérni, keresni kell a sajátosságokat tartalomban és
formában egyaránt, ami persze nem jelenti azt, hogy egyáltalán nincsenek közös
vonások ezek között az irodalmak között.
A mai irodalmi fejlődés a differenciálódásra hívja fel a figyelmet nem kis
mértékben azért is, mert az egyes irodalmak tematikája jelentősen megváltozott.
Előtérbe kerültek a magánélet, az erkölcs kérdései, a jelen társadalom' mikrokonfliktusai és a nemzeti történelem vitatott eseményei, egyszóval a helyhez kötött
vonások. A formai megoldásokban is jelentős az eltérés, a helyi irodalmi hagyományok és irányzatok továbbélése vagy újrafelfedezése, s itt is jelentősek az eltérések,
még ha mindenütt meg is figyelhető az avantgarde újrajelentkezése.
Mindezt tekintetbe véve érdekes szemügyre venni, hogy az ú j irodalomból mi
kerül be a világirodalom áramába. 1945 után a szocialista országokban és a Szovjetunióban a többi szocialista ország irodalmának nagy klasszikusait, a XX. századi realista műveket és a szocialista realistának tartott írásokat jelentették meg,
az egy Jugoszláviát kivéve, ahol már az ötvenes évek elejétől más irányú volt az
irodalmi fejlődés. Ha a magyar irodalom példáját veszem, akkor a listán Jókai,
Mikszáth, Móricz prózáját, Petőfi és egyes országokban József Attila költészetét
találjuk, s e mellett költői vagy prózai antológiákat, amelyek a fiatal irodalomról
adtak számot, vagy olyan munkákat, amelyeket díjakkal jutalmaztak, s amelyek
közt sok volt a sematikus. Ennek az időszaknak nagy előnye volt, hogy az orosz és
2*

19

német fordításokon keresztül a kis szocialista országok irodalma széleskörűen elterjedhetett az Európán kívüli országokban is, Ázsiában és Latin-Amerikában.
Az ötvenes évek végétől a helyzet megváltozott és a kiadás jelentősen differenciálódott főleg annak következtében, hogy az egyes szocialista országok fejlődése
eltért egymástól. A magunk részéről például nagy eredménynek tartottuk, hogy
1956 után Magyarországon olyan munkák jelentek meg, mint Németh László regényei és drámái, Déry Tibor Szerelem című novellája, vagy Sánta Ferenc Húsz
órája, Fejes Endre Rozsdatemetője,
vagy Cseres Tibor Hideg napok című regénye,
a szomszédos szocialista országokban azonban mindezeket a magyarországi helyzethez kötött jelenségeknek tartották és gyakran 10—15 évnek kellett eltelnie, míg
közülük egyesek megjelenhettek. Félreértés ne essék, nem vonom kétségbe a v á lasztás jogát és a választásnál a hazai körülmények tekintetbevételét, pusztán arra
szerettem volna felhívni a figyelmet, hogy különböző értékrendszerek és irányzatok
alakultak ki a szomszédos szocialista országokban, s ezek eltérő megítélést hoztak.
Tegyük hozzá, hogy egymás irodalma iránt bizonyos érdektelenség is mutatkozik, persze országonként különböző mértékben. A szocialista országok közvéleménye
ma jobban érdeklődik részben a nagy népek irodalma, részben a szenzációsnak
tűnő távoli újítások, mint a szomszédok értékei iránt. Ilyen módon még irodalmi
körökben is elhalványul az a szép hagyomány, amelyet nálunk a harmincas években a szomszédos népek kultúrájának jobb megismerésére irányuló törekvés jelzett,
és amelyet 1945 után oly sikeresen valósítottunk meg, különösen a klasszikusok
tömegméretű megismertetésével. Ezzel együtt továbbra is állíthatjuk, hogy az egymás közötti irodalomcsere még mindig jelentősebb, mint az, amely Nyugattal folyik.
Ha a nyugati recepciót vizsgáljuk, érdemes annak nemcsak mennyiségi, h a n e m
minőségi oldalával is foglalkozni, különösen a legújabb irodalom tekintetében. Vegyük kézbe az 1980-ban New Yorkban megjelent Columbia Dictionary of Modern
European Literature című kézikönyvet, amelyben szakemberek írták az egyes nemzeti irodalmakról szóló címszavakat, s meglepődünk azon, hogy milyen szempontok
alapján értékelik a szocialista országok legújabb irodalmát. A magyar irodalomról
szóló, egyébként mértéktartó címszó, az 1945 utáni fejlődésnél politikai kategóriákat helyez előtérbe és a hetvenes évek elején végbement változásokról szólva például ezt írja: „Az Űj Hold-csoport hatása megnőtt, az olyan politikailag inkább
konformista költők kárára, mint Váci Mihály és Garai Gábor." Mit mondjunk erről
az értékelésről? Esztétikainak semmiképpen sem nevezhetjük. Hasonló példákat
hosszan idézhetnénk a különböző kézikönyvekből, és persze nemcsak magyar vonatkozásban. Lehet azt mondani, hogy ez esetben az emigránsok ítélete érvényesül,
azonos jelenségeket figyelhetünk meg azonban olyan kritikusoknál és irodalomtörténészeknél is, akiknek semmiféle hazai reminiszcenciájuk nincs. Az egyik n e m rég elhunyt francia kritikus, Claude Bonnefoy Panorama critique de la
littérature
'moderne című gyűjteményében tanúskodik arról az imponáló világirodalmi érdeklődésről, amely arra indította, hogy a legkülönbözőbb nemzetek íróival foglalkozzék. A közép- és kelet-európai írók közül a lengyel Brandys, a román Goma vagy
Tsepeneag, a cseh Skvorecky, vagy Vaculik kerülnek bemutatásra, a kommentátor
szerint azért, mert a szerző így akarja „felmérni és fenntartani a disszidencia szellemét". Nem arról van szó, hogy a politikai irányzatokat ne vegyük tekintetbe az
irodalomban, de a legdogmatikusabb irodalompolitika emlékét eleveníti fel az ilyenfajta osztályozás, amely háttérbe szorítja az esztétikai kategóriákat.
Ha ez a helyzet az .irodalomkritikában, mit mondjunk a könyvkiadásról?
A nyugat-európai és amerikai kiadók ma — néhány kivételtől eltekintve — a politikai szenzációt keresik, amely a sikert és ezzel együtt a profitot meghozhatja.
Szerencsés esetben ez még javunkra is szolgálhat. Hadd emlitsek erre egy példát:
Déry Tibor A befejezetlen mondatot már 1947-ben megjelentette, a munkát Lukács
György nagyra értékelte, mégis egyetlen nyugati kiadó sem vállalkozott lefordíttatására és megjelentetésére. Az író 1956-os politikai szerepe hívta fel rá a figyelmet
s a Niki után sorra jelentek meg munkái, amelyek Déry mély szocialista meggyőző20

déséről tanúskodnak. A magyar szocialista irodalom külföldi megismertetése ily
módon csak nyert a politikai szenzációk keresésével.
Igazságtalanok lennénk, ha nem mondanánk meg azt is, hogy egyes nyugati
kiadók szép erőfeszítéseket tettek a legnagyobb írók műveinek megismertetésére is.
A magyar irodalomból Ady Endre vagy József Attila, a szerbből Andrié, a horvátból Krleza, a románból Rebreanu nyugati sikere bizonyíték erre. Ez sem tudja
azonban elfeledtetni azt a torzulást, amely a mai irodalom kiválasztásánál jelentkezik, s amely gyakran igazi értékek háttérbe szorulását vagy nagyon késői megjelentetését eredményezte.
Ha a mai irodalom és a világirodalom viszonyát vizsgáljuk, szembe találjuk
magunkat irodalmi és irodalmon kívüli tényezőkkel. Nyilvánvaló, hogy a hazai
értékrend nem mindig egyezik meg még azzal sem, amely az egyes szocialista országokban kialakult s még kevésbé azzal, amely a fejlett kapitalista országokban
elfogadott. Ezt a helyzetet tanulmányoznunk kell, hogy világosan lássuk az objektív
nehézségeket, amelyek akadályozzák a befogadást, és hogy reálisan ítéljük meg
eshetőségeinket. Számolni kell azonban szubjektív tényezőkkel is s ilyen mindenekelőtt a közvetítők szerepe. Az ú j irodalmi alkotások csak akkor kerülhetnek el legalább a kiadói információk szintjére, ha vannak fordítók és kritikusok, akik vállalkoznak ismertetésükre és ajánlásukra. Ebben a tekintetben nekünk kis és nagy
országnak egyaránt segítséget kell nyújtani, hozzá kell járulni a szakemberek kiképzéséhez és állandó tájékoztatásához, dokumentálásához. Ugyanakkor arról is kell
gondoskodni, hogy megfelelő légkör alakuljon ki a közvetítők által nyújtott információ befogadására. Szeretném hangsúlyozni, hogy a felelősség kettős, nagy a felelőssége a kis népek íróinak és irodalmi, kulturális szakembereinek, de felelőssége
van mindenkinek, bárhol is lakjék, aki az irodalmat a megismerés és a megértés, a
művészi élvezet eszközének tartja.
Ha érzékenyek vagyunk arra, hogy a nagy országok a kis népek irodalmát
érdektelennek tartják vagy nem ismerik, érzékenynek kell lennünk arra is, hogy
egymás között hogyan folytatjuk az irodalmi cserét. Magyarország helyzete kiváltságos a tájékozódás szempontjából, hisz saját kiadványainkon kívül a szomszédos országok kiadóival megkötött közös kiadási egyezmények révén a román, szerb, horvát,
szlovák, ukrán írók művei ottani fordításban szép számmal eljutnak hozzánk.
Folyóirataink egy részére sem igen panaszkodhatunk, különösen a vidékiekre nem,
amelyek a hetvenes években kivették részüket a megismertetés munkájából.
Azt azonban már nem állíthatjuk, hogy a szélesebb irodalmi közvélemény felfigyel
a szomszédos szocialista országok irodalmának ú j jelenségeire, az azonosságokra és
az eltérésekre.
Sokat beszélünk a közös közép- vagy kelet-európai sorsról. Nos, ennek a közös
sorsnak régi és ú j jelenségeit fedi fel kiváltságos formában a szomszédos szocialista
országok irodalma. A mi világirodalmi képünkből ezeknek az irodalmaknak a művei nem maradhatnak ki. Ez számunkra nem pusztán esztétikai, hanem egzisztenciális kérdés.

BUDAY GYÖRGY METSZETE
21

NIEDERHAUSER

EMIL

A nemzeti identitás problémái Kelet-Európában
Bár ilyen ünnepélyes alkalommal illendő volna az előadást valahonnan távolról és kellő áhítattal indítani, hadd kezdjem e helyett valamivel közelebbről és
nyersen a legalapvetőbb előfeltételeknél. A nemzeti identitás problémáiról nyilván csak a modern burzsoá nemzet létrejöttétől kezdve beszélhetünk. Ez pedig
Kelet-Európában meglehetősen későn következett be, minthogy az egész terület
gazdasági és társadalmi fejlődése során eléggé elmaradt a feudális és polgári korban vezető szerepet játszó nyugat-európai országoktól és népektől. Ez az elkésettség,
s a behozatalára a felvilágosult abszolutizmus formájában tett kísérletek a társadalmi fejlődés néhány alapkérdését még a nemzetté válás korának legfőbb teendőjévé halasztották, holott nyugatabbra ezek már jóvál korábban megoldódtak, vagy
legalábbis nem az elmaradott kelet-európai formában vetődtek fel. Alapvetően a
jobbágykérdésre kell itt gondolni, amely éppen a paraszt nemzeti identitása körül
teremt majd nehézségeket
A másik, és voltaképpen az első szempillantásra nyilvánvalóbb előfeltétel az az
egyszerű tény, hogy Kelet-Európában, a legkülönbözőbb történeti okoknál fogva, de
végül is néhány soknemzetiségű birodalom alakult ki, a Habsburgoké, a lengyellitván, az orosz, meg az oszmán. A lengyel-litván állam ugyan 1795-ben felosztásra
került, s 1814—15-ben történt feltámasztása is csak részleges és ideiglenes volt,
hiszen a lengyel terület három szomszéd közt oszlott meg, a soknemzetiségű birodalmak száma tehát eggyel csőként, ha ugyan a porosz államot nem számítjuk ide
(a XVIII—XIX. század fordulóján lakosságának közel fele volt nem német). A legtöbb kelet-európai kis nép szempontjából persze ez a változás kevéssé volt érdekes,
ők továbbra is valamelyik nagy állam részét tették ki, s a XIX. századig — vagy
még tovább — legtöbbjükről az államhatalom hivatalosan nem is vett tudomást.
Illik ilyenkor további előfeltételként arról is néhány szót ejteni, hogy ezek a
kis népek ezekben az évtizedekben vagy évszázadokban el voltak nyomva. Nem
kétséges, hogy különösen a parasztság vonatkozásában — és sokuknál ez tette ki
az egész etnikum túlnyomó többségét — társadalmi elnyomásról, osztályelnyomásról természetesen beszélhetünk. Csakhogy ilyenkor nem erre illik gondolni, hanem
a „nemzeti" elnyomásra. A XX. század embere ilyenkor óhatatlanul saját korának
nemzeti elnyomására gondol, amiből ez a század elég sokat tudott már produkálni.
Legyünk tisztában azzal, hogy a XVIII. vagy akár még a XIX. század is, csekély
kivétellel az utóbbi esetében, még igen messze állt attól, amit a késői utódok találékonysága megvalósított. Az oszmán birodalom, nem a népeknek, etnikumoknak
ugyan, hanem a vallásfelekezeteknek, még egyfajta önkormányzatot is biztosított
a milletek rendszere révén, a Habsburg-birodalom a legfelsőbb helyen érvényesülő
abszolutizmus mellett történeti tartományainak rendi önkormányzatát külön-külön
figyelembe vette, s mindkét esetben ez legalábbis az etnikumok egy részének, vagy
valamennyinek a figyelembevételét is jelentette. Egyedül az orosz abszolutizmus
volt az, amely a nem orosz etnikumokat vagy alapvetően mégis oroszoknak tekintette, mint az ukránok esetében, vagy egyszerűen rendészeti kérdésnek.
A nemzeti elnyomás alapjában véve annyit jelentett tehát, hogy a hatalom, a
birodalom felső vezetése vagy egyáltalában nem vett tudomást egyes etnikumok
létéről, vagy legalábbis külön nemzeti létükről nem, s ennek a nemzeti létnek
a megtagadása majd idővel komoly sérelmeket fog okozni. És amilyen mértékben
kezdett kibontakozni a nemzeti öntudatosodás, olyan mértékben teremtek nemzeti
konfliktusok is, akár az „elnyomottak" között is, csakhogy az irodalmi polémiák
vagy röpiratok szintjét ritkán haladták meg. Amikor a nemzeti mozgalmak m á r
22

fegyveres felkelések formájában léptek a színre, akkor persze — először a Balkánon — a helyzet módosult, az elnyomás, vagy inkább annak kísérlete már véresebb
formákat öltött, ilyen esetekben viszont előbb vagy utóbb a nagyhatalmak léptek közbe.
A nemzeti elnyomás vagy el nem ismerés mérve különböző volt attól függően,
hogy egy-egy etnikumnak, potenciális nemzetnek milyen volt a társadalmi struktúrája. A lényeges kérdés itt az volt, még a feudális rendszeren belül lévén, megvolt-e
saját feudális uralkodó osztálya, vagy sem. Ha számszerűen vennénk őket sorra,
kiderülne, hogy a csekély többség esetében ez a saját uralkodó osztály hiányzott, a
csekély kisebbség esetében megvolt. A mi szempontunkból nem ez a tény önmagában volt a jelentős, hanem ennek politikai következménye, konkrétan voltaképpen
csupán a Habsburg-birodalomban. Az a mozzanat jelesen, hogy ebben a birodalomban a saját feudális uralkodó osztálynak, mint az előbb már jeleztem, voltak bizonyos rendi-politikai intézményei, amelyeket a hatalom megtűrt, s amelyek ennek
megfelelően többek között bizonyos nemzeti igények hangoztatásának a lehetőségét
is biztosították, amikor ezek a nemzeti igények egyáltalában felléptek. Az orosz
birodalomban egyedül a lengyeleknek volt ilyen lehetőségük, egyre csökkenő, 1863
után pedig felszámolódott hatékonysággal.
Nagyon bonyolult volna és messze vezetne, ha most a burzsoá nemzetté válás
mechanizmusát, a mélyben végbemenő fejlődéssel, a tőkés társadalmi viszonyok
kialakulásával való kapcsolatát próbálnánk itt elemezni. Amúgy is a kortársi tudat
kérdéseit feszegetjük, amikor nemzeti identitásra kérdezünk rá, ez a kortársi tudat
pedig eléggé egyértelműen a nemzeti ébresztést jelölte meg a nemzet hű fiainak
teendőjeként. A nemzet ebben a korabeli felfogásban régóta létező valami, csak
éppen a virtuális nemzet nagy többsége ennek pillanatnyilag nincs tudatában, tehát
rá kell erre ébreszteni, öntudatosítani kell benne a nemzethez való tartozás tudatát.
Az egésznek a másik oldala pedig éppen az a probléma, amelyet megkísérlünk körüljárni, a nemzeti identitás, a nemzettel, mint közösséggel való azonosulás.
Valamiféle azonosulásnak voltak lehetőségei, voltaképpen már a nemzeti mozgalmak kibontakozása előtti korban is, amelyek később alkalmasakká válhattak
arra, hogy a nemzettel való azonosulás kikristályosodási pontjaivá legyenek. Próbáljuk sorra venni ezeket.
Talán nem vált ki ellenvetést, ha elsőrendű ilyen azonosulási lehetőségként a
különböző egyházakhoz való tartozást jelöljük meg. Nyilvánvaló, az oszmán birodalomban az ortodox egyházhoz való tartozás már századok óta a hatalommal való
szembenállásnak, vagy legalábbis az elkülönülésnek jelentős tényezője volt, a szlávok esetében még liturgikus nyelve is elősegítette ezt, bár fogyó mértékben, mert
az óegyházi szláv már meglehetősen távol állt a beszélt népnyelvtől. Ugyancsak
az ortodox egyház jelentette az identitás lehetőségét a Habsburg-birodalom egyes népei
számára, s ebben a vonatkozásban vele egyenrangú szerepet töltött be az unitus egyház
is, nyilván elég, ha csak az erdélyi román unitus papság szerepére utalok. A protestáns
egyházak közül csak a református jelentett egyértelmű magyar identitást, az evangélikus
már csak kivételes esetekben, az erdélyi szászoknál. Az orosz birodalomban viszont
a katolikus egyház lengyel és litván vonatkozásban, az evangélikus az észtek. és
lettek esetében nyújtott azonosulási lehetőségeket. Az egyház, mint az identitás
tényezője azonban csak Oroszországban biztosította hosszú időre a különállást, a
Habsburg-birodalomban idővel vesztett jelentőségéből, nemcsak egyszerűen az idővel mindenütt jelentkező szekularizálódás következményeként, hanem azért is, mert
éppen a polgári átalakulás évtizedeiben az egyházi szervezet előbb vagy utóbb egyértelműen az új, de megint csak idegen államhatalom részesévé lett, beleépült abba.
Egyfajta identitási központot jelentett mindenütt a nemzetté válást megelőző
korszakban az uralkodó, a jó király vagy a jó császár, alacsonyabb tudati szinten
levő társadalmak esetében a társadalmi szervezkedésnek mindenképpen jelentős
eleme. Az orosz császár, vagy a bécsi császár (nyilvánvaló, ez utóbbi esetben nehéz
23

volna nemzeti jelzővel illetni) kétségtelenül régóta és jelentős mértékben játszott
ilyen szerepet, a hatalom által el nem ismert nemzetek széles paraszti tömegeiben
is. A balkániak esetében a szultán, a török császár, már csak a vallási különbség
miatt, alig szerepelhetett így, bár ennek nyomaival is találkozhatunk. Viszont éppen
a balkáni népek esetében a nemzeti felszabadulás viszonylag korán következett be,
már a XIX. század elejétől kezdve fokozatosan, s számunkra meglehetősen közömbös persze, hogy a nemzetközi jog értelmében is elismert teljes állami függetlenségről volt-e itt szó, vagy ennek bizonyos korlátozásáról hosszabb ideig. A megszerzett, kivívott nemzeti állam uralkodója azonban nem tölthette be ezt az említett szerepet, mert hiszen a nagyhatalmak szabták meg, gondos szülőkként, hogy a
gyerekek honnan kapnak uralkodót, melyik európai kisebb dinasztiából. Többnyire
németek jöhettek számításba, hiszen valamelyik nagyhatalom uralkodó családjának
a tagja nem juthatott szekundogenitúrához a Balkánon, arról a többi nagyhatalom
gondoskodott. Az idegenből készen kapott uralkodó, akit olykor még el is lehetett
űzni, legfeljebb akkor megint máshonnan küldtek a nagyok újat, természetesen nem
jelenthetett identitási központot, hiszen többnyire „népe" nyelvét sem ismerte, legfeljebb idővel tanulta meg, ha nagyon szorgalmas volt. Két kivétel volt a Balkánon,
a szerb és a montenegrói. Csakhogy a szerbek esetében meg két dinasztia, a K a r a gyorgyevicsok és az Obrenovicsok vetélkedtek egymással, olykor a fizikai megsemmisítéstől sem visszariadva, s egyik sem tudott olyan hosszan megmaradni, hogy
valóban gyökeret verhessen „népe" körében. Hiányzott mindkét család esetében az
istenkegyeimiségnek az az aurája, amellyel a többiek mégis rendelkeztek, m e r t azt
hazulról hozták magukkal, s meg is tettek mindent, hogy ezt tudatosítsák.
Volt az identitásnak még egy régebbi korokból származó lehetősége, az imént
utaltam is rá: a rendi-politikai keretek. A lengyelek, a csehek, a magyarok, a horvátok, akár még az erdélyi szászok vagy a balti német bárók esetében is ezek a
rendi keretek, intézmények a fejlődés során hasznosaknak és alkalmazhatóknák
bizonyultak a nemzeti identitás számára is. Megvolt az az osztály, amely formális
politikai jogokkal és többé-kevésbé tényleges politikai hatalommal vagy legalábbis
erővel rendelkezett, és amely idővel a maga rendi különállását nemzeti színűre
festhette, s ezzel objektíve valóban a nemzeti identitás központjává tehette. A cseh
fejlődés nemigen illeszkedik persze ebbe a sorba, a köznemesség tényleges hiánya,
a főnemesség igen tarka etnikai összetétele miatt. A cseh rendek csupán valamiféle
tartományi elkülönülés tudatát ápolták, nem tudták ezt annyira a virtuális nemzettel azonosítani, mint a többiek. A kezdeti időkben azonban még ez a csekély
kapcsolódás is segítette valamelyest az induló mozgalmat.
Mindezek az azonosulási lehetőségek persze, lényegüknél fogva, alapvetően a
feudális rendszerhez kapcsolódtak, azon belül m á r régóta jelen is voltak, de mint
láthattuk, számos oknál fogva a nemzeti identitásban egyértelmű központot nem
jelenthettek. Az egyházak sok tekintetben már csak azért sem, mert a virtuális
nemzet sokszor nem azonos egyházhoz tartozott, nemcsak a magyarok oszlottak
meg felekezeti szempontból, a szlovákok is katolikusok voltak vagy evangélikusok,
s egyik egyház sem támogatta őket különösebben, nem is azonosulhattak nemzeti
szempontból egyikkel sem. A rendi-politikai keretek meg csak a nemzetek egy
részénél adtak lehetőséget az identitásra, ott is csak abban az esetben, ha pontosan
a feudális uralkodó osztály tesz valamit a jobbágyrendszer felszámolása érdekében,
vagy átengedi ezt az államhatalomnak, s akkor éppenséggel elveszti a keretek adta
nemzeti lehetőségeket.
Tehát egyértelműen az identitás valamilyen más tényezőjének kellett az előtérbe kerülnie, olyan tényezőnek, amely nem kapcsolódik a feudális rendszerhez,
hanem attól független, vagy függetlennek tekinthető, és már előremutat a bontakozó
ú j polgári rend felé.
Teljesen nyilvánvaló, hogy ebből a szempontból egy tényező mutatkozott a legalkalmasabbnak és a leghasználhatóbbnak is, a nyelv, a nép nyelve, amely most
már a nemzet nyelve.
24.

Nyilvánvaló, hogy a nyelvre, mint kommunikációs eszközre a gazdasági fejlődés
révén is egyre nagyobb szükség lett, a piaci kapcsolatok kiépülése, a horizontális
mobilitás megnövekedett lehetőségei ebben az irányban érvényesültek, a modernizálódás már egyenesen a nyelv megújítását is követelte, az ú j fogalmak rögzítését.
Csakhogy a kortársi tudatban megint nem ez került elő, hanem a nyelv nemzetet
egyesítő szerepe és jelentősége. Került elő ott, ahol már volt valamiféle nemzeti
nyelv, amelynek csupán a szépítéséről vagy bővítéséről volt szó. A lengyeleknek,
a cseheknek, a magyaroknak, az oroszoknak már volt ilyen nyelvük — a sorból
csak a horvátok lógnak ki, mert egyébként mindenütt azokról a nemzetekről van
szó, amelyeknek volt saját feudális uralkodó osztályuk.
Nehezebb eset volt a többieké, hiszen a nemzeti, irodalmi nyelvet még csak
meg kellett teremteni. Esetleg volt valami irodalmi nyelv, de; az nem volt azonos
a nép beszélt nyelvével, sőt még a művelt rétegek beszélt nyelvével sem, mint a
szlavenoszerb a szerbek esetében — durván fogalmazva: szerb kifejezésekkel tarkított orosz nyelv. De voltak egyéb használt, ismert nyelvek, amelyek mintegy a
műveltség nyelvének számítottak, akár fennkölt szépirodalom is jóformán csak ezen
a nyelven volt elképzelhető, még inkább a tudományos irodalom. Közhely, hogy a
Habsburg-birodalomban ez a német volt, a Balkánon a görög, attól függetlenül,
hogy ez maga is küszködött a nemzeti nyelvvé válás nehézségeivel.
Ahol nem volt addig egységes nemzeti nyelv, a népnyelv valamelyik nyelvjárását tették meg az alapjává, ezt fejlesztették, újították, alkalmazták az ú j viszonyokhoz. Hogy mennyire játszottak ebben szerepet gazdasági szükségletek is, azt egyértelműen mutatja a balti nyelvek példája, ahol a gazdaságilag legfejlettebb, legmozgékonyabb terület nyelvjárását tették meg az irodalmi nyelv alapjává. A kiválasztás többnyire sikeres volt, az illető nyelvjárás meggyökeresedett irodalmi nyelvként. A bolgároknál is ez történt, csakhogy ők éppen azt a dialektust választották
ki, amelyik a legmesszebb állt a macedóniaitól, s ezáltal végső soron lehetővé tették
egy önálló macedón nyelv kialakulását.
Nincs értelme, hogy a nemzeti nyelv megteremtésének, intézményesítésének
kérdéseit itt akár csak futólag is felvázoljam. Évtizedes folyamatokról van szó,
számunkra az eredmény a lényeges: minden nemzetnek létrejött a nemzeti, irodalmi
nyelve, s a továbbiakban ez szolgált a nemzeti identitás fő kritériumaként.
Itt egy pillanatra meg kell állnunk, nehogy elviselhetetlenül leegyszerűsítsük a
problémákat. Fogalmazásom: minden nemzetnek létrejött a nemzeti, irodalmi
nyelve — nagyon is tudatos és átgondolt volt. A probléma abban rejlik, hogy nem
minden etnikumnak jött létre a nemzeti nyelve, s ezekből nem is lettek nemzetek.
Itt van a szorbok példája: két irodalmi normájuk is alakult ki, csakhogy egyik sem
volt képes arra, hogy a nemzeti identitás alapjául szolgáljon. Persze, hogy a szorbokból nem lett nemzet, sok minden egyéb körülményen is múlt. De a kárpátaljai
ruszinok, a mai kárpátukránok esetében annak a ténynek, hogy nem lettek önálló
nemzetté, egyik okát ugyancsak abban kell keresnünk, hogy — a mai Jugoszláviában élők kivételével —: végül is nem egyeztek meg olyan nyelvben, amelyet nemzeti irodalmi nyelvként tekinthettek volna. A szlovénokat az a lehetőség várta, hogy
átveszik a szerv-horvát irodalmi nyelvet, s ezzel a horvát nemzettel azonosulnak.
A szlovákok ugyanígy beolvadhattak volna a cseh nemzetbe, ha nem hoznak létre
önálló irodalmi nyelvet.
Nyelv és nemzet összefüggése már a kortársak számára is teljesen világos volt,
az imént felvillantott példák igazolják, hogy nem alaptalanul. Kétségtelen: a nemzetté válásban, vagy nem válásban egyéb tényezők is szerepet játszottak, az etnikum
számbelisége egyszerűen, politikai körülmények, állami beavatkozások vagy beavatkozási kísérletek, de a nemzeti nyelv meglétének vagy hiányának a kérdése alighan e m az alapvető.
Mint történésznek, aki ebben a körben egy törpe minoritást képvisel, legyen
szabad azonban még egy másik mozzanatra utalnom, amelyik, ha sorrendiségében
kétségtelenül a nyelv után, mégis nagyon jelentős szerepet játszott: a nemzeti
25

múltra. A „nemzeti" múltról kialakult, hamarosan tudatosan kialakított kép részben a ténylegesen meglevő történeti hagyományokhoz, történeti tudathoz kapcsolódott. Ebben a vonatkozásban megint a saját feudális uralkodó osztállyal rendelkező
nemzetek voltak előnyösebb helyzetben, hiszen ennek az osztálynak régi gyökerekre
visszamenő történeti tudata volt, ezt csak szélesebb körben kellett tudatosítani.
Hozzátehetjük: éppen ezért ez a történeti tudat erősebben tapadt a reális történeti
előzményekhez, főbb vonásaiban megfelelt a' történelmi valóságnak. A balkáni népek történeti tudatában érdemben csak az oszmán hódítás élt, a korábbi állami
lét tudata alig mutatható ki, vagy túlságosan keveredik már mondai elemekkel.
Persze, mondai elemek minden nemzet történeti tudatában megvoltak, a cseh
Libusa, vagy a lengyel Krakus, vagy a fehér ló, a nyereg és a kengyel, amelyért
egy egész országot meg lehetett vásárolni. De az Árpádok, a Piastok vagy a Premyslek mégis egy létező ország uralkodói voltak. A szlovák Papánek legalább olyan
hosszú sort írt össze a szláv (vagyis szlovák, vagy inkább nagymorva) uralkodókról,
mint amilyen mondjuk az Árpádokból kitelik. Néhány tényleges morva fejedelem
is volt köztük.
A lényeg azonban messzemenően nem az, mennyire felelt meg ez a meglevő,
vagy még inkább: ekkor kialakított történeti tudat a tényeknek. A lényeg az volt,
hogy majdnem a nyelv erejével ható tényezőjévé vált a nemzeti identitástudatnak.
Volt ezeknek a történeti tudatoknak néhány előregyártott eleme: az autochtonitás
például, az a meggyőződés, hogy az illető nemzet korábban lakott itt, mint a többi,
aki csak jövevény. A magyaroknál a honfoglalás a nemesi történeti tudat szilárd
pontja volt, nehéz lett volna kiiktatni, itt jött segítségül a hun testvériség, a közös
hun—magyar eredet tudata. De ilyen elem volt az is, hogy mindegyik nemzetnek
volt egy nagy korszaka, valamikor a múltban, amikor egész Európára szóló jelentősége volt, és területe jóval nagyobb, mint a mostani (az tudniillik, amelyiken az
illető nemzet akkor éppen lakott). Vagy ilyen elem volt, idővel, hogy milyen szerepet játszott az illető nemzet a Nyugat védelmében a Kelettel szemben. Nemzetenként még sok változatot lehetne felsorolni, de nyilván fölösleges. A történeti hagyomány, idővel egyre inkább tudományos, vagy azoknak látszó érvekkel megtámogatva, a nemzeti identitás lényeges alkotóelemének bizonyult a nyelvvel együtt,
s tegyük hozzá, mind a mai napig ható érvénnyel. A nemzeti múlt valamilyen formában összefonódhatott a haza fogalmával is, de nem okvetlenül. A haza csak
azoknak az esetében volt lényeges eleme a nemzeti identitásnak, akiknek volt valamilyen országuk, valamiféle politikai intézményekkel, vagy legalábbis a legutóbbi
időkig volt, hogy a lengyeleket se felejtsük ki a sorból. Megint ugyanoda jutottunk
egyébként, mint számos más esetben: a saját feudális uralkodó osztállyal rendelkező nemzetekről van szó. A szlovákok esetében például a haza még sokáig az
egész történeti Magyarországot jelentette, csak viszonylag későn szűkült le a Tátra
alatti, szlovákok lakta vidékre.
Az eddigiekben azonban inkább a nemzet felől közelítettünk az egyén felé, azt
vizsgáltuk, milyen pontok voltak, amelyekkel az egyén azonosulhatott. A dolog
másik oldala azonban éppen az, hogyan és miért azonosult az egyén ezzel vagy
azzal a nemzettel. Volt választási lehetősége? A szó jogi értelmében mindenképpen,
hiszen még akár Oroszországban sem volt ennek" tételes jogi akadálya (csak az.
ortodox egyházból nem volt szabad a törvény szerint átlépni egy másikba). És egyébként? Ne vigyük a kérdést az abszurditásig. A teljesen kibontakozott modern tőkés
állam létrejötte előtti korokban nem is kellett választania. A választási lehetőség
felismerése önmagában is már magasabb társadalmi és kulturális szintet tételezett
fel. Ott azonban, és elsősorban az átmeneti évtizedekben a polgári-városi elem
számára csakugyan fennállt a választás lehetősége. Ezzel el is jutottunk m á r az
asszimiláció kérdéséhez. A természetes asszimilációéhoz természetesen, az erőszakos
asszimilálás nem ide tartozik.
A választás lehetőségét persze egy tényező kétségtelenül behatárolta, korlátozta
— az anyanyelv. Az egyes nyelvjárások közti különbségek sehol sem voltak olyan
26

jelentősek, hogy az irodalmi nyelv rangjára emelt egyik dialektus a másikat beszélő számára érthetetlen lett volna. Az esetek túlnyomó többségében tehát ez önmagában már el is döntötte a kérdést akkor, amikor végül valamilyen formában
választani kellett. Addig persze csak lehetőség volt.
A városi, polgári rétegek számára valamelyest másképpen állt a kérdés. Lehetséges volt már az is, hogy anyanyelvükön kívül még más nyelvet, netán nyelveket
is beszéltek, s az anyanyelv korlátozó hatása ezzel oldódott. De nem is az volt a
fontos, hanem a lehetőség: egy más nyelv útján egy másik nemzethez való tartozást
vállalni. Ekkor és később is, ez mindig tudatos választás kérdése volt. A választást
elsőrendűen társadalmi megfontolások, nyersen anyagi érdekek motiválhatták. Adott
körülmények között egy másik nemzethez való asszimilálódás a társadalmi felemelkedés lehetőségét kínálta. Ez olyan magától értetődő, hogy nem érdemes rá több
szót vesztegetni. Utalni kell viszont más motivációs lehetőségekre, amelyek ugyancsak szerepet játszottak, s lehet, hogy sokkal nagyobbat, mint gondolnánk, az előbbiek rovására is.
Az Oroszországhoz tartozó Lengyel- Királyságban még 1864 után is, amikor lengyelnek lenni itt nem volt eszményi állapot, a varsói zsidó és német nagyburzsoázia lengyellé asszimilálódott, nem orosszá. Nyilván nem anyagi vagy politikai előnyök reményében. Lehet, hogy a lengyel nemesség mentalitása, életstílusa, világképe rendelkezett olyan vonzóerővel, hogy inkább errefelé asszimilálódtak a nem
lengyelek. A magyarországi asszimilációban is nyilván hasonló mozzanatok játszhattak szerepet. Társadalmi presztízsnövekedést is jelentett itt a magyarrá válás.
És hasonló volt a helyzet a Balkánon, ahol a görögökhöz asszimilálódtak sokan.
Bizánc emléke is hathatott, ahogy a magyar és a lengyel esetben az általuk képviselt történeti hagyomány, egy valamiképpen mégiscsak létező ország az első, egy
csak imént elveszett és jog szerint továbbra is fennálló a másik esetben. Nyilván
nem az volt a döntő, hogy akár a lengyel, akár a magyar történeti hagyomány, történeti tudat közelebb állt a történelmi valósághoz, mint sok más nemzeté.
Még egy közismert dolgot tehetünk ehhez hozzá: az asszimiláció reverzibilis is
volt, a litván, aki lengyellé asszimilálódott, egyszerre felfedezte,, hogy mégis litván,
a göröggé asszimilált bolgár rádöbbent bolgár mivoltára. Egyet kell még ehhez hozzátennünk: ezek az utóbbi esetek a fejlődés első évtizedeiben már annyira egyediek,
hogy sok esetben név szerint is ismerjük az illetőket. Az asszimilálódás viszont, ha
nem is vált tömegjelenséggé, azért kétségtelenül széles rétegeket érintett.
A nemzet felől történő szemlélődéshez visszátérve még hadd említsük azt, hogy
a nemzettel való azonosulás voltaképpen azzal tekinthető azonosnak, amit már a
kortársak is olykor a nemzeti öntudat terjedésének, nemzeti öntudatosodásnak neveztek. Amíg fennálltak a soknemzetiségű birodalmak, és a nemzetek többsége nem
részesedett az államhatalomból, a nemzeti öntudat terjesztésének két módja volt az
uralkodó: az irodalom és a színjátszás. Természetesen két olyan módszer, amely az
identitás elemi ismérvéhez, a nyelvhez kapcsolódott. Az irodalom voltaképpen sokáig
szűkebb hatókörrel, mert hiszen az írás-olvasás ismeretéhez kötődött. Viszont szélesen tudta közvetíteni az identitás másik elemét, a történeti tudatot, a hagyományt.
A színjátszás, főképpen a vándorszínészet formájában — ez pedig nemcsak a magyaroknál ismert jelenség — olykor még szélesebb rétegeket is át tudott fogni,
hiszen nem kívánta meg az olvasás ismeretét, s ugyanúgy közvetítette a történeti
hagyományokat is, mint a szépirodalom.
Persze volt a nemzeti öntudat terjesztésének még egy, sokkal alapvetőbb, szélesebb köröket érintő módja: a közoktatás. Az alapfokú oktatás az esetek nagy többségében anyanyelven történt, már ott, ahol egyáltalán történt valami ezen a téren.
Ez azonban a legjobb esetben az egyház révén közvetített nemzeti öntudatot terjesztette, vagy még azt sem, egyébként pedig az államhatalom indoktrinációs eszköze volt. Érdemben tehát akkor vált a nemzeti identitás szempontjából lényeges
tényezővé, amikor a soknemzetiségű birodalmak alól felszabadult nemzet saját
államhatalommal, állami apparátussal is rendelkezett már. A Balkánon tehát úgy
27

1804-től, az első szerb felkelés megindulásától kezdve, számos esetben viszont csak
1918 után. Ekkortól azonban már mindenütt az államhatalom — és ez elvben n e m zetállam volt — tartotta a kezében az iskolaügyet, gondoskodhatott az anyanyelvi
oktatás megvalósításáról minden fokon, a felsőoktatásig bezárólag. És gondoskodhatott egyúttal a nemzeti identitástudat meggyökereztetéséről is, ekkor már kétségtelenül a társadalom egészére kiterjedően.
Itt kell említeni még egy mozzanatot, amelyről persze már korábban is lehetett
volna szólni. Az uralkodó, mint láttuk, alig szerepelhetett a nemzeti identitás megtestesüléseként, 1918 után még kevésbé, mint addig. Ekkorra azonban m á r az önálló államok kiépíthették egész szimbólumrendszerüket, a nemzeti címert, a nemzeti zászlót, a nemzeti himnuszt — mind olyan szimbólumok, amelyek kézzelfoghatóvá tették azt az eszmei realitást, ami a nemzet, és azt a gyakorlati politikai
realitást, ami az állam, a hatalom. Jótékony szimbólumok voltak, tegyük hozzá, a
nemzettel tudatosan, szándékosan azonosuló hatalom kényelmetlen oldalairól elterelhették a figyelmet, s ez valóban meg is történt.
Az 1918 utáni átrendeződés során az eddigi mozzanatokhoz még egy ú j a b b járult. A nemzeti identitás figyelemre méltó kiegészítése volt az egyik oldalon a győztesekhez, a másik oldalon a vesztesekhez való tartozás. A győzelem mámora, a felszabadulás korábbi elnyomás alól éppúgy erősítette a nemzeti identitás tudatát,
az egyén oldaláról nézve is, mint a megalázottság, netán a magányosság érzése a
másik oldalon. Hogy a politikában mindkettőt fel lehetett használni, sürgető társadalmi problémák elodázására is, az megint köztudomású.
És van még egy mozzanat. Ha eltekintünk a Jugoszláviát alkotó három, és a
Csehszlovákiát alkotó két nemzet lététől, amire korlátozott terjedelmünk késztet,
akkor azt mondhatjuk, hogy 1918 után már mindegyik nemzetnek megvolt a saját
állama, nemzetállama természetesen. A soknemzetiségű birodalmak azonban örökül
hagyták ezekre a nemzetállamokra is a nemzetiségi problematikát, hiszen alig akadt
olyan, amely az illető nemzet minden tagját egyesítette volna (még a balti kisállamok közelítették meg ezt leginkább), és még kevésbé akadt olyan, amely csak az
illető nemzet tagjaiból állt volna, s nem akadtak volna területén az ú j határok
megvonása után nemzeti kisebbségek. A lényeges tényező viszont az volt, hogy ezek
a nemzeti kisebbségek az esetek túlnyomó részében a nemzeti öntudatnak m á r elég
magas fokán álltak, korábbi évtizedek állami befolyásolása következtében is. A természetes asszimilációnak itt már nem csupán az anyanyelv szabott gátakat, annál
is hatékonyabbakat a nemzeti identitástudat. Az már az előző korszak tanulsága
volt, hogy az erőszakos asszimilációs kísérletek csak kevéssé eredményesek, sokkal
inkább ellenkező hatást váltanak ki. A két világháború közti időben pedig a kisebbségvédelem nemzetközi jogi rendszere is nehezítette az ilyen kísérleteket.
Egy alapvető mozzanatról mind ez idáig nem szóltam, holott roppant lényeges,
csak nem szép: a nemzeti identitás tudata nemcsak azonosulást jelent egy nemzettel, hanem elkülönülést is minden más nemzettől. Ebben pedig óhatatlanul benne
rejlik a konfliktus, a nemzeti gyűlölködés lehetősége. A „rejlik" kifejezés talán túlságosan is eufémisztikus. Igaz, lehet rá hivatkozni, és sokan szeretnek is rá hivatkozni, milyen nagy számban akadtak olyanok, akik a legkiélezettebb konfliktusok,
fegyveres összecsapások, háborúk idején is a nemzetek közti egyetértést, a barátságot, a közös ellenség elleni összefogást hirdették. Ne áltassuk magunkat: mindig
kisebbségben voltak, s még tompítani is alig tudták az ellentéteket. Minden tiszteletünk lehet az övék — a történelmi realitás más volt.
Éppen ezért fogadták a nemzetük sorsán gondolkodó fők olyan szívesen a második világháború elültével támadt ú j helyzetet, még inkább a szocializmus építésének kezdeteit, hiszen meg voltak róla győződve, hogy ez elejét veszi minden további konfliktusnak, s most már végre megvalósul, amit a kisebbségben levők már
régóta hirdettek és vártak, a nemzetek megbékélése. A nemzeti identitás m á r nem
jelenti többé a más nemzettel való szembefordulást.
28

Megint csak: ne áltassuk magunkat. Idáig ez még nem következett be. A felülről kikényszerített látszatbarátság és teljes egyetértés hamarosan megbomlott. Megint köztudomású dolgokat mondanék, ha folytatnám. Egyet azonban ne feledjünk
el: a szocialista építés mégis mindenütt ú j színeket, ú j összetevőket hozott a most
már szocialista nemzeti identitástudatba. Higgyünk, bízzunk abban, hogy ez előbb
vagy utóbb mégiscsak meghozza azt a teljes egyetértést és barátságot, amelyet 1945
táján oly sokan, az idősebb nemzedék tagjai, már egészen közelinek hittünk. Rajtunk, az irodalom és a tudomány munkásain is áll, hogy ez minél előbb megtörténjen.

BUDAY GYÖRGY METSZETE
29

FRIED

ISTVÁN

Az összehasonlítás lehetőségei
a kelet-közép-európai irodalmak vizsgálatában
Az olyannyiszor eltemetett, mégis világszerte sokadvirágzását élő komparatisztika (összehasonlító irodalomkutatás) tárgyáról, céljáról, eredményesnek ígérkező
módszeréről (módszereiről) — szerencsére — állandó vita folyik. A teljes tagadást
képviselő felfogás mindenesetre annyit joggal hangoztat: sok komparatista nem
műveket, életműveket, irodalmi korszakokat, hanem irodalomtörténeti kézikönyvekből, jobb esetben: értekezésekből vett adatokat hasonlít össze. Témánk e veszélyt
könnyen kerülheti el: az utóbbi 30—35 esztendő irodalmi termésére szorítkozik, és
a dolgozatunkban idézendő szerzők inkább a kritika, mint a nemzeti irodalomtörténetek elemzettjei. Jóllehet törekedtünk arra, hogy a legértékesebbnek tűnő alkotásokat mutassuk be, amelyek íróiról általában m á r több monográfia készült. Komparatisztikailag azonban jórészt feldolgozatlan ez a terület, és így — a hely és idő
szabta körülmények keretei között — csak néhány, alapvetőnek. vélt szemponttal
szolgálhatunk, egyben azon is töprengve, hogy területünkön valóban melyik módszertani eljárás lehet a leginkább célravezető.
De akárhogy határozzuk is meg az összehasonlító irodalomkutatás lényegét:
„szembesítésnek",
mint Sőtér István teszi; vagy ama felfogások
objektiválásának,
amelyek tekintettel vannak a nemzetközi jelenségekre, az irodalom alapvető
funkcióira (így a francia szerzőpár, Pichois—Rousseau: La littérature comparée, 1967);
akár a nemzeti irodalmi jelenségek objektív és sokoldalú szemlélete révén
érvényre
jutó elméletnek tudjuk, amely a világ- és a nemzeti irodalmi perspektíva
dialektikájában jelenik meg (D. Durisinnal szólva); s hogy-a legújabb tézist idézzük: a k á r
o társadalmi-történeti
alapon épült esztétikai nézőpontból szemlélődünk,
amely valamennyi irodalomnak a technikai-gazdasági
tényezőktől
függő
folyamatszerűségét
dokumentálja
(G. Kaiser: Einführung in die vergleichende Literaturwissenschaft,
1980); tehát akármiképpen gondoljuk végig a komparatisztika célját, célszerű módszereit, érvényességi területét, a műveket együtt olvasva el kell jutnunk a gyakorlatban járható űtig, az irodalmak közötti érintkezési kapcsolatok és a hasonlóságon
alapuló egybevethetőség regionális, történeti, esztétikai szempontú szemléletéig.
Ez természetesen feltételezi az irodalomnak mint egyetemes egésznek (Remak kifejezése) felfogását, s egyben olyan világirodalom-egész
létét, amelynek (Kaiser
szerint) korlátok közé szorítható, azaz jól körül- és leírható szegmentumai
léteznek,
mint például az európai (nyelvű) irodalmak, az egyes nemzeti irodalmak stb. A m a gyar komparatisztika, amelynek megújulását 1962-től számíthatjuk, nagy súlyt vet
olyan regionális szintézis kidolgozására, amelyben a magyar irodalom i s ' helyet
kap (hat), méghozzá olyas kontextusban, amelybe érintkezései, hatások-kölcsönhatások okozta szüntelen változásai szerint' valóban tartozik.
A régebbi múlt, pontosabban szólva: az 1945 előtti irodalmi korszakok vonatkozásában tart a vita a hagyományos szlavisztika, illetve a Délkelet-Európa-kutatás
hívei és a magyar Kelet-Európa-, Kelet-Közép-Európa-szemlélet teoretikusai között:
miféle művelődéstörténeti, történeti, politikatörténeti és irodalomtudományi szempontok érvényesüljenek az európai irodalmi zónák megállapításában. A zóna fogalma nem utalható át a földrajz vagy akár pusztán a politika- s a gazdaságtörténet körébe. Az 1945 után kialakult és 1948—49-ben hathatósan realizálódott politikai
helyzet eldöntötte a kelet-európai és még határozottabban: kelet-közép-európai irodalmi zóna tételezésének jogosultságát. E zóna múltbeli realitását hiposztázisnak
tartó elmélet hívei is kénytelenek belátni, hogy ennek a zónának léte valóságos,
30

még h a az okok között politika- és társadalomtörténeti tényezők kiemelt szerepet
játszanak is. S még egy megjegyzés: az érintkezésen alapuló kapcsolatok néhány,
később említendő kivételtől eltekintve folyamatosnak és viszonylag rendszeresnek
mondhatók. Már csak azért is, mert az irodalmi-esztétikai jellegű kontaktusok mellett, olykor azokat megelőzve és némileg meghatározva, irodáimon kívüli mozzanatok szabják meg, írják körül az érintkezés módozatait, nemegyszer külsőségeit.
A kelet-közép-európai irodalmak egybevethetősége mellett azonban nem csupán
az érintkezésen alapuló kapcsolatok szólnak. Sőt, a közvetlen érintkezésektől eltekintve, a hatás-kölcsönhatás kérdésköre mintha éppen ellene dolgozna. Hiszen
— s ez talán közismert — a kelet-közép-európai irodalmak úgynevezett késettsége,
a sokszor, bár nem mindig elég megfontoltan hangoztatott fáziskülönbség vagy
ütemeltolódás a , „nyugati" irodalmakhoz képest arra késztette Kelet-Közép-Európa
általában egy sorban haladó íróit, költőit, hogy „vigyázó szemüket" a differenciáltabb, a teljesebb irodalmi rendszerrel rendelkező, fejlettebbnek tartott irodalmakra
vessék — és ne elsősorban egymásra. Annyi igazságot mindenesetre elismerhetünk,
hogy ezeknek az irodalmaknak bizonyos korszakaiban valóban ez a jellemző vonás;
az angol, a francia, a német és az orosz (a XIX—XX. század fordulóján az északi)
irodalmak, irányzatok, műfajok példaképül, ösztönzésül szolgáltak a nemzeti irodalom továbbfejlesztésére, gazdagítására. A hatáskutatás, a tárgy történet, a motívumnyomozás pozitivista értelmezésétől elszakadó irodalomszemlélet azonban meglátta a lényegesebbet, a perdöntőt: a kelet-közép-európai zóna irodalmai, írói az
átvétel, a kölcsönzés, az adaptálás módszerét és nem feltétlenül az átvett, kölcsönzött, adaptált anyagot tekintve hasonlíthatók egymáshoz. Bizonyos típusú genetikus
kapcsolatok mellett a tipológiai hasonlóságok igazolják a zóna realitását, s ezt a
realitást az 1945 után következő események tudatossá tették. Tudatossá tették annak
ellenére, hogy a genetikus kapcsolatok — szintén külső, irodalmon kívüli tényezők
erőteljes hatására — néhány irodalom között egy időre megszakadtak. Gondoljunk
az 1946—47-ben előállott szlovák—magyar viszonyra, majd a Tájékoztató Iroda kedvezőnek aligha nevezhető hatására a jugoszláv—magyar, jugoszláv—csehszlovák,
jugoszláv—román stb. irodalmi érintkezésekre.
Az irodalmon kívüli tényezők egyébként is, talán minden eddiginél inkább beleszóltak — nem pusztán az irodalmi életbe, hanem — az irodalom alakulásába is.
A nyomdákat, könyvkiadókat államosították, a könyvkiadás központi irányító szerv
alá került, megalakultak az írószövetségek — mindez lehetővé tette a valódi és
eddig kellően figyelembe nem vett értékek (így például a kelet-közép-európai irodalmak) intenzívebb kiadását, közhasznúvá és elérhetővé tételét. Más kérdés, hogy
a kulturális politika irányító szervei nem mindig esztétikai vagy irodalmi, hanem
(napi) politikai szempontok alapján döntöttek az irodalom „irányításában". A Zsdanov nevével jelzett kulturális politika, bizonyos meghatározott szemléletű, módszerű
alkotók kiszorítása a könyvkiadásból, a Lukács-vita, amelynek hatása például Csehszlovákiában is továbbgyűrűzött, hiszen a vita anyagának jelentős részét, Révai
József állásfoglalásait csehre és szlovákra is lefordították, Jugoszláviában a hasonló
jellegű „elvárások" a költőkkel, írókkal szemben, egyszóval: a sematikus irodalomfelfogás és a dogmatikus kulturális politika eluralkodása Kelet-Közép-Európában
egyként éreztette hatását, jóllehet a szerb, a horvát, a szlovén, a macedón irodalomnak egy darabig semmiféle kapcsolata nem volt a többi kelet-közép-európai irodalommal.
Evvel a példával csupán egy elméletileg fontosnak érzett tételt szerettünk volna
illusztrálni. Azt tudniillik, hogy a megszakadó érintkezési kapcsolatok ellenére párhuzamosságok, hasonlóságok léteznek a vizsgált irodalmakban.
Nyilvánvaló, hogy a komparatiszlika számára a párhuzamosságok és a hasonlóságok a lényegesek; de ezek vizsgálatához máshonnan is elérkezhetünk. Nincs például tanulság nélkül, ha a nemzeti irodalmi hagyományok továbbélését, megújulását, szembesülését a viharos gyorsasággal bekövetkező társadalmi, gazdasági, életmódbeli változásokkal kutatjuk. Két tényezőt hangsúlyozunk: a hagyományokét
(iro31

dalmi és nem irodalmi hagyományokra utalva), amelyekben a különbség a fontos;
másfelől: a változásokét, amelyek jellege, indítéka azonos, illetve hasonló. A komparasztika ebben a kérdéskörben ott kaphat szerepet, hogy felderíti a hagyományok
továbbélésének, adaptálódásának hasonló vagy eltérő m ó d j á t az egyes nemzeti
irodalmakban.
Ismét következzék egy illusztráció. A két világháború közötti szlovák irodalomnak jellemző m ű f a j a az úgynevezett lirizáló próza. Az amúgy sem túl tekintélyes
regényhagyománnyal rendelkező szlovák próza — nem utolsósorban francia kezdeményektől, nevezetesen: Gionótól érintetten — a falunak, a falusi ember gondolkodásának lírai vonatkozásait megragadva, érdekes és figyelemre méltó m ű f o r m á t
alakított ki. Természetesen stilizálás, a gyengébb művek esetében érzelgés is jellemezte ezt a típusú prózai alkotást. Hamar bebizonyosodott, hogy ez a f a j t a kifejezési forma éppenséggel alkalmatlan az 1945 utáni falusi változások megragadására.
Mégis, a szlovák lirizáló próza hagyományaiba kapcsolódott bele (minthogy a szlovák parasztregény expresszionista képviselője nem lehetett jelen, világháborús szereplése miatt, a szlovák irodalomban), és kísérelte meg a falu átalakulását regényformában ábrázolni Frantisek Hecko. Hecko összefogottabban szerkeszt, mint a szlovák lirizáló próza képviselői, s nyoma sincs nála az ott időnként felbukkanó hamis
mitizálásnak. Viszont éppen a konfliktusra épített cselekmény szétfeszíti a lírai
előadásmód kereteit; s ehhez tegyük még hozzá, hogy Hecko az amúgy is felemás
regényalakzatot a sematikus irodalomfelfogás elvárásaihoz igazítja. Hecko mindezek
ellenére sem teljesen érdemtelen regényeivel egy időben írt szintén lirizáló prózát
Frantisek Svantner, aki a szürrealista hagyományokat sem tagadta meg. Mindkét író
életműve — végső fokon — ama kelet-közép-európai parasztregények sorába illik,
amelyek Reymonttól, a román Rebreanutól és Móricz Zsigmondtól eredeztethetők
(a világirodalmi előzményeket tekintve legalább Zoláig kell visszanyúlnunk), s amelyek expresszionista, szimbolikus-lirizáló (mitizáló) változatait a magyar irodalomban is regisztrálhatjuk, mint ahogy a szlovénben, a horvátban és a szerbben is,
bár az utóbb említett irodalmakban nem a nagyregények, hanem a novellák képviselik igazán ezt a műfajt. Az 1950-es évek elején általában a parasztregény hagyományainak és az újabb elvárásoknak összeütközését és ezáltal lírai elemek elsekélyesedését és az emberábrázolás bizonyos mértékű sematizálódását figyelhetjük meg.
Sánta Ferenc a lirizáló próza hagyományából indult ki novellistaként, de nem ebben
a műfajban hozott igazán jelentőset, hanem az áltörténelmi parabolában, és a riportszerű regényben. Margita Figuli pedig korábban sikeresen kipróbált alkotómódszerét más műfajokban gyümölcsöztette: gyerekeknek szánt elbeszéléseiben és a balladisztikus elbeszélési módot az árvái falu II. világháborúbeli életének bemutatására
szánt regényében (Víchor v nás, 1974).
A hagyományok újraértékelése és egyáltalában értékelése állandó gondja a
kelet-közép-európai irodalmi tudatnak. Ebbe az irányba céloznak többek között az
esszéisták munkálkodásai: a szlovák irodalomban például A. Matuska fordult szembe
a Vajansky-hagyománnyal, VI. Minác több mint vitatható és filológiailag kellően alá
nem támasztott írásaiban a szlovák múlt és jelen „nagy" kérdéseit vetette föl, a
horvát M. Krleza az „agramerstvo", a monarchiabeli mentalitás utóhatása ellen
küzdött műveiben, és a horvát—osztrák—magyar viszonyt mint jellegzetes középeurópai „képletet" pamflet határát súroló esszéisztikus regényeiben is f e l d o l g o z t a . . .
A hagyományoknak, a múlt polemikus felelevenítésének a komparatisztika módszerével megragadható következményei vannak. Az előbb a lirizáló próza egy változatáról szóltunk, a következőkben a prózát a lírikus eszközeivel író, nem regényszerű művek gondolatkörére utalunk. Arról a jelenségről emlékezünk meg, amely
nem csupán a kelet-közép-európai irodalmak fontos jellemzője: a visszaemlékezések és — Malraux-t idézve — antimemoárok elszaporodásáról. S hogy itt nem kizárólag műfaji váltásról van szó (tudniillik a napló vagy a memoár esetenként nem
a hagyományos nagyregény helyébe lép), hanem szemlélet- és perspektívaváltásról
is, azt éppen a visszaemlékezések jellege bizonyítja. És még valami: nem feltétlenül
a nemzeti irodalmakban meghonosodott emlékirattípust követik. Példával élve:
32

Déry Tibor „Ítélet nincs"-e, Kolozsvári Grandpierre Emil és Vas István önéletírása
nem a sokat emlegetett erdélyi emlékiratok XX. századra alkalmazott változatai.
Költők és írók pályájuk vége felé haladva emlékeznek, s a főszereplő többnyire
az irodalom, illetve a költő és kora, még pontosabban: a költő kora. A magyar példák mellé hadd idézzük föl a legérdekesebbeket: V. Nezval: Z mého zivota, 1959
(magyarul: Életemből, 1974), Andrej Plávka: Smädny milenec, 1971—1979 (magyarul csak az első rész: Sóvárgó szerelmes, 1974), Ján Smrek: Poézia moja láska
(Smrek Összegyűjtött Művei IV. kötetében, 1968; magyarra még nincs lefordítva), s
ide számíthatók Krleza már említett naplói, amelyeket kora ifjúságától vezetett,
rendszeresen s ugyanazzal az ingerültséggel, elszántsággal és polemikus hévvel,
amely regényeinek, színműveinek is megkülönböztető sajátossága. A naplókból több
részlet magyarul is hozzáférhető. A főszereplő — Krleza szeszélyes vonalvezetésű,
bár regényeihez hasonlóan a szecesszió mondatindáit kedvelő naplóit leszámítva,
bár a látásmód szubjektivizáltságát tekintve, és az egyéniség kiformálódását a történelmi és egyéb eseményekre történő reakcióképpen beállítva, lényegében ott is —
az irodalom, a költészet, a költővé és költői gondolkodóvá érés. Nem utolsósorban
a kortársak megelevenítésével, a kor felidézésével. Mégsem mondhatjuk azt, hogy
csupán az irodalom „eseménytörténetét" taglalják az általunk idézett emlékiratok.
Olyan magatartásformák körvonalazása, olyan jellemábrázolás megvalósítása a cél,
amely sem a hagyományos, sem az újabb regényváltozatokkal nem érhető el. A széles társadalmi hátteret felvázoló, a hős életútját teljes részletességgel ábrázoló, típusokat alkotó és a szűkebb-tágabb környezetet majdnem eposzi szélességgel leíró
regények korszaka véget érni látszik. Ezért kerül sor a vallomásosabb, kiindulópontjában líraibb jellegű művek, az emlékiratok, az önéletrajzok, a naplók megalkotására. Itt a vallomás és a múlttal való szembesülés során létrejöhet például a
hagyományos módon aligha megírható fejlődésregény, létrejöhet a lírai hős vonzáskörében a társadalmi regény. Mindamellett a tudatosan vállalt személyesség, elfogultság, tanúságtétel megkönnyíti (s más oldalról: megnehezíti) a cselekménynek, a
histórikummá lett s ezért ellenőrizhető, adatokkal vitatható vagy igazolható múltnak nyelvi átpoétizálását. Megnehezíti, mert a lírikus nem versben mondja el azt,
amit — korábban — versben már jórészt elmondott; a prózaíró pedig azt az első
személyű elbeszélői attitűdöt vállalja, amelytől regényeiben, novelláiban eddig tartózkodott. A szlovák lirizáló próza legjobb hagyományai ezért nem az e prózát
folytató közeli múlt és jelen íróinál találhatók meg, hanem Plávka önéletrajzi írásaiban, Smrek költészet-„regényé"-ben. A horvát romantikus, nemzeti töltésű regényeknek Krleza a folytatója — naplóiban is; e naplók indulati töltése, irányultsága
és jellege aligha képzelhető el az elődök, Senoa vagy Kumicic regényírása nélkül.
Nezval önéletrajza tagadása és vállalása a cseh irodalmi múltnak, leszámolás egyszer s mindenkorra a didaktikus jelleggel, s a poétista célkitűzések ú j r a felmutatása, mindazoknak a pikareszkbe illő kalandoknak életteli megelevenítésével, amelyek a cseh poétizmus mozgalmát egykor olyannyira jellemezték.
Ennek a szubjektív, önéletrajzi, illetve a széles tablót az intimitással (kávéházbelsőkkel!), az extenzív totalitást az intenzív totalitással helyettesítő prózai formának jelenléte azonban nem szűkíthető le a kifejezetten emlékirat vagy visszaemlékezés műfajába tartozó művekre. Már ott is szétfeszíti a kereteket az egyéni élet
fordulóinak messzibb távlatba emelése, és ezáltal nem csupán az egyén lélekfejlődésére érvényes tanulságok keresésének szándéka. Már ott is át-átüt a vallomásos
szövegen a szenvedélyessé váló, máskor zeneileg megkomponáltan elhalkuló kérdés:
az író egyéniségének kifejlődése során tapasztalt összeütközések, sérelmek, síkerek
törvényszerűen következnek-e a XX. századi értelmiségi létből? Egyáltalában, mi a
költészet lehetősége, mi az értelmiségi lét értelme? Mit tehet a népből elszármazott,
városlakóvá vált költő? Miként viszonyult és viszonyulhatott a hatalomhoz? Miféle
erkölcsi imperatívuszok érvényesek a gyorsuló és változó világban?
Balzac Elveszett illúziók című regénye óta többször is megfogalmazódott ez a
kérdéskör: érvényesülés, elismertség és az erkölcsi értékek antinómiái állították
3 Tiszatáj

33

válaszút elé a regényhősöket. A Thomas Mann-i dilemma (művészlét—polgárlét,
majd a II. világháború éveiben: a megőrzendő és a visszavett IX. szimfónia, mint
a humanitás jelképe és annak megtagadása) a II. világháború után más formában,
más tartalommal jelentkezik Kelet-Közép-Európa íróinál. Az ellenállási mozgalmak
megteremtették a maguk irodalmát (a közösségi költészettől az e mozgalmakat
visszaemlékezésbe, riportázsba író beszámolóktól a kiérleltebb, bár egy idő u t á n
sematizálódott nagyregényekig). Az igazán nagy művek azonban nem ebben a m ű fajban születtek, hanem akár az ellenállási mozgalmakat tárgyul választó regények,
novellák ama változatában, amely nem a freskószerűségre törekedett, amely a történelmi helyzet és az egyéni fenyegetettség együttes értelmezésével jeleskedett.
De előbb egy, az önéletrajzi művekhez közelebb álló, azoknál azonban teljesebb
érvényességgel, a modern regény ú j f a j t a típusának megteremtésének szándékával
jeleskedő regény változatról szólunk. Előlegezésül ennyit: miközben a széles h ö m pölygésű, freskószerű ábrázolás helyett az írók kisebb térbe és történelmileg érzékelhető, mégis az egyetemesség távlatába emelt időbe helyezik regényük cselekményét, az európai regény fejlődésének kezdetén kialakult műformákat ú j í t a n a k föl:
fiktív feljegyzéseket, krónikát találunk e regények között.
Az 1945-től ú j lendületet kapó szerb regényfejlődés külön is megérdemli, hogy
foglalkozzunk néhány jelenségével. A komparatisztika számára is fontos szempontokat ad például Ivo Andric művészete. Egy regényének címébe vetíti ki szándékait: Travnicka hronika. Konsulska vremena (1945, magyarul: Vihar a völgy felett,
1949). Műfaját tekintve krónika, az alcímben pedig ott az Andricnál oly lényeges
időtényező. Az idő, amelynek tagolódása, a goethei felfogás szerint szisztolé—diasztolé váltakozása adja az emberi és a történelmi cselekvés lényegét. Krónika a regény
olyan értelemben, hogy egy adott történelmi szakasz (180ö—1814) „világháborús"
eseményeit szűk körbe, Travnikba helyezi. Ez a regény „tere". Mind a tér, mind
az idő konkretizálódik, az időfolyamat lineáris, melyet részben esszészerű betétek,
részben portrészerű leírások szakítanak meg. A hétköznapok ábrázolására vetődik
a hangsúly, s ezekben a hétköznapokban bontakozik ki világok, világnézetek, vallások és társadalmi csoportok ütközése, világháború kicsinyben. Minthogy Andric
e regényét a II. világháború alatt írta, könnyű a regény időszerű és kortársi vonatkozásait föllelnünk. Mégsem ebben áll a regény egyedisége és jelentősége. Hanem
abban, hogy a kónika a szüntelenül döntésre kényszerített emberek, embercsoportok
magatartás-formáit mutatja be, látszólag nem rendkívüli helyzetben, mégis mindig
a rendkívüli helyzet felé haladva, majd a feszültségoldódás pillanataiban. Más típusú a szlovák P. Jilemnicky Krónika, 1947 (magyarul: Garam menti krónika, 1949)
című műve. A regény cselekményének színhelye egy falucska, az időpont a II. világháború, a szlovák nemzeti felkelés. Az író egy erdésszel beszélteti el a cselekményt, s a hangsúlyozottan egyszerűen elbeszélő narrátor nézőpontjából figyelhetjük a történéseket. Ez alkalmat ad az írónak arra, hogy elidőzzék a jelentéktelennek tetsző, de a történésbe jól illeszkedő mozzanatoknál, és a szlovák anekdotikus
regényhagyomány folytatását is vállalhatja.
Egészen másfajta elbeszélési modor jellemzi Andric Prokleta avlija, 1954 (magyarul: Elátkozott udvar, 1959) című regényét. A már az előbb említett Andricműben is megfigyelt írói törekvés a konkrét tér és idő egyetemes távlatba emelésére, a folyamatszerűség megszüntetésére, és csupán a két alapvető életmozzanat
kiemelésére, itt teljesedik ki. Ezt hangsúlyozza az elbeszélői sík váltása (első, illetve
harmadik személyű elbeszélő), a mű visszaemlékezés jellege s egyben szándékoltan
kihagyásos technikája, a sokak szerint kafkai, valójában inkább ellenkafkai szemlélet, amely nem a (hamisan) bevádoltak bűntudatára épített világrendet jeleníti
meg, hanem a politikai légkörtől megfélemlítettekét. Nem az egyes ember bűne és
bűntudata, hanem a világrend torzult volta s ennek kihatása az egyénre áll a mű
középpontjában, miközben erkölcs, helytállás, hatalom, szerelem és hit kérdésében
kényszerülnek szüntelen döntésre a szereplők. A szűk térbe szorított cselekménytöredékek, a narrátorétól érzékenyen megkülönböztetett írói szemlélet, a metaforikus
34

jelentés különleges helyet biztosítanak e regénynek Andrié életművében. Annál is
inkább, mert e mű kérdésfeltevéseit gondolja tovább Mesa Selimovic két regényében is. Az egyik (Dervis i smrt, 1966, magyarul: A dervis és a halál, 1968) egy
dervisről szól. Az értelmiségi hős (a tudós dervis) élete utolsó óráiban tekinti ál
feljegyzéseit, gondolkodik el életen és halálon, hatalom és erkölcs viszonyán, az üldözöttből, megalázottból a hatalomnak, igaz, alsó fokára került tisztségviselőjévé
lett értelmiségi döntéseinek helyességén és tévútjain. A visszaemlékezés műfaji jellegéből következően távlatot kapnak a helyes vagy helytelen döntések, fenyegető
következményeikkel együtt jelennek meg a történés pillanataiban lényegtelen mozzanatok, nemegyszer valóságos helyzetükre, a halálra készülő gondolata vetül rá.
Bahtyin a kronotopikus (téridős) motívumok között említi a veszteség—visszaszerzés, a keresés—fellelés összefüggéseit, mint regényszervező elemeket. E motívumok
itt köznapi és elvonatkoztatott jelentésükben lelhetők meg (de ugyanezek a motívumok találhatók Selimovic egy másik, ezúttal bemutatásra nem kerülő művében,
Az erőd és foglya című regényében). Olyan motívumsor húzódik a regényen, mint
az elvesztett és visszaszerzett (visszaszerzendő) méltóság, amely a dervis (az értelmiségi) megkülönböztetett helyére utalna, az elvesztett (meggyilkolt) testvér és legalább testének visszaszerzése, amely kétségbeesett döntések sorozatát váltja ki.
Ezzel kapcsolatban kerül előtérbe a keresés-találás motívuma. Ki a felsőbbek kegyeit keresi, ki anyagi gyarapulásra törekszik, a dervis, visszaemlékezve a visszaemlékezésen belül, kutatja: hol és mikor futott vakvágányra élete, hol és mikor
vesztette el boldogságát, nyugalmát. A válaszok sokrétűek: a válaszok életkudarcok
bizonyosságai. Az anyagi gyarapulás vágya erőszakos halál miatt nem válhat valóra.
A felsőbbek kegyének keresése — akár besúgás árán — a lelkiismeret-furdalás
okozta kiszolgáltatottságba torkollik. Az elvesz(t)ett boldogság után meglelt nyugalomérzetről hamar kitetszik: ingatag az alapja. Bahtyinra hivatkozunk; a regény
egyik leglényegesebb motívuma a találkozás. Elképzelhető tehát Selimovic regényének olyan olvasata is, amely a dervis találkozásainak sorozatában követi végig a
regény cselekményét. Ahmed Nuruddin gyermekifjúként találkozik a szerelemmel,
a boldogság ígéretével, majd a hősiességgel, aztán a csalódással, a nyugalommal,
m a j d a hatalommal, a közigazgatás nem kafkaian racionális-mitikus, hanem céltudatosan szervezett és leplezetlen erőszakosságával és kíméletlenségével, a pénzvággyal és az emberi gyengeséggel, a barátsággal, a szánalommal, a teljesebb élet
lehetőségével, a gyűlölettel, a bosszúval és a bosszú beteljesedésének következményeivel — és ezek ellenképével is találkozva, a hatalmat belülről átélve: a félelemmel, a tehetetlenséggel, a megalkuvással, a barátság feladásával, és a végső mérlegelés óráiban az ifjúság káprázatával. Mindez természetesen nem tételszerűen, nem
is tézisekbe foglaltan vetül elénk, hanem eseményes cselekménymenetben, konkrét
történések kapcsán. A kis térben kibontakozó találkozássor a konkréttól az absztraktig, a fizikai valóságtól a képzeletig, a képzelődésig, nemegyszer a szimbolikusig
növekszik. Nem arról példázatot adva, amelyet a regényfejezetek elé írt Koránidézetek, illetve a regény kezdet és befejezés Korán-citátumai tanúsítanak: tudniillik nem arról, ami Nuruddin felfogását reprezentálja, hogy a halál is épp olyan
értelmetlen, mint az élet. A regény szerzője egyértelműen határolja el magát krónikásától. Selimovic határozottan foglal állást a helyes döntések, a hatalom vállalásának kockázatai, a helytállás, önfeláldozás értelmessége vagy értelmetlensége, a
magányba húzódás célszerűsége kérdéskörében: az elmulasztott lehetőségek, a tulajdonképpen nem élt élet Ahmed Nuruddint eleve volt kétségeire, habozásaira, meghunyászkodásaira figyelmeztetik. A hatalommal nemcsak élni lehet, de visszaélni is,
döbben rá előbb a maga kárán a dervis, majd belecsöppenve a hatalomba a maga
gyakorlatában. A hatalomban levő is — példázza a dervis útja — veszélyek közt
él, nem a maga ura, élvező és kiszolgáltatott egy személyben, hierarchikus rendszerbe kényszerül betagolódni, mely megsemmisíti, ha szembeszegül vele. A dervis
nem ismeri ezt föl, ez okozza tragédiáját, előbb lelki, majd fizikai megsemmisülését, erkölcsi világának leépülését.
Andric és Selimovic kérdésfeltevései másképpen jelentkeznek a magyar, a cseh
3»

35

vagy a szlovák irodalomban, másképpen a lengyelben és a románban. Az összehasonlításnak Sőtér István körülírta formája, a szembesítés, a konfrontáció alkalmazása ezért e területen még az egyes nemzeti irodalmak számára is sok eredményt
ígér. A kelet-közép-európai legújabb kori regényfejlődés számos vonását tapinthatjuk ki e módszer felhasználásakor.
Anélkül, hogy részletes elemzésekbe bocsátkoznánk, figyelmeztetünk további
kutatási lehetőségekre. Megfontolandó, hogy az 1920-as esztendőktől milyen nagy
lendületet vett a boszniai múltat feltáró, a kevert lakosságú bosnyák föld termette
legendákat, történeteket, hiedelmeket feldolgozó, az itteni népek magatartását, életfilozófiáját, általában a népek, vallások együttélésének tanulságait XX. századi történetfilozófiákkal konfrontáló irodalom. Határhelyzetben élt és élő népek különleges
sorsa példázza a kelet-európai sorsot. Sajnálatos, hogy a hasonló helyzetű területek
irodalma nem ért még meg arra, hogy az Andricéhoz, a Selimovicéhoz (más nevet
említve, Isak Samokovlijáéhoz) hasonló bátorsággal és bölcsességgel, t á r j á k föl
— nem utolsósorban az önismeretet is előmozdítva — az irodalmi témává nemesült
múltat. Csak az utóbbi néhány esztendőben fedezte föl a szlovák irodalom a mai
Dél-Szlovákia vegyes lakosságát; és legfeljebb a nemzetiségi irodalmak (azok is
inkább esszében, mint regényben, említsük itt legalább Sütő András nevét!) törnek
ilyen irányba.
A másik megfontolásra méltó mozzanat: a groteszk előtérbe kerülése. A XX.
századi lengyel irodalomnak egyik legfontosabb vonulatát a groteszk jelenti, a lengyelhez az 1960-as esztendőkben zárkózott fel a cseh (nem pusztán az igen jelentős
színmű-, hanem a regény termésre is gondolok), m a j d — egyelőre úgy látom, mintha
kevesebb sikerrel — a magyar. A groteszk természetesen nem pusztán m ű f o r m a
vagy hanghordozás, hanem elsősorban világnézet kérdése, és éppen a világlátás
milyensége választja el a szintén jelentős ironikus, áltörténelmien parabolisztikus
vonulattól. A régi Magyarország nemzetiségi kérdését — nálunk is, másutt is —
a történettudomány vetette föl, s igyekezett megválaszolni, akár úgy is, hogy a
nemzetiségi kérdés kiemelkedő szereplőinek portréjával szolgált. Az irodalom e téren nem jutott el még az andrici kérdésfeltevésekig, s ebben a cseh, a szlovák, a
magyar vagy a horvát romantika örökségét kell hibáztatnunk. S aki eljutott, a kivételek között tartsuk számon M. Krlezát, pamfletszerű, esszészerű regényben jutott el,
melynek nem utolsó érdeme az, hogy stílusával érzékelteti a szecesszió vegetációját,
a szecessziós életformát, a dekadenciát, mely a századforduló, a XX. század első
két évtizedére rányomta bélyegét.
A romantikával való teljes szakítás, az igazi önismeretre törekvés szülte a groteszket e tájon, gondolatibb és önbírálatban jeleskedőbb irányt, szemléletet, amely
egyben áttételesebben nemzeti, mint Andric vagy Selimovic nem kevésbé egyetemesre irányzott művészete.
Visszatérve, a partizán- s az ellenállás-tematikára: mindenekelőtt jó darabig a
fekete-fehér ábrázolás jellemezte, és nagyon csekély ama művek száma, amelyek
a minden tiszteletet megérdemlő és a legszebb nemzeti hagyományok között számon
tartandó eseménynek valóban világirodalmi értékű példái lennének. E kevés kivétel között azért hadd említsük Mihajlo Lalic Lelejska gora, 1957—1962 (magyarul: Siralomhegy, 1967) című regényét, amely a sors- és lélekcserélő idők egyénére, foszló vagy
magát mindennek ellenére megtartó individuumára koncentráltan jeleníti meg a
történelembe taszított szubjektumnak kiszolgáltatottságát és helytállását. A regényformául alkalmazott belső monológ hősét is megkísérti az egzisztencialisták végsőkig vitt, úgynevezett sztoicizmusa, s a kicsiny partizáncsoportok is úgy érzik néha,
Sartre-ral szólva: a Pokol, az a többiek. De a nem szólamszerű eszme, a valahová
tartozás tudata jelen van a legválságosabb időszakokban is, és ez a nem monomániás gondolatkör, ez a nem íróilag kimódolt makacsság megfelelő ellensúlynak látszik az élet és a halál, a vegetálás és a bármily nehéz lét határán küzdő, máskor
csupán tántorgó embernek, aki történetesen a partizánharcok vállalásával eleve
állást foglalt a XX. század irodalmát is megosztó vitákban.
A szlovák nemzeti felkelést ábrázoló művek más regényformálást, más regény36

írói attitűdöt képviselnek; mint ahogy a magyar könyvek, amelyek a II. világháborút választották témául (Cseres: Hideg napokjára emlékeztetünk), szintén más regénymodell szerint épültek.
Kronologikus és tematikai egybevetésen kívül nyilván ki kellene térnünk az
irodalmi irányokban (de nem az oktrojált írói módszerekben) mutatkozó hasonló
vonásokra.
Tisztában vagyunk azzal, hogy áttekintésünk korántsem merítette ki az egybevetésnek még kézenfekvő lehetőségeit sem. Fölös bőséggel lelhetnénk nyilvánvaló
párhuzamokat, leginkább a líra területén. Ilyen a hosszú vers előtérbe kerülése
(névvel szolgálva: L. Novomesky, Matej Bor, Juhász Ferenc), ilyen a neoavantgarde
térhódítása, illetve a dalszerűség átalakulása, és ezzel kapcsolatban a tömörebb, a
jelzésekre szorítkozó, szemérmes, visszafogott, csupán utalásokkal élő rövid vers
hangsúlyos jelenléte. De szólhatnánk az ifjúsági irodalom fellendüléséről, s ezzel
kapcsolatban a romantikus történelemfelfogás maradéktalan érvényesüléséről egyes
nemzeti irodalmakban, és így tovább.
Célunk azonban inkább a lehetőségek körvonalazása volt, figyelemfelhívás és
ösztönzés, példákkal, magunk tudjuk a legjobban, mennyire az olvasmányélményből
fakadó példákkal történő illusztrálása.
Van Andricnak egy elbeszélése, amely Szarajevó éjszakai hangjait is megszólaltatja. Máskor csendül föl a katolikus templom harangja, egy perc múlva a pravoszláv templomé, kisvártatva a bégdzsámi órája üt, s a városban lakó zsidó felekezetek is másképp számlálják az időt. Még az éjszaka hangjai is megosztják az
egy városban élő, küszködő, dolgozó embereket. Andric életét (diplomata volt) és
művészetét tette rá, hogy ez általa különlegesnek nevezett gyűlölet ellen harcoljon.
Szomszédaink irodalmának megismerésével, alkotóik szándékainak megértésével és
önismerettel adjuk le mi is szavazatunkat az andrici eszmék mellett.

BORSI-KÁLMÁN

BÉLA

A regén/ megújításának kísérlete
a mai román irodalomban
A regény, mint m ű f a j — legalábbis nagykorúsítása óta — sajátos esztétikai kategóriáin túlmenően „esztétikán kívüli" feladatokat is mindenkor betöltött: így a
társadalmi folyamatok többé-kevésbé hű képe is volt, legalábbis az kívánt lenni,
illetve — miként ez a román regényre nagy általánosságban igaz — nem is igen
volt más választása. Emiatt a román regényfejlődés e nagyon rövid vázlatában —
a lehetséges megközelítések közül — főként e folyamat társadalomtörténeti aspektusait kívánjuk kidomborítani, s természetszerűleg csupán legfontosabb vonulataira
és legjelentősebb alkotóira figyelünk, sokszor azt is pusztán jelzésszerűen.
Bár az első „regénynek" minősíthető, román nyelvű epikai mű Dimitrie Cantemir moldvai fejedelem (és nemzetközi hírű történész, etnográfus, zenetudós stb.,
uralkodott: 1693. márc. 29—1693. ápr. 18., illetve 1710—1711) Istoria ieroglificä
(Titkos történet) című allegorikus politikai kulcsregénye meglehetősen régen, még
1705-ben íródott, a modern értelemben vett román regény alig 120 esztendős.
Késése, a születését megelőző hosszas vajúdás, minden bizonnyal összefügg a
román polgárosodás megkésettségével, pontosabban a román fejedelemségekbeli
polgári érdekű rétegek összerázódásának-összeolvadásának nehézségeivel. Nem arról van azonban szó, mintha Havasalföld és Moldva liberális közép- és kisbojárjai, Bukarest és Ia$i (Jászvásár), a dunai kikötők (Galac, Bräila) és a vidéki városkák írástudó kereskedői, módosabb vállalkozói és hivatalnokai • nem kedvelték
37

volna a regényt, ellenkezőleg, adatok sokasága tanúsítja a korabeli francia regény
nagy népszerűségét. A jelek inkább arra vallanak, hogy a válogatás, a szelektív
olvasás volt csupán kevesek kiváltsága, sokáig nem alakulhatott ki „fogyasztóképes" olvasóközönség — idő kellett a társadalmi folyamatok megértéséhez, következményeinek fölméréséhez: azaz, a „szöveg" létrejötte, megérése váratott m a gára. E vonatkozásban igen sokatmondó lehet az, hogy a román reformnemzedék
legnagyobb alakjai közül többen már az 1840-es, 50-es években megpróbálkoztak
regényírással, de I. Ghica (Istoria lui Alecu, illetve Istoria lui Alecu
$oricescu,
mindkettő 1848 előtt és M. Kogälniceanu (Tainele inimei, 1850) kísérletei torzók
maradtak, D. Bolintineanu regényei (Manoil, 1855, Elena, 1862) pedig — jó néhány
más hasonló művel együtt — csupán irodalomtörténeti dokumentumoknak tekinthetők.
Így az első „igazi" román regény N. Filimon Ciocoii vechi fi noi, sau ce nafte
din pisicä foareci mänincä című, 1862-ben közölt (és 1863-ban könyv alakban is
megjelent) alkotása maradt.
Ez a magyarul Balla Ernő fordításában Régi és ú j Urak (1954) címmel olvasható mű a román regényirodalom első „klasszikus" terméke is egyben, abban az
értelemben legalább, hogy — ha szerkezetével, esztétikai értékeivel, mondanivalójával nem is emelkedik ki, sőt, e téren eléggé kezdetleges — a havasalföldi polgárosodás máig kitapintható sajátosságait (a tőkefelhalmozás lehetséges forrásait,
magatartásformákat, a gondolkozás bizonyos sajátosságait stb.) s mindennek jellegzetes (olykor torz) típusait olyan pontosan ragadja meg, hogy azok (kivált az
akarnok, törtető, mindenáron érvényesülni kívánó főhős: Dinu Päturicä) nemcsak
D. Zamfirescunak
a századforduló táján megjelent regényciklusában (főként a
Viafa la (ara, 1898 és a Tönase Scatiu, 1907, című műveiben; Jánky Béla: Falusi
életképek és Tänase Scatiu, 1965) követhetők nyomon, hanem még a harmincasnegyvenes években is fölbukkannak (például N. D. Cocea: Fecior de slugä, 1933:
Sós Nándor: Szolgafi [Népújság, 1933. jún. — 1933. okt.]), igaz, már nemegyszer
„cizellált", elegánsan kimunkált formában. (Például G. Callnescu: Enigma
Otiliei,
1938; Lőrinczi László: Ottilia titka, 1964 és uő.: A titokzatos lány, 1965, és Ion
Marin Sadoveanu: Sfirfit de veac in Bucurefti, 1944: Fáskerthy György: Századvég Bukarestben, 1976, c. műveiben.) Ez lenne tehát nagy vonalakban — s csupán
tipológiailag, és így erősen leegyszerűsítve — a havasalföldi román regény, azaz
a román polgárosodás legspecifikusabb változatának irodalmi visszatükröződése...
Ű j hangot, más témaválasztást és szemléletet hozott az Erdélyből a fejedelemségekbe, kivált Havasalföldre és Bukarestbe áttelepült román írók jelentkezése. I.
Slavici novellái (Popa Tanda, 1875; Lőrinczi L.: A szegényfalvi pap, 1954; Budulea Taichii, 1880; uő.: Apó öröme, 1954; Moara cu noroc, 1881; uő.: Jószerencse
malma, 1954) és Mara c. regénye (1894, 1906; Kacsó Sándor: Anyja lánya, 1956) az
Osztrák—Magyar Monarchia ellentmondásos viszonyai között élő, annak polgáriasultabb, „civilizáltabb" életéhez alkalmazkodni igyekvő vagy kényszerülő vagyonosodé román parasztpolgárát és öntudatosodó értelmiségijét „hozzák be" a
román irodalomba, s helyenként fölvillan már a nemzetiségi együttélés kérdésköre
is. Slavici hőseinek azonban még nem kell választaniuk a viszonylag haladottabb
monarchiabeli állapatok és a nemzeti hovatartozás vállalásának konfliktusában,
(mint később Rebreanu A. Bologajának
az Akasztottak erdejében), ha maga
meg is j á r j a — sajátos „kétlelkűsége", erkölcsi tisztasága, elvhűsége, szókimondó
bátorsága miatt — mind a monarchia, mind a román királyság, a Regát
börtöneit. (Vö.: Inchisorile mele, 1921; Nagy Géza, ill. Dávid Gyula: Börtöneim,
1960, ill. 1980.) Amikor azonban a havasalföldi polgárosodás „urbánus" fejleményeit próbálja regényformába önteni, tüstént kiderül, hogy ingoványos területre
tévedt, csupán a „polipkarú" várossal szembeni előítéleteit s a puritánabb erdélyi
román értelmiségieknek a havasalföldi (munténiai) fejlődés negatív tendenciáival
(korrupció, „bizantinizmus" stb.) kapcsolatos ellenérzéseit képes megfogalmazni
(Cel din urmá armaf, 1923), s ebben is túlteng a moralizáló didaxis, szerkezeti hiá38

nyosságairól nem is beszélve. Mindenesetre e szikár, szenvtelen, elemző próza másik erdélyi képviselője — sok tekintetben Slavici követője —, L. Rebreanu könyvelheti el a szintézisre törekvés első sikerét — szerencsésen ötvözve mestere és
saját erdélyi tapasztalatait az 1907-es nagy regáti parasztfelkelés tanulságaival —,
legalábbis a román parasztság földre, vagyonosodásra, boldogulásra irányuló, elemi
erejű vágyának mesteri ábrázolásával (Ion, 1920: Oláh Tibor: Ion, 1960; Räscoala,
1932: Gáldi László: Lázadás, 1945.) Ám a harmincas évek román társadalmának
elemzésekor a politikai élet bizantinizmusának, „melldöngető nacionalizmusának"
és „hamis demokráciájának" — különben igen hatásos — leleplezésénél tovább ő
sem igen jut (Gorila, 1938). Az átfogó társadalmi freskó megrajzolása így továbbra
is megoldandó feladat marad.
S ekkor még nem is említettük a sajátos moldvai hagyományokra, „kritikai
szellemre" (vö.: G. Ibräileanu: Spiritul critic in cultura románeasca, 1909, 1970),
végső soron Moldva némiképp szerencsésebb, a közép-európai (lengyel, magyar)
modellekhez közelebb álló történelmi fejlődésére apelláló moldvai prózaírók: I.
Creangä, C. HogaM.
Sadoveanu tevékenységét, mely (főként a Sadoveanué!)
mindvégig több rokonságot mutat a krónikaírókkal, mint a modern román regénynyel annak ellenére, hogy Sadoveanunak a moldvai kisvárosok eseménytelen életét
bemutató műveiben (Haia Sanis, 1908; Csíki László: Haia Sanis, 1980; Venea o
moarä pe Siret, 1925; Szabédi László: Jött egy ember a Szereten, 1956; Locul unde
nu s-a intimplat nimic, 1933; Domokos János: Kisvárosi csend, 1962, 1980 stb.)
már a szociográfikus látásmód csírái is felfedezhetők.
Regényírók tehát vannak, regények is — köztük jó regények mind gyakrabban
születnek, mégsem egészen indokolatlan M. Ralea román társadalomtudós 1927ben föltett költői kérdése: „Miért nincs regényünk?". Sőt, némely kritikusok (főként P. Constantinescu) fanyalgása még az 1930-as évek közepén is szembeötlő,
amikor pedig már garmadával jelentek meg a román regények (csupán 1937-ig
360—204 szerzőtől) olyannyira, hogy az elengedhetetlen rostálást végző nagy román
ítészek (E. Lovinescu, P. Constantinescu, Perpessicius, $, Cioculescu stb.) „bőségről, lavináról, áradatról, süvítésről" beszéltek. Pedig minden valószínűség szerint
számukra is nyilvánvaló volt, hogy — legalábbis irodalomszociológiai szempontból
— a román irodalom kinőtte gyerekcipőit, s nagy erőfeszítéseket tett, hogy elérje
az európai és a világirodalom színvonalát, s e törekvés talán legszembeötlőbb megnyilvánulása épp e regénydömping volt.
S itt meg kell állnunk egy pillanatra! Bizonyára sokakban fölmerült nem is
egy, hanem két kérdés is: 1. miért kell annyit időzni a harmincas évek román regényénél? 2. miért kellett egyáltalán ezt az előadást a román regény kezdeteinél
indítani, amikor a mai román regény megújítása a téma? A két kérdés persze
többszörösen is összefügg. Kezdjük talán az elsővel: a) A harmincas évek román
irodalma nem csupán „regényáradata" miatt nevezetes, ez az időszak mint a rom á n irodalom „aranykora" maradt meg az utókor emlékezetében, ezen belül pedig
mint a román regény addig ismert legnagyobb fölfutásáé. Mert a mintegy ötszázra
rúgó „terméshez" nem csupán fércművek, ponyvák, giccsek, olcsó kalandregények,
szirupos történetek tartoznak, hanem L. Rebreanu, Camil Petrescu, M. Sadoveanu,
Hortensia Papadat-Bengescu,
M. Sebastian, M. Eliade, M. Blecher, G. Cälinescu,
A. Hóiban és társaik legjobb, máig a román irodalom gyöngyszemei közé tartozó
regényei, b) A felsorolt alkotók (kivált Camil Petrescu, M. Eliade, M. Sebastian és
részben G. Cälinescu) nevéhez fűződik a román próza szemléleti kereteinek kiszélesítése — főleg a francia lélektani regény vívmányai és eszköztára nyomán —, a
továbblépés lehetőségének megteremtése, mely a mai román írók számára is nélkülözhetetlen alap, mi több: követendő példa, c) az 1965—1980-as időszak román
irodalmának pezsgése, átlagszínvonalának emelkedése, kivált az 1968—80-as évek
regénybősége, csak és kizárólag az 1930-as évek „boomjával" vethető egybe.
A hasonlóság valóban csábító, igen kényelmes és rendkívül tetszetős párhuza39

mokra ad alkalmat: eszerint voltak a harmincas évek, az „aranykor", melyet a
háború s a szocialista Románia megteremtése körüli éles hatalmi harc, később az
erőltetett iramú gazdaság- és társadalomépítés, valamint az ezek nyomában járó
dogmatikus túlzások, további következményként: a merev irodalomszemlélet, megsemmisített, lehetetlenné tett, illetve elfedett sematikus, retorikus, hevenyészve
összetákolt „termelési regényeivel" s a kollektivizálást megörökitő sablonos regényfolyamaival. Majd mintegy varázsütésre az 1960-as évek fordulóján új, fiatal írógeneráció lépett az irodalmi élet porondjára, fegyvertárában immár az utóbbi fél
évszázad világirodalmi termésének vívmányaival (francia ú j regény, K a f k a , Joyce, Faulkner, a dél-amerikai regény stb.), és végrehajtotta az „áttörést".
A három irodalmi korszak között az összefüggés tényleg tagadhatatlan, csakhogy jóval árnyaltabban, dialektikusabban érvényesül. Igen valószínűnek látszik,
hogy M. Zaciu román irodalomtörténész felfogása közelíti meg leginkább a valóságot, aki az ötvenes évek irodalmát — ezúttal szigorúan esztétikai kategóriák
között maradva — bizonyos fokig a negyedik évtized regénytermésének visszájaként értelmezte. Azaz, ami akkor irodalmi — esztétikai értékét tekintve a közepes alkotások közé, vagy egyenesen a silány peremhez tartozott, a jelzett gazdasági-társadalmi folyamatok eredményezte sajátos szemléleti változások — torzulások következtében centrumként
tételeződött, vagy annak tolta föl magát, s így
az autentikus (klasszikus, két világháború közötti, ú j megoldásokkal kísérletező)
értékeket szorította a peremre.
Ilyen körülmények között valóban csodaszámba ment volna a főleg D. R.
Popescu, $t. Bänulescu, F. Neagu, N. fic, V. Rebreanu nevével fémjelezhető új,
friss hangú és szemléletű nemzedék — a jelenlegi derékhad — színre lépése.
Csakhogy ez az álláspont épp a lényeget tévesztené szem elől, a román regényfejlődés egységes folyamat jellegét vonná kétségbe, önkényesen cezúrákat tételezve ott, ahol — ha jól elhatárolhatóan is — csupán fejlődési szakaszok v a n nak, s az átmenet közöttük igenis lehetséges volt. Mert a sablonirodalom virágkorában, nagyjában-egészében 1948—1960 között is születtek maradandó alkotások: Zaharia Stancu: Desculf, 1948; Szemlér Ferenc: Mezítláb, 1949; G. Cálinescu:
Bietul Ioanide, 1953; Réz Pál: Szegény Ioanide, 1968; és Scrinul negru, 1960; Réz
Pál: Fekete komód, 1963; E. Barbu: (iroapa, 1957; Bálint Tibor: A gödör, 1967;
Titus Popovici: Sträinul, 1955: Nagy Bálint: Az idegen, 1957; Setea, 1958; Bekény
István: Éhség, 1960; című regényei a román irodalom örökbecsű művei; Marin Préda
(1922—1980) munkássága pedig egyenesen a trójai faló szerepét töltötte be. Ez a korszak
irodalmi életének ismeretében logikus is volt: a dogmákká merevült téziseket nem
lehetett azonnal, nyíltan elvetni, belülről kellett szétmorzsolni, megsemmisíteni
őket az adott szűkös keretekben és eszközökkel. Mindenesetre Moromefii
című,
1955-ben megjelent regénye (Kormos Gyula: A Moromete család, 1956) óta —
melyben a román falu szocialista átalakításának ürügyén visszatért Slavici és
Rebreanu műveinek klasszikus parasztábrázolásához, ám azok nyers, szilaj indulatainál egy jóval személyesebb, sokrétűbben elemzett, öntörvényű világot t á r t az
olvasó elé, méghozzá úgy, hogy művészi megjelenítő erejével az esztétikai dogmatizmust emelte klasszicista magaslatokba, s egyik román méltatója (A. Cosma)
szerint nem kevesebbet ért el, mint „az európai klasszicizmus és a román népi
klasszicizmus szerencsés szintézisét" — csaknem minden műve az érlelődő változások — újítások nyitánya is volt. Az ő nevéhez fűződik az árnyalt értelmiségábrázolás fölélesztése a szocialista építés időszakában (Risipitorii,
1962: Fáskerthy
György: Pazarlók, 1963), ő az, aki elsőként vállalkozik a faluról a városba került,
értelmiségivé, sőt, politikai vezetővé vált nemzedék nehézségeinek, erkölcsi dilemmáinak bemutatására (Marele singuratic, 1972; Keresztesi Éva: A nagy magányos,
1975), ama réteg életútjának sokoldalú elemzésére, mely kiszakadt az értékek állandósága szempontjából elveszett paradicsomként értelmezett paraszti világból,
ahová pedig — miként egyik esszékötetében (Imposibila intoarcere, 'A visszatérés
lehetetlen', 1971) tételesen is megfogalmazta — nincs többé visszaút, Talán épp abban a történelmi pillanatban, 1971-ben, válik igazán időszerűvé E. Lovinescu
ro40

mán kritikusnak még a harmincas években elhangzott próféciája, miszerint: „A
román prózának a népitől a városi felé kell haladnia." Valóban ez történt, ehhez
azonban a román társadalom mélyén lezajló folyamatokon kívül Marin Préda és
társai szívós erőfeszítéseire volt szükség és még valamire: a román vezetésben és
vezetési stílusban bekövetkezett módosulásokkal szoros összefüggésben — a „minden változás egyben megújhodás is" könnyen érthető érzékcsalódása jegyében —
egyfelől a harmincas évek óta nem tapasztalt erjedés indult meg a román irodalomban (különösen 1968—71 táján), másfelől pedig elhárultak az akadályok az
1948—1960 közötti, újabban találóan „gyötrelmes évtizednek" (obsedantul
deceniu)
nevezett történelmi korszak kritikai vizsgálata elől. A sors kaján fintoraként D.
R. Popescu, F. Neagu, N. Velea, $t. Bänulescu s nyomukban a még fiatalabbak
vagy újonnan feltörtek: Al. Ivasiuc, N. Breban, C. foiu, G. Bäläitä, N. Manea, B.
Nedelcovici, Ioana Orlea, V. Säläjan, M. Sin, P. Sälcudeanu, M. Sorescu, S. Titel,
E. Vricaru és társaik jobbára éppen a közelmúlt legnyomasztóbb és (eredményei
mellett) a legtöbb erkölcsi negatívumot „produkáló" korszakán tehették próbára
alkotó képességeiket. Az értékek tehát úgy kerültek ismét őket megillető helyükre,
hogy közben bizonyos mértékig „igazság is szolgáltattatott" n e k i k . . . Mindenesetre néhány addig szilárdan álló fal leomlott, tabuk szűntek meg létezni, s szinte
divat lett az önvizsgálat, az 1944 utáni román társadalomfejlődés rendellenességeinek és a közélet visszásságainak önkritikus leleplezése és elemző föltárása. Sőt,
olyan, bizonyára némileg túlzó vélemény is akad, hogy enélkül valamire való román regény meg sem jelenhetett. Ezt látszik alátámasztani, hogy az 1965—1980-as
korszak csaknem valamennyi „nagy" regénye, igazán sikeres, visszhangot keltő alkotása többnyire ' nem pusztán emlékezés, társadalomrajz, elvont elmélkedés vagy
lélektani folyamatok elemzése, hanem egyidejűleg „rázós" kérdéseket is feszegető,
politikai regény is, akár hagyományos formában és cselekményvezetéssel jelenik
meg (pl. Marin Préda: Delirul, 1975; J. Brad: Raiul räspopifilor, 1978; D. Popescu:
Pumnul fi palma I., 1980; II. [Ochiul ciclonului], 1981), akár modern „vágásos"
technikával, több idősíkot alkalmazva (pl.: A. Buzura, S. Titel, A. Ivasiuc, G. Bäläitä regényei), akár parabolisztikus formában (F. Neagu, $t. Bänulescu, A. Brezianu, R. Iulian, D. R. Popescu stb.), akár — s ez a leggyakoribb — valamilyen
„elegyes", nehezen kategorizálható szerkezettel (Gh. Schwartz: Martorul, 1972; C.
Toiu: Galéria cu vipä sälbaticä, 1976; Borsi-Kálmán Béla: Vadszőlőlugas, 1980;
E. Vricaru: Mierea, 1978 stb.). A politikum némely esetben akár kizárólagossá is
válhat: A. Ivasiuc (1933—1977) regényei például olyan „cselekményesített" esszésorozatoknak is fölfoghatók, melyeknek témája egy-egy társadalmi, családi és főként hatalmi viszonyai és beidegződései által meghatározott individuum tudatának
vizsgálata, személyisége, jelleme esetleges torzulásainak — és ezek lehetséges okainak — földerítése (vö. például: Iluminäri, 1975; Kolozsvári-Papp László: Megvilágosodások, 1979 című regénye). Sőt, utolsó, Rácul (1976: Zirkuli Péter: A hatalom
árnyékában, 1981) című művében egy képzeletbeli közép-amerikai államban megszervezett és végrehajtott „tökéletes" puccs leírásával kapcsolatban egyenesen az
államhatalom működési elveinek föltárására vállalkozik, annak minden következményével. Ugyancsak hatalom és egyén rendkívül bonyolult viszonyát boncolgatja
E. Barbu is Princepele (1969: Veress Zoltán: A fejedelem, 1975) című regényében.
Ö azonban már (N. Filimon, I. L. Caragiale és Mateiu I. Caragiale stb. nyomdokain) a román történelem talán legellentmondásosabb, s máig sem kielégítően földolgozott korszakában, az úgynevezett „fanarióta korban" (körülbelül 1711—1821)
mozgatja h ő s e i t . . . S itt érdemes ú j r a elidőzni néhány gondolat erejéig: a mesterkélt és egyébként is viszonylagos értékű besorolások helyett fontosabbnak tetszik,
hogy az őszinteség, a valóság hívebb föltárásának igénye — bizonyára a szerzők
akaratától jórészt függetlenül, ám a megnövekedett művészi lehetőségek és a regényirodalom fölhalmozott tapasztalatainak birtokában tulajdonképpen érthetően
— nagyjából ugyanazok a vonulatok „kerültek elő" a román valóság zugaiból, mint
amelyeket fejtegetéseink elején jeleztünk. Ismét polgárjogot nyert a különös és a
41

1

groteszk vizsgálata, ú j r a fölbukkantak Camil Petrescu Rebreanu, Sadoveanu, a két
Caragiale, Creangä és Filimon már-már elveszettnek vélt figurái, sőt szociológiai
struktúrái és kategóriái is. Persze más • megközelítésben, árnyaltabban, elvontabb
formában, élve nem csupán a nyugat-európai avantgarde, hanem az ahhoz kapcsolódó, sőt, azt bizonyos szempontból meg is előző román avantgarde
(Vrmuz,
Ionesco) eszköztárával is. Vagy — s ez már az ú j a b b lépés, a további kibontakozás
ú t j a : egyfajta „belső szintézis" képében. D. R. Popescu legjobb műveinek (például:
Vinätoarea regalä, 1973; Fodor Sándor: Királyi vadászat, 1975) időnként az antik
tragédiák komor légkörét, máskor a vásári bohózatok szatirikus — groteszk h a n gulatát idéző, laza, keretes szerkezetű, a román népi misztikából is merítő, forgószínpadszerű kavalkádja, — melyben Rebreanu nyomán a „hagyományos" erdélyi tematika (nemzetiségi kérdés) is helyet kap (Cei doi din dreptul fabei, sau cu
fafa la pädure, 1973: Fodor Sándor: Akik csak az erdőt látták, 1974) — e törekvés
nélkül aligha értelmezhető: lényegében a hagyományos román próza, az Urmuzra
(de Caragialera is!) visszavezethető román groteszk és abszurd, valamint a modern
regénytechnika sajátos s nagyon egyéni egyvelege, melyet tovább színez az a tény
is, hogy az író gyermek- és ifjúkorát fölváltva az egymástól igen eltérő gazdasági
szintű, társadalomszerkezetű (és mentalitású) Erdélyben, illetve Olténiában töltött e . . . Kortársa, $t. Bänulescu pedig, legalábbis négy részre tervezett Cartea Milionarului című művének első kötete alapján (Cartea de la Metopolis, 1977) jóllehet
formailag és hangulatában G. Garcia Márquez Száz év magány című művére emlékeztet, a jelek szerint mégis inkább a román történelem és kultúra bizánci-balkáni örökségének stilizált újrafogalmazását vette tervbe. Ám bővebbet csak a tetralógia elkészülte után t u d h a t u n k . . .
Más próbálkozásoknak is tanúi lehetünk: igen sokat ígérőek a marosvásárhelyi M. Sin, a mai erdélyi valóságot és értelmiségi létfeltételeket érzelem- és illúziómentesen bemutató regényei (Via(a la o margine de fosea, 1975; Bate fi fi se va
deschide, 1978; a hazájában viszonylag kevéssé ismert loana Orleanak némely bukaresti értelmiségi körök rejtett hálózatát, tagjaik kapcsolatrendszerének törékenységét bemutató, feszes szerkezetű művei (Pietre la farm, 1972; Kálmán Béla: Kövek a tengerparton, 1975; Competifia, 1974; Cerc de dragoste, 1977; Un bärbat in
rindul lumii, 1980); E. Uricaru eredeti dokumentumokra támaszkodó (a Kossuthemigráció romániai tevékenységét is érintő), történelmi regénye (Rug fi flacärä,
1977), valamint az eddigieknél nagyobb távolságot tartó, mélyebbre ásó, a h a t v a nas évek „feszített" iparosításának következményeit vizsgáló és néhány, ez ideig
tabunak számító témát (az Antonescu-rezsim részvétele a Szovjetunió elleni háborúban, a romániai zsidóság kivándorlása, a felejtés mechanizmusa stb.) is megpendítő társadalomrajza (Mierea, 1978).
Ezzel szemben V. Andru (Noaptea impäratului) és Alice Botez (Emisfera de
dor, 1979; Eclipsa, 1979) a római—dák háborúk korát megelevenítő, a tényeket
fikcióval, az epikumot evokatív, nemegyszer naiv monológokkal, illetve romantikus
hipotézisekkel helyettesítő regényei arra utalnak, hogy az effajta, a mitikus felé
mutató megközelítésnek is még igen erős a hagyománya, arról nem is beszélve,
hogy A. Brezianu — nagyon szuggesztíven — egyenesen a r r a tesz kísérletet, hogy
az egész román történelmi fejlődést, minden jelentős korszakával és sorsfordulójával együtt megszemélyesítse és cselekményesítse (Iefirea la färmuri, 1978).
összefoglalva: a mai román regényben tapasztalható mozgások, változások elsősorban nem megújítást, inkább megújulást, kiteljesedést jelentenek. A román
regény most vált igazán teljes értékűvé, több- és sokszólamúvá, napjainkban érte
valóban utol önmagát. Mindez remélhetőleg megteremti a feltételeket a még m a gasabb szint eléréséhez: a történelemtől és a szociológiától még függetlenebb, normatív esztétikájú, a történelemfilozófia és a filozófia irányában tovább tájékozódó
román regény létrejöttéhez. De mindez nem csupán a román irodalom gondja és
nem kizárólag az irodalmi élet függvénye.
42

ZIRKULI

PÉTER

A mai román líráról
VÁZLAT

Rövid vázlatomban a mai román líráról szeretnék valamiféle képet adni. Ez a
kép óhatatlanul elfogult lesz, és merőben egyoldalú. Legfeljebb a tárgyszerűségnek
juthatok netán a közelébe olykor, a tárgyilagosságnak már nem. A magyar olvasóhoz hasonlóan a román is meg van győződve róla, hogy anyanyelvű költészete révén
hasonlíthatatlan és páratlan dolognak van birtokában, s ennek — az úgynevezett
világirodalomban — mostoha sors jutott: alig ismerik, ha pedig igen, akkor félreismerik, rangja szerint nem tartják számon soha, sehol. A verses művekkel kapcsolatos effajta köz-érzések és egyéb tünetek hosszasan sorolhatók. Némelyiküket közelebbről is megnevezném majd, előrebocsátva, hogy megannyi külsődleges jegyről
van szó. A verset ugyanis — az egyik kortárs román költő, Nichita Stánescu minden ellentétes híresztelése dacára („A verset pedig nem szavakkal írják" — mondja
egy helyütt) — nos, a verset szavakkal írják, s ezt a közhelyet nem lehet eléggé
eltúlozni. Vázlatom alapjául tehát, az elháríthatatlan személyes indulatok — elegyes
érzelmek, vonzalmak, ellenszenvek, vonzások és taszítások — tudomásulvétele és
beismerése után, ezt a gyötrelmes közhelyet választanám, hogy tüstént levonhassam
belőle a következtetést: a román költészetet, úgy gondolom, épp az teheti a magyar
olvasó szemében kiváltképp érdekessé, azaz meghökkentően izgalmassá avagy leverően tanulságossá, hogy oly közelállóan más. A szükségesnek tetsző — részint
történeti — visszatekintést, dolgozatom első részét követően e nyelvi és alanyi másféleség néhány mai változatára utalnék, töredékes jellemzésül.
A részben történeti visszaút megtételéhez egyik eszköz: esetleírás egy olvasói
kudarcról. A kudarcot reprezentatívvá a költő teszi, akihez fűződik. Pályáját a hatvanas években kezdte a lírikus, afféle idegesen hömpölygő versekkel. Nem egészen
húsz esztendősen a kevesek közé tartozott, akik elzarándokoltak a dél-erdélyi Lámkerék faluba, Lucián Blaga temetésére (az újabb világirodalom e nagy alakjának
akkor, 1961-ben épp tizennyolc éve nem jelent meg verseskötete; posztumusz kiadása az irodalmi élet változásának egyik jele volt). Emlékszem, idézi föl a lámkeréki, májusi napot Ioan Alexandru, „hogy f ú j t a szél, s a gyomlálásból megjöttek
a parasztok, és egész idő alatt szólt a harang, hogy csak néhány ember volt ott,
hogy a pópa, aki fogadott bennünket, szegény volt, s egy darab kenyeret és egy
pohár bort adott nekünk az úton. Fölmásztunk a teherkocsira, amelyik odahozta
Blagát, s a koporsótartó meg egy folyton ide-oda imbolygó demizson társaságában
visszamentem Kolozsvárra." Visszaemlékezéséhez Ioan Alexandru hozzáteszi: „Az én
számomra Blaga az az öregember marad ott a Feleki tetőn; gallérja gyűrött, haja
deresedő; nekünk, gimnazistáknak, akik föl-fölkerestük, azt tanácsolta, tanuljunk
meg németül, s fogjunk ősrégi könyvek olvasásába." Alexandrunak később alkalma
nyílik megfogadni a példaképül választott költő-filozófus tanácsát. Az egyetem befejezése után ösztöndíjasként az NSZK-ban (Freiburgban) tanul tovább (1968—1972),
Heidegger fordítására készül (mindmáig), Blagáról és Nietzschéről tervez doktori
értekezést, majd hazatérve témát vált, „A haza Pindarosznál. és Eminescunál" címmel nyújtja be és védi meg értekezését (1973, kiadatlan), Rilkét, Pindaroszt és az
Énekek énekét fordítja, tanít a bukaresti Eminescu-tanszéken, s folyamatosan ír és
publikál. Élményeit így összegezi: „Az én szememben A bárányka meg a középkori
homály moldovai szerzeteseinek szövegei fontosabbak, mint a klassziko-pszeudo43

humanista európai felvilágosodás valamennyi filozofiko-esztetiko-kritikai szövege"
(Interjú, 1969. In: A. Päunescu: Sub semnul intrebärii — A kérdőjel jegyében, 1979.
15. 1.); ars poeticáját pedig ilyesformán: „A nagy költők, mindannyian, ha a világ
kezdeteit firtatják, a küldetését firtatják, azt, hogy miféle útra indul a világ. Csak
ha az eredetet megfejtjük, tudjuk kihüvelyezni a küldetés értelmét: a kezdetek világosabban mutatják meg az egészet, mely útban a jövendő felé — darabokra szaggattatott. Ily értelemben beszélhetünk a költői szó hatalmáról. Megszünteti az a tegnap,
a ma és a holnap közé feszített időt, hatalma egybefogja az idő e három állapotát,
föllebbend a súlyos fátylat, mely a van s a lesz között feszül, erőt ad belelátni az
anyagba, átlátni az időn, a legfélelmetesebb hatalom tehát, az embert úgy m u t a t j a
meg, mint a kozmosz egyedi példányát A román költészetet szintén ez a látomásos
lendület emeli. Az erdélyi költőknek kezdettől fogva ilyen látomásos hatalmuk volt"
(A költészet hatalma [hetvenes évek]. Magyarul: Üj Forrás 1974/3.). Az idézett önjellemzések és vallomások tünetszerű szerkezete — kezdve az ómódi felvilágosodáskritikával, folytatva a fölemelő „látomásos lendülettel", mely kezdettől és legkiváltképp az „erdélyi költők" sajátossága, végezve a kínosan cerebrális kezdettel-egésszelküldetéssel — ez a szerkezet föltehetően oly sokfelől ismerős, áttetsző és egyértelmű,
hogy elég a szó szoros értelmében rámutatnunk, s inkább létrejöttét és működésmódját vizsgálnunk.
Tüzetesebb vizsgálat a századforduló táján kezdhetne a szálak fölfejtéséhez.
Minden hagyomány szükségképpen toldozott-foltozott; ezernyi apró, szanaszét darabból áll össze, sokféle és sokfelé szétfutó tényből készíti a képzelet, konstituálja
az ily módon magát konstituáló tudat. Imaginárius közeg tehát, szüntelenül keletkezőben. A román művelődési hagyomány nyilvános artikulációjának azonban olyanok az előzményei, hogy a századforduló mágikus hagyományalkotásnak lehetett
tanúja, elsősorban az ún. sámánatoristák, a népnemzetiek jóvoltából, kik a maguk
származtatott és öntudatlan szociáldarwinizmusában és a szerves fejlődésről aszerint
formált képzeteiben józanul óvakodtak attól, hogy a csoda — a mágia törvényeinek
megfelelően — valóban bekövetkezzék. (Közbevetés az irodalmi csodáról: az előzményekben, előfutárokban és í. t. gondolkodó irodalomtörténetírás számára például
joggal és teljes mértékben fölfoghatatlan, tehát csodaszerű tünemény Eminescu fölbukkanása, költői nyelvének fölhangzása. Eminescu föltalálja a román nyelvet.
„Képzeljünk el egy Komjáthy Jenőt Arany János szókincsével!" — m o n d j a róla
Jékely Zoltán. (Jékely: A Bárány Vére, 1981. 62. 1.) Ismétlődés, mérsékelt csodaként:
legérzékenyebb éveiben Blaga jószerivel egyebet sem ismer anyanyelve költészetéből, mint az erdélyi román népnemzetiek egyhangú szavalatait. (Vö. Blaga: Évek
krónikája, ford. Kiss J., Bukarest, 1968.) A kortárs román költő, Ioan Alexandru
— mint róla egyik kritikusa (a román irodalmárok közt kivételként) megállapítja —
ennek a népnemzeti iskolának az „elmeszesedett talajára" lép „himnuszaival" (például az Erdély himnuszai — Imnele Transilvaniei című kötetében közöltekkel), s
úgy próbálja meg a szülőföld és a falu mítoszát föleleveníteni, hogy a bizánci színezetű, ikonszerű képalkotásmódot már nem tudja a Blagánál jelen volt művészi
fokon elevenné varázsolni, s költészete ezért merő modorosság. (Gh. Grigurcu:
Primejdia manierismului — A modorosság veszélye. In: Convorbiri literare 1976/12.)
Tegyük hozzá: megtévesztő modorosság, mégpedig kétszeresen is az. Egyfelől maga
a megtestesült jóhangzás, folyamatos szólás; csupa kerek mondat, lezárt gondolat.
Másfelől, a versek nagyobb egységeit, tömbjeit tekintve, a kivívott harmónia képzetét kelti a mód, ahogy a lírai elemek formálisan egymáshoz kapcsolódnak. A tematikus anyag nyilván csak fokozza ezt az olvasói érzést: „Fényességnek csöndje,
fenséges csönd ez, / Földön és égen éj van és béke, / Senki se szólal, nem kér és
nem kérdez, / Helyén a mindenség teljes egésze" — í r j a például Éjszaka című költeményében. Az olvasói érzés mélyén azonban m á r eleve ott lappang a kudarc,
melyre a józanabb s ezért kellemetlenebb újraolvasás ráébreszthet, s amely után
már csak a természeti és zsánerképek szabatosan kismesteri elrendezése, a valóban
felhőtlen természetszemlélet dallamos közlése marad meg épen. A többi építőelemről
44

rendre bebizonyosodik, hogy koholt kép csupán mindegyikük. Azaz: a zengzetesség
nem úrrá lesz a folyamatosság hiányán, hanem szemérmesen és önmagát kímélve
eltekint a diszkontinuitás drámáitól.
A történet magva ugyanis drámai. A kérdés pedig általánosabb, nem szorítkozhat a terjedelmében rövid, jellegében szaggatott román műköltészeti hagyományra,
illetve annak diszkontinuitására. A költői mesterségnek, mint állandósult újrakezdésnek — (vö. pl. Blaga pályakezdése) — a helyzete csupán művelődéstörténetivé
is
teszi azt, ami tágabb érvényű, ami a vers természetéhez menthetetlenül hozzátartozik, s amit Jékely egyik sorát parafrazálva az idő-szakadék élményének nevezhetnénk. Az élmény újkori útja a romantikával kezdődik, s földolgozásának egyik válf a j a a teljesen soha el nem érhető lírai léhaság, mely tradicionális módon újszerűségre, egyediségre és egyszeriségre törekszik. Ennek a „léhaságnak" egyébként a román
költészetben kivételesen gazdag előzményei vannak. (Ellenpontul hadd említsük
Kassák profetikus komolyságát, André Breton rigorózus pedantériáját.) Sokáig úgy
tetszett, hogy e „léhaságnak" lesz már igen fiatalon afféle tettenérhetetlen élő klaszszikusa Nichita Stánescu (kit néhány éve Nobel-díjra is javasoltak). A legnagyobbakra emlékeztető könnyedséggel bánt a mesterség különféle kellékeivel, s változtatta őket valóban kellékekké, virtuózán és rezignáltán tudomásul véve, hogy — sajnálatos módon — nem tehetők míves fétisekké. S a legnagyobbakat idéző következetességgel nézett egyetlen irányba, oda, hol a látatlan látvánnyá és láthatatlanná
lesz: „Kigondolt és elfelejtett engem az isten, / míg a gondolat / testemmé lett. / Elfeledtek a levelek, / mikor árnyékba vontak, /' míg a látatlan látvánnyá lett. / Állok, mintha valakinek / eszébe kellene jutnom, / s közben a levegő rostáján, behavazottan / kialszik a fényem akárkiben." (Dal — Cintec.) A megrögzött tekintetnek
ez a fegyelme Stánescunál forma teremtő elv lett. Az áttűnést, a folyamatossághiány pillanatát szándékozott közvetlenül és nyilvánosan megragadni, azt, ami márnem-olyan és még-nem-ilyen. S talán e közvetlenségigénnyel magyarázható paradox
eredménye: a fogalmi pontosság megközelítése verseiben. Előtte Ion Barbut bírta
rá analóg képzeletműködés arra, hogy a harmincas években, Másod-játék című kötetének kiadása után végképp fölhagyjon a költészettel, s csak matematikusként dolgozzék tovább. (Róla 1. Mandics Gy.: Harmad-játék,
1977.) A kontinuitásról s vele
összefüggésben az irodalom eszközeiről pedig Eugene Ionesco gondolkodott ennyire
élesen — fiatalkori, még románul írott s Nu (Nem, 1934) címmel kötetbe gyűjtött
kritikáiban, esszéiben és naplótöredékeiben. (L. pl. O falsa cauzalitate — Hamis
kauzalitás című írása: „A regényíró mesterkedik: épít, szervez, szerkeszt, jelenetez
és a többi. Így mesterkedni pedig annyi, mint hazudni. Részleges állapotokat, minden összefüggésrendből, eleven valóságból kiszakított helyzeteket ábrázol. Csontvázat épít több csontváz csontjaiból. Hogy a regényhez az anyagot egybehordja, ki
kell iktatnia anyagot és szellemet. A regényíró építkezik, mondjuk mi, holott a valóságban válogat, rostál. Mit választ ki? Kiválasztja a lényegeset, kiszűri a lényegtelent — mondja, és hiszi is. De hát a lényegest nem lehet elválasztani a lényegtelentől, hisz akkor meghal. A lényegest a lényegtelen színezi, tartja a vállain. ( . . . )
A tragédia- vagy a regényíró olyan remekül »lényegit«, megismerése érdekében
olyan remekül körülhatárolja a többrendbeli lényeget, hogy megfeledkezik az összekötő hidakról, vagy már egyáltalán észre sem képes venni. Engem viszont kizárólag
az összekötő hidak érdekelnek.") Ionesco a kétségbeesett relativizálásban, Barbu,
mint említettük, a matematikában talált megoldást. Stánescu a fogalmi pontosság
felé indult, s így nála — legutóbbi kötetei tanúsága szerint — a versben való gondolkodás vált végletesen pontszerűvé, kattogóan vázlatossá, valamint — korántsem
meglepő módon — ötletszerűvé. A konok „léhaságnak" és fegyelmezett improvizációnak ez az átváltozása némely pályatársát elgondolkodtatta, komor tépelődésre
késztette (vö. pl. Florin Mugur, Interjú, Vatra 1981/12). A föladottnak rémlő lírai
játszma alakulására több megfoghatatlan magyarázat is kínálkozik, továbbá néhány
olyan, mely segédfogalmakkal valamelyest megközelíthető. A fogalmi pontosság
efféle keresésében épp az a paradoxon, hogy a költő, miközben a preformált nyelvi
45

mintákat iparkodik elhárítani, szüntelenül érzékeltetve a szavak alkati folyamatossághiányát, végül a pusztán megnevezésszerű szabatossággal, rögtönzött pontossággal
átengedi a kezdeményezést a szavaknak, melyek így visszanyerik szótári magányukat. A nyelv pedig, mely amúgy is zsarnoki hajlandóságú (vö. R. Barthes: Legon,
Seuil, 1978), nekiszabadultan munkába fog: elgondolja azt, amit beszélője, a verset
mint személyes kontextust visszavonó költő maga immár nem gondol, csupán mond.
Figyelembe véve a román nyelv neolatin voltát, a román költészet nyelvi áthasonító
képességét s művelődéstörténeti keretét (például a múlt századtól állandósult francia
hagyományimportot), az ekképpen beszélő, szinte magától szóló nyelv nemcsak romantikusan irodalmias fogódzót és olykor kiutat kínál, nemcsak a szélsőséges kísérletezés alkalmait teremti meg (melyekre példa bőségesen idézhető a román avantgarde történetéből, vö. Bojtár E.: A kelet-európai avantgarde irodalom, 1977), hanem csapdát is állít: az önműködő vers csapdáját.
A diszkontinuitás mímelten mágikus megkerülésének, illetve elvonttá alakult
szemléletének túlexponált pólusai — e reprezentatívnak vélt minták — jelzése után,
befejezés helyett, lemondva a számos fordítás ellenére is Magyarországon még ismeretlen kitűnő költők (Mircea Ivánescu, Mircea Ciobanu, Virgil Mazilescu, Marius
Robescu, Emil Brumaru, Mihai Ursachi) bemutatásáról, s az ironikus-groteszk kifejezésmód jelenlétének (Marin Sorescu s a fiatalabbak közt Mircea Cártárescu verseinek) puszta említésére szorítkozva, §tefan Augustin Doina? költő és műfordító
egyik esszéjére hivatkoznám. Esszéjének Doina? ezt a címet adta: A képzeletbeli
fordítás, avagy töredék az epigonizmusról (Traducerea imaginará sau
fragmente
despre epigonism. In: Orfeu §i tentafia realului, 1974; magyarul megjelenés előtt az
Európa Kiadónál, a Modern román esszék című antológiában). A képzeletbeli fordítás — Doina? szóhasználatában — végső fokon magát az irodalmi alkotást jelenti,
szüntelen tudatosítását a kulturális közvetettségnek, az egyetemessé tágított hagyomány jelenidejét: Voiculescu, a román lírikus az ötvenes években megírja azokat a
szonetteket, melyeket Shakespeare nem írt meg, de megírhatott volna (Shakespeare
utolsó képzelt szonettjei, 1964; magyarul Deák Tamás fordításában jelentek meg),
Marlowe, Goethe, Valéry a Faustus-legendát „fordítja", Camus a Sziszüfosz mítoszát
és í. t. Doine? Valéryt idézi, aki szerint az eredetiség voltaképpen nem más, mint
az utánzás leplezett formája, kibogozhatatlanul szövevényes „epigonizmus". Az ú j a b b
román líra valamennyi jelentős alakja, a szürrealizmus vidékéről indult Gellu
Naumtól a levantei és preciőz formákat tudósán ötvöző Leonid Dimovon, az álomi
képeket drámaian mozgató Ion Caraionon át a komor látomásokat versbe sűrítő
Baconskyig és magáig Doina§ig, kinél, mint egyik méltatója mondja, francia kertre
emlékeztető rendben állnak egymás mellett a szemlélet tárgyai, valamennyi most
említett jelentős költő a szónak ebben a Doina?-féle értelmében „epigon", képzeletbeli fordítások készítője; — Lucián Blagát idézve: „öltözött teremtmény, / rejtélyen
a rejtvény, / lényeg vagy burok".*
Köszönöm figyelmüket.
• Tandori Dezső fordítása. A többi idézetet a dolgozatíró fordította.

H r Jm • gW"™ TKT'^

Pl
BUDAY
46

GYÖRGY

METSZETE

S. BENEDEK

ANDRÁS

Stiláris és tematikai jellegzetességek
a mai ukrán prózában
A nemzeti felszabadulás általában együtt jár az irodalom, a művészetek megújulásával, kiteljesedésével. Az első világháború után az országalapítás — s az azzal
együtt járó, hol mélyebb, hol csak részleges — társadalmi átalakulás lendülete megtermékenyítette a legtöbb közép-kelet-európai nemzet irodalmát. Hasonló jelenségek mutatkoztak az ukrán kultúrában is. Ez a fejlődés azonban megtört. Egy súlyos
korszak korántsem képletes vérveszteségei után Ukrajnában mindössze negyedszázada adottak a szellemi-kulturális fejlődés zavartalan feltételei. Az SZKP XX.
kongresszusa után megújuló ukrán irodalom prózai hagyományai eléggé szegényesek. Az azt megelőző időszakban az életbeni és irodalmi illúziók feltételezték, a kötelező esztétikai kánon pedig megkövetelte a hősi kor heroikus feladataira célzott
társadalmi erőfeszítések megéneklését. A hősi romantika idealizált valóságábrázoló
módszerei szigorúan behatárolták a csak térben és nem mélységben fejlődő cselekményt, szűk gátak közé szorították a hős — az író — cselekvési szabadságát. Ezt a
patikamérlegen szerkesztett epikát törvényszerűen váltotta fel a líra, mint a sémáktól-sablonoktól megszabadult ember önkifejezésének primer lehetősége. Elsősorban
természetesen az ukrán új hullám — Vaszil Szimonenko, Mikola Vinhranovszkij
és
Ivan Dracs — költészetében, de a hatvanas évek prózájában is. A normatív, nivelláló jelenségek áfiumával szemben az egyén mikrovilága s a benne megvalósult
— megvalósítható — szellemi szabadság volt az ellenméreg. A „szív életének", az
emócióknak s a szubjektumon átszűrt reáliáknak a kifejezésére csak a lírai próza
volt alkalmas — annál is inkább, mert az ábrázolt világ ekkor még sokban különbözött a valóságtól: a képzelt optimumot tárta az olvasó elé. A hit és remény
prózája ez s egyben a hitelé is. Az évtized ukrán prózájára elsősorban lírai pátosz
és már-már szentimentális humanizmus, helyenként érzelmességbe átváltó érzékenység jellemző. Ez természetszerűen műfaji közeledést is jelent: novellavers,
lírai
etűd, pasztell, freskó — jellemzik saját írásaikat a hatvanas évek ukrán prózaírói.
A hagyományos elbeszélés, mint arányos szerkezetű epikai forma, átadta helyét
a szimbolikus, reflexiókból építkező, poétikus novellának, ahol az epizódok, történetszilánkok egyszerre a cselekmény hordozói és szerkezeti, szervező elemek. A műf a j i vonzás, áttűnés jellemző példája Olesz Honcsar Kolompja, mint a világot kontúrjaiban érzékelő poémaregény és Leonyid Pervomajszkij
Vadméze, amelyet írója
balladának nevezett el.
Ez a kissé patetikusan humanista próza azonban végső soron erőtlen, az élmények szűk körére korlátozódik s etikai döntés helyett moralizál. A minden születőben levő irodalom gyermekbetegségeiből kilábolva az író kénytelen újraértékelni
az egyén és világ, egyén és társadalom viszonyát. Úgy is mondhatnánk, hogy a
külső körülmények által sodortatott kisembert felmentő „ítélete" után kénytelen
újra felelőssé tenni hősét a világ és önmaga sorsáért. A testetlenül lebegő líra
„földreszáll". A kozmikus távlatok „súlytalansági állapota" helyett visszatér jogaiba
a föld vonzási ereje. Az emberi — immár földi — világ analitikus ábrázolása, a
kor belső, olykor drámai ellentmondásainak bemutatása azonban már meghaladja
a lírika feladatait, lehetőségeit. A vers maga sem bír anyagával, súlyosabbá válik
s a ballada és poéma felé közelít. A prózában az elbeszélés és novella átadja helyét
a kisregénynek s a hetvenes évek végére ú j r a a regény az ukrán próza meghatározó
műfaja.
Ukrajnában napjainkban évente mintegy 70—100 kisregény lát napvilágot.
47

A m ű f a j természetesen korántsem homogén: a novella hagyományait továbbfejlesztő
„aszketikus" elbeszéléstől az „emlékező próza" alakváltozataiig terjed; felöleli a
szépírói szociográfia legjobb alkotásait is. A novellisztikus kispróza legjobb mestere
Hrihir Tyutyunnik. Írásaira feszes, zárt szerkezet, a részletek aprólékos kidolgozása,
képgazdag, színes nyelvi anyag és a lélektanra, a belső történésre koncentráló ábrázolásmód jellemző. Tyutyunnikot, éppúgy, mint Borisz Harcsukat, J u r i j Scserbakot, Jevhen Hucalót, Valerij Sevcsukot, Jurij Lovhint, Olekszandr
Vaszilkivszkijt
és a művészi világképét ú j r a és ú j r a megújító kárpátukrajnai Ivan Csendejt antológiákból (Ukrán elbeszélők, Ismerősöm az oroszlán), folyóirat-publikációkból a m a gyar olvasók is ismerhetik. Valerij Sevcsuk Hajnali kakasszó című kötete a napokban jelent meg az Európa Kiadó gondozásában. A valós tényanyagra épülő, a történelem, a közelmúlt egy-egy pontosan körülhatárolható időszakaszát kiragadó dokumentarista kisregények sorából Sztepan Pusik (Sztrazs-hora — Őrhegy) és Vaszil
Javorivszkij (Vicsni Korteliszi — örök Korteliszi) könyvei emelkednek ki és képviselnek valóban szépírói értéket. A mai ukrán próza élvonalába tartoznak J u r i j
Zbanackij lakonikusan tömör, a patetikus alaphangot iróniával ötvöző kisregényei is.
A XX. századi ukrán próza legjellemzőbb m ű f a j a — törvényszerűen — a történelmi regény. Az írói szabadságot leginkább korlátozó években J u r i j
Janovszkij,
Olekszandr Dovzsenko, Mihajlo Sztelmah és Olesz Honcsar írásainak monumentális
historizmusa tartotta fenn az ukrán irodalom kontinuitását. A „hagyományos" történelmi regény képviselői (Natan Ribak, Petro Pancs, Ivan Le) a nyitottabbá vált
időszakban is a panoramatikus, lírai romantikus, hősök helyett héroszokat teremtő
elbeszélés tradícióit követték. Tudatos realizmusukkal különböznek a közelmúlt
történelmét feldolgozó, szépirodalommá asszimilált dokumentumregények, a p á r h u zamosan futó cselekményszálakat bonyolító „szélesvásznú" regényeposzok. Végletes
példaként Anatolij Dimarov Bilj i gnyiv (Fájdalom és harag), valamint Voldimir
Ladizsec Perehresztja (Keresztút) című regényét érdemes felidézni. Mindkettő a
harmincas-negyvenes években játszódik. Az elsőt írói kvalitásai emelik az átlag
fölé, a másodikat magyar vonatkozásai miatt tarthatjuk fontosnak.
Minőségi továbblépést jelent a kritikusok — így Kira Sahova és Katerina
Sudrja — által „újító jellegűnek" nevezett történelmi regénytípus, amely a múlt
epikus felidézése mellett képes az eseményeket irányító társadalmi és lélektani folyamatok bemutatására is. Az emberi emlékezet, történelmi tapasztalat asszimilálását szolgálják Pavlo Zahrebelnij könyvei; a kijevi fejedelemség korai időszakát bemutató tetralógia mellett elsősorban a közelmúltban megjelent, „török kori" Rokszolana. Űj könyvében Zahrebelnij korokat és világokat szembesít, stilárisan aktív
idézetei, utalásai (korán, keresztény bölcselet) két kultúrkört szembesítenek — didaktikus következtetések, álhumanista konzekvenciák nélkül. Az ú j történelmi regény témavilágának földrajzi, és kronológiai koordinátái is tágabbak. A hagyományos poltava-dnyeperi hagyomány, a kozák—török, kozák—lengyel háborúk m á r már tradicionális történeti színtere (és azok rekvizítumai) mellett előtérbe kerül a
korai nyugat-ukrajnai fejedelemségek sajátos, színes, sokszor ellentmondásos, de
máig ható tanulságokat hordozó középkori históriája. Roman Fedoriv Otcsij
szvityilnik (Otthoni mécses) és Voda z kamenju (Kőből fakasztott víz) című regényei
a keresztény és a pogány világ határán élő XII. századi halicsi fejedelemség történelmi sorsát és hétköznapi életét rekonstruálják. A Keleti-Kárpátokban játszódik
Raisza Ivancsenko Zoloti sztremena (Arany kengyel) című, a tatárjárás korát felidéző, számos magyar vonatkozást tartalmazó, a történelmi személyek emberi érzéseire, tulajdonságaira koncentráló regénye is. A személyes írói indulat, a történelmi
események szenvedélyes átélése jellemző Roman Ivanicsuk
Manuszkript
z vulici
Ruszkoji (Az Orosz utcai kézirat) című regényére. A szubjektív indulat ellenére azonban Ivanicsuk megőrzi az előadás objektivitását; egymásra épülő elemekből szerkesztett, architektonikus könyve pontos jellem- és környezetrajzot nyújt.
A történelmi regény látványos sikerével szemben az ukrán irodalom törvényszerű — Bojtár Endre által „időzavarnak" nevezett — fáziskésését tükrözi az úgy48

nevezett intellektuális,
pontosabban lélektani-analitikus
próza. A saját társadalmikulturális közegében égető morális problémákat felvető regénytípust Pavlo Zahrebelnij (Razhon — Nekifutás), J u r i j Musketyik (Bila tiny — Fehér árnyék, Kraplja
krovi — Egy vér csepp), J u r i j Scserbak (Bar jer neszumnosztyi — Az
összemérhetetlenség határai) könyvei képviselik a legjellemzőbben. Az orvos- és karrierregények
mellett ehhez a típushoz kapcsolhatók Olesz Honcsar újabb, lírai-lélektani indíttatású könyvei a Brigantinátói a Tvoja zorja (Csillagod) című regényig.
Alapvető realizmusuk, hagyományos elbeszélő stílusuk alapján ide sorolhatjuk
az egyes kritikusok által objektív írásnak nevezett regénytípust, így az előbb említettek közül J u r i j Musketyik és Jurij Scserbak tematikailag a fentiektől különböző
írásait, Valerij Sevcsuk egyes műveit, Bohdan Szusinszkij (Lito zsitnih dosgyiv —
Az életadó esők nyara) és Volodimir Drozd (Ljudi na zemlji — Emberek a földön)
falusi témájú írásait. Ez az utóbbi azonban már jelzi, hogy az objektív írás nem
műfaji altípus, hanem esetleges írói produktumok véletlenszerű rokonsága — sokszor kissé erőszakolt rokonítása. Volodimir Drozd ugyanis az utóbbi negyedszázad
legjellegzetesebb ukrán prózai műfajának képviselője. A magyar olvasók az ő Délszigetében találkoztak először a viták kereszttüzében napjainkban kikristályosodó
chimerikus
regénnyel.
Ez a legtöbbször az orosz falusi regénnyel, a balti intellektuális prózával, a grúz
történelmi regénnyel és a közép-ázsiai, valamint szibériai kis népek irodalmával
párhuzamba állított, archaikus és modern tudatrétegeket, stiláris jellegzetességeket
ötvöző prózatípus természetesen nem egyik napról a másikra jelentkezett az ukrán
irodalomban. Még 1958-ban jelent meg Olekszandr Ilcsenko Kozackamu rodu néma
perevodu...
(A kozák népnek nincs párja) című, népi legendákat,' történelmi
tényeket, irodalmi reminiszcenciákat népkönyvszerűen egybegyúró regénye. Szokatlan műfajú és stílusú könyvét sokáig kuriózumnak tekintették. Azt, hogy ez a szintetikus regényforma alkalmas egy adott, viszonylag szűk időszakasz történelmi távlatainak, az emberi létezés „jogfolytonosságának" bemutatására, először Vaszil
Zemljak ismerte fel. Kétrészes regénye (Lebegyina zhraja — Hattyúcsapat,
Zeleni
Mlini — Zöíd Malmok) a forradalom, a polgárháború és a kollektivizáció sokszor
feldolgozott, mégiscsak felületesen uniformizált változatban ismert korát t á r j a fel
teljes mélységében. Ugyancsak a falu szocialista átalakulását vonja történelmi párhuzamba Viktor Minyajlo is (Zori i oszeledci — Csillagok és heringek, Na jaszni
zori — A tiszta csillagokhoz). A didaktikus regények már-már kötelező tanirodalmi
regényáradata után a chimerikus próza groteszk ábrázolásmódja :— anélkül, hogy
értelmezne vagy magyarázna — képes a történeti-társadalmi változások emberléptékű bemutatására. Ábrázolásmódjuk ironikus volta sokban a kihangsúlyozott írói
pártatlanság karikírozottságából ered. Minyajlónál ugyan még a falu tanítója vezeti
a Jó és a Rossz könyvét, Zemljaknál azonban már egy alvilági rokonságú kecskebak szeméből sugárzik a tettek, cselekedetek szigorú kritikája. A formai kötöttségeket, sablonokat felrúgó, az olvasók statikus irodalomképzetét megingató chimerikus
próza néhány év alatt már-már meghatározóvá vált az ukrán irodalomban. Ezt a
stílusáramlatot követi újabb írásaiban többek közt Jevhen Hucalo, Pavlo Zahrabelnij, Sztepan Pusik és Vaszil Javorivszkij. Hatása többé-kevésbé valamennyi prózatípusban, leginkább természetesen a történelmi regényben tükröződik. A chimerikus,
látomásos próza gyors és átütő sikerének okait sokan a tradicionális lét és tudatvilág értékeinek veszélyeztetettségével, a tudományos-technikai forradalom és a természeti egyensúly ellentmondásával magyarázzák. Az egyik neves ukrán kritikus,
Mikola Ilnickij úgy véli, hogy a föld oktalan pusztulása a lélek erózióját vetíti elő:
védekezésként, ellenpólusként jött létre az orosz falusi próza és az ukrán chimerikus regény egyaránt. E párhuzamos irodalmi jelenségnek a természetféltésen túlmutató ökológiai szemlélethez való kapcsolása azonban csak részigazság. Mint ahogy
az orosz falusi prózának is évszázados hagyományai vannak, az ukrán kultúra hagyományaiban . gyökeredzik a chimerikus regény is. Gogol komikumának elemzése
során Mihail Bahtyin mutatott rá, hogy „a groteszk realizmus tradíciói Ukrajná4 Tiszatáj

49

b a n . . . igen erősek és életképesek v o l t a k . . . az alsóbb klérus tagjai, a diakónusok
terjesztették Ukrajna-szerte mindenfelé a facetiák, az anekdoták, az a p r ó b b nyelvi
travesztiák, a parodisztikus grammatikák stb. szóbeli rekreatív irodalmát". Ez, s az
ezzel párhuzamos hiperbolikus népi utópia, a f a n t a s z t i k u m b a átcsapó stílus áll az
egész u k r á n irodalom genezisének kiindulópontjában. Az ú j minőség m e g t e r e m t é s é t
ígérő chimerikus regény tehát lényegében nem más, m i n t a Kotljarevszkijtől K v i t k a Osznovjanenkón á t napjainkig terjedő irodalomtörténeti vonulat megszakadt folytonosságának helyreállítása, a feledésbe merült nemzeti kulturális hagyományok
asszimilálása.

BALLA

GYULA

Az ukrán „új hullám" lírája
I. HERDERI JÓSLATOK, CÁRI U K Á Z O K
Ma m á r a kelet-európai irodalmakkal ismerkedők számára is nyelvi tény, hogy
ukrán irodalomról,
s hogy a témánál m a r a d j u n k , ukrán líráról beszélünk, í r u n k .
Pedig alig két százada, hogy a kisorosz, vagy a rutén megnevezés helyett nyelvi,
s egyben politikai, történelmi, nemzeti neologizmusként e l t e r j e d t az u k r á n e l n e v e zés. Az újrakeresztelkedést nem puszta szeszély, h a n e m a nyelv és a n é p létét
meghatározó történelmi események indokolták és tették lehetővé. E n é v a l a k u l á s b a n
azzal a szokatlan esettel találkozunk, amikor n e m a népnév a d j a az ország és az
államiság nevét, hanem egy késői területnévből mesterséges képzéssel születik m e g
a népnév.
Elmondhatjuk, hogy az ukrán irodalom fejlődését tekintve még a k e l e t - e u r ó p a i
irodalmak között is sajátos helyet foglal el. Kibontakozását ugyanis nemcsak a t á r sadalomfejlődés megkésettsége, a szétdaraboltság, a nemzetté válás f o l y a m a t á n a k
akadályoztatottsága, a nemzeti lét kereteinek a hiányai és a tisztázatlansága késleltette csupán, hanem azok az elméletek is, amelyek az u k r á n nép és nyelv önállóságát és puszta létét is kétségbe vonták.
Ami a magyarság számára herderi jóslat — „A mások közé ékelt kis számú
magyaroknak századok m ú l t á n talán m a j d a nyelvét sem lehet fölfedezni" —, azt
a nálunknál négyszerte nagyobb lélekszámú u k r á n o k cári ukázok f o r m á j á b a n voltak
kénytelenek tudomásul venni. Gottfried Herder lesújtó, de ugyanakkor felrázó, a
magyar szellem legjobbjait aktivizáló megállapítása mögött, minden kényszerítő
eszköz h í j á n csak egy nagy európai gondolkodó tiszteletet parancsoló szellemi teljesítménye állt, az ukránok létét megkérdőjelező, sőt nyíltan tagadó cári ukázok
betartását azonban egy hatalmas birodalom bürokrácia- és erőszakszervezete vigyázta. Európai fülnek a XIX. század második felében m á r az is hihetetlenül h a n g zik, ahogy Sevcsenko letartóztatásakor a cár büntetéskiegészítésül a száműzetés
mellé odabiggyeszti a „tolltól, ecsettől eltiltom!" kitételt, de ezt f e l f o g h a t n á n k egy
nagy költő egyéni tragédiájaként, ha őrei szó szerint értették volna a t i l a l m a t
De mit érezhettek az u k r á n szellemi élet legjobbjai, amikor II. Sándor cár egy
tudós fölényével és a hatalom szigorával az u k r á n nyelv létét tagadta m e g : „A kisoroszok nagy része rendkívül alaposan bizonyítja, hogy semmiféle sajátos kisorosz
nyelv nem volt, nincs, és nem is lesz, és hogy az egyszerű nép által h a s z n á l t t á j szólásuk azonos az ukránorosz nyelvvel, csupán megromlott a lengyel h a t á s követ50

keztében; hogy a közös orosz nyelv ugyanolyan érthető a kisoroszok, m i n t a nagyoroszok számára, sőt sokkal érthetőbb, m i n t egyes kisoroszok, és különösen a lengyelek által számukra most kiagyalt, úgynevezett u k r á n nyelv."
A fenti sorokat még hihetnénk egy nyelvészkedő tirannus önkényes, de megcáfolható logikai tévelygésének, de egy későbbi cári ukáz m á r egyértelműbben és
— az u k r á n nyelv és kultúra fejlődését tekintve — vészjóslóbban fogalmaz: „1.
A birodalom területére a sajtóhivatal külön engedélye nélkül nem szabad semmiféle kisorosz tájszólásban írt, külföldön kiadott könyvet vagy brosúrát behozni.
2. Tilos a birodalom területén az ezen a nyelvjárásban írt eredeti művek és fordítások nyomtatása és kiadása, kivéve: a) a történelmi okmányokat és emlékeket;
b) szépirodalmi műveket, azzal a feltétellel, hogy a történelmi emlékek nyomtatásánál mindenképpen m e g t a r t j á k az eredeti szöveg helyesírását; hogy a szépirodalmi
m ű v e k b e n nem fordul elő semmiféle eltérés az általánosan elfogadott orosz helyesírástól, és hogy a szépirodalmi szövegek kinyomtatására szóló engedélyt a sajtóhivatal kizárólag a kéziratok megvizsgálása u t á n a d j a ki. 3. Tilos a kisorosz t á j szólásban bármiféle színpadi előadások és felolvasások megtartása, valamint ugyanezen nyelvű dalszövegek kinyomtatása."
Történt mindez Kelet-Európában, a XIX. század második felében, amikor a
nemzeti államok kialakulása e régió országaiban is részben befejeződött, másrészt
felgyorsult Hogy az u k r á n nyelv és kultúra tovább élt és olyan életművek születtek, m i n t Ivan Frankóé, Leszja Ukrajinkáé, nagyrészt annak köszönhető, hogy az
Osztrák—Magyar Monarchiához tartozó Galíciában és Bukovinában viszonylag liberálisabb társadalmi körülmények, s főként nyelvi korlátozások nélkül alkothattak
az u k r á n írók.
II. MIT ÉR A KÖLTŐ, HA REHABILITÁLT ?
Az Októberi "Forradalom után, a polgárháború zűrzavarát követően, rövid politikai és ideológiai bizonytalankodások múltával, amikor egy rövid ideig a tét m e gint az u k r á n nyelv és nemzet léte vágy nem léte, termékeny évek következnek az
u k r á n irodalomban. Mozgékonyságánál fogva és az u k r á n m ű f a j i hierarchiában
betöltött vezető szerepe okán főként a lírai mozgalmak hatalmas lendülete, színes
k a v a l k á d j a lett lenyűgöző és meggyőző bizonyítéka az u k r á n költői nyelv erejének,
szuverenitásának. Az izmusok képteremtő ereje, bősége mozgásba hozta az u k r á n
nyelv addig r e j t v e maradt, szunnyadó tartalékait, a költői mozgalmak lendületével
legalizálta a korábban m á r megcsodált hajlékonyságát, zeneiségét, asszociatív k é pességét. A szimbolizmustól a futurizmusig ívelt az a szivárványhíd, amit az u k r á n
líra legjobbjai felrajzoltak a húszas években az irodalom egére. Azt is m o n d h a t nánk, hogy egy-két magányos találkozást nem számítva — m o n d j u k a Tarasz Sevcsenkóét vagy az Ivan Frankóét —, ezekben az években sikerült az u k r á n irodalomnak, s főként a lírának csatlakozást találnia az európai költői mozgalmakhoz, s ez
esetben, nem úgy mint oly sokszor, a késése sem volt nagyobb és behozhatatlanabb,
m i n t a többieké itt, Kelet-Európában.
A húszas évek végén, a harmincas évek elején megtört az u k r á n líra lendülete.
Mint annyiszor a történelem során, az u k r á n irodalomban most sem a líra logikája
érvényesült, vagy hogy egy másik nagy költőnk szavaival szóljunk, vége lett a lírai
fényűzésnek. A Karig Sára által gondozott és az eddig magyarul megjelent legteljesebb, az u k r á n líra kezdeteitől napjainkig minden fontos költői teljesítményt
érzékelhető antológia életrajzi adatait figyelmesen átolvasva, tizenhétszer találkozh a t u n k az alábbi mondatokkal: „A személyi kultusz idején a törvénytelenségek
áldozata lett. A XX. kongresszus után rehabilitálták."
S ott v a n n a k még azok a költők, akik „csak" némaságra voltak kárhoztatva,
vagy az emigráns sors költői és emberi megpróbáltatásait kísérelték meg legalább
versben feloldani. Érthető tehát, h a a XX. kongresszust oly fontos cezúrának tekinti az u k r á n irodalomtudomány mind az irodalom, mind a társadalom életében.
4»

51

Nemcsak a húszas évek nagyszerű költői teljesítményei értékelődnek ú j r a és' lesznek elérhetők, hanem tanúi lehetünk az oly sok veszteség u t á n is m e g ú j u l n i k é p e s
ukrán líra legfrissebb nemzedéke indulásának.
III. „UKRAJNA SZIKES V Á L L Á N . . . "
Az orosz költői „ ú j hullám" ikertestvéreként, hatvanasok
néven r o b b a n t b e az
u k r á n lírába az a fiatal csapat,' amely költői erőben, merész szókimondásban, a
hagyományokhoz való hűségben éppúgy, mint ú j í t ó szenvedélyben m é l t ó t á r s a
lett Voznyeszenszkijék mozgalmának. Ma már irodalomtörténeti tény, sőt közhely,
hogy e nemzedék tagjai a XX. kongresszust követő tisztulási f o l y a m a t b a n értek
költővé, amikor szinte az ő vállukra testálódott a költői szó rehabilitálásának m e g annyi terhe. Lina Kosztenko, Volodimir Lucsuk, Vitalij Korotics, Mikola V i n h r a novszkij, Ivan Dracs és a közben oly tragikus fiatalon elhunyt Vaszil Szimonenko — a csoport akkori vezéregyénisége —, lendületükkel mozgásba h o z t á k a
személyi kultusz idején pótolhatatlan veszteséget szenvedett u k r á n lírát. Igaz, az ő
nevük hallatán nem teltek meg a stadionok és a sportcsarnokok,, d e őszinte költői
vallomásaikkal, szenvedélyes lírai érvelésükkel olyan költői mozgalmat t u d t a k élettel megtölteni, amely hatását tekintve a húszas évek avantgarde f o r r o n g á s á t idézte,
amellyel a rokonságot — s ebben is hasonlítottak Jevtusenkóékhoz — t ü n t e t ő e n
és tudatosan vállalták.
Ami mindannyiuk verselésében közös, az a „tematikus" megalapozottság, az
egyénien tagolt, eltérő versbeszéd mindegyikében végigvonuló motívumok r o k o n sága. Nézzük m i n d j á r t a legjellemzőbbet. A történelmi előzmények ismerete nélkül
m á r - m á r anakronisztikusan hatna, ahogyan szinte kivétel nélkül, a szerelmeß
vallomás túlfűtöttségével fordulnak szülőhazájukhoz, Ukrajnához, a t ö r t é n e l m i
folytonosságot, az otthonosságot megtestesítő tájhoz, folyókhoz,, tárgyakhoz. „Egyéb
nem kell nekem / Csupán gyönyörű földed — / termékeny
ölű tested;" — í r j a
Ukrajna című versében Vitalij Korotics. „Mondd meg iliekem, Dnyeper,
milyen
fúvó szelek / hívnak a sztyeppén át a messzeségbe?"
•— vallatja Vinhranovszkij az
u k r á n sors jelképeket hordozó folyóját. Még szenvedélyesebb,, vallomásosabb a
hang, ha Szimonenko sorait olvassuk: „Ha ég szakad és kardél-förgetegge\
/ Vagdalja ős-szépségű földedet;, / Én meghalok a te neveddel, / Snevedben
újra
felkelek" (Ukrajnához).
E dolgozat keretében lehetetlen mindegyikőjük p á l y á j á t végig- követni, ezért
a csoport legkiforrottabb tehetségének, Ivan Dracsnak a verseiről szeretnék részler
tesebben szólni.
A hetvenes évekre, miként Jevtusenkóék „ ú j h u l l á m a " , - a „ h a t v a n a s o k " mozg a l m a is lehiggadt, miközben Ivan Dracs költői tájékozódásának iránya is módosult: a harsányabb, publicisztikusabb hangvétel helyett a- töprengőbb, gondolatibb
versek váltak uralkodóvá, de ezalatt változatlan m a r a d t Dracs sajátos, balladai
hangvételű, a népköltészet egyedi és általánosítható vonásait • a legmodernebb eszközökkel rokonító és . találkoztató — magyar lírában is oly t e r m é k e n y — alkotói
attitűdje. Kitűnően szemlélteti ezt a változandóságában is állandósult -költői szemléletet Dracs 1977-ben magyarul megjelent versgyűjteménye, a Ballada a
kibernetikus
székesegyházról,
amely tizenöt év termésének legjellemzőbb d a r a b j a i t m u t a t j a be.
Ivan Dracs l í r á j á b a n a ballada sajátos értelmezésének és m e g ú j u l á s á n a k , niűf a j i átlényegítésének lehetünk tanúi. S ebben a mozdulatban ! a m o d e r n l í r á b a n
közismert folklorizáló szándékon túl bizonyára az is közrejátszik,"hogy a sajátohan
ukrán, tehát lokális m ű f a j n a k tekinthető duma (epikus ének,' az'' u k r á n hépköltészet
nagyepikai műfaja) helyett Dracs a nemzetközibb, európai elterjedtségű balladát
szemelte ki költői stilizációja tárgyául és eszközéül.
:
Egy rövid felsorolás erejéig nézzük meg, mi mindenről' í r Dracs - b a l l a d á t a
hula-hopról, a vödörről, az elveszített szavakról, a nyitott gyerrtiekszemekről,
a fcsil52

lapithatatlanságról, az .öregasszonyról, az alkotásról, a génekről, Karmaijukról, a parasztvezérről, a három övről. stb. és természetesen a kibernetikus székesegyházról.
A felsorolt félcímekből is sejthető, hogy Dracs balladái sem tipológiailag, sem
tematikailag nem tekinthetők egységesnek, egyszövetűnek, sem formailag homogénnek, behatárolhatóknak: S még azt is hozzátehetjük, hogy legtöbbször a hagyományoknak megfelelően elvárt epikus elem is hiányzik Dracs balladának keresztelt
verseiből. Sok mindent elárul a költői szándék természetéről egyik ars poeticaszerű balladájában: . •• ;
Nyesett kúp vagyok. Tartalmam a végtelen-véges.
'Mindegy, mi kerül belém,
• ,
dinnye, vagy. sugárküllőjű
torma,
vagy csak fémrostú
répalevél.
Formám a cinkforma. Tartalmam tőlem hogyan is függne!
Az idő formája vagyok, szükséglet szerinti
tartály.
Vannak mit sem akaró napok.
Nyugszom olyankor égbolttal színültig
telehintve.
(Ballada a vödörről)
Ivan Dracs igazi kelet-európai költő. Hogy mi teszi azzá? Például történelemszemlélete: az, hogy népe sorsában az egyetemes, általános emberi értékekhez vezető és köthető szálakat keresi. Múltbeli bolyongásait így nem a kalandozás izgalma, hanem a kapcsolatkeresés, a folytonosság vállalása határozza meg:
-

'Ki kétszáz éve az űrben bolyong,
Szkovorodát láttam ma villamoson,
levéve prémsapkáját, mondta: reméli
tűzüdvözletét
a napnak átadom.

\ .:

,• -

(Kés a napban)
Közvetettebb bizonyítéka kelet-európaiságának az a szellemi mohóság, ahogy
a világirodalom értékeit magába fogadja, így gazdagítva saját élménykörét és lírai
eszköztárát, illetve tágítva az ukrán líra szemhatárát. Érdemes megemlíteni néhányat tiszteletbeli kortársai közül, akik képzeletének oly gyakran irányt szabnak:
Hemingway és Beethoven, Picasso és Szókratész, Whitman és Mondrian. S ezek a
vonzódások, kötődések nemcsak Dracs költői lehetőségeinek a próbái, hanem az
ukrán líra, s még inkább és ú j r a az ukrán nyelv teherbírásának a megméretése is.
A kísérlet sikerének záloga ez esetben Ivan Dracs nagyszerű tehetsége volt.
Persze vannak közvetlenebb bizonyítékai is Dracs kelet-európaiságának. Ilyen
a már említett íolklorizáló tendenciákon belül a néphagyományhoz, a népi fantázia
teremtő forrásaihoz, a népköltészetből kikristályosodó, századokat átívelő magatartásformákhoz való vonzódása. S hogy ez Dracsnál mennyire természetes, tudatos
mozdulat, szinte mindegyik sorával bizonyítja. Sevcsenkótól Ticsináig, Maliskóig
— akiket Dracs a versek tanúsága szerint is rokonainak tekint — szinte mindegyik
ukrán költő hasonló utat járt be. A bevezető sorokra visszautalva, láthatjuk, hogy
amikor szerencsésebb kelet-európai nemzetek már lehiggadt nyelvi állápotok között
fejleszthették kultúrájukat, a cári ukázok az ukránoktól még az anyanyelvi művelődés jogát is elvitatták. így tehát a folklórhoz való rendszeres visszatérést az ukrán
lírában, s így van ez Dracs esetében is, nemcsak a mindenkori divatos költői irányzatokkal frigyre lépő, kiaknázatlan lehetőségekkel rendelkező kincsestárnak kell
tekintenünk, hanem a máig leghatékonyabb ukrán költői modell egyik meghatározó lehetőségének.. Ivan Dracs is ezért tud a népi mondókák, közmondások banálisnak tetsző bölcsességére nagyívű gondolati verset építeni, vagy a siratóének
lamentáló egyhangúsága, monotóniája mellett is valódi egyéni és nemzeti drámákat
felvillantani (Sirató Pavlo
Ticsinának),

De a folklór jó íze, tisztasága, áttetszősége jellemzi Dracs gondolati verseit is,
h a a „nyitott gyermekszemekbe" néz, s onnan olvassa ki az intést a f e l n ő t t e k n e k :
Nagyok!

Csínján

az

arányokkal,
mert írva van:
A sasok nyitott szemmel néznek a napba,
s látnak a gyermekek
álmaikban!
(Ballada a nyitott gyermekszemekről)
Túl a nemzeti hagyományokba való beágyazottságán, kelet-európaiságán, Ivan
Dracs téveszthetetlenül XX. századi költő, ö t is rettentik a civilizációs veszélyek;
az elgépiesedéssel, az elidegenedéssel szemben úgy véli, menedéket a t e r m é s z e t b e n
t a l á l h a t S vallja:
Ó, világ,
csodavilág,
élni kell mégis,
mert fagyasztó
bajban,
mikor már ki se látszik fejünk
s mikor már az ész is halott,
jön valaki nagy
messziről,
s letépi szívéről
mégis,
befűzi láncba mégis,
csak úgy
semmittevésből,
a pipacsot, a pipacsot.

a

hóból,

(Kút a téli mezőkön)
IV. HA A SÍP HATÁGÚ . . .
Illyés Gyula metaforikus helyzetmeghatározása, miszerint a magyar l i t e r a t ú r a
ötágú síphoz hasonlít, m a m á r a szállóigék bizonyosságával hirdeti a m a g y a r irodalomnak a történelem során kialakult geográfiai tagolódását A klasszikus és a
modern u k r á n irodalom produktumaira figyelő, a kelet-európai irodalmak mozgását
követő magyar olvasó azonban már tapasztalatból tudja, hogy hasonlóképpen lehet
ez az ukránoknál is, bár fórumainkon, folyóiratainkban eddig nemigen esett szó
róla. Pedig a szovjet-ukrán irodalmon kívül érdemes és szükséges is m e g i s m e r k e d n ü n k a lengyelországi, a csehszlovákiai, a romániai, a vajdasági és a nyugati u k r á n
irodalommal is; az utóbbi esetben az Egyesült Államokban és a K a n a d á b a n élő
u k r á n költőkre kell gondolnunk. Az igazi fellendülést ezekben a kisebbségi l í r á k b a n
is az ötvenes évek végén, a hatvanas években figyelhetjük meg.
A leglátványosabb fejlődést a szlovákiai u k r á n o k n á l tapasztalhattuk. A „ h a t vanasok" nemzedékével párhuzamosan, bizonyos szemléletbeli rokonságot is vállalva
Szimonenkóék költői törekvésével egy sor ifjú poéta bizonyította tehetségét. A n a g y részt Eperjesen csoportosuló költők közül a legszínvonalasabb teljesítmény Joszif
Zbihlej, Sztepan Hosztinyak, Miroszlav Nemet nevéhez fűződik.
Súlyát, hagyományát tekintve a lengyelországi u k r á n líra p r o d u k á l t a a legegyenletesebb költői műveket. Az u k r á n irodalomnak ez az ága v a n a legközelebb
a nemzeti irodalom forrásvidékeihez, s náluk a legerősebb a többségi nemzeti líra
— ez esetben a lengyel — hatása. Osztap Lapszkij, J e v h e n Szamohvalenko, I v a n
Zlatokudr eddigi munkássága emelkedik ki ebből a lírai együttesből. A lengyel líra
fordítóiként szintén jelentős érdemeket szereztek.
A vajdasági ruszin kisebbség — ők ragaszkodnak a történelem során k i a l a k u l t
megnevezéshez — szintén a hatvanas években hallatott legtöbbet magáról. A vallomások szabadabb képzettársításokkal először Miroszlav Sztriber l í r á j á b a n ötvöződtek. A tragikus életű Anhela Prokop költészete először jelzi a ruszin i r o d a l o m b a n
bekövetkező m o d e r n költészeti koncepció időszerűségét.
54

A romániai ukrán líra eddigi története során több-kevesebb sikerrel igyekezett
elkerülni a provincializmus, újabban a sematizmus kísértését. Ez eddig az erőteljesen folklorizáló Ivan Kovacsnak sikerült leginkább.
A nyugati ukrán líráról eddig kevés információt szereztünk, így értékelése ma
még lehetetlen. Az ő esetükben inkább az alapvető nyelvészeti és filológiai teljesítmények érdemelnek figyelmet Ilyen például Rudnyickij etimológiai szótára.

BUDAY GYÖRGY METSZETE
55

KISS GY. CSABA

A szlovák történelmi esszé:
avagy az értelmezés nehézségei
Előadásom mottójául Hans Georg Gadamernek, a hermeneutika kutatójának
egyik megállapítását választottam: „Aki azt hiszi, hogy mentes az előítéletektől,
bízva eljárásának objektivitásában, és tagadja s a j á t történeti feltételezettségét, az a
felette uralkodó, ellenőrizetlen előítéletek hatalmát, hogy úgy mondjam, hátulról
fogja tapasztalni." (Olvasható a Helikon 1981. 2—3. számában közölt tanulmányában
a 175—176. lapon.)
Kérdéssel szeretném kezdeni. Lehet-e ragaszkodnunk ahhoz, hogy e tanácskozás
keretében áttekintést adjunk egy közép-európai irodalom egyik m ű f a j á r ó l ? Másképpen fogalmazva: érdemes volna-e bemutatni a szlovák történelmi esszé ú t j á t
az utóbbi évtizedek termése alapján? Kissé kétkedve tekintenék egy olyan vállalkozás elé, amely önmagában vizsgálná ennek a m ű f a j n a k a szlovák eredményeit,
a történelmi esszé poétikai és szemléleti sajátosságait. A nemzeti irodalomtörténet
bármelyik szeletét — legyen az műfaj, életmű vagy irányzat — hasítsuk is ki, fölvetődik, hogy milyen keretben vizsgálódunk, milyen jelenségekhez viszonyítunk.
A nemzeti irodalom vonatkozási rendszerében? a világirodaloméban? vagy esetleg
a világirodalom egyik régiójának részeként vesszük szemügyre? Más módszerek,
más szempontok lesznek irányadók. Ha a szlovák nemzeti irodalom történetét veszszük meghatározó keretnek, fejlődési folyamatokat kell bemutatnunk, írói életrajzokat is; és szükségképpen meg kell magyaráznunk a nemzeti hagyomány megannyi
jelképét, évszázadok alatt formálódott fogalomrendszerét, természetesen a szlovák
nép történetének kellő megvilágításával. Ha arra a szűkebb világirodalmi régióra
gondolunk, amelynek alapvető sajátosságai a szlovák irodalmat is jellemzik, KözépEurópa keleti felén végigpásztázva kell kijelölnünk a szlovák történelmi esszé
helyét, szembesítve a m ű f a j olyan világirodalmi rangú képviselőinek teljesítményével, mint például a lengyel Zbigniew Herbert, Andrzej Kijowski vagy a Nobeldíjas Czeslaw Milosz.
Üjabb kérdésekkel folytatom. A miről és a hogyan mellett nem feledkezhetünk
meg arról sem, hogy miért óhajtunk egyáltalán beszélni a szomszéd népek irodalmáról, és azt is szem előtt kell tartanunk, kinek beszélünk róla. Gyakran ugyanis
úgy teszünk Magyarországon, mintha a szlovák vagy a román irodalom — mondjuk — olyan volna számunkra, mint a portugál vagy az izlandi. Mintha a szomszéd
népek irodalmaival nem fűzne össze bennünket a közös sors emlékezete, számos
pozitív és negatív kapcsolat, máig élő előítéletek bonyolult hálója.
Hozzászólásomnak ezért az a tétel a kiindulópontja, hogy nem lehet figyelmen
kívül hagyni a mai szlovák történelmi esszé és az esetleges magyar olvasó közötti
kapcsolat sajátosságait. Értelmetlen azt föltételezni, hogy bármely irodalom létezhet légüres térben. Arra, hogy a magyar és a szlovák befogadó közötti különbség,
a másféle értelmezés néhány okát kíséreljük meg földeríteni, tanácskozásunk kitűzött tematikája is ad indítékot. Hiszen a „szomszédos szocialista országok" megjelölés nem a világirodalom egy sajátos jegyekkel bíró régióját határolja el; a
szomszédos szó azt jelzi, hogy a vonatkoztatás egyik kerete a magyar irodalom,
vagy Magyarország. Nézetem szerint tehát először is értelmezési kérdéseket kell
tisztázni. A szlovák és a magyar történelmi és irodalmi hagyomány jelentős m é r tékben eltérően magyarázza közös történelmünk, kapcsolataink számos jelenségét.
És tekintsük ezt természetesnek, létező adottságnak. Ellenkező esetben nemcsak
hogy áltatjuk magunkat, hanem nehezítjük is kapcsolataink megértését.
A következőkben néhány adalékot kívánok szolgáltatni azoknak a félreértések56

nek mágyarázatához, amelyek a szlovák történelmi esszéket olvasó magyar befogadóban alakulnak ki. Egy közkeletű példával világítom meg, mire gondolok. Gyakori
probléma fordításnál, hogy a Slovensko kifejezésnek 1918 előttre vonatkoztatva magyarul nincs értelme. Szlovákia ugyanis országot, valamilyen közjogilag megkülönböztetett országrészt jelent a mi nyelvünkben; a régi Magyarország szlováklakta
területei — mint ismeretes — 1918 előtt közigazgatási szempontból vagy földrajzilag
soha nem alkottak különálló egységet.
Magától értetődő, ha a szlovák történelmi esszék magyar értelmezéséről esik
szó, tulajdonképpen művelődéstörténeti problémákról beszélünk. Arról, hogy a
közös múlt bizonyos jelenségeit, eseményeit miképpen értelmezi a szétváló nemzeti
hagyomány, illetve a nemzeti hagyomány elemeit fölhasználó írók.
Illusztrációul két szöveget választottunk ki. Alexander
Matuska (1910—1975)
kritikus és irodalomtörténész 1948-as keltezésű A Stúr-nemzedék
című (Stúrovci)
írását és Vladimír Mináő (1922—) először 1965-ben közzétett itt nemzet él (Tu zije
národ) című esszéjét. Mindkét írás jelentős visszhangot váltott ki a szlovák közvéleményben. A gyakran megkérdőjelezett (még az egészen közeli múltban is) szlovák
nemzeti különállás következtében az irodalom még századunk közepén is fontos
funkciót vállalt a nemzeti tudat tartalmainak megfogalmazásában, továbbadásában.
Helyzeténél fogva a szlovák író nemegyszer — a lengyel, a cseh vagy a magyar
irodalom felől nézve — túlságosan közvetlen didaktikai célzattal. A kiválasztás nem
önkényes, hiszen a két író teljesítménye a szlovák irodalom élvonalába tartozik.
Mind a két esszé azzal a szlovák nemzedékkel foglalkozik, amelyiknek döntő szerepe volt a múlt század negyvenes éveiben a modern szlovák nemzeti tudat és az
ú j irodalmi nyelv megteremtésében. Ez a nemzedék a főszereplője szlovák részről
az 1848-as nemzetiségi tragédiának. Nem vitatkozni kívánunk ezúttal Matuska vagy
Minác gondolatmenetével, megállapításaival, filológiai pontatlanságaival, hanem a
két írás — és a szlovák történeti hagyomány — néhány kulcsfogalmával kapcsolatban kíséreljük meg bemutatni a kölcsönös félreértelmezések természetét.
A modern nemzeti ideológia két kulcsfogalma a nemzet és a haza. A két esszéíró által megidézett történelmi korban más volt a fogalmak tartalma és szerkezete
a magyar, illetőleg a szlovák köztudatban. Kezdjük azzal, hegy a szlovák národ
szó mindmáig nemzet és nép értelemben is használatos. A szlovák nemzeti ideológia
talpköve a nyelv; a herderi fölfogást követik, s a nyelvi-etnikai azonossághoz képest másodlagosnak tartják az állami-politikait „Az igazi hazát csak a szívünkben
hordjuk" — írta Ján Kollár a múlt század húszas éveiben a Slávy dcéra (magyarul egyszerre jelent szlávság és dicsőség leányát) 84. szonettjében. A „szlovák forradalomnak" nevezett 48-as színre lépés fő célkitűzését így jelöli ki Alexander
Matuska (A Stúr-nemzedék című írásából a Pripomienky a podlznosti című kötet,
Bratislava 1971, alapján idézünk): „Szlovák nyelvnek hívták, filológiainak és irodalminak látszott, de egész lényege tettekre i r á n y u l t . . . voltak azután irodalmi és
kulturális, politikai és társadalmi, nemzeti és erkölcsi következményei." (74. 1. —
Kiemelés tőlem — K. Gy. Cs.) A nyelv, a szó, az irodalom meghatározó jelentősége
többször előfordul a két író gondolatmenetében. Idézzük most Vladimír Mináéot
(a Tu zije národ című írásra a Paradoxy című kötet, Bratislava 1966, alapján hivatkozunk) : „Az írott szó pótolt mindent — mindent, ami hiányzott: tábornokokat és
vezéreket, képviselőket és minisztereket, társadalmi és gazdasági intézményeket."
(75. 1.) Nem véletlen persze, hogy a herderi ihletésű nemzetfogalom, a nyelvi és
kulturális összetartozás lesz meghatározó a szlovák gondolkodásban. Rájuk igazán
érvényes, hogy „nyelvében él a nemzet", azzal a megszorítással, hogy csak a nyelvében, mert még tartományi, felekezeti különállásra sem hivatkozhatott a nemzeti
mozgalom, mint például az erdélyi románok vagy a magyarországi szerbek. És a
szlovák reformnemzedéknek még az önálló irodalmi nyelvi normát is létre kellett
hoznia (nem árt fölidézni, hogy ennek a nyelvteremtő nyelvújításnak a dátuma:
1843), továbbá a jelentős felekezeti (evangélikus-katolikus) különbségeket is föl
kellett számolnia a kulturális életben.
57

A modern szlovák nemzetfogalom romantikus indíttatású, a népi kultúrára,
a nyelvre, a közös származásra hivatkozik, és hiányzik belőle az ország — bármilyen közjogi-politikai egység — mozzanata. Indirekt módon a hungarus patriotizmus (a közös országhoz tartozás eszméje) ellen intézett támadást a szlovák ideológia
mindkét hulláma, a Kollár-féle szláv kölcsönösséget és cseh—szlovák összetartozást
képviselők, valamint a külön szlovák törzset vallók is. A romantika múltkeresése
nehéz dilemmák elé állította a szlovák ideológusokat és írókat; részint a túl régi
múltba (a magyar honfoglalást megelőző időkbe) kellett visszanyúlni, részint — a
különállást hangsúlyozandó — úgy kellett tenni, mintha évszázadokon á t n e m lettek volna közös érdekek és együtt vívott harcok a magyarokkal. Történelem nélküli nemzet-e a szlovákság? — viaskodnak írók és értelmiségiek lassan két évszázada a problémával. Alexander Matuska úgy válaszolja meg a kérdést, hogy a
szlovák történelem különös jellegét, másokétól eltérő mivoltát hangsúlyozza. „És
mégis: van történelmünk. Különbözik sok más népétől, m e r t nem mi m a g u n k írtuk, hanem mások írták a mi s z á m l á n k r a . . . mert mi nem buktunk el és nem
indultunk hódításokra, hanem ránktörtek és minket hódítottak meg; m e r t a mi
történelmünkben nincsenek uralkodóházak, királyok és uralkodók. De könny és vér
adóját szedték ezen a földön lépten-nyomon, és ezt mi is fizettük, többet másoknál — ez a szlovák történelem megkülönböztető jele." (68. 1.) A romantikus nemzetfogalom következetes folytatója tehát Matuska, fölfogásában a nemzet teljes
mértékben azonos a néppel (lásd a národ szó két jelentése). Két évtizeddel később
azután Mináé még tovább megy ezen a nyomon, az Itt nemzet él-ben és következő
történelmi esszéiben (Parázsfúvás, Jozef Miloslav Húrban összegyűjtött perei — mind
a három olvasható a pozsonyi Madách és a budapesti Európa Kiadó közös vállalkozásában megjelentetett összefüggések című kötetben, Pozsony—Budapest, 1981) a
szlovák nemzet már par excellence plebejus nemzet.
A romantika minden nemzetnek sajátos hivatást szánt az emberiség történetében. A szlovák hivatástudat — részben épp a nemzeti mozgalom viszonylagos
gyöngesége miatt — számos messianisztikus mozzanatot tartalmazott (a kutatások
rámutattak mind a lengyel romantikus messianizmus, mind az orosz szlavofilia
hatására). A szlovákság, mint az egyik legkisebb szláv nép saját szülőföldjét, a
Tátra alját tartotta a szláv őshazának. S mivel a szláv nyelvek rendszerében
a szlovák nyelv némiképp központi helyet foglal el nyugati, keleti és délszlávok
között, a szlovák nép feladatának tekintették az ideológusok a „nagy szláv nemzet"
részeinek kulturális, majd politikai közelítésének programját. És itt a szlovák—
magyar félreértések egy lényeges pontjához érkeztünk. Alexander Matuska így
idézi föl a szlovák ideológia ú t j á t : „ . . . e n n e k a kis népnek a tagjai — melyből
csak Stúrék kezdtek tudatosan nemzetet formálni — a szlávok nagy közösségére
gondolnak, ahová maguk is t a r t o z n a k . . . " (74. 1.) Ha az igazi haza a nyelv, a népi
kultúra, a szokások közössége, akkor természetesen az alapvető kötelék a szlávsághoz fűzi a szlovák népet. Tegyük persze hozzá: J á n Kollár irodalmi és kulturális
kapcsolatokról beszélt a szláv kölcsönösségről szólva; de a következő évtizedekben
egyre nyilvánvalóbbá vált, hogy a nyelvi és kulturális jogok követelése a nemzeti
mozgalom célkitűzéseinek első lépcsőfoka csupán. A szlovák nemzeti ideológia elképzelése a „nagy szláv nemzet"-ről bizonyos mértékig hasonlónak t a r t j a az egyes
szláv népek (az ő terminológiájukban: törzsek) politikai szétdaraboltságát a német
államokéval vagy az olaszokéval. Világos persze, hogy a szlovák nemzeti ideológiában mindez a gyöngeség jele, s egy tulajdonképpen defenzív gondolatrendszer része, a reformkor magyar közvéleménye mégis nem teljesen jogtalanul következtetett ebből arra, hogy az expanzív cári imperializmus — különösen a lengyel szabadságharc brutális vérbefojtása után — fölhasználhatja ezeket a törekvéseket saját
céljaira. A történelmi távlatból látja ezt Vladimír Minác, aki kritikusan ítéli meg
esszéjében a reakciós pétervári politikai körökön csüggő szlovák ideológusokat. Itt
azonban én arra szeretném fölhívni a figyelmet, hogy a nyelvi-kulturális alapozású
nemzetfogalom következményeképpen — ha nem is mondták ki mindig expressis
58

verbis — a szlovák gondolkodás azzal viaskodott, mit válasszon: Szláviát vagy
Hungáriát.
A szlovák eszmetörténetben nemcsak hogy elvetették a politikai magyar nemzet fogalmát, hanem értelmezésében sajátos csúsztatást hajtottak végre, nem kísérelték meg pontosan számba venni, mit is takar a fogalom. Ezt teszi Mináé is:
„Kossuth számára a magyar forradalom egyik fő célja a magyar nemzet hegemóniája volt" — í r j a az Itt nemzet él című esszében (80. 1.). Nem veszi figyelembe,
hogy a magyar liberális ideológia magyar nemzeten az állampolgárok összességét
értette, a hazai más nyelvű nemzetiségektől nem tagadta meg a nyelvi különállás
jogát, csak a politikaiét (ne feledjük, a cári Oroszországban például rendelettel magát az ukrán nyelvet is betiltották). Másik kérdés, hogy a magyar nemzeti ideológia
— tudathasadásos módon — egyszerre akarta fönntartani az állami-politikai és a
nyelvi-etnikai nemzetfogalmat, és nem hiányzott belőle a magyarosító buzgalom
sem. így hát nem fogalmaz Mináé egészen a valóságnak megfelelően, amikor elmarasztalja Tisza Kálmánt abban, hogy kétségbe vonta a szlovák nemzet létezését
(93. 1.). Tisza Kálmán ugyanis elsősorban politikai entitást értett nemzeten, s az
ehhez való jogot tagadta meg a szlovákságtól — ami természetesen szemünkben
nem pozitív kijelentés —, de mindenképpen mást jelent, mint amire Mináé gondol,
nemzethalált sejtetve.
És végül néhány szót a már említett Slovensko fogalom jelentéséhez. Ahogy
mondtam, magyarul 1918 előttre vonatkoztatva nincs értelme. Mondhatunk helyette
szlovákságot vagy szlováklakta területet. Az utóbbi nem azonos a magyar t á j szemlélet által Felföldnek nevezett vidékkel vagy a történeti földrajz Felső-Magyarországával. A szlovák publicisztikában, de a szaktudományokban is általánosan
használják a Slovensko megjelölést akár a XIV. vagy XV. századról szólva is.
Mintha nem történeti, hanem metafizikus fogalom volna, s a mai Szlovákia területének az őskortól kezdve rendeltetése lett volna, hogy Szlovákia, azaz Slovensko
legyen. Pedig maga a kifejezés, illetve a neki tulajdonított politikai (sokáig természetesen csak vágyott) fogalom meglehetősen újkeletű, a modern nemzeti mozgalommal, illetve Csehszlovákia megalakulásával egyidős. Mai tartalmát történeti folyamatok eredményeként kapta. A visszavetített értelmezést tekintsük annak, ami: a
romantikus nemzetállam elképzelés máig világító metafizikus sugarának.
Nézetem szerint nekünk elsősorban az előítéletek tartalmát és szerkezetét kell
megismernünk. Enélkül félrebeszélés bármilyen közeledésről szólni. Enélkül sohasem leszünk képesek megérteni szomszédaink irodalmát.

BÁBA

IVÁN

Fiatal szlovák prózaírók az 1970-es években
A szlovák prózaíróknak a hetvenes évek elejéig két hagyományos alaptémájuk
volt: a szlovák falu és a II. világháború. Nemigen találnánk olyan szlovák prózaírót az 1950—1960-as években, aki legalább egy-két művét ne e két téma egyikének
szentelte volna. A szlovákság nemzeti identitásának jegyeit keresték a hagyományos falusi társadalom változásainak, illetve a háborús viszontagságoknak, a szlovák
antifasiszta felkelésnek ábrázolása, elemzése, értelmezése, értékelése során.
Az újabb szlovák írónemzedék tagjaitól, az 1940-es évek második felében született, és a hetvenes években publikálni kezdő fiatal íróktól sem idegenek ezek a
problémák, ám világképük, élményeik, gondjaik határozottan különböznek az előttük járó nemzedékekétől. Pontosabban: e nemzedék néhány tagja követi a szlovák
59

prózában oly erősen élő népies-realista hagyományt, de a fiatalabb írók többsége
ú j eszközöket keres élményeinek rögzítéséhez.
E csoport egyik legtehetségesebb tagja Jozef PuSkáá, akinek elbeszéléskötetét
Vigasztaló csalódások címen 1979-ben jelentette meg az Európa Kiadó. PuSkás moralizál és pszichologizál. Novelláinak hősei — többnyire énformában megjelenítve —
a körülöttük zsongó, zsibongó, kusza világban erkölcsi értékeket, erkölcsös magatartást keresnek, s többnyire csalódnak Ám ezek mögött a csalódások mögött mindig rejlik valami erkölcsi vagy szellemi többlet, ami a kudarcot látszólagossá, vagy
elviselhetővé teszi. Puskái; elbeszélést ír a bűn viszonylagosságáról, és az ítélkezés
veszélyéről, az álmodozás létjogosultságáról, sőt, szükségességéről, a rendkívüli teljesítményről, a szerelemről, az ember testi és erkölcsi megnyomorodásáról és a hűtlenségről. Elbeszélései frissek, szellemesek, jól megkomponáltak; nem tézisek illusztrációi. Bár néha taláiunk bennük egy-egy erkölcsi vagy gondolati közhelyet, de ez
talán szükségszerű is egy olyan fiatal író esetében, aki következetesen és tisztességgel próbál szembenézni az őt körülvevő világgal, társadalommal, emberekkel.
Hasonló erkölcsi igényességgel, de más alapállásból szemléli és ábrázolja hőseit
és az őket körülvevő világot Milan Zelinka. ö is szembefordul az „előregyártott
elemekből" épülő világgal, a „kocka alakú lakótelepek és kocka f e j ű hivatalnokok"
alkotta renddel, és a sértett, szerencsétlen, peremre szorult emberek oldalán áll.
Hősei mind antihősök, akiket többnyire tragikomikusán vagy szomorú hangvétellel
— néha szentimentálisan — ábrázol. Milan Zelinka próbálja megőrizni kamaszos
ártatlanságát és érzékenységét — ezért gyakran lirizál —, kérdés azonban, hogy
érre a magatartásra épülhet-e nagyobb lélegzetű vagy erősebb kritikai hangú m ű alkotás.
Dusán Dusek és Dusán Mitana a groteszk kispróza két figyelemre méltó képviselője a mai szlovák irodalomban. Mitana néhány oldalas írásaiban is társadalmi
normákkal és konvenciókkal ütköznek meg hősei, akárcsak Puskásnál, ám ő nem
moralizál és nem szomorkodik. Hősei elszánt individualisták, akik számára fontosabb saját identitásuk, mint a bármiféle elismerés és siker. Így gyakran kerülnek
megoldhatatlan — sőt tragikus — helyzetekbe, melyeket Mitana szellemesen csúfolódva,
ironizálva — s mivel többnyire az íróról van szó: öniróniával — ábrázol. Dusán
Mitana intelligens és tehetséges író, gazdag eszköztárral. A kérdés az, hogy élményeit és ötleteit képes lesz-e annyira megformálni, illetve megfegyelmezni, hogy
nagyobb lélegzetű műalkotás is kikerekedjen belőlük.
Dusán Dusek írói magatartása rokon a Mitanáéval, nyelve azonban frissebb.
Írásaiban több a provokatív szellemesség, mint az irónia, a groteszk látás néha a
morbiditásig fokozódik, s nem idegenkedik a szabad asszociációk sorától sem. Í r á sainak alig van cselekményük, többnyire egy-egy ötletet, képet, gondolatot variál
bennük. Rövid, néhány oldalas novelláit érdekes kísérletnek tekinthetjük egy korszerű szlovák prózai formanyelv megteremtésére.
Olga Feldeková e nemzedék legjelentősebb írónője — ahogy egyik kritikusa
írta róla —, „született elbeszélő". Kitűnő szeme, jó humora és kegyetlen kritikai
érzéke van. Elbeszéléseiben nincsenek üresjáratok, fölösleges képek, fordulatok,
jelzők. Eddigi legjelentősebb műve a Költözés egyhelyben című „groteszk kiscsaládregény". Nevek és események pörögnek, könnyek, nevetés, születés, halál. Szentimentalizmus és önsajnálat nélkül, intellektuális iróniával ábrázolja őseit és rokonait. Olga Feldeková jó író — és igen szórakoztató is.
Számunkra, magyarok számára mindig különösen fontos és érdekes volt, hogyan látják a szlovák — és nemcsak szlovák — írók azokat a helységeket, ahol
magyarok is élnek, s amelyekhez magyar történelmi és kultúrtörténeti hagyományok is kötődnek. Ezért külön érdeklődéssel olvashattuk Lubos Juríknak azokat
az elbeszéléseit, melyek a ma már lakótelepek gyűrűjével körülvett pozsonyi külvárosban, az András-temető környékén játszódtak. Egyik legsikerültebb elbeszélése
a Mező utca címet viseli, melynek egy postás a főszereplője, aki végigjárja a házakat. E nem túl eredeti ötlettel vezeti végig az olvasót ezen a világon, bemutatva a
60

lakókat, az öreg magyar cipészt, a megfáradt német ruhatárosnőt, a háziszajhát, az
éppen „befutott" tv-dramaturgot, vagy a groteszk jelenséggé torzult vénasszonyt.
Egy másik elbeszélésének főhőse az András-temető sírásója, aki éppen utolsó temetésére készül, mert a temető megtelt, bezárják. Jurik jól ismeri ezt a világot, ide
fűzik gyermekkori élményei is. Nagy kár, hogy e néhány elbeszélés megírása után
más témák felé fordul, a szlovák faluról, az erdészekről, majd a Nyugatra emigráltakról írt hosszabb-rövidebb műveket — többnyire nem saját élményei alapján,
eredeti ötletek, látásmód nélkül.
Bár Pozsonyról szóltak m á r művek, Pozsonyban játszódtak már regények. az
elmúlt évtizedekben is, a szlovák íróknak csak a most tárgyalt nemzedéke vette
teljes természetességgel birtokába a várost. (Néhány évvel ezelőtt írta nagyon szellemesen egy szlovák esszéíró, hogy Pozsonyban majd mindenki azzal kezdi az ismerkedést, hogy megkérdezi a másiktól: honnan jött!) A szlovák írók Pozsonyban
éltek, de többnyire a szlovák faluról írtak, mégpedig az északibb vidékek falvairól.
Ezért érdemes odafigyelnünk a fiatalabb írónemzedék egy másik csoportjára,
akik már nem mozognak idegenként Dél-Szlovákiában, a Csallóközben, vagy az
Ipoly mentén. Ahogy Karol Wlachovsky írta egyik összefoglaló tanulmányában,
„Szlovákiának ez a jellegzetes etnikai területe mindeddig a szlovákiai magyar írók
felségterülete volt, mivel itt él a szlovákiai magyarság tekintélyes része". A szlovák
írók közül először e nemzedék tagjai fordultak e t á j felé. Ezek az írók erősen
különböznek a fönt említett, kísérletező kedvű, iróniától és groteszk humortól sem
idegen, ú j utakat kereső társaiktól. Peter Andruska, Ivan Habaj és Ladislav Ballek a szlovák próza hagyományos, népies-realista vonulatához kötődik. Mindhárman
paraszti témával foglalkoznak, mindhárman történelmi aspektusból vizsgálják a
parasztság problémáit, mindhárman konzervatív végkövetkeztetésekre jutnak.
Peter Andruska nemzedékregénye, a Kakukkos óra, valahol a Csallóközben játszódik, s hogy magyarok is szerepelnek a regényben, azt abból tudjuk, hogy a szereplők időnként nem értik egymás szavát. Az író a társadalmi-történelmi összefüggéseket a háttérben tartja, csak elejtett szavakból következtethetünk a századfordulótól a hatvanas évekig pergő történelemre. A regény főhőse a második nemzedék nőtagja, aki személyében őrzi azokat a legfőbb erkölcsi és szellemi értékeket,
melyek egy paraszti-iparos családban megtalálhatók. Peter Andruäka regénye kísérlet égy igen bonyolult, történelmi-politikai-társadalmi problémákkal terhes világ
ábrázolására. Érdeme, hogy elsőként vállalkozott erre a feladatra.
' Ivan Habaj korántsem olyan óvatos és tartózkodó, mint Peter Andruska. Nyíltan vállalja ä Csallóközi szlovákság sorsának ábrázolását, sőt érdekeinek védelmét
is. Már előző, ujjgyakorlatoknak tekinthető elbeszéléskötetei is nagy visszhangra
találtak főleg a csehszlovákiai magyar olvasók körében, s hogy miért, az talán
kiderül, ha csak az 198b-bah megjelent régényét ismertetjük is.
A Kolonisti (Telepesek) című regény egy ciklus első kötete. 1938—39-bén játszódik egy csallóközi szlovák településen, Lipová Osadán (Hárstelepen), amit 1922—
23-ban Morvaországból és Észak-Szlovákiából érkező telepesek alapítottak. Köztudott, hogy a csehszlovák kormány a felosztott magyar nagybirtokok nagyobbik részét igen kedvező feltételek mellett (olcsón, hosszú lejáratú kölcsönre) szlovák és
morva telepeseknek adta el, hogy ezzel megszüntesse a Csallóköz magyar etnikai
homogeneitását. Ezeket a telepeseket Ivan Habäj mint hős honfoglalókat, amolyan
szlovák pionírokat ábrázolja, akik a kezdeti nehézségek után Végre megszokták az
idegen, de gazdag vidéket, és gyökeret eresztettek. De békességük, sikerük nem
tarthatott sokáig, mert a harmincas évek vége felé már ismét háborús készülődés
folyik, s végül a bécsi döntés értelmében a „szabad szlovák föld" — ahogy a regény
első lapjain olvashatjuk — ismét magyar, „fasiszta" kezekbe kerül. Megérkeznek
a magyarok, rabolnak, fosztogatnak, gyújtogatnak, fákat irtanak, a szlovákokat pedig
vagonokba rakják, és úgy kényszerítik őket az ország elhagyására.
Ivan Habaj regénye egyértelmű tézisregény, s ebből következően esztétikai értékeiről nemigen érdemes szólnunk. Oda kell viszont figyelnünk társadalom- és tör61

ténelemábrázolására, mert — rólunk van szó. Hogyan is jelennek meg a magyarok
ebben a műben? A szlovák főhős, Jakubec emlékszik arra, hogy amikor az 1. világháborúban az orosz frontra vitték őket, akkor a szlovák katonák be voltak zárva
a vagonokba, magyar honvédek (honvédi) őrizték őket, akik a vagonokhoz búcsúzni
jövő szlovák lányok és asszonyok szoknyája alá nyúlkáltak. A határmódosítás utáni
helyzet ábrázolása során az író tobzódik a magyar katonák és csendőrök durvaságainak részleteiben. A csallóközi magyarok többsége vagy dekadens dzsentri, vagy
ravasz paraszt, aki a szlovákok kifosztására tör. És — mellesleg — minden megjelenő zsidó vagy csaló, vagy haszonleső. A fenti túlzások ellenére a regénynek
vannak sikerült részletei is, amelyekből az világlik ki, hogy Ivan H a b a j jobban ismeri
a Csallóközt, mint amennyire ábrázolnia sikerül. Talán csak a történelmet nem
ismeri eléggé, vagy nem elég differenciáltan. Tán elfelejtette, hogy e t á j történelme
nem 1920-ban kezdődött! A regény a szlovák nemzeti sérelmek és ambíciók apológiája. 10 000 példányban adta ki a Slovensky Spisovatel. Kíváncsian v á r j u k a folytatását.
Annál is inkább, mert a harmadik említett író, Ladislav Ballek szintén u j j gyakorlatoknak tekinthető elbeszéléskötete után e későbbi korszakról, a világháborút követő évekről írta első regényét, a Segédet. A regény egy fiktív, h a t á r menti,
vegyes lakosságú kisvárosban játszódik, ahová északról egy, állami hivatalok által
támogatott szlovák hentes költözik. A hentes az elmenekült Koháry mészárszékével
együtt megkapja annak segédjét, a szerb származású, elmagyarosodott-elszlovákosodott Lancaricot is, aki kezdetben „aranykezű" embernek bizonyul. Kitűnő hentes,
jó kereskedő, mellesleg csal, lop, csempészáruval kereskedik. Így az 1945—48. közötti három-négy év alatt a derék szlovák hentes és családja milliomos lesz, ám
ez a gyors meggazdagodás a családot tönkre is teszi. Míg a hentej. felesége és
lánya teljes erővel próbálnak beilleszkedni a kisváros „társasági" életébe, a hentes
egyre nagyobb lelkiismereti és érzelmi válságba kerül, m a j d mikor a segéd elcsábítja feleségét, visszatér északra, anyjához, rokonaihoz.
Ladislav Ballek igen jól ismeri azt a világot, amelyről ír. Ismeri a magyarokat, a szlovákokat, a zsidókat, a parasztokat és a polgárokat. T u d j a nyelvüket és
szokásaikat, ízlésüket és gyengéiket. Ismeri a kisváros társadalmi rétegződését, f ü l ledt levegőjét, zártságát. De Ballek is beleesik abba a hibába, amely a szlovák és
általában a kelet-közép-európai értelmiség nagy részét jellemzi: miután hősével
megszenvedteti a polgárosodás minden kínját, visszavezeti őt az erkölcsös, tiszta
faluba, ahová később magával viheti prostituálódott lányát is. Nincs igazi m e g oldás, de a részlegeset a kevésbé romlott falu kínálja. A klisé ismerős, de — mint
tudjuk — használhatatlan. A polgárosodást nem lehet „megúszni", megkerülni —
ezt a mi magyar történelmünk is bizonyítja.
A fiatal szlovák prózaírók két csoporjáról szólván befejezésül illik megkockáztatnunk valamiféle. értékelést is. Sajátos párhuzam mutatkozik e fiatal írók esztétikai törekvései és társadalomszemlélete között. A kísérletezők, újítók mindkét szempontból ú j a t keresnek. Sem esztétikai, sem társadalmi kliséket nem k í v á n n a k
elfogadni. Bár korántsem úgynevezett politizáló írók, társadalomkritikájuk írói
magatartásukban, iróniájukban, hőseik vezetésében tükröződik. Vajúdnak, s v a n
esélyük arra, hogy új, korszerű műveket szüljenek.
A népies-realista hagyomány őrzői írói eszköztárukban is, társadalomszemléletükben is a lekerekített, lezárt, statikus rendet választják, mely sem esztétikai, sem
ideológiai szempontból nem mentes az „előregyártott elemektől".

62

LŐKÖS

ISTVÁN

Danilo Kis és a mai szerb próza
Jugoszláviában az irodalom elvi esztétikai kérdéseit tisztázni és előre vinni
kívánó vitáknak komoly hagyománya van. A két világháború között, a harmincas
években s a negyvenes évek legelején a szocialista irodalom- és művészetszemléletről, mindenekelőtt valóság és művészet viszonyáról, a művészi tükrözés specifikus
voltáról folyt éles polémia, amelynek folytatására a felszabadulás után került sor,
s amelynek végeredménye — úgy 1952 táján — a sematizmus elutasítása s egy
rugalmasabb irodalompolitika kialakítása volt. A polémiák szereplői között, a jugoszláv irodalmak olyan kiválóságait nevezhetjük meg, mint a minap elhunyt horvát
Miroslav Krleza, vagy éppen a szerb szürrealizmust képviselő Marko Ristic és
Oskar Davico. Az ötvenes évtized derekáig a viták színvilága jelentősen gazdagodik.
Igaz, a hangnem néha erőteljesebb a kelleténél s olykor talán a meddőség jegyei
is kiütköznek, a végeredmény azonban — S' végső soron ez a fontos — a rangos
művek számának gyarapodása. Egyre inkább megvalósulni látszik mindaz, amit
1952-ben a Jugoszláv Írószövetség ljubljanai kongresszusán Krleza igényként így
fogalmazott meg: „Abban a pillanatban, amint megjelennek nálunk a művészek,
akik tehetségükkel, tudásukkal és ízlésükkel képesek lesznek »szubjektíve visszatükrözni baloldali valóságunk objektív motívumait«, megszületik a mi saját Művészetünk. És ha kifejlődik hozzá az a szocialista kulturális médium, amely tudatában
lesz gazdag múltjának, s tudatában lesz kulturális küldetésünknek a mai európai
térben és időben, ennek a Művészetünknek múlhatatlanul meg is kell jelennie."
Az egyes jugoszláviai nemzeti irodalmak (szerb, horvát, szlovén stb.) mai állapotát vizsgálva a legszigorúbb alapállásból közelítő irodalomtörténész-kritikus is megelégedéssel nyugtázhatja: valamennyi irodalomban időt álló művek, sőt életművek
teremtődtek — mintegy jelezve a tartalékokat is, amelyek a szerb, a horvát, a szlovén vagy a macedón irodalom további fejlődésének lehetőségeit is hordozzák.
A folyamat kísérője a közelmúltban is s a mában is további polémiák sora.
Nem túl rég a Crna Gora-i Miodrag Bulatovié munkássága került a kritikai viták
pergőtüzébe, utóbb pedig a szlovén neoavantgarde képviselőinek olykor talán túlhajtott kísérletei körül alakult ki, a Szlovén Írószövetség tizenhatodik maribori
írótalálkozóján hevesebb, elvi igényű disputa. Az újabb szerb irodalom legutolsó
hangos vitája sem túl régi: a hetvenes évek második felében zajlott, kiváltója
Danilo Kis 1976-ban megjelent elbeszéléskötete, a Borisz Davidovics síremléke volt.
Jellegét, méreteit találóan összegezte Bányai János, amikor így fogalmazott: a kötet
„több mint fél évig a viták pergőtüzében volt, érvek és gyanúsítások, bírálatok és
ledorongolások, kihívások és telefonálások, színes sajtó és esti lapok szóltak, hangoskodtak ellene és mellette". E polémia különössége, hogy megszólalt benne maga
az író is, sőt a végszót mondta ki, amikor megírta és közreadta Anatómiai
lecke
című vitairatát, amely nemcsak az őt támadó kritikák cáfolatának foglalata, hanem
vallomás is az írói műhelymunkáról. Ez a Danilo Kiá-kötet 1978-ban jelent meg
s a polémia okán az újabb szerb irodalomnak alighanem fontos irodalomtörténeti
eseménye lett, egyben Danilo KiS írói pályájának is jelentős fordulója. Alapossága,
az írói elkötelezettség kinyilvánítása, érvelési módszere s nem utolsósorban a
pamflet műfajához igazodó hangneme okán találóan hasonlítják Miroslav Krleza
1932-es Leszámolásom velük című vitairatához.
Ha egy író munkássága s alkotóműhelye körül a több nemzetet és nemzetiséget magába foglaló Jugoszlávia irodalmi életében ilyen heves, a jelek szerint
olykor a személyeskedést sem nélkülöző vita alakult ki, az író nyilván — s ezt
az ellenfelek is elismerik — számottevő reprezentánsa annak az irodalomnak, ame63

lyet képvisel. Danilo Ki§ maradéktalanul annak minősül — jóllehet könyveinek
kötetszáma és oldalterjedelme nem túl nagy. Pedig m á r lassan negyedszázados írói
pályaszakasz áll mögötte. A hatvanas évek legelején debütált, egy évtizeddel azután, hogy a szerb irodalom először igyekezett radikálisan szabadulni a sematizmus ballasztjaitól, s csaknem fél évtizeddel azt követően, hogy a nála hét évvel
idősebb pályatárs, Miodrag Pavlovié eseményszámba menő novelláskötete, a Híd
a semmibe megjelent. A modernizálódás évtizede volt ez, az az időszak, amikor
a két háború közötti szerb szürrealizmus igazán nagy tehetségű képviselői ú j r a
szerepet kaphattak, s amikor a művelődéspolitika egészséges toleranciája ablakot
tárt a nyugat-európai irodalmak legújabb törekvései előtt is. Pavlovié és Danilo
Ki§, valamint nemzedéktársai éltek az ú j befogadásának s a kísérletezés szabadságának lehetőségével s ennek köszönhető, hogy a hatvanas és hetvenes évtizedben
tehetséges, fiatal prózaírók egész sora gazdagította a modern szerb elbeszélő- és
regényirodalmat. Közülük néhányat — Miodrag Pavlovié mellett' Branimir Séepanoviéra, Borislav Pekiére gondolunk — már a magyar olvasó is ismerhet.
Danilo Kiá egyszerre két regénnyel lépett a közönség elé. A korábbi keletkezésű Manzardban Bori Imre „a fiatal szerb_ p r ó z a . . . egyik mintadarabját" jelöli
meg, figyelmeztetve egyfelől a regény gyengeségeire, másfelől arra, hogy ez a mű
„szertelenségeiben... egy egész írónemzedék fellegjárásáról beszél", s benne a költői képzeleté a domináns szerep. És valóban: azok a prózaírói adottságok, amelyek
későbbi műveit jellemzik majd, jórészt hiányoznak a Manzardból. Költőisége viszont nem puszta játék. Azt mondhatnánk: Danilo Kis írói alkatának alapjellemzője, s mint ilyen — más-más alakzatban — mindvégig jelen lesz későbbi regényeiben.
A Manzarddal egy időben közreadott, a 44. zsoltár című regény, már érettebb
alkotás, és invenciózus íróegyéniségre vall. Ha amott a poézisra való h a j l a m volt
az elsődleges, akkor emitt a prózaírói készség szembeszökő. Bori Imrével egyetértően kell vallanunk azt is, hogy a 44. zsoltár esetében bár „kisregényről beszélünk, . . . ám már epikai szélességét dicsérhetjük". És persze korántsem csak azt.
Ez a regény ugyanis már sejteti Danilo Kis írói élmény világának . mélyebb rétegeit
is, azokat, amelyek majd később „családciklusában" .is oly meghatározóak lesznek,
s amelyek alapján eddigi munkáit Kelet-Közép-Európa történelmi . valóságának
egyedi vetületeként tarthatjuk számon. Az irodalmi díjjal jutalmazott regény sikerének egyik kulcsa is ez a kelet-közép-európai kötődés: az újvidéki razzia szörnyűségeit idézi fel benne egy lágerregény eseménysorának keretébe - ágyazva, az emlékezés síkján. A kritika általában egyetért abban, hogy ez a mű leghatásosabb részlete s mert egységes eseménysorrá áll össze s az emlékezés tükrében elevenedik
meg, a regénystruktúrában fokozott jelentőséget kap. Az újvidéki Duna-szakasz
jegén történtek leírásának regénybeli értékét mégsem csak az effektusok alkotják,
hanem az is, hogy az író elemző igénnyel szól az eseményekről. S itt m á r ismét
az a Danilo Kis lép az olvasó elé, aki későbbi regényeiben tudatosan így ábrázolja
gyermekkorát, az általa megélt eseményeket, amelyeket gyermekként sokszor nem
értett, felnőtt fejjel viszont a megtörtént értelmetlenségek okait szeretné megvilágítani. „•— Nem értem — mondja- a regény hősnője gyermekkori emlékeit ú j r a élve
emlékezés formájában. — Miért tilos villamoson utazni? Ezt végképp . n e m ért e m . . . Hogy...tilos villamoson utazni. Az anyja ekkor ütött a homlokára, d e nem
úgy, mint akinek eszébe jutott valami, nem ezzel a hétköznapi mozdulattal, n e m :
anyja a homlokára szorította a kezét, nem csodálkozva, hanem mintha valamilyen
keserű- elhatározást akarna letörölni a homlokából kisimított tinccsel együtt; látta,
ahogy a k a r j a kétségbeesett mozdulattal mutat előre, arra az oldalra, ahol úgy állt
a villamos, mint valami játékszer, az ő bámuló szemében pedig továbbra is ott az
a kérdés: Nem értem. Miért tilos villamoson utazni? Mintha először látna villamost,
és duzzogva kérdezi, mire való akkor, ez az áramszedős doboz, közlekedési eszköz-e
vagy gyerekjáték, vagy valami még; kevésbé érthető dolog, talán valamilyen veszélyes játék vagy bűnös hely; anyja feddő hangját hallotta:
64

— Az istenért, hiszen már nem vagy gyerek! Hát nem veszel észre semmit
magad körül, ha nem figyelmeztetnek rá? — és mintha ábécés könyvet mutatna
valakinek, aki még nem tud olvasni, vagy csak úgy tesz, mintha tudna: — Olvasd
el. Ott, ni, fehér betűkkel. Az ajtó m e l l e t t . . . Érted? Jól tudsz n é m e t ü l . . . Azt, azt
a táblát a villamoson. Az ajtó mellett. FÜR JUDEN VERBOTEN. Érted-e? Für
Juden verboten. Érted már?"
Az Anatómiai lecke egyik passzusában „rögeszmeszerű témáiról" beszél Danilo
Kis — betekintést engedve írói műhelymunkájának világába. „Hivatásos írónak
lenni — mondja — itt és most, vagyis az irodalmat vallani egyetlen szenvedélyünknek és hivatásunknak, annyit jelent, mint szüntelen meghasonulásban élni önmagunkkal és a világgal, önmagunkkal, mert minden más tevékenység, még ha
valamiképpen kapcsolatban van is az irodalommal, életvitelünk és tehetségünk
megtagadásának, egyfajta pótszernek és időfecsérlésnek, önmagunk elárulásának
tűnik. Én azonban, sajnos, ennek ellenére, az irodalomhoz határozott elkötelezettségem ellenére, mégsem hivatásosan, hanem úgy írok, mint egy költő, ami azt
jelenti, hogy valamiféle költői ihletettségben, kizárólag rögeszmeszerű
témáimmal
foglalkozom, és csak azoknál a témáknál és problémáknál időzöm, amelyek intime,
azaz szellemi és erkölcsi mivoltomban tartósan foglalkoztatnak. Egyszerűbben szólva,
nekem nincsenek előre kiválasztott témáim, amelyekről azért írok, mert az most
a bestseller, »a nap témája«, vagy mert éppen megrendelték nálam, hanem azokban a ritka (és egyre ritkább) órákban ülök íróasztalhoz, amikor betelt a pohár,
amikor valamely szellemi, erkölcsi vagy lírai dilemma és kétely olyan méretűvé
duzzadt bennem, hogy úgy érzem, valakivel közölnöm kell."
A közlésnek ilyen típusú kényszere a 44. zsoltár megírása után majd fél évtizeddel lepte meg az írót. 1965-ben jelent meg „családciklusának" (Kert,
hamu,
Korai bánat, Fövenyóra) első darabja, a Kert, hamu című regény. A közlés kényszerének indítékairól — más műveire is vonatkoztatva — maga Danilo Kis beszél.
„Első könyveim — írja az Anatómiai leckében —, . . . abból a (mégiscsak) fiatalos
kíváncsiságból fakadtak, amely egynéhány lírai és metafizikai kérdésre keresett
választ: honnan jövök? ki vagyok? merre tartok?"
A válaszért a valósághoz nyúlt: gyermekkorának prizmaszerű, töredékes emlékeit fogta vallatóra, az élmények mélyrétegeibe ásott. A töredékesnek tetsző
valóságanyag gazdagabbnak bizonyult, mint gondolnánk: az emlékezés prousti áradása valósággal ontja a látszatra epizódszerű, ám valójában nagyon is történelmi
súlyú, végül is szép ívű cselekménnyé szerveződő eseményeket. Valós élethelyzetek
ezek, egy család — tegyük hozzá: sajátosan kelet-közép-európai család — életét,
sorsát alakító szituációk, amelyek történelmi és művészi hitelét aligha lehet kétségbe
vonni. Pontos és általános érvényű szociális körülményeik rajza s még inkább az
apa, Eduard Sam tragikus sorsának beteljesedése. Mert miről is szól ez a legtisztább lírával átszőtt, egy kisgyermek emlékeiből épülő komoly regény? Egy apai
ágon zsidó, az anyain Crna Gora-i család hányattatásairól az Ür 1942. esztendejében. A színtér a Duna-táj két egymástól nem túl távol eső pontja: az egyik egy
vajdasági kisváros, a másik egy nyugat-dunántúli magyar falucska, ahová Eduard
Sam — ez a furcsa, egyáltalán nem gyakorlatias, a falusiak által hóbortosnak tartott, alkoholizmusban szenvedő apa — menekítette családját a pogrom elől. Azért
ide, mert valaha maga is innen származott el, s a regénybeli történés idején még
itt élnek rokonai. Az emlékező gyermek itt cseperedik iskolássá, itt talál pajtásokra
iskolatársai körében, itt éli át a gyermekszerelem varázsát, de itt kell ráébrednie
a kirekesztettség érzetére is s átélnie annak állapotát. Pedig innen még messze
esik az üldöztetés árnyéka, „a tisztelendő úr kivételes kegyéből" a kisfiú részt
vehet a bérmálás ünnepén is, a hittanórák anyagában való jártasságát, tudását
pedig a tisztelendő úr is, Rigó kisasszony (a tanítónő) is „irigylésre méltónak tartja".
Legnagyobb olvasmányélménye, a Kis iskolai biblia, amelynek metszetei fölé „zakatoló szívvel hajol", s amelynek olvasása közben „ á t é l t e . . . és átszenvedte... az
összes ószövetségi lények sorsát, a bűnösök vétkét s az igazak igazságát, Káin
v o l t . . . és Ábel, felváltva, ott ü l t . . . Noé bárkájában, és együtt f u l d o k o l t . . . a ten5 Tiszatáj

65

gerben a bűnösökkel." Ez utóbbi „bibliai drámát mindig és ú j r a á t é l t e . . . mint a
m a g a . . . drámáját", de végül „az őszinteség pillanataiban" tudomásul kellett vennie: valójában neki nincs helye a bárkában: „ . . . tisztán láttam, hogy nekem nincs
helyem a bárkában, s ott reszkettem anyám ölében, ázott pokrócba burkolva, valami
háztetőn, azzal a maroknyi emberrel együtt, aki még megmaradt, tudva tudván,
hogy ez az utolsó menedékünk, az eső pedig, egyre zuhog biblikusán. Én együtt
égek ezekkel az emberekkel a bűnhődés lángjaiban, a háztetőn, mint valami korallzátonyon a tenger közepén, s körös-körül fölfúvódott állati és emberi hullák úszkálnak, halakként villannak első kicsiny, ma született csecsemők tetemei, s az aggok
ráncos, szőrös teste."
Nemcsak a Kert, hamu, a „családciklus" másik két regénye is (Korai
bánat,
Fövenyóra) ebben az életanyagban gyökerezik. Már a Kert, hamu regényvilága
jelezte: Danilo Kis roppant szerteágazó képet tud rajzolni gyermekkora valóságáról. Regénytere valósággal kitágul, éspedig azáltal, hogy figyelmét nem kerülik el
a legapróbb valóságelemek sem. Apróságokat ragad meg, de általános érvényű
igazságok hordozóivá teszi azokat, s bár helyenként láthatóan a francia „nouveau
román" részletező módszerével dolgozik, mégis megőrzi „eredetiségének minden
ismérvét" (Bori Imre).
Hogy mennyi lehetőséget kínált a Kert, hamu megírása közben feltárt valóságanyag, azt a Fövenyóra mutatja meg igazán, amelyben az előző mű egyetlen „epizódját terebélyesíti regénnyé egy 1942. április 5-én keltezett valóságos levél szövegének ürügyén" (Bori Imre). Ezúttal is a közlés kényszere mozdította az író tollát,
a kényszer forrása pedig még mindig a korábban már idézett, önmagának feltett
kérdés: „honnan jövök? ki vagyok? merre tartok?" Már a Kert, hamu lapjain sem
mindennapi figurává emelte az író az apa, Eduard Sam alakját, akit igazából az
emlékező regénybeli gyermek csak felszínesen ismerhetett. Meghasonlásairól, e m beri gyöngéiről lehettek emlékei, de ezek okairól már alig valami. Eduard Sam
Új Ahasvérusként bolyong szülőföldje tájain — bolyongásával, különcségének külsőségeivel növelve a személye körül terebélyesedő titokzatosságot. Aztán — sorsa
beteljesülvén — eltűnik örökre: egy munkatábor nyeli el. A megsemisülést jelentő
távozása után csupán „sűrű és ragadós, halotti c s ö n d . . . " maradt. És néhány apró
tárgy, emlék gyanánt. Mint a Fövenyóra kapcsán említett levél is. Ezekből kell
összeállnia az újabb képnek az apáról — s természetesen a családról is —, amely
az író által önmagának feltett kérdésekre választ adhat. Míg a Kert, hamuban elsősorban a gyermekkor emlékanyagából szerveződött a regény eseménysora, addig
a Fövenyóra regényvilágában a fikció kapott primer szerepet, amit megírásának
már említett indítéka, az 1942-ből származó valóságos levél magyaráz. A fikció
azonban mégsem puszta kitalálás, valóságelemei is megvannak. Egyfelől a levélből
megismerhető, Eduard Sam és családja viszontagságainak életanyaga ez, másfelől
egy eruditív módon birtokba vett információs anyag, amelyből egy markáns keletközép-európai táj, a Vajdaság képe bontakozik ki. És ebből nem kisebb eredmény,
mint az egyetemes érvényűség ténye származik. A Fövenyóra ezért is válhatott a
mai szerb próza egyik kimagasló alkotásává...
A „családciklus" leírása után adta közre Danilo Kis nagy vihart támasztó elbeszéléskötetét Borisz Davidovics síremléke címmel. Ennek megszületéséről is vall
már idézett vitairatában, ezúttal is egy számára „rögeszmeszerű témát" említve a
megírás indítékaként. A téma a szocializmus világához kötődik: a személyi kultusz
törvénysértéseinek problémaköréből való. Az írói felelősségtudat sarkallta a novellák megírását, mint mondja: kortársként morális kötelességnek érezte vallomást
tenni szépírói formában arról a történelmi tragédiáról, amely a személyi kultusz
számlájára írandó. Ezúttal személyes élményanyagra nem támaszkodhatott, maradt
hát a m ű f a j váltás megoldása: a tényirodalom eszközeinek széles körű alkalmazása.
Az elbeszélésekben dokumentumokból, tehát „zömmel nem szépírói jellegű irodalom" forrásanyagából építkezik, számtalanszor hivatkozásokat is közölve: honnan
származnak információi, frói invenciózusságát dicséri, hogy ebből az anyagból is az
66

irodalmi műalkotás kritériumait hordozó, mondhatni virtuozitással megírt műveket
produkált. És olyan elbeszéléskötetet komponált, amelynek „egységét... központi
hősének, Borisz Davidovicsnak a személye biztosítja" (Bori Imre).
A mű körül fellángolt vita, majd az értőbb és higgadtabb kritikai állásfoglalások sokféleképp közelítettek a személyi kultusz bírálatának szánt műhöz. Nagyobb
részük plágiummal vádolta a szerzőt s a mű elemző értékelése helyett vádaskodásokba csapott át, más részük — az értő kritika — a mű etikai, esztétikai hozadékára figyelt fel, s arra, hogy milyen hely, rang illeti meg a Borisz Davidovics síremlékét Danilo Kis oeuvre-jében s a mai szerb próza fejlődéstörténetében. Ez az
értő interpretáció nem kételkedik Danilo Ki§ igazságkereső szenvedélyének őszinteségében és tisztaságában, művészi eredményeit pedig az újabb szerb irodalom kiemelkedő produktumaként é r t é k e l i . . .

MILOSEVITS

PÉTER

A horvát „farmernadrágos" próza
A farmernadrág fiatalító, örökifjító szer, és bűvereje önmagára is hat, hiszen
a farmer már három évtizede képviseli tüntetően az ifjúságot. Egy divatcikk, amely
tartósan az, egyben önmaga ellentéte is, azaz több önmagánál. Az ifjúságnak, persze, számos más és régebbi keletű attribútuma is van, a farmernadrág azonban
a fiatalságot mint öntudatot, mint a „nem fiatalság" iránti különbségtudatot jelképezi. Azonos jelentéstöltettel hordta a farmert nemzedékek sora, Marion Brandótól a mai csövesekig, mégsem vált konvencióvá, nem nyert polgárjogot polgári,
hivatalos és hivatali körökben, közegekben. Viselik idősebbek, jómódúak, sznobok,
piperkőcök, megállapodottak és a csinovnyikok, de még mindig használható az ő
pukkasztásukra is.
Divaton felüli szívóssága, öröklődő jelképessége folytán a farmernadrág, egy
alkalmas megközelítésben, irodalmi szakkifejezéssé vált. Aleksandar Fiáker zágrábi
akadémikus használta a mai horvát próza egyik áramlatáról írott monográfiájának
címében (Hrvatska próza u trapericama). Flakernak egy azonos témájú tanulmánya
magyar nyelven a „Helikonban" jelent meg (1979. 4. sz.), könyvének német nyelvű
kiadását pedig Szabolcsi Miklós ismertette a „Nagyvilág"-ban (1977. 10. sz.); ez a
recenzió magyar összehasonlító lehetőségekre is utalt.
,
Fiáker a találó, de metaforikus terminus technikust pontosan meghatározta:
„Farmernadrágosnak nevezem azt a prózát, amelynek akár első, akár harmadik személyben megjelenő ifjú elbeszélője sajátos stílusát a városi fiatalság beszélt nyelve
alapján alakítja ki, és tagadja a tradicionális, állandósult társadalmi és kulturális
struktúrákat. E próza modelljét Salinger teremtette meg az amerikai irodalomban
Zab hegyező című paradigmatikus regényével, majd ez a modell különböző változatokban az európai irodalmakban is elterjedt."
A horvát irodalomban ez a prózatípus az ötvenes évek derekán jelentkezett,
amikor a többi jugoszláviai köztársaságban a háborút követő évek sematikus irodalmának meghaladásában a költészet járt az élen, a horvátoknál viszont éppen a
farmernadrágos próza. Világirodalmi hatásra jött létre (a „Krugovi" című folyóirat
körül csoportosuló akkori fiatal írók erőteljesen orientálódtak, műfordítóként is,
a világ irodalmai felé). A farmernadrágos próza horvát változatának sajátos arculata azonban a honi körülményeket tükrözve alakult ki. A hidegháború idején egy
speciális helyzetű szocialista országban élő nemzedék kamaszkorból felnőttségbe
5*

67

forduló éveinek krónikája ez a próza. Fiatalos hév, naivitás és szépet gondolás tört
akkor derékba, bimbók és rügyek ütköztek a háború dúlta ország újjáépítésének
szükségképpen technokrata, voluntarista és bürokrata betonvilágába. A konfliktus
eredménye a gyengébb fél visszavonulása, elfordulása lett, de nem a szentimentalizmusba, hanem a dacba, lázadásba, gúnyba és iróniába. A lelkesültség saját tárgyáról perdült vissza rezignációba. Ez határozta meg a farmernadrágos próza protagonistáinak szemléletét és magatartását, a hőseivel tudatosan azonosuló, első
személyű elbeszélő modorát, nyelvét és stílusát. Műfajilag az áramlat szabályos
egyedfejlődésen ment át: indulásakor, az ötvenes évek közepén főleg novellákban
jelentkezett, a hatvanas évek első felében a kisregény dominált, azóta pedig a
regény került előtérbe.
A szervezettség konvencionális világát tagadó farmernadrágos magatartás és
életstílus, a horvát próza tükrében, három típusba sorolható. Szélsőséges f o r m á j a
a huliganizmus, a fennálló renddel és normákkal szembeni bűnügyi konfliktussá
fajuló tiltakozás. Mivel ez a magatartás szociológiai tekintetben is extrém, ábrázolása a horvát prózában marginális jelentőségű, talán Alojz Majetic regényei figyelemreméltóak az ilyen témájú művek sorában.
A következő, enyhébb fokozat a züllött, lumpenfiatalság életvitelének a tiltakozása a konszolidáltság ellen. Zvonimir Majdak regényeiben találkozhatunk ilyen
alakokkal, akik a társadalmi ranglétrán az alvilág küszöbéig sodródtak, de még
nem lépték azt át. Egyenesági leszármazottaikat ma ott találjuk a nagyvárosok
aluljáróiban.
A horvát prózában a legelterjedtebb és legkidolgozottabb a harmadik típus,
az állandófoglalkozás-nélküli, nonkonformista, értelmiséginek nevezhető ifjú. (Az értelmiségi megnevezés csak igen tág értelemben illik rájuk, inkább csak képességet,
s nem képzettséget jelöl. Például, az első személyben fellépő elbeszélő sohasem
„író", nem hivatásos, ami a mai magyar próza némileg hasonló szemléletű alkotásaiban gyakori eset, mint Bereményi Géza A kiadónál című novellájában; vagy
Esterházy Péter Termelési regényének megfelelő részeiben. Esterházy egy helyen
garmond fett szedéssel hangsúlyozza az „író-farmer" kifejezést, amivel e r u h a darab jelképességére utal.)
A nonkonformista fiatalok, főleg Antun Soljan és Ivan Slamnig műveiben, a
szabadságban keresik önmagukat, a belső, lelki szabadságot próbálják kivinni
az életbe, folytonos szabad idővé alakítva azt. Tagadják a szervezettség, az emberi
megállapodottság formáit és értékeit (munka, anyagi javak, szerelem, család, otthon), és a kötetlenség, a csavargás, a brancs, a szex és a haverság antiértékeiben
keresik a bilincstelen, konvencióktól érintetlen élet lehetőségeit. Valamennyien
városiak, ahol a modern civilizáció sűrítménye fullasztja őket; ennyiben a horvát
farmernadrágos próza kifejezetten urbánus. Mégis, a művek többségének cselekménye elvezet a városi környezetből, a civilizációtól kevésbé fertőzött színterekre
tolódik át, főleg az adriai tengermellékre. Itt, az őselem közelében, az ódon kisvárosokban és halászlebujókban keresik az Űj Árkádiát és a szabadság Szigetét
(mindkét szimbólum Soljantól származik).
A farmernadrág mellett, e próza másik kulcsmetaforája a „kirándulás" lehetne
(ismét Soljantól, Rövid kirándulás című kisregényéből kölcsönözve a szót). A nyughatatlan fiatalok életstílusa a szüntelen útonlét; a folytonos vakáció lebegő hangulatában, állandósított átmenetiségben, paradoxonban élnek. A paradoxon határozza meg hangulatukat, a farmernadrágos próza hangulatát is. Egyszerre van jelen
a szünidő kötetlenségének varázsa, az átmenetiség bánata és a tarthatatlanság
tudatának szkepszise. „Soha nincs semmi a végén. Az utazás a l é n y e g . . . Az embernek nincs más választása, mint az, hogy megkísérelje. És hogy megbizonyosodjék a végén, hogy nincs semmi." (Soljan: Rövid
kirándulás.)
Kettősség jellemzi az emberi kapcsolatokat is, a barátságot, a haverságot és a
szerelmet. A kirándulók útjai keresztezik egymást, brancsok jönnek létre, egy ideig
együtt nyaralnak, majd szétválnak az utak, hogy máshol és más összetételben ú j
218

brancsok verődjenek össze. „Mindenki a maga útját járja. S útjaink egy kis szakaszon egybevágnak. Ennyi az egész." (Soljan, i. m.) Találkozások, ú j ismeretségek
és kapcsolatok szépsége, a kaland jóleső izgalma és költőisége, elválások szomorúsága. A huzamosabb ideig együtt nyaraló brancs önmagától bomlik fel, mert szokások és sémák alakulnak ki, hiszen a tevékenységi formák eleve redukáltak
(strandolás, ital, kártya, szex). A szabadság léggömbje unalommal telítődik és szétpukkad. Ha viszont tartósabb kapcsolat alakul ki, például komoly szerelem, a fiatal
pár kiválik a brancsból, megállapodnak, családot alapítanak, átállnak a másik
táborba, Árulókká lesznek, mondja a Soljan-regény címe. Az ő további sorsuk már
nem a farmernadrágos próza ábrázolásának a tárgya.
E prózatípus elbeszélője, az alakformálás és a cselekmény vezetés mellett, nyelvi
és stiláris eszközökkel is kifejezi a farmernadrágos attitűdöt. Kiemelt tendencia ebben a modellben a városi fiatalok beszélt nyelvének az alkalmazása. Tisztán, stilizálás nélkül használja a slangét Majetié és Majdak, akik a kifejezetten trágár
szavak használatától sem riadnak vissza. Ezzel párhuzamosan és összefüggésben
szabadult meg a horvát irodalom a szexszel kapcsolatos szókészlet minden rétegének tabuitól is. A magyar irodalomban, bár szórványosan előfordulnak (pl. Munkácsi Miklós írásaiban), az ilyen kifejezések használata nem elterjedt, még megbotránkoztató. Ezt az irodalmi uzust kihasználva alkotott Esterházy stílusbravúrt,
amikor a Termelési regényben egy irodalmi használatban trágárnak minősülő szót
oda nem illő semlegessel helyettesített, amivel az „orrba fűzfázta" telitalálatot készítette elő.
Majetiétől és Majdaktól eltérően, Soljan és Slamnig a slang stilizálására törekszik. Nem ömlesztik parttalanul szövegeikbe ezt a szókészletet, hanem szelektálnak
és időzítenek, s így megőrzik e nyelvréteg irodalmi üdeségét, erejét és stílusértékét
(ami Majdáknál önmagába fullad). Slamnig kísérletezik, játszik a nyelv lehetőségeivel, stílusváltozatokat, travesztiákat és paródiákat illeszt egymás mellé (ez Bereményinél is megfigyelhető a Legendáriumban).
A slang és a kanonizált irodalmi
nyelv ideális, természetesnek ható ötvözetét Soljan találta meg, alakította ki; műveinek nyelve és stílusa már nem egy meghatározott áramlat, a farmernadrágos
próza „külön" nyelve, hanem általánosan használható, kanonizálható modern horvát irodalmi nyelv. Ezért van lehetőség Soljan szövegeiben reflexív, esszéisztikus
megfogalmazásokra, ami például Maj dáknál elképzelhetetlen.
A slang használata, önmagában is, a bürokratikus, hivatali és tömegkommunikációs nyelv és az azt létrehozó közeg elleni tiltakozást fejezte ki. Ennek a tiltakozásnak közvetlenebb formája az, amikor a két stílusréteg egymás mellé kerül,
és a kontrasztból szatirikus hang születik, természetesen a bürokratikus zsargon
rovására. Például Majdak Kuzis, stari moj (1970. Érted, öregem) c. regényében: „S mikor este, egyedül, kilóg az utcára és elspurizik állandó munkahelye — a krimó —
felé, azt mondja, a helyszínen kell néhány adat birtokába jutnia a proletariátus
életéről a szocializmusban. A manus valóban züllött pofa, azonkívül reakciós, sőt
azt lehet mondani, hazug fráter, mert azt állítja, hogy nálunk létezik az a proletariátus, amely az ő tudományos kutatásának tárgyát k é p e z i . . . Hogy lehetne egy
ilyen szabad madárka, mint én, proletár? A proletárok egyesülnek, én pedig nem
kívánok egyesülni még egy nővel s e m . . . kivéve, pardon, ha a természet megköveteli, amely, ugyebár, erősebb nálunk."
A slang használatához hasonló funkcióban, a horvát farmernadrágos próza
olykor infantilis előadásmódot mímel. A gyermeki logika a felnőttek, a szervezettség világának elidegenedett, hamis gondolkodásával szemben az ártatlanul természetest és az igazat képviseli, az infantilis stílus pedig a hamis gondolkodást kifejező
„süket dumát" opponálja. Ezt az eljárást Slamnig is, Soljan is többször alkalmazza,
de megfigyelhető Bereményi Legendáriumanak
„Előhangjában" és Esterházy Fancsikó és Pintájának „Az első darabjában". Bereményi is használ kontrasztot; tudatosan iskolásán fogalmazott mondatok mellé hivatalos-nyelvi torzszületteket helyez.
E hasonlóság mellett döntő különbség az, hogy a mai fiatal magyar írók számára
69

a gyermekkor ábrázolása egyben az úgynevezett ötvenes évekkel való szembenézés
is, ami a horvát irodalomban csak közvetve van jelen.
A farmernadrágos próza eredeti, tiszta modelljében az első személyű elbeszélő
alany benne marad az elbeszélés tárgyának horizontjaiban; az irodalmilag ábrázolt,
ábrázolható tények közvetlenül egybeesnek a tapasztalatiakkal. Bizonyos mértékben
ez ars poetica is, mert Soljan így ír az Árulókban (1961. Izdajice): „A múlt olyan
tökéletesen egyszerűnek és világosnak látszik. A jelen viszont olyan bonyolult,
homályos és sokrétű, hogy már semminek sem hiszek. Éppen ezért nem garantálhatom az igazságot. Bár a történet, hogy úgy mondjam, tőlem indul, mégis, én csak
egyszerű szemlélője voltam, így hát csak azt tudom részletesen elmondani, amit
láttam." Innen eredt a komponálás és a stílus közvetlensége, ami kezdetben a f a r mernadrágos próza erénye, irodalomtörténeti hozadéka volt. Idővel azonban ez az
empirikusság, kimerítvén amúgy sem túl változatos anyagát, üressé, egyhangú
ismétléssé vált, amit először maguk az alkotók éreztek meg. Viszonylag korán,
már a hatvanas évek első felében különböző kísérletek történtek az empirikusság
meghaladására.
Soljan szövegeinek esszéisztikussága, idézett kijelentésével ellentétben, eleve
kizárta a tiszta empirikusságot. Az esszészerűség nem a cselekmény elvont, tehát
heterogén kommentálásaként épült be, hanem szervesen nőtt ki az elbeszélésből.
A permanens „kirándulás" motívuma, például, az epikus ábrázoláson túl, gondolatilag a menekülő-üldöző viszonnyá tágult: „Ráeszméltünk arra, hogy nem utazunk,
hanem menekülünk. A szökevény nem azt nézi, hova ér, hanem azt, mitől menekül
meg. Ami kívülről nézve céltalan csavargásnak látszik a véletlen, szövevényes pályákon, voltaképpen nem más, mint az egyetlen lehetséges kiút, tudatos menekvés
az örökös üldözések elől, amiktől nincs nyugtunk." (Árulók.)
Az empirikusság meghaladását célozta, mint egykor a naturalizmusban, a szimbólumok és metaforák beépítése (például Árkádia, a Sziget szimbóluma, a f a r m e r nadrág, a szökevény, a cirkusz és a bohóc metaforája).' Soljan az esszéisztikusságot
és a szimbolikusságot gyakran elegyítve alkalmazta, például: „De hogyan tudnánk
élni mégis, ha nem hinnénk abban, hogy valóban, biztosan van valahol az ismeretlen, végtelen tengerben, csodáktól lakottan az a sziget?" (A sziget, 1963. — Ótok.)
A szimbolikusságtól már csak egy lépésre volt a parabola, amely ugyan megszabadította a horvát farmernadrágos prózát az empirikusság és a nemzedékieskedés ballasztjától, de a kilátszóan szándékolt egyetemes érvényűség kelepcéjébe
csalta. Ezt csak Soljan kerülte el azokban a parabolisztikus elbeszéléseiben, melyekben önmagában is érvényes epikus szintet sikerült létrehoznia. És hogyha az eszszéisztikusság, szimbolikusság és metaforikusság még gazdagították a f a r m e r n a d r á gos próza eredeti modelljét, a parabolisztikusság már kikezdte azt. Szükségképpen
következett be ezután a modell szétzilálása, továbbvihető elemeinek beépítése, megszüntetve-megőrzése más, tágabb szerkezetekben.
Majdak Marko na mukama (1977. Marko kínzatása) című regényében a cselekmény java részét falusi környezetbe helyezi és visszatér a tradicionális, sőt népies
előadásmódhoz. Slamnig Bátorságunk jobbik fele (1972. BoJja polovica hrabrosti)
című regényében a korábbról ismert stíluselegyítő módszerét, montázstechnikáját
mélylélektani dimenzióval gazdagította. Soljan pedig Luka (1974. A kikötő) című
regényében a termelési regény feje tetejére állított modelljébe illesztette a f a r m e r nadrágos próza elemeit.
Soljan regényének témája egy hatalmas ipari vállalkozás. A tengeri kikötő
építésének leírása módot ad a társadalmi körkép megrajzolására, ami a kifejezetten nemzedéki farmernadrágos próza eredeti modelljében nem volt lehetséges.
A kikötőben a főhős már nem fogalkozás nélküli ifjú, hanem középkorú mérnök.
Az ő alakja körül Soljan felvonultatja a mai szocialista társadalom és élet típusait,
és hogy teljes legyen a kép, a munkások és parasztok, pártvezetők és hivatalnokok, családtagok és rokonok mellett megjelenik egy farmernadrágos fiatal is, ezúttal lány alakjában.
70

Fiáker szerint Soljan ebben a regényében a termelési regény modelljét fordította önnön ellentétébe. Valóban, a műfaj formai és stiláris eszközeit alkalmazva,
a m ű f a j belső világának a visszáját írta meg: egy voluntarista elképzeléseken
alapuló nagyvállalkozás csődbe menését. S a megfordított termelési regény mögött
parabola sejlik fel, a Soljan Pet stotina stuba (1964. ötszáz lépcsőfok) című elbeszéléséből már ismert tanulsággal: az alkotó álmaiban élő műnek a valóságban testet
öltő képe értelmét veszti, visszájára, sőt alkotója ellen fordul.
A mérnök elképzeléseiben a Nagy Mű eszméje él, a tudomány, az etikum és az
esztétikum emberalkotta szintézisének a vágya; az épülő kikötőt saját élete beteljesítésének, a saját Kikötőjének gondolja. A munka során azonban a „második természet" őserdejével kerül szembe; annyi súlyos, erkölcsileg megoldhatatlan, megalázó,
gerincet roppanté helyzetbe kerül, hogy álma szertefoszlik, élete lényege a kezéből
siklik ki. Egy egész világ, a szervezettség mai világának a képe rajzolódik ki a
farmernadrágos szemlélet tükrében. A mérnök a kizárólagos, de számára elfogadhatatlan feltételekkel és lehetőségekkel testközelben ütközik, mert éppen gátlástalan, karrierista felesége akarja korrupcióba hajszolni, úgymond, a család érdekében.
A törtető, anyagias, kiskosztümös asszony ellenpontjaként tűnik fel a lezser
farmernadrágos lány, aki a bürokratikus kapcsolatok, a korrupt karrier világában
esetlenül vergődő mérnököt a szabadság és önfeledtség farmernadrágos formájával
vonzza. A lány a rideg, béklyózó technokrata világgal slang gúnyolódást, nyíltan
vállalt szexet, szabadságot és őszinteséget, tipikus farmernadrágos életfelfogást
szegez szembe: „Mit izélgetsz? — kérdezte. — Túró az egész. Szeretnék szórakozni,
amíg fiatal vagyok. Krimókba akarok járni, táncolni, utazni akarok, és embereket
látni. Mi mást csináljunk, amikor úgyis elmegy minden az anyja kínjába?"
A mérnök kezdetben, az értelem szintjén nem fogadja el ezt a szemléletet,
hiszen ő szenvedélyes alkotó, de amint kiszorul, kivonul a karrier világából, úgy
sodródik egyre közelebb a lányhoz, ahhoz, amit a lány képvisel. Találkozásuk,
egymásra találásuk azonban csak átmeneti lehet. A lány számára a farmernadrágos életstílus, a „túró az egész" felfogás nem lemondás az életről, hanem „az
egyetlen lehetséges kiút", valami, tartalom és forma. A mérnök esetében ugyanez
az élet feladása, fásultság, semmi, üresség, nihill. Ezért, a regény végén, a lány
habozás nélkül sorsára hagyja a szüntelenül részeg, már csak vegetáló mérnököt,
és csatlakozik a tengerparton kiránduló farmernadrágos brancshoz. A kiégett férfi
egyedül marad az építkezés romjai között, álmai Kikötőjében, élete Zátonyán. Innen
visszapillantva, látható, hogy a farmernadrágos lázadás és tiltakozás nem a Semmi,
a meghívott nihill igézetében fogant, akkor sem, ha a tagadottal szemben semmi
kialakultat, tapinthatót nem tudott szembeszegezni, csak a slangét, csak Árkádiát,
csak a Szigetet. Csak az elnyűhetetlen farmernadrágot.
Soljannak A kikötő című művével a termelési regény az immanens irodalmi
bírálatot attól a nemzedéktől kapta meg, amely a termelési regények idejének lejárta pillanatában lépett az irodalomba, legalábbis Jugoszláviában. Nálunk ez a
bírálat két nemzedékkel későbbre halasztódott. Innen ered A kikötő és magyar
funkciópárja, a Termelési regény közötti döntő különbség. Soljan fordított termelési
regénye nem műfajparódia (humor sincsen benne). Azonban a farmernadrágos
látószögből, melyet ezúttal a műben már csak mellékalak képvisel, Soljan a m ű f a j
belső világának kritikáját írta meg, és ezt fokozta a műfaj belső világa visszájáinak
parabolájává. Esterházy viszont a Termelési regény első részében parodizálta a
m ű f a j külső jegyeit, és ezt fokozta a m ű f a j belső világának szatírájává, ami a
regény történetében nem az első eset. Ezért nem férnek be Esterházy regényének
első részébe a farmernadrágos próza látható elemei (csak a bürokratikus zsargon
parodizálása). Azonban ezek az elemek, szinte kivétel nélkül, jelen vannak a könyv
második részében.
A lényeges és szembeötlő különbségek mellett, A kikötő és a Termelési regény
igen általános közös vonása az, hogy bár egyik sem tartozik a farmernadrágos
71

próza eredeti modelljébe, az őket létrehozó szemléletet mégis ez a modell határozza meg, és annak számos eleme fellelhető bennük. A különbségek abból is adódnak, hogy Soljan írói fejlődése a farmernadrágos próza tiszta modelljén át vezetett
A kikötőig, a Termelési regény alkotója viszont sohasem képviselte ezt a modellt
eredeti formájában.
A magyar irodalomban Császár István, Munkácsi Miklós, Asperján György,
Dobai Péter és még néhányan azok, akik megszorítás nélkül besorolhatóak ebbe
az áramlatba; Bereményi és Esterházy nem, ők már a meghaladott modellt képviselik. És noha Soljan jóval idősebb náluk, irodalomtörténetileg hozzájuk fiatalodott.
Köszönhetően a farmernadrág önmagára is ható bűverejének. Tanúsítva, hogy a
farmernadrágos próza, tiszta és meghaladott f o r m á j á b a n egyaránt, napjaink irodalmának nem futó, átmeneti divatjelensége, hanem szerves és markáns áramlata.

GÁLLOS ORSOLYA

A mai szlovén próza néhány jellemző alkotása
Szlovénia mindig tranzit terület volt észak és dél, kelet és nyugat, Itália és a
Balkán, valamint a német nyelvterület között. A sokféle hatás, a sokféle tájékozódás
lehetősége nyomta rá bélyegét a szlovén kultúrára, továbbá a társadalmi és a gazdasági életre — különösen az elmúlt száz-százötven év folyamán. De ássunk még
mélyebbre. A szlovének a középkor folyamán veszítették el önállóságukat, kerültek
Habsburg-érdekszférába, s éltek 1918-ig a birodalom különböző tartományaiban,
elsősorban Karintia, Krajna, Stájerország és Isztria területén. Nemzeti identitásukat
egyedül anyanyelvi kultúrájuk által őrizhették, életük folj'tonos harcot jelentett
a német beolvasztási törekvések ellen. Ezek utoljára a második világháború idején
jelentkeztek. Peremén voltak az oszmán birodalomnak, és bennük épp olyan eleven
volt a védőbástyatudat, mint a magyarokban. Kultúrájukban, nyelvük életében
ugyanolyan szerepet játszott a reformáció, a felvilágosodás, mint nálunk. Szinte
a miénkkel azonos időben szólal meg a szlovén Petőfi — Francé Preseren, és zajlik
le a XIX. század végén a szlovén modernek forradalma, az ő Nyugat-mozgalmuk.
Jugoszlávia északnyugati köztársasága, a nem egészen kétmilliós Szlovénia életszínvonal-beli és urbanizációs mutatóival ma Európa olyan területeihez mérhető,
mint Ausztria vagy Dánia. Arányaiban igen jelentős a lélekszámra kicsiny köztársaság hozzájárulása a jugoszláv nemzeti jövedelemhez.
A szlovén nyelv ugyanakkor a legarchaikusabb a szláv nyelvek között, hiszen
itt őrződött meg egyedül a dvojina, a kettes szám, amely ma is gazdagítja, árnyalja
a kifejezésmódot.
A múltból lépjünk most át a jelen Szlovéniájába, és Jankó Kos felosztása alapján nézzük meg, milyen irodalom bontakozott ki a talajból a népfelszabadító háború győzelme után, amiből a szlovének ugyanúgy kivették részüket, mint Jugoszlávia többi népei.
A második világháború után kezdődő új szlovén irodalmi életre az a jellemző,
hogy a szerzőkre minden korábbinál nagyobb hatást gyakoroltak a világirodalom,
igaz, kis késéssel érkező híradásai. Az első ilyen hullám Gorkij, Solohov,
Gladkov,
Fagyejev, Szimonov és más szovjet írók műveivel érkezett, a szocialista realizmusnak a háború előtt ismert formájában. Ez a hatás 1948, a sztálinizmussal való szakítás után eltűnt. 1950 után más ösztönzések érkeznek a nyugat-európai és az amerikai irodalomból. Ekkor kezdik fordítani Szlovéniában a modern költészet, regényés drámairodalom azon jelentős képviselőit, akik egyébként már az első világhábo72

rútól fogva hatottak a világirodalom alakulására. Proust, Joyce, Kafka,
Pound,
Eliot, Paszternak, Faulkner, Hemingway, Woolf, Pirandello, Anouilh, Brecht megjelenése a szlovén irodalmi horizonton jelentős vitákat eredményez. Kiderül, hogy
a szlovén irodalom megérett a változásra, az ú j formák és gondolatok befogadására.
1950 után elsősorban a fiatal írók körében rendkívül olvasott szerző lesz Sartre és
Camus, nagy hatást gyakorol az egzisztencializmus.
Az ötvenes évek vége felé válik
ismertté Szlovéniában a modern európai és amerikai drámairodalom, az úgynevezett abszurd színház lonescótól Pintérig és Arrabalig. A harmadik lökést a francia
új regény adta 1965 után a szlovén irodalomnak Robbe-Crillet,
Bútor és mások
műveivel.
Ha e hatások számbavétele után a prózatermést vesszük szemügyre, a magyar
szemlélő számára feltűnő a szlovén írói alkotókedv kiegyensúlyozottsága, ami összefügg azzal, hogy ez az irodalom egyetlen nagyobbnak nevezhető korszakváltással
bontakozott, fejlődött napjainkig, és az 1950. évi cezúra is inkább a feloldást jelentette és a gazdagodást segítette. Jelentős prózai művek és sokféle művészi törekvés
állandó és együttes jelenléte figyelhető meg e három és fél évtized szlovén irodalmában. Folyamatosan születnek az értékes, összegező epikai művek, pedig a szlovén
irodalom éppúgy költészetközpontúnak tudja magát, akár a miénk.
Ha a kívülről jövő hatások nyomába eredünk, kiderül, hogy a szocialista realizmus kialakítása a szlovén irodalomban csak szándék maradt, vezérlő elv, amit
az irodalom csak részlegesen vett figyelembe. A két háború között igen erőteljes
kritikai realista irodalomból lehetett volna kifejlődnie, Prezihov Voranc, Misko
Kranjec és CiriZ Kosmac munkásságában, ha ezek az írók megerősítik a szocialista
eszmeiséget és háttérbe szorítják a társadalomkritikai és a romantikus eszmei
oldalt, ami a legjellemzőbb volt műveikre. Ez azonban nem történt meg.
Az irodalmi pluralizmus jegyében ágazik szerteszét 1950 után a szlovén prózaírás is, és lesz egyre sokrétűbb. Benne néhány változást ér meg a nagy hagyományokkal rendelkező szlovén kritikai realizmus: a kisembert állítja figyelmének középpontjába, s az ő nevében közelíti meg a társadalmi problémákat. Háttérbe szorulnak a Prezihov Vorancnál, Misko Kranjecnél oly jellemző harcos társadalmi
perspektívák, s helyettük érvényt kap a kisemberrel való együttérzés humánuma.
A kritikai realizmus elmozdul az etikai kérdések, az érzelmek irányába, amint azt
Ciril Kosmac esetében látni fogjuk.
1950 körül ú j nemzedék lép fel a szlovén költészetben és az irodalom más
területein is. E fiatalok továbbra is kötődnek a kritikai realizmus hagyományaihoz,
de elhagyják a szlovén prózairodalomban addig hagyományos paraszti témát, motívumvilágot, és a városban élő egyén felé fordítják figyelmüket. Az elbeszélőművészet most Joyce, Kafka és Proust üzeneteire figyel, de alapjában véve hű
marad a kritikai realizmus alapelveihez, amint az Benő Zupancic, Lojze Kovacic,
Vladimír Kavcic és Pavle Zidar köteteiben érzékelhető.
Az ötvenes években olyan egyéb irodalmi irányzatok is felszínre törnek, melyek
a háború előtt keletkeztek, de akkor a szlovén kritikai realizmus nem engedte
érvényesülni őket. Ilyen irányzat az expresszionizmus,
melyből Edvard Kocbek lírája, prózája és esszéi kifejlődtek. Megújul a szimbolizmus is, és központi értékként hirdeti a lelki, érzelmi és formai szépséget. A késő expresszionizmus és az
ú j szimbolizmus vonulatának képviselője az egyik legjelentősebb szlovén író, Andrej
Hieng elbeszéléseivel, drámáival és a hetvenes években született három nagy regényével.
1960 újabb korszak kezdete a közelmúlt szlovén irodalmában: más irányzatok
mellett ekkor jelenik meg az abszurd Dominik Smole, Peter Bozic, Vladimír Kavcic
és Lojze Kovacic műveiben.
A hatvanas évek vége felé ebből az irányzatból fejlődik ki és ágazik sokfelé
a legutóbbi évtized irodalmi avantgardja. Ennek kiindulópontja a világ abszurditásáról vallott tétel. Az avantgard szerint már az irodalom is része az abszurditásnak, nincs benne tehát többé értelem, sem igazi érték. Egyetlen lehetséges irodalmi
73

ténykedése a fogalmakkal és a szavakkal való játék. Az irodalom tehát mint saját
paródiája és minden érték tagadása jelenik meg. Természetesen nagyon különböző
eredményeket hozott az avantgard minden műfajban. Az elbeszélőirodalom a f r a n cia ú j regény mintájára olyan epikai műveket konstruál, melyek mindenekelőtt a
tárgyi világot írják le, kizárják belőle az embert, s ezzel egy tárgyias stílust,
a reizmust alkotják meg, de van példa a popartizmus megvalósítására is prózai
műben. A költészetben az avantgard klasszikusa, „nagy öregje" immár a 41 éves
Tomaz Salamon. A prózában Rudi Seligo nevét kell megemlítenünk.
Amire azt mondjuk, mai szlovén próza, természetesen nem laboratóriumi módon tiszta megjelenését jelenti az itt felsorolt tradícióknak és m ű f a j i hatásoknak.
A jelentős prózai művek általában a formában és az epikai m ű f a j b a n levő lehetőségek szintézisét is jelentik, és több hatás érvényesítésével adnak egységes élményt.
Az 1945 utáni első igazán jelentős irodalmi eseményeket Misko Kranjec,
Anton
Ingolic, Ivan Potrc regényei mellett Ciril Kosmac két könyve hozza: az 1952-ben
megjelenő Pomladni dan — Szép tavaszi nap és 1956-ban a Balada o trobenti in
oblaku — Ballada a trombitáról meg a felhőről című regények. Mindkettő olvasható magyar nyelven.
Ciril Kosmaö (1910—1980) a modern szlovén irodalom egyik legnagyobb alakja,
akivel hazája prózairodalma ismét azokra az esztétikai magaslatokra emelkedett,
mint volt Ivan Cankar idejében. Kosmac szülőföldje, Tolmin olasz megszállás alá
került az első világháború után, és a szlovén nemzeti mozgalmakban való részvételért Kosmacot a hatóságok mindaddig zaklatták, míg át nem szökött Jugoszláviába.
A fiatal író 1938-tól Jugoszlávia párizsi nagykövetségének képviselője, Párizsból
Londonba megy, majd 1944-ben Bariban csatlakozik a népfelszabadító háborúhoz.
„Vándorévei" alatt írói és emberi tapasztalatokkal gazdagodott, mindig fontosnak
tartotta a mozgás, a tájékozódás szabadságát, és utolsó éveiig megőrizte kiegyensúlyozott derűjét, humanizmusát, amely műveinek is sajátja volt. Keveset írt, rövid
lélegzetű prózákat, kisregényeket, de ezeket minden szóra, mondatra kiterjedő m ű gonddal alkotta meg. Sokfelé megfordult, könyveiben mégis, vagy talán éppen ezért
mindig a szülőföldjéről, egy négyzetméterekben mérve kicsiny területről vette
témáit.
Ballada a trombitáról meg a felhőről című kisregényében ellenpontos szerkesztéssel a hősiesség és az árulás motívumait dolgozza fel, a népfelszabadító háborúból
merítve témáját. A kosmaói ethosz középpontjában a kisember hősiessége áll, a
parasztember, Temnikar döntése és cselekedete, mellyel megmenti tizenkét partizán életét, rajta és családján viszont beteljesedik az ellenség bosszúja. Kosmai: szerint az emberi élet fölfoghatatlan és titokzatos, hőseit mégsem keríti h a t a l m á b a a
fatalizmus. Szerinte az ember életcélja fölvenni a harcol a vak sorsszerűséggel, a
Ballada esetében a második világháború rémségeivel, s így tenni értelmessé az
életet, vagy önként vállalva a halált, hiszen az egyénnek a közösségért, nemzeti
és társadalmi közösségéért hozott áldozata értelmes és szép emberi cselekedet.
Talán éppen ez az utóbbi felismerés különbözteti meg, persze sok más egyéb
mellett, a Balladát a háború utáni világirodalom egyik csúcsától,
Hemingway
Az öreg halász és a tenger című kisregényétől. Mindkettő ugyanabból a gesztusból,
az írónak az egyes emberhez, az egyén élet-halál harcához való odafordulásából
született, és mindkettőben egy öregember vívja harcát a természet, illetve az emberi társadalom vak erőivel. Kettejük közül Temnikar életét adja társaiért, a szülőföldjéért — halála, családjának, otthonának pusztulása azonban felér egy győzelemmel.
A Ballada a trombitáról meg a felhőről a kritikai realizmus egyik háború utáni
csúcsa, s formai szempontból a legszebb szlovén prózai alkotások egyike, melyben
a helyszínek és idősíkok a meditatív részek és az események váltakoztatásával
Ciril Kosmac a modern prózairodalom eredményeihez közelített.
Nemzedéktársa Misko Kranjec (1908—) is a két háború között indult, és a h a r mincas években alapozta meg tekintélyét, mint az egyik legjelentősebb kritikai
74

realista író. Számunkra külön érdekes, hogy paraszti témájú írásai a velünk szomszédos, szlovének és magyarok által egyaránt lakott Murántúlból, Kranjec szülőföldjéből fakadnak. Könyveiben igen gyakoriak a magyarizmusok. A Murántúl
Szlovénia egyik legelmaradottabb (agrár-) területe volt a felszabadulásig, tehát itt
sűrítetten jelentkeztek a szlovén társadalom ellentmondásai. Misko Kranjec a háború utáni írói működésében is azokkal a művekkel érte el a legmagasabb csúcsokat, melyeknek témáját innen, a szülőföldjéről merítette. Ezek a művei a Mladost v mocvirju — Ifjúság a mocsárban (1962), vagy a Lepa Vida prekmurska —
Murántúli szép Vida (1972), és végül a Strici so mi povedalí — A
nagybátyáim
mesélték című, 1976-ban megjelent nagyregénye, amivel az akkor hetvenedik születésnapja felé közelgő író őszinte ünneplésben részesült, és megkapott minden elismerést. Hetvenedik születésnapján egyébként a muraszombati kiadóval közösen
novelláskötetet jelentetett meg az Európa Könyvkiadó.
A nagybátyáim mesélték című könyv, mint ahogyan a címében is jelzi, családi
történetekből összeállított krónika, az önéletrajzi memoárirodalom műfajában. Szereplői egy murántúli parasztcsalád tagjai, Kranjec ősei. Históriájuk a patriarchális
nagycsalád széthullása az első világháború és a királyi Jugoszlávia idején. Kranjec
érthető és érezhető érzelmi azonosulással tárja fel a maga és népének gyökereit,
ad eleven képet a paraszt nagyapák életéből. Könyve ugyanakkor tájnyelvi dokumentum, néprajzi hitelességű krónika, az a fajta nagyregény a nép életéről, amire
minden irodalom áhítozik, és amit a legkülönfélébb ízlésű olvasó is örömmel vesz
a kezébe.
Ciril Kosmac és Misko Kranjec e két regénye — fogalmazhatunk úgy — befejező és nagyon magas szintű megnyilatkozásai egy jelentős szlovén irodalmi
áramlatnak, a kritikai realizmusnak, ami a két háború között azzal indult, hogy
egy-egy szlovén vidék, általában az író szülőföldje életéből, annak társadalmi ellentmondásaiból adott képet. Az itt ismertetett két regény, a Ballada a trombitáról
meg a felhőről és A nagybátyáim mesélték a korábbi irányzat formai és tartalmi
eredményeit összegezi, gazdagodik a modern próza lehetőségeivel, és tulajdonképpen felteszi a koronát a szlovén kritikai realizmus addigi eredményeire.
Másfajta személyiség az 1925-ben született Andrej Hieng, teljességgel városi
jelenség, aki 1950-ben jelentkezett novelláival. Prózában ő a kései expresszionizmus
és az ú j szimbolizmus írója, aki írásaiban központi értékként hirdeti a szép cselekedet és a szép forma elsődlegességét. 1966-ra érik meg első nagy regénye a Gozd
in pecina, amit Káró király címen a Forum és az Európa Könyvkiadó jelentetett
meg 1969-ben. Andrej Hieng a hetvenes évek indulásakor már drámaírói korszakánál tart, megírja Spanyol ciklusát a nagy felfedezések koráról, Grecóról, Goyáról, és drámáiban csakúgy, mint 1972 után megjelenő három nagy regényében
etikai és filozófiai problémákat bont ki hallatlan morális érzékkel, stílusgazdagsággal, fontosnak tartván a formát, mint a gondolatot hordozó textus szövetét. Ez a
szövet rendkívül gazdag, színes és láttató, nemegyszer filmszerű; beszédes jelképek
gazdagítják. Hieng gondosan mérlegre tesz minden szót, és különös gondot fordít az
ábrázolt jelenségek és a választott jelképek harmóniájára és logikájára. Sokakkal
mi is elmondhatjuk, hogy Andrej Hieng stílusa ma a legtökéletesebb a modern
szlovén prózában. Taras Kermauner ezeken kívül a továbbiakat írja még le Hieng
stílusáról egyik legutóbbi tanulmányában: „Nem merül el a zűrzavarba, hanem
a művészet által egy ú j valóságot alkotva áthajóz ezen. Számára az írás a hanyatló,
de magát meg nem adó ember nyomainak őrizését jelenti. Hieng etikus író, s
ugyanakkor író — mint kevesen Szlovéniában. Kosmac örököse, aki messze túlszárnyalta mesterét. Textusában nincs egyetlen hanyagul odavetett mondat. Számolatlanul, bőségesen ontja ránk a stílusbeli szépségeket, de nem keveredik dzsungelösszevisszaságba. Visszafogott." Egyik leggyakrabban visszatérő témája az egyén
sorsa a történelemben, a különböző társadalmi szituációkban. Gyakran a sorsfordulók idején. Ilyen alkalmakkor Andrej Hieng arra keresi a választ, miben is áll az
igazi emberi nagyság? Mi az, ami egyének, közösségek tetteiben maradandó? Mi az,
ami nyomtalanul, haszontalanul eltűnik az életből?
75

Mindezen írói vonások és erények együttes megjelenése a legutóbbi Hiengregény az 1981-ben megjelent Obnebje metuljev — A pillangók égboltja, a rossz
özönében csendesen, de szilárdan védekező érett szépség és érzékeny lelkiismeret
regénye. A pillangók égboltja Don Alonso spanyol nemesről szól a XVIII. és a
XIX. század fordulójának évtizedeiben, Don Alonso halálba hulló, önző és értelmetlen életéről. A regény színhelyei egzotikusak: a tengeren túli spanyol gyarmat,
Kolumbia, az Orinoco őserdei, majd Spanyolország, azután Trieszt és végül a szlovén karsztvidék, ahol már csak egyetlen szolgáló marad a száműzött királyi tisztviselő, Don Alonso mellett. A regény íve és Don Alonso élete, aki iránt Hieng egy
pillanatra sem titkolja rokonszenvét, tehát hanyatló. Azért választja Hieng Spanyolországot témájául ezúttal is, hogy a széthullásra, a nagyság viszonylagosságára m u tasson példát. Mindezek után Hieng fő mondanivalója a vak emberi önzéssel és a
nagyhangú hősködéssel szemben a teremtő jóság dicsérete, Angelca szolgáló gondoskodásának, az irgalomnak felmutatása ebben a hallatlanul színes, nemegyszer
a kalandregény elemeit felsorakoztató modern regényben.
Tartalmi és stíluselemekben hasonlóan bővelkedő Andrej Hieng korábban, 1976ban megjelent Carodej — A varázsló című regénye a kelet-európai kapitalizmus
előretöréséről, párhuzamosan bemutatva a kereskedő dédapa és a mai városi
lumpen unoka életét. Ha a magyar olvasó is megismerheti ezeket a regényeket,
várható, hogy Andrej Hieng hasonló felfedezést jelent m a j d a magyar irodalomban,
mint amilyent Andric, Krleza vagy a lengyel modernek jelentettek, amikor a n n a k
idején a magyar fordításokat kézbe vehettük.
A Jugoszláviában mindig megjelenő partizántéma kapcsán szólunk most az
idősebb írógeneráció egy érdekes tagjáról, a ma 68 éves Vitomil Zupanról és egy
másik pályacsúcsról, jugoszláviai irodalmi eseményről, Zupán Menuet za kitáro (na
petindvajset strelov) — Menüett gitárra és huszonöt lövésre című, 1975-ben megjelent és sok vitát kiváltott regényével. Filmváltozat is készült belőle — hasonlóan
sok vitával. A regény körül támadt feszültségeket az váltotta ki, hogy Zupán szakított a partizántéma hagyományos patetikus ábrázolásával. Könyvében megszólal az
irónia, a kétkedés, hiszen a Menüett egy gondolkodó entellektüel töprengésekkel,
kérdésekkel teli útját mutatja be a népfelszabadító háborúval való azonosulásig.
Zupán, aki ifjú éveiben tengerészként és profi bokszolóként gyűjtötte az élményeket, harminc évvel a háború után lát hozzá, hogy a Menüettben megírja partizánélményeit, akkori önmagát és a társakat. A regénynek ez a rétege első kézből
vett izgalmas híradás a második világháború európai frontjának egy érdekes szakaszáról, „ahol néhány kommunista amatőr megállította a világhódító németeket",
és felszabadított területeket hozott létre. Olyan érdeklődéssel olvassuk mindezt, akár
a híres tábornokok memoárjait. Ez egymagában is jelentős írói fegyvertény, azonban
a Menüett ennél sokkal több réteget foglal magába. Főhőse, Berk, azaz maga Zupán,
ugyanis egy spanyolországi nyaralás alkalmával idézi fel á harminc évvel ezelőtt
történteket. A spanyol tengerparton találkozik a német Bitterrel, „aki úgy h a t rá,
mint az emlékezés varázsitala".
A dokumentarista partizánháborús fejezetek tetőpontja a hajsza, amelyben a
hidegtől, harctól, üldöztetéstől elgyötört partizán számára csak a puszta létért való
harc marad csak. Ez az a pont, ahol Vitomil Zupán továbblép a dokumentarizmusból, és valamiféle mitikus nyelven szólal meg, leírva a látomást a vágóhídra terelt
állatokról, a falevélként lehulló katonáról, és a spanyol bikaviadalokon a bika szép
és költői haláláról. A lét és a nemlét határán, halálra hajszoltan a téli erdőben
hallja Berk-Zupan a menüettet, amit egy gitáron játszanak. E látomások, hallucinációk által kapcsolódik össze a jelen és a múlt, Spanyolország és Jugoszlávia.
Meg a harcostárs, a barát, az egykori spanyol harcos, Anton révén is. És ahol már
nincs szó leírni a szenvedéseket, a modern Krisztusok szenvedéseit, ott hangot kap
a poézis, és így lesz Vitomil Zupán regénye az elbeszélés és a költészet megragadó
együttese. Nemcsak Spanyolország, más miatt is gyakran eszébe juttatja Semprun
„nagy utazását" Zupán regénye, amit az idei könyvhéten vehetnek kézbe a magyar
olvasók.
76

Zupán imponálóan magabiztos fellépésű hősétől eltérő, másfajta huszadik századi emberi sorsot, autobiografikus jelleggel mindig ugyanazt az életutat, annak
állomásait mutatja be prózai műveiben, novellában, regényben, esszében Lojze Kovacic. Az ő elbeszélőművészete is a realizmusból indult az ötvenes években megjelent három növelláskötetében. A kisember, a külvárosi kispolgár, proletár életét
írta meg, de történelmi, társadalmi dimenziók nélkül. Témája ugyanez marad, de
idővel Joyce, Proust és Kafka hatására modernizálja a szlovén realizmus hagyományait. A tárgyi világ pontos rögzítése mellett idővel nagy szerepet kapnak írásaiban a belső, lelki, tudati történések, az álmok, a víziók és a sejtések. A környező
világot idegen, abszurd és veszélyes környezetként fogja fel, amely fenyegeti az
ember fennmaradását, ahogyan azt Resnicnost — A valóság című regényénél láthatjuk. A kisregény önéletrajzi jellegű, és kezünkbe adja Kovacic világának nyitját.
A valóság főhőse, azaz az író Bázelben született, apja szlovén kivándorló, édesanyja német. A világválság alatt a család tönkremegy, a háború kitörésekor hazatoloncolják őket, a felszabaduláskor az anya német származása miatt internálják
a család még élő tagjait. A fiú, mint amolyan bezprizornyik hányódik ide-oda hajléktalanul, behívják katonának, majd 1949-ben egy baklövése miatt katonai büntetőtáborba zárják. A fizikai és lelki szenvedések azon bugyrait kell végigjárnia,
melyekben ugyancsak bővelkedett századunk. Személyiségétől megfosztott szám lesz
a lágerben, majd visszakerül a katonasághoz, leszerel, hazatér, senki sem várja,
és csavargásai közben újra elfogják. A regény jellemző záróakkordja, amint a fiú
aludni tér a szeretett város, a mostoha Ljubljana egyik parkjában, és összegömbölyödve a padon, az anyaméhben megbúvó embrió tartását veszi fel.
Jellegzetesen huszadik századi emberi sors hordozója ez a regény, a válságoktól, nemzeti megkülönböztetéstől, intoleranciától, háborúktól, lágerektől és az intézményesített dresszúrától agyongyötört ember sorsáé. Kovacic hőseiben ugyanakkor
sohasem szűnik a boldogság, a biztonság és az értelem felé való törekvés. Ez a fő
mozgatójuk. A szlovén és a jugoszláviai irodalomkritika nem kényeztette el Kovacicot — műveinek komor tónusai miatt. Azt is szemére vetik, hogy mindig egyazon
körből, saját életéből meríti témáit. Valószínűbb azonban, hogy amit a kritikusok
szemrehányásként mondanak, azok éppen erényei Lojze Kovacicnák, aki nagyobb
lélegzetű prózai műveivel és novelláival a modern szlovén prózairodalom legjobb
példáit szolgáltatja.
A társadalmon kívüliség állapotát az abszurd irodalom eszközeivel Peter Bozic
mutatja be regényeiben, mint amilyen a Na robu zemlje — A föld szélén. Nemzedéktársa, az ugyancsak ötvenesztendős Vladimír Kavcic a történelmi múltba, az
1713. évi tolmini parasztlázadás korába helyezve közli felismerését, miszerint a
világ veszélyes, ellenséges és fenyegető, és az ember életének lényege a létért
folytatott küzdelem (Pustota — Pusztaság).
Mindennek magas szintű megfogalmazását egy fiatal író, a maribori Drago
Jancar hozta, aki harmincéves volt 1978-ban, Galjot — A gályarab című regénye
megjelenésekor, s ezért meg novelláiért mindjárt el is nyerte a legmagasabb szlovén irodalmi díjat. Egy novelláját bemutatta a Nagyvilág.
A gályarab esetében ismét egy pikareszket tartunk kezünkben a m ű f a j virágkorából, a XVII. századból merített témával. Amíg azonban Hiengnél etikai és
filozófiai felismerések előadására szolgál a térben, időben távolból vett téma, addig
Drago Jancar gályarabtörténete határozott gesztusokkal demitizálja a régi kort és
az úgynevezett kalandokat. Ezeket valószínűleg csak a markánsabb kontrasztok
kedvéért választja az író. Johann Ott, a főszereplő története szüntelen menekülés,
folytonos futás a környezet és a kor tomboló erői elől, a boszorkányperek, eretneküldözések, lobogó máglyák és pestisjárványok századában.
Jancar meggyőződése, hogy az ember, mint akarattal és erővel megáldott
szabad lény, maga szabja meg sorsát, és nem pusztán kiszolgáltatottja vagy áldozata a társadalmi és az elemi erőknek. Lehetőségei vannak és ezek között választ.
Kikerül minden csapdát, csak a legutolsót, a halálét nem kerülheti el.
77

Jancar embere ugyanakkor a történelemben él, a társadalomban, de tudja, hogy
nem bízhat senkiben. Nem csatlakozhat se szektához, se csoporthoz, se egyénhez.
Futásával „a kiürült égbolt alatt" csak haladékot csikar ki időről időre, de közben
tudja, hogy fenékig kell ürítenie a keserű poharat.
A gályarab egyébként jellegzetes szlovén népköltészeti alak, de felbukkan
modern lírai vers motívumaként is. A gályarabok soraiban ott találjuk a parasztfelkelések résztvevőit és — a mi negyven prédikátorunkhoz hasonlóan — a reformáció híveit is. A gályarabtéma tehát jóval több, mint különös írói választás,
inkább egy régi jelkép továbbgondolása a szlovén irodalomban.
#

Nem találomra ragadtuk ki ezt a pár szerzőt. Egy-egy alkotásuk bemutatásával érzékeltetni kívántuk, milyen sokféle törekvés jellemzi a mai szlovén prózát,
ugyanakkor mindvégig az a közös hagyomány, amely a magasabb rendű célokért,
a közösségért, az eszményeiért küzdő, győzedelmeskedő vagy elbukó egyént állítja
a művek középpontjába.

KÁFER ISTVÁN

„Hungaroszlovakológia"
GONDOLATOK

E G Y ÚJ T U D O M Á N Y Á G R Ó L A S Z O M S Z É D O S

ORSZÁGOK

MAI IRODALMÁRÓL RENDEZETT ELSŐ

SZOCIALISTA

ORSZÁGOS

KONFERENCIÁN

Az első országos konferencia a szomszéd népek irodalmáról rendkívül fontos,
hasznos, időszerű. Különösen értékes a szervezés sokoldalúságra törekvése, miszerint
a tudományos vizsgálódásokat nem csupán gyakorlati műelemzések egészítik ki, hanem sor kerül a könyvkiadás, a könyvtárak, a folyóiratok, az irodalomkritika és a
műfordítás szerepének áttekintésére is. E konferencia nyomán és hatására minden
bizonnyal lesz majd hasonló eszmecsere az irodalom- és történelemtankönyvekről,
az irodalmi és történelmi anyagot is közlő periodikumokról, ismeretterjesztő és
hasonló kiadványokról. Munkálkodásunk elsődleges gyakorlati célja ugyanis régiónk
nemzeti kultúráinak elemző közvetítésén és közvetítő elemzésén keresztül olyan ismeretanyag köztudatba oltása, amely fokozatosan feltárná a kölcsönösen negatív
nemzeti sztereotípiák ellenszenves összetevőinek okait, sőt a sokat emlegetett közös
múltból talán pozitív sztereotípiákkal is módosíthatná a magyarság és a szomszédai
viszonyának jelenlegi tartalmát.
Amikor a Vladimir Minác, Ladislav Ballek, Ivan Habaj és más szlovák írók
műveiben olvasható magyar vonatkozásokról van szó, akkor tulajdonképpen hungarikumokról beszélünk. Amikor Minác fölteszi a kérdést: „Van-e egyáltalán értelme
abban a tragikusan összecsomózott bugyorban kotorászni, amelyet történelmi Magyarországnak neveznek", akkor ez már kimeríti a nemzeti bibliográfiánkban használt területi hungarikum fogalmát. A szlovák író azonban ennél sokkal tovább megy,
amikor kijelenti: „A magyarokhoz való viszonyunk nemcsak nemzeti sorsunkat, hanem nemzeti tudatunkat, illetve lelkünket is meghatározta. Sok évtizeden keresztül
azzal léteztünk, hogy elrugaszkodtunk a magyaroktól, hogy nem adtuk meg magunkat, hogy rajtuk kívül és ellenükre éltünk; ez a magatartás sokáig létezésünk lak78

muszpapírja." Ez már tartalmi hungarikum, hiszen rólunk is, talán nekünk is szól.
S ha ebből a szempontból is vizsgáljuk északi — és természetesen a többi — szomszédunk irodalmát, sőt egész művelődését, a hungarikumok újabb és újabb kategóriáit találjuk. Ilyen például a nyelvi hungarikum, amely mondjuk Ján Chalupka
Kocúrkovojától Ladislav Ballek Palánkról, azaz Ipolyságról szóló regényéig tömegesen fordul elő magyar szavak, mondatok, sőt párbeszédek használatával, amit a
fordítások mind ez ideig nem tudnak érzékeltetni a magyar olvasóval. Ugyanezek
a nyelvi hungarikumok hemzsegnek Ballek másik ipolysági könyvében, az Agátyban, Peter Jaros Ezeréves méh című családregényében, Peter Andruáka Gátak című
művében stb.
Újabb, szintén igen gyakori hungarikumkategória a tartalmi hungarikumok sajátos alfaja: a magyar nép, az állam, a politikai-kulturális élet puszta említései —
tehát nem a mináci látószögű tényanyag. Ilyen például a történelmi regényekben
vagy a konferenciánkon is szóba került memoárokban olvasható hungarikumsorozat,
mint a szintén idézett Plávka-életírásban, ahol a szerző édesapját emlegeti, amint
1916-ban a budapesti EMKE-lokálban virtusból elhúzatta a cigánnyal a mai szlovák
himnuszt, vagy amikor ő maga már az ötvenes évek Budapestjén az Országházat
építő hajdani szlovák kőművesekre emlékezik.
További, a konferenciánkon ugyancsak említett hungarikumkategória a szlovákiai magyar nemzeti kisebbség szerepeltetése napjaink szlovák prózájában. Ez az
újabb hungarikumfokozat több problémát is hordoz magában. Az egyik: A mai
szlovák irodalomkritika a Jaros Ezeréves méhéről rendezett vitasorozatban arra a
megállapításra jutott, hogy Jaros, Ballek, Habaj és mások eszmei állásfoglalása a
magyar nemzetiséghez fűződő viszonynak a szocialista internacionalizmus elvi alapján történő megoldása. Ez a Dániel Okáli tollából származó megállapítás azonban
többek között azért is erősen vitatható, mert az Ezeréves méh története idején, a
századforduló és 1918 között magyar nemzeti kisebbség — egyszerűen nem volt.
De még a többi, az immár „szlovák déllel" foglalkozó művek sem választják szét a
határon onnani és inneni magyarokat. A másik probléma a hungarológiai komparatisztika sajátos területéhez sorolható: Ballek Segédje és Agátyja ugyanis — egyébként véleményem szerint legalábbis az utóbbi évtized legjobb szlovák regényei —
a szlovák és magyar „világ" keveredése Ipolyság, a dzsentroid vidéki fészek egzotikus délvidéki klímájában. Szlovákiai kritikusai a világirodalom déli perifériaábrázolásaival, Thomas Clayton Wolf és Faulkner témáival azonosítják. Ez a látásmód azért is meggondolkoztató, mert egyrészt ez a „dél", az egzotikus világ még
délebbre is, sőt azonos etnikumban folytatódik, tehát Magyarországon, másrészt mert
hasonlóan nyomott, páradús ábrázolásmódot választott például Sarusi Mihály is a
békéscsabai szlovákság esetében. Felmerül tehát a magyar nemzeti kisebbségek — és
a nemzeti kisebbségek általában — szépirodalmi megjelenítéseinek összehasonlító
vizsgálata.
A nyelvi, területi és tartalmi hungarikumok feltárása a szomszédos népek művelődésében országos jelentőségű, sőt nemzetközi feladat. Gyűjtőkörének széles volta
és az anyag gyakori előfordulása egy új tudományág létrehozását és tervszerű művelését sürgeti, annál is inkább, mivel a sztereotípia-vizsgálatok szomszédnépi szempontból a magyar művelődés kutatását is szükségessé teszik. A hungarológiá szlovák
forrásaival foglalkozó szlovakohungarológia, illetve a szlovakológia magyar forrásaival foglalkozó hungaroszlovakológia párhuzamos létrejötte meggyorsítaná a két nép
szimbiózisának vizsgálatát. Ugyanerre lenne szükség román, délszláv stb. vonatkozásban is.
A mai szlovák irodalom szlovakohungarológiai elemzéséhez szükség van kontrasztív stilisztikai-nyelvi vizsgálódásokra is, például a balleki magyar nyelvi elemek,
az író sajátos szóteremtései (maga ugyan azt vallja, hogy nem tud magyarul!) és
más hungarizmusai analizálására. Felvetődik olyan szempont is, mint a zsidóság
magyarrá és szlovákká asszimilálódása, illetve a dualizmus korában játszott szerepének képe a mai szlovák irodalomban. A nálunk legutóbb Hanák Péter tanulmá79

nyában és e konferencián Niederhauser professzor által is felvetett kérdés szinte
valamennyi szlovák retrospektív prózai műben előkerül. Andruáka Schwarcz-Ciernyje vagy Ballek Palesztinába kivándorló magyar keresztnév-helyesírású Erneszt
Weinbergerje és társai a Centrál-szállóban Martin Rázus Krcmársky krár-jának ú j rajelentkezései.
*

Szívmelengető az Európa Kiadó és a pozsonyi Tatran együttműködése a Bibliotheca Saeculorum című, a közös művelődéstörténeti hagyományt közösen vállaló
sorozat létrehozásában. Bármilyen jó azonban az Európa munkálkodása, a szomszéd
népek irodalmából sokkal több mű kiadására van szükség, mint amennyit európai
színvonalat tartó kiadónk vállalhat. Hasonló a probléma a Nagyvilág című folyóirattal is. A szomszéd országok irodalmai nekünk többet és közelebbit jelentenek,
mint Európa és a világ más tájainak literatúrái, ezért szükség lenne egyrészt az
Európa mellett más kiadó bekapcsolódására, másrészt egy csakis a szomszédok irodalmával-művelődésével foglalkozó „Kisvilág" létrehozására. Annak ellenére, hogy
a szomszéd országok magyar irodalmi folyóiratai — köztük a pozsonyi Irodalmi
Szemle — dicséretesen teljesítik közvetítő feladatukat. Hazai érdeklődésünk talán
az ő munkájukat is könnyítené, hiszen a magyarországi kezdeményezések ezen a téren sokkal nagyobb súllyal demonstrálnák a magyar kultúra érdeklődésének természetes őszinteségét.
A szomszéd országok magyar irodalmai pedig nagyobb helyet k a p h a t n á n a k hazai
irodalmi folyóiratainkban.

JEGYZETEK
Vladimír Minác idézett megállapításai: Nemzet él itt. In: összefüggések. Bratislava, 1980,
Madách, 86. old. (Tőzsér Árpád fordítása); Dániel Okáli cikke: Slovenské pohl'ady 1980. 8. sz.;
Hanák Péter tanulmánya: A dualizmus koráról kutatás közben. (Somogy, 1981. 5. sz. — Látóhatár, 1981, 11. sz.)

80

Kerekasztal-beszélgetés
A SZOMSZÉDOS SZOCIALISTA O R S Z Á G O K MAI I R O D A L M Á N A K
A MAGYAR KULTURÁLIS

JELENLÉTE

ÉLETBEN

Elnökölt: Köpeczi Béla akadémikus.
Felkért hozzászólók voltak: Domokos János, az Európa Könyvkiadó igazgatója,
E. Fehér Pál, a Népszabadság kulturális rovatának vezetője, Lator László költő, az
Európa Könyvkiadó főszerkesztője, Tóth Gyula, az Állami Gorkij Könyvtár igazgatója és Vörös László, a Tiszatáj főszerkesztője.
DOMOKOS JÁNOS a történelmi okokból eredő adósságok felszámolásának fontosságáról beszélt. A törlesztés fokozott buzgalommal megindult már a felszabadulás
után s különösen nagy lendületet vett az utóbbi egy-másfél évtizedben. A szomszéd
országok irodalma természetszerűleg nem egyenlő súllyal van jelen például az
Európa Kiadó termésében sem. A válogatás fontos szempontja: milyen helyet foglal el az alkotó, illetve a mű az otthoni érték-hierarchiában. S minthogy a kiadó
nem csupán az ukrán, hanem a szovjet, vagy nem csupán a szlovén, hanem a
jugoszláv irodalomra figyel, megtörténhet, hogy a közvetlen szomszédok olykor
kisebb számban vannak jelen. Gondolnunk kell azonban az olvasóra (vásárlóra),
aki jó szovjet, csehszlovák vagy jugoszláv művet akar kezébe venni. Hazánkban
egyébként éppen a konferencián tárgyalt irodalmak élveznek kivételezett helyzetet.
Nincs még egy nyelv a világon, amelyen például annyi román m ű jelent volna
meg, mint magyarul. Ehhez számításba kell vennünk természetesen, hogy a szomszédos szocialista országokban is működnek magyar nyelvű kiadók. Így Romániában
a Kriterion. Említsük meg a jellemző számot: 1965 óta 180 román szépirodalmi mű
jelent meg magyarul, ebből hazánkban mintegy 70, de a másutt megjelent művekből is vett át kereskedelmünk és könyvhálózatunk. (Egyébként az említett Kriterionnal igen termékeny a kapcsolatunk, hasznos az együttműködés a pozsonyi Madách Könyvkiadóval is, nehezebb viszont az újvidéki Forummal.)
Nem utolsósorban a jó együttműködés, a közös kiadások is segítenek abban,
hogy a magyar könyvkiadás és könyvterjesztés ezeket az irodalmakat jóval a hasonló
súlyú irodalmak magyarországi jelenléte fölé emeli.
E. FEHÉR PÁL a szomszéd szocialista országok magyarországi kritikai számontartásával foglalkozott hozzászólásában. Megállapította, hogy gyakran jelentős alkotásokról sem jelenik meg nálunk érdemi kritika vagy tartalmas tájékoztatás. Olykor nem
is csak a közönség tájékoztatása marad el, de nem kap hírt fontos művek megjelenéséről az irodalmi köztudat sem. Bár az utóbbi évtizedben mennyiségi és minőségi változás is történt. Sokat tesz — és ez természetes — a szomszédos országokban megjelenő magyar nyelvű irodalmi folyóiratok, lapok többsége, de örvendetesen
vállalja ezt a munkát nem egy itthoni folyóiratunk is, így például a Tiszatáj.
Amikor a hiányosságokról beszélünk, nem feledkezhetünk meg arról, hogy á
szomszédos szocialista országok irodalmával foglalkozó kritika igen fiatal ága a
műfajnak, éppen ezért nem tudja képviselni azt a publicisztikai erőt, amely bekapcsolhatná a hazai irodalomba, gondolkodásba ezeket a műveket. Mindenképp szükség lenne mennyiségi, de még inkább minőségi előrelépésre.
LATOR LÁSZLÓ elöljáróban elmondta, hogy világirodalmi képünk megváltozott, az
egykori fehér foltok úgyszólván eltűntek, mára a szomszédos országok irodalma
kiváltságos helyzetbe került. A válogatás és fordítás szempontjai közül ő is hivatkozott a nemzeti értékrendre, s emlegette a fordítás egyéb gondjait is. Figyelnünk
kell például arra, hogy egy mű más nyelvi-társadalmi-politikai környezetbe kerülve
Q Tiszatáj

81

egészen más hangzású lehet, mint eredeti közegében. Emlékeztetett a magyar f o r dításirodalom nemes hagyományaira, m a j d megemlítette, hogy a fiatalabb költök,
írók érdeklődése halványabb más népek lírája, prózája iránt, mint a régieké. Nincs
meg bennük, sajnos, valamikori nagyjaink szakmai tudása, biztonsága sem. Fordítani is tanulni kell, erre emlékeztette az utóbbi időben mégis gyakrabban jelentkező fiatalokat.
TÓTH GYULA hozzászólásában örömmel állapította meg, hogy hazánkban kialakult a nemzetiségi könyvtári hálózat. így az itt élő szlovák, román, délszláv olvasók hozzájuthatnak nemzeti irodalmuk klasszikus alkotásaihoz, de a legújabb m ű vekhez is. Mennyiségileg azonban jóval számottevőbb ennél a műfordított irodalomként való jelenlét: nyolc-tízezerre becsülhető azoknak a könyvtárainknak a száma, amelyekben a szomszédos szocialista országok irodalmának magyarra fordított
művei kisebb-nagyobb számban megtalálhatók. Sajnos, olvasásszociológiai vizsgálatokat eddig még nem végeztek az ide tartozó könyvek olvasottságáról, így erről
legfeljebb impresszióink lehetnek.
VÖRÖS LÁSZLÓ felszólalásában megállapította, hogy folyóirataink nagyjából a h a t vanas évek közepétől kezdve foglalkoznak rendszeresen a szomszédos szocialista
országok mai irodalmának közlésével, tendenciáinak, főbb jellegzetességeinek b e m u tatásával. Ez a folyamat a hetvenes években — bizonyos egyenetlenségekkel ugyan
— összességét tekintve még jobban kiteljesedett. Vannak folyóirataink, amelyek az
elmúlt évtizedben mindvégig egyformán s nagyon intenzíven végezték ezt a m u n kát (Alföld, Jelenkor, Kritika, Tiszatáj). Néhány lapban a hetvenes évek második
felében erősödött föl ez a tendencia és mutatkozik tartósnak. (Mozgó Világ, Napjaink). örvendetes, hogy a hetvenes években újonnan indult vagy antológiából
folyóirattá átalakult lapok túlnyomó többsége szintén nagy részt vállalt ebből a
végeznivalóból (Életünk, Kincskereső, Szovjet Irodalom, Űj Aurora, Ű j Forrás).
Kár, hogy néhány tekintélyes központi folyóiratunknál a téma némi visszább szorulása figyelhető meg (Kortárs, Űj írás), s talán a Nagyvilág is adhatna valamivel
több helyet a számára.
összességében tehát kedvező a kép, d e mégsem problémamentes, mert az említett kiteljesedésnek döntően folyóirat-struktúránk általános bővülése az oka, nem
annyira a szerves belső fejlődés. Persze a másik oldalon nem szabad a túlméretezettség hibájába sem esni, mert a minőségre, a valódi értékekre való figyelés —
akárcsak a könyvkiadásban — a folyóirat-közléseknél is alapelv. A színvonalengedmény ezen a területen különösen káros hatású lenne.
A folyóiratok és egyéb fórumok, intézmények dicsérendő erőfeszítései ellenére
sok még nagyon a tennivaló. Távolról sem mondható el, hogy a szomszédos szocialista országok irodalmának ismerete általános műveltségünk szerves részévé vált.
Nem is várható, hogy történetileg régtől alakult beidegződések és művelődési irányok gyorsan módosuljanak. Nagyon kitartó és összehangolt munkálkodásra van
tehát továbbra is szükség.
A vitában fölszólalt még Katona Béla, aki a nyíregyházi tanárképző főiskolán
szerzett tapasztalatai alapján állapította meg, hogy iskolai tananyagainkban is kevés
hely jut a szomszéd népek irodalmának. Kanyó Zoltán, a JATE összehasonlító irodalomtudományi tanszékének erőfeszítéseiről szólt, Bába Iván pedig a Magyar Rádió
ide illő műsorainak gazdagodásáról számolt be. Szappanos Balázs az emlegetett
művek hazai fogadtatásáról beszélt, ő is emlékeztetett a kiadói és szerkesztői munka
egyik legfőbb szempontjára: az esztétikai érték tiszteletére, az igényességre.
A vitát és a konferencia tanulságait Köpeczi Béla akadémikus foglalta össze,
külön köszönetet mondott a Tudományos Ismeretterjesztő Társulat Csongrád megyei Szervezetének a hibátlan szervezésért.

82

TÓTH BÉLA

Tiszajárás
28.
BENK

Ahogy lépdelek belőle Namény felé, utánam köszön: — Nem tartjuk magunkat
a világ közepének, mint egynémelyik falu, de azért csupán fészekrakó fecskéknek
se nézzen már bennünket! Ugyan annak se lehet valami nagy szégyen a sorsa, hogy
sárból rakják a fészküket. Pedig az a maga meleg madári nyálát is hozzákeveri,
meg a tudását, és úgy fecske a fecske! Ahogy a benkiek a. lábukon keményen álló
emberek, nem valami víz mellé csapott keletlen kovász a közösségük! J á r t fölöttünk
20—50 év is olyan téliesen, a legforróbb nyárban is befagyott a Tisza, nem adta ki
a megélést. Ezért aztán a kétszáz lélek fölé ritkán emelkedő lakosságszámból mindig jutott ember Dózsa lobogója, Rákóczi zászlója alá.
A XIX. század elején föllángolt paraszt földosztó mozgalmak idején szocialista
egylet működött Benken, mint más erre való falvak némelyikében. Az 1897-es törökszentmiklósi szocialista gyűlésre Tamás András napszámost küldtük, aki csak azért
nem ért oda, mert Sátoraljaújhelyen letartóztatták.
Máskor szelíden, kérvényekkel, beadványokkal hittük könnyebbíteni sorsunkat:
Kérvény
Nagy alázatossággal esedezünk mi Szabolcs megyei benki lakosok. Van szerencsénk tisztelettel benyújtani kérvénypanaszainkat, melyet soraink reményteljesen
fognak előmondani.
1. Kérjük a felesleges adó eltörlését.
2. A gyümölcsös kertekért nagymértékben felemelt adó eltörlését.
3. Jegyző államosítását, vagy több községek egybecsoportosítását.
4. Községünk nevén álló földbirtokok kiderítését, és a tagosításkor a földmenynyiség csonkultatását.
5. Szilvapálinka szabad főzését.
6. Papok államosítása, vagy a tagjaiból való megélhetését.
7. Tanító államosítását.
8. Nagylónyára egy közlekedési út létesítését.
9. A felesföldekért az uzsora eltörlését, és az idegen faluból való földmunkások
kitiltását.
10. A földművelő munkás napi díjjának felemelését
11. A kommenciós cselédek egyszobában való elhelyezését és ugyanazoktól a
szolgálmányok eltörlését, és ugyanazok családok bér javítását.
12. Mivel gyümölcskertünkben, a gyümölcsfáinkban a vadak sok kárt okoznak,
kérjük annak szabad lövését.
13. Kérjük a határunkon levő vizekben szabad halászást.
14. Az építések engedély nélkül való építését.
15. A vasárnap és ünnepnap munka beszüntetését.
Annyit ért az, mint halottnak a csók. Egy morzsányi kenyér nem sült belőle,
egy kapavágásnyi munka nem jutott. Keserűen énekelték:
6*

83

Verd meg isten a nagyságos urakat!
Ütik, verik a szegény
parasztokat!
Nem lehet már az országban
megélni,
Ki kell Amerikába
vándorolni!
Nemcsak énekelték. Ebből a pirinyócska faluból 34 munkabíró ember indult
neki a nagy víznek. Vagyonosodtak-e, visszaértek-e, nyolcvan esztendő távolában m á r
nem emlékezik senki.
MEZŐLADÁNY

őrmező és őrladány községek testvériesülésének eredménye, ami a század elején véres verekedések kíséretében ment végbe. A falu a hátát a Tiszának vetve
őrizte Kisvárda békességét a gyepűrendszerben, amiből az is kiderül, hogy régi
emberlakta terület. Amíg Benkről Ladánynak tartok, fölidézem rávonatkozó ismereteimet. Készületlenül nem léphetem át a falu küszöbét. Emelhetném előttük a
kalapomat, de nagy tiszteletlenség lenne tudatlanul r á j u k köszönni.
A dolgozók gimnáziumában kedvelt tanárom Gzógler Kálmán arra szorított,
hogy az ő óráira pedig készületlenül be ne üljünk! Talán a még nála is szigorúbb
Tímár Lajos pedig egyenesen ajtót mutatott, ha valaki a napi porció ismerete nélkül
mert eléje állni.
— Nem muszáj maguknak idejárni! — aranyoskodott velünk, amikor a rovarászát ízeltlábúinak fölsorolásánál tartottunk.
Mondogattuk, hogy felnőttek vagyunk, mi szükségünk nekünk a r r a az ismeretre,
hogy némelyik bogárka stigmákkal és tracheákkal lélegzik, s milyen szőrös a lába
szára!
Nem sértődött meg, csak kikérte magának, szerelmes tárgyának. .
— Ennél fontosabb ismeretanyag nincs több az életben! Maguk ennek a r e n d szernek a birtokában mindent rendszerezhetnék! Olyan szigorú 'törvények szerint
építették föl természettudósaink, hogy se hozzátenni, se elvenni nem lehet belőle!
Bogárkák. Az élet csupa bogárkák ismeretéből áll! De ha maguknak nem ez kell,
hanem az.érettségi, ott az ajtó, amin bejöttek, kifelé is vezet!. Itt, ha nem tanulnak,
csak fölöslegesen pazarolják az idejüket! Üres fejjel, szívvel távoznak! Menjenek a
kocsmába, az való a fölnőtteknek!
Hallgattunk, az ízeltlábú légy zúgása is mennydörgésnek hatott.,
Másnap húsz felnőtt vallotta:
— Készültem, tanár ú r !
Készültem, Mezőladány!
A mai Magyarországon legalább 25 településünk nevében .benne a mező. Ami a
síkságot jelentheti. Nincs is értelmezésével semmi gond. Hanem a „lad" szótagocska
szerepe homályos. Pedig ez a „lad" is benne egy sereg helynevünkben. Kézenfekvőnek tűnne a ladik szavunkkal rokonoztatni, netalán a ládával. Ennél messzibbre
kell menni, vállalva a nyelvészek megböködését érte. Amire már volt példa.
Egyetemista koromban, ahogy kutakodó gondolkodásra kapattak jó tanáraim,
hát a szimatkutya buzgalmával kóstolgatom Pest, Pécs, pecsét, pecsenye, pék szavaink ízértelmét, s az újdondászok örömével fedezem föl, hogy ezek mind a tűzzel,
kohóval, sütéssel, kemencével kapcsolatosak. Hohó, mondom, akkor a pöcs, p i c s . . .
is ettől a melegtől nyeri írásban eltakargatott nevét. Az egyetem lapjában játékosan
firkantottam nagy találmányomról valami tárcafélét. Alig egy jó hónap telik el,
kapok Torontóból egy megrugdaló levelet, neves, külföldre szakadt nyelvészünktől,
hogy de nagyon is szégyelljem magam, amiért ilyen szlavofil tálalásban árulom el
legdrágább örökségünket, a drága magyar nyelvet!
De hát tudós úr, a magyar történelmet úgy kellene kifordítani, ahogy paraszt
a liszteszsákot, ahhoz, hogy a szomszédokkal való együttélésünknek a nyelvünkben
levő nyomait is kiszórjuk!
Honnét jön a lad?
84

Veszem a napjainkban is legismertebb nevet, amelyben rejtőzik. Vladimír. Ami
annyit jelent: világbíró. Nálunk csak a népmesék őriztek meg ilyen jelentéstartalmú
szavakat. Vagy ez a vezetéknév: Borbíró. Játékosságból hetvenkedtünk ilyennel:
— A föntebbi években voltam én járásbíró is!
Azaz, hogy még akkoriban jól bírtuk a járást, kelést, menést. A Vladimírban
megbúvó bírni, bíró szó a vlad-ból következik. De a magyar nem szereti, ha két
kemény hang összetalálkozik, s mindjárt annak feloldásán kezd működni. A számtalan példák közül a skola, iskola szavunkkal hozakodom elő. Tehát a vlad helyett
marad simán a lad. A lad sok helynevünkbe szövődve ma is él. Ladánybene, SajóIád, Szendrőlád, Jászladány stb. Ami annyit jelenthetett a megalkotás évtizedeiben,
századaiban, még a bolgár fejedelemség idejéből, hogy a terület a Szendrők birtoka,
a Sajó része, birodalma, a jászok birtokában levő, a jászok bírják. Most aztán rúgjanak r a j t a m a nyelvészek!
Mezőladányról alig maradt írásos emlék. Hogy merek én szólovakon bevágtatni
a faluba?
De hiszen máig cukorral eszik a véreshurkát! A honfoglalás előtti bolgár időszak óta hetvenhétszer elvékonyodhatott a lakosság. A földbirtokosok messzi földről
is telepítettek bele kasza-, kapaforgató embereket.
A történelem viharai is szorítottak bele embereket. Szóbéli közlésből tudom,
hogy fölvidéki telepesek, nagyon szorgalmas emberek is éltek itt, kiknek utolsó
öregjére, bizonyos Kozár Miklósra emlékezve mondták, hogy az ugyan itt született,
de alig tudott magyarul.
A rövid utcájú falu százéveken át alig hurcolt 60 házat. De a nagy nemesi
porták belsejében öt-tíz család is meghúzódott. Az évszázadokon át használt temetőjüknek annyi lakója van, hogy öt mai községet kitenne. Nemesek, jobbágyok
együtt. Egy kenyéren, vöröshagymán éltek. A Tiszának valamikor több volt a hala,
mint a vize s tölgyerdő zúgott körülöttük. A folyószabályozás után ásott bödönkútjaik tölgyfával voltak kibélelve.
Tárgyi emlékül egy-két jobbágyház maradt meg félig a földbe ásva. Alacsonyan
levő ablakokkal, ahogy Tompa Mihály, ennek a vidéknek lakója, ismerője í r j a : azon
a liba betekintett.
Aki a mai Mezőladányba bukkant, a történelem ütötte horpadásokat nem látja.
ÚJKENÉZ

Sorsa, mint a nyakláncra fűzött egykorú gyöngyöké, azonos a gyepűrendszerben
elhelyezkedő településekkel. Oszloplábú házak, fonptt, tapasztott falakkal. Amikor
elette a vízár tavaszonként a sárból való szigetelést, egy áradásból ú j r a fölkenték a
töméseket. Ment. az élet. Hal, tűzrevaló itt is a víz hozadéka. A gazda tartósan
Kenéz. Ami magyarul, a bolgárság idejéből herceg vagy hasonló méltóságneveket
takar, Knyáz, kenéz. Még a Kanizsa, Kinizsi szavunk is ebből csurog. Újkenéz
pedig a régi vagy ó Kenéz falu öccse, megújult utóda. Az ó, korábban Cserepeskenéz néven volt ismeretes. Ma egy cserepesük nincs, de valamikor messzi földre
hordták innét az edényeket. Jó lehetett a Tisza hordta agyag hozzá. Megteremtődtek
a mesterek. Áz egykori lakókról némi adókönyvek; őriztek meg személyneveket,
amelyek arról adnak hírt, hogy vagy három náció népei húzódtak itt össze. Tordai,
Petróczi, Csuka, = Bodák, Csobolyo, Kondor, Danku, Illku, Ondor, Nóvák és így
tovább, ahogy az élet mixeli az emberiséget.
Tölgyfából épült szép templomtornyán a szélkakas 1708-at csikorogja. Akkoriban
35 házból fizették az egyházi a d ó t Ma közel háromszáz lakóépületet számlálnak,
aminek a fele piros cserepes.

85

TISZAADONY

Nevének eredetén vitatkozva egymás haját húzzák a szófejtők. Az egyik az
ősmagyar „od", azaz „ad"-ból eredezteti, a másik az oszmán-török ada szigetből.
A harmadik még a besenyőkig is visszanyúl, mondván, akkorból való személyneveinkre ragadt -any, -ony, onnét való. Mai ésszel nem tudunk vele mit kezdeni.
Ajtony, Murony, Koppány, Tiszaadony tűri a civódásokat. Nála valamivel nagyobb
település Szeged, s mégis tudatlanok vagyunk a neve mibenléte felől. Az egyik felekezet azt mondja, Szeged annyi mint a halívás, hal teremtés helye, ami a régi magyar
nyelvben zegésnek mondódott. Hely, ahol zegtek, ívtak, laktak, a halak. Lehet. Halas
hely volt erősen. A másik, kézenfekvőbb magyarázat: a folyó is szeglik, kanyarodik nagyot. A harmadik szerint: a Maros itt zár szöget a Tiszával.
Szeged ettől még csak sokáig sonkán, kalácson tengődjön. Ám szép volna tudni
a bizonyosat.
ARANYOSAPÁTI

Ragyog a szépségtől, olyan aranyos, bár vagy száz év óta nem mosnak a f a l u végen aranyat. Mert a neve onnét ered. A valamikori apátság birtokán mosták a
homokot, hogy aranyat nyerjenek belőle.
Annyi bizonyos, hogy amikor itt a pirinyó szemcsékért kanállal meregették a
Tiszát, az arany ezt megelőző évezredek során már a fémek királya. Nem csoda.
Minden fémek előtt a legkiválóbb tulajdonságokkal dicsekedhet. Nem rozsdásodik,
a savaknak is beletörik a foga. Pedig ötvözés nélkül puha, mint a köröm. Finomsága révén füstvékonyra nyújtható, annyira, hogy egy tízfilléres nagyságú aranypénzből egész lovasszobrot meg tudnak aranyozni.
Egy rakásban csak a népmesék szerint tartózkodik tetemes mennyiségben. Valóságos előfordulása kristályalakokban, rögös, lemezes, szálas állapotban mutatkozik.
Különböző sziklafajokba kövülve rejtőzik, néha rézzel, ezüsttel, vassal vegyest.
Amennyire elterjedt ásvány az arany, olyan nehéz összekaparászni. Sok emberi
vesződséggel jár, s ez is emeli jó tulajdonságain túl értékét.
Az óvilág hétféle fémet ismert. Az arany volt az első, a vas az utolsó. Talán
mert utoljára tanult meg vele az emberiség bánni,
Amerika fölfedezésekor ámultak el, akik ott jártak, hogy a bennszülöttek köznapi használati eszközeiket aranyból készítik. A kések, dárdák, nyílhegyek, evőedények és a serbli mind csupa arany! Könnyű volt a megmunkálása.
De már azt megelőzően, a mi földrészünk is nyakig járt benne. Dárius perzsa
király hegyeket hordatott belőle össze. A telhetetlen! Ninive, Babilon aranyából
rakott épületekben gyönyörködhetett. Krőzus a delphoi jósdát aranyból építette.
A rabszolgák a nagy ragyogás mellett vöröshagymát ettek napon szárított málékenyérrel.
Az már nem is számított valami nagy fényűzésnek, hogy az indus király aranyból öntött ágyban aludt.
Kisebb névnapi ajándékszámba ment, amikor Claudius a spanyoloktól 70 mázsás
aranykoronát kapott. Könnyen tehetett kedvenc lova nyakába aranyláncot, hiszen
még a rabszolgák is aranybilincsben várták sorsukat.
Ma azt mondanánk, hogy pazaroltak. Náluk is kezdett fogyni a matéria. Traianus császár már Dáciát is az aranylelőhelyeinek gazdagságáért vette birtokba.
Annak érdekében építette ki az úthálózatát, bányarendszerét, vitte oda hites embereit, akik művelt kis kolóniákkal népesítették be a medencét egészen Kolozsvár
környékéig.
Értő szakembereknek odacsábította az aranybányászatban régóta jártas dalmátokat, görgőket, szíreket. A latin népek inkább élvezték a hasznot s éltek vele.
Ezért szerveztek. Tudtak hozzá. Hét prokúrátorságot hoztak létre. Katonai organizáció szerint ment a művelés közel kétezer éven keresztül. Kaparászásuk nyomait
a verespataki hegyek tanúsítják, amelyek olyan lyukacsosak, akár a tengeri nyulak
86

telephelyei. Ezek az üregek hallgatják át azt a néhány évszázadot, amikből 1889-ig
alig tudunk valamit a magyar aranyászatról. Hanem akkor, rendezve az ország
csákiszalmáját, négy bányakapitányságra osztották a lelőhelyeket.
Ebből a kataszterből ismeretes, hogy az erdélyi részvénytársaságok öt év alatt
618 kilogramm aranyat adtak össze. Igaz, adóbevallás szerint ment a fölmérés.
Mennyit tagadtak le, loptak el, mennyi csurgott, csepegett szét, ki a tudója annak?
A nyomtató lónak akkor sem kötötték be a száját! És akkor is mondták: az aranyból is csöppen!
A négy bányakapitányság szerint létezett a besztercebányai, budapesti, oravicai,
zalatnai. Az utóbbi tenyerében az erdélyi aknák tartózkodtak. Éppen 333 társaság
művelte. Hazaiak, idegenek, kincstáriak és magánbányák vegyesen. Hozadékosok és
ráfizetésesek, ötszáz emberesek és harminc munkással működők tarkították a mezőnyt. A Mária Loretto Társaság Búcsúmban székelt. A Mária mennybenetele Társaság a Verke Roznán, a Szent György Társaság Verespatakon, az Anna la Csokenás Társulat Kornán.
Némelyiknek a hozadékát is tudjuk.
A járai Szent Anna Társaság 1899-ben 97 kiló aranyat adott. Három évvel
korábban a Szolnok-Doboka termése 275 mázsa volt, Bajcsán és Füzesden 346 kiló
nemesércet kotorásztak elő, hová tették, rejtették, ásták el? Most nagyon jól jönne,
ha előkerülne!
A korabeli bányatörvények szerint négy koronáért a helyi hatóságoktól bárki
aranybányászati engedélyt szerezhetett! A munkabérek is elviselhetőknek tűnnek,
a megélési költségek szintén. Egy jó erős kővájó 60 krajcárt is megkereshetett naponta, amikor egy kiló kenyér 2 krajcár, egy font hús (56 deka) másfél krajcár.
Sok munkabefektetésre ment a költség. A bányaércet a felszínen vashámorokban, vízhajtotta külükben verték széjjel. Tűzzel, vízzel, higannyal, kénesővel csalogatták elő a nemesércet.
A kor minősítése szerint első osztályba került a színarany. A szemmel is látható
kristályokban mutatkozó alakulat. Másodrendű volt a foncsorarany, amely lisztszerűen elszóródva vegyült az őt őrző kőzetek közé. Harmadrendű volt a maraarany,
amely ezüsttel, rézzel, egyéb fémekkel vegyesen lakott a kőzetekben.
Ennek a kitermelése is nagy munkát, vegyszeres pepecselést, pirítást, szitálást
igényelt!
A Tisza homokjából mosogatott arany a másodlagos termelési módok közé tartozott. Mit eldolgozott azon a folyó, amíg az aranytartalmú kőrögöket legörgette,
összezúzta, lebegtette, szállította. Dolgozott annyit, mint az aranyosapátiak. Múltjuk a t füstvékony ismeretünk teszi aranyossá.

BUDAY GYÖRGY METSZETE
87

VASY GÉZA

A z első évtized K o r m o s István költészetében
Ha van veszteség, amelyet átérzett a magyar irodalom a hetvenes években,
akkor Kormos István halála ilyen volt. Pedig csapás ért bennünket nem is kevés,
s a Kormost még elbúcsúztató Nagy Lászlót is hamarosan magába fogadta Farkasrét földje. E két költő együtt említése szükségszerű itt most. Kettejük költészete,
magatartása, majd korai halála számos költő kortársat késztetett a megszólalásra.
Magyar költők egymáshoz írott verseinek képzeletbeli, de igen gazdag antológiájában a legelőkelőbb helyeken találhatók ők. Külön kis antológiányi vers szólítja,
idézi őket.
Kormos azt írta egyik versében: „Fogadott apád J. A. / meghalt valamiért."
Ilyen fogadott apja volt ő is sokaknak. A fiatal magyar költőknek nem is egy, de
legalább két nemzedéke került vonzáskörébe, s közülük sokan nevelkedtek a szó
eredeti, legnemesebb értelmében a Kormos-iskola fénykörében. Olykor nem is verseinek, hanem személyiségének volt döntő hatása. Emberséges ember volt, mindig
adni és segíteni kész. S erre a segítségre a pályakezdő költőknek mindig szükségük
is volt. A segítség formája lehetett az is, hogy a Móra Kiadó valamelyik antológiájába beválogatott tőlük egy-két verset, még inkább az, ha önálló kötetre tudott
szerződést kínálni, de leginkább talán az, hogy akinél a tehetség szikráját felfedezte,
azzal már egyenrangúként, céhbeliként állt szóba. S nem tárgyalt vele, nem leereszkedett hozzá, nem vett figyelembe semmiféle életkor- és rangbéli különbséget. Jellegzetes bizonyítéka ennek Pintér Lajos szép emlékezése, A Kormos-egyetem,
vagy
az Űj írásnak ugyanebből a számából (1978. január) Módos Péter írása, Tóth Erzsébet, Pátkai Tivadar, Pécsi Gabriella, Kántor Péter versei s Nagy Gáspárnak a ravatalnál elhangzott beszéde, amelyben okkal mondhatta: „Búcsúzom tőled bibliai
Jópásztorunk, azoknak a fiatal költőknek nevében, akiket láthatatlan intéssel egybetereltél Budapest körútjairól és Magyarország legtávolabbi sarkaiból."
Nem mágikus erő segítette ehhez Kormos Istvánt, csupán egy természetes, á m
ritkaságával mégis különleges adottsága: hajlama a közösségteremtéshez, képessége,
hogy a vonzáskörébe kerültekből jobbik énjüket hívja elő. Adni sokat, sokfélét tudott, kérései csak erkölcsiek voltak. Mindezt sosem az erkölcsprédikátor, sosem a
tanár, az idősebb felsőbbrendűségének képzelt pózával tette. Fantasztikusan tudott
élni, s minden igazán emberit természetesnek érzett, s így a költészet, a politika,
a játék, a munka, a sport, a szerelem, a baráti társalgás szétszakíihatatlan egységet
alkotott nála. Mívesen kidolgozott élet volt az övé, de az ő mívességének a könynyedség is szinonimája volt. Életben s versben is.
EGY PÁLYAKEZDÉS LEGENDÁJA - ÉS A VALÓSÁG
Utólag mindig könnyű okosnak lenni, mégsem hiszem, hogy a fiatal Kormos
István verseit olvasva bárki kétségbevonhatatlan bizonyossággal megjósolhatta volna
további útját. Nem annyira már-már legendás hírű elhallgatására gondolok, m i n t
88

inkább e pálya hatvanas évekbeli változásaira, hatalmas felívelésére. Mert a Dülöngélünk verseit ugyan valóban rokonszenvvel lehet olvasni, de a nagy költészet előérzete még nem csaphat meg bennünket belőle.
Maga a költő legendásította pályakezdését. A Dülöngélünk „készült 1947 júniusában az Egyetemi Nyomda betűivel", a szerző vallomása szerint kétszáz példányban, amelyből később minél többet igyekezett megsemmisíteni. Az eredeti kötet
gyakorlatilag hozzáférhetetlen. A későbbi kiadásokban (Szegény Yorick, 1971, Kormos István Versei, 1979) viszont ezek a versek nem eredeti formájukban szerepelnek. Az Eltűntek az égben kivételével valamennyi újraközölt versét átírta a költő.
Ez az átírás oly nagy mértékű, hogy a legtöbb esetben csak sorok, sokszor csak
sorfoszlányok, képtöredékek maradtak meg az eredetiből. E versek végső f o r m á j u kat a hatvanas években nyerték el. A Dülöngélünk 26 verséből 24 került be a Szegény Yorick kötetbe. E versek 461 sorából 112 maradt változatlan, tehát alig negyedrésze a soroknak. Hasonló a helyzet a címekkel is: hét maradt meg eredeti f o r májában.
Átíráshoz, akár ilyen mértékűhöz, persze joga van a költőnek, aki utólag így
látta: „Már a megjelenés napján éreztem, hogy szamárságot csináltam, s azonnal
nekiláttam átdolgozni a kötet majd minden darabját." ( A vasmozsár törője alatt,
1976.) Minket mégis érdekelhet az eredeti állapot is. Nemcsak azért, hogy a Kormos-pálya kezdőállapotát világosan láthassuk, de azért is, hogy történetileg is hűek
maradjunk. A Névtábla seholnincs ajtómra sorait nem tudta volna megírni a 21 éves
fiatalember 1945-ben, ez a vers már az érett férfi, a szegény Yorick számvetése:
„Ajtóm fák közé nyílik, / nyitja-csukja tollam, / karcolászva bűbájolom: / K. I. aki
voltam." A kötetnyitó vers eredeti címe: Hónom alatt van a Nap, s csak a címhez
kapcsolódó hasonlat maradt meg a későbbi szövegben („Hónom alatt van a nap, /
/ mint egy édes sülttök"). De megmaradt az egész vers alaphelyzete: a számvetés is.
Á m e számvetés hangoltsága sokkal derűsebb, s egy tisztább, árnyéktalanabb játékosság lengi be. Sokkal közvetlenebb, önéletrajziságával is: az „itt vagyok" József
Attilás hetykeségével tüntet, s örül az életnek: „Száraz inget adott rám / anyásan,
egy asszony, / hogy a szívem ne vacogjon, / lelkem ne zokogjon. / Áldjátok meg
emberek, / s istenek, ha láttok, / az ő szemével szeretem / ezt a rossz v i l á g o t . . . "
Még egy szempontból érdemes a pályakezdést felidézni. Azért, mert maga Kormos István is többször beszélt indulásának körülményeiről. Kulcsár Adorján és a
Diárium, valamint Sárközi Márta és a Válasz az útnak indító szerkesztők és folyóiratok. Vallomásaiban a költő feltétlen elismeréssel szól róluk, s egy egészséges
irodalmi életben a normális pályakezdés modelljeként idézi a sajátját, nem kis
nosztalgiával. De a messzeség meg is szépíti a tényeket. A Diárium 1947 húsvéti
száma Kormos István versei címmel valóban hat művét közli egy oldalon (Hónom
alatt van a nap, Dülöngélünk, Hintázik a szerelem, Kiforgatott zsebbel,
Csillaghullás, Három széltoló a hóban — e versek végleges változatának címei: Névtábla
seholsincs ajtómra, Dülöngélünk, Három napja, Kiforgatott zsebbel, Csillag, Téli
metszet három csavargóval), de utána már összesen csak kettőt. Egyet a karácsonyi
számban (Kukorica, később Zöld lány), s egy másikat éppen egy év múlva, Komolyabban címmel.
A Válaszban mindössze négy verse jelent meg. Az első kettő 1947 nyarán (Három szilvázó kiált, Költ a költő — később: őszi metszet három csavargóval, Dárius
fia), m a j d néhány hónap múlva a Kereszttel hátuk szőrén. 1948-ban semmi, s 1949
tavaszán az utolsó Válasz-számban a Fehér virág. Mindössze négy vers tehát, de
közülük kettő már Kormos legfontosabb versei közül való. Ezeknek a szövegén már
nem kellett változtatnia: az érett költő is vállalta őket.
Nem sok verse jelent meg a kor más irodalmi folyóirataiban sem. A Magyarok
öt versét közölte: Egy lusta költőre (1947. július), Klári (Klári, nyár, csönd) és Szabadság (Rézkarc, 1945) (mindkettő 1948. március), Vörösmarty Gimnázium (1949. április). Éhenkórász-dúdoló
(1947. november). Az Űjholdban egyszer szerepel, Realizmus (Katlan) című versével 1947 decemberében, s egyszer a Csillagban is: Mint lány
az ingét (1949. február).
89

Az eredeti versszövegeket olvasva végül is milyen költőt ismerhetünk meg?
A Dülöngélünk kötethez hozzágondolva még az 1946-os verses meséket, Az égig érő
fa című könyvet is, ezek a költői iskolaévek nagyon szerencsés műhelymunkáról
tanúskodnak. Találgatni nem sokat kell, kik lehetnek a mesterek, már a korabeli
kritikák okkal emlegetik József Attilát, Weöres Sándort, általában a népi írókat, sőt
Petőfit is. Manapság pedig csak magát Kormost kell idézni. Akár verseit, akár vallomását. Nem tartozott azok közé, akik más költőket gyakran megidéznek, József
Attila azonban állandósult vershőse. (Ezért is telitalálat a Kormos István
Versei
kötet borítóján a Vád kéziratának közlése.) Weöres is többször visszatér. Az 1948-as
fogantatású Kegyelem ilyen leltárt ad: „Arannyal, Attilával, / Illyéssel, csupa szeszszel, / fejben Villon Ferenccel, / föl, föl, a csúcson átal! / / Aki parasztoz, éljen, / higgyen a kegyelemben, / tisztuljon szerelemben, / lesse el nevetésem." A vasmozsár törője alatt vallomása dióhéjnyi terjedelmű fejlődésregény, szellemi önéletrajz, vázlatos olvasónapló, amelynek soraiból még pontosabban ismerhetjük meg a
mesterek körképét: „Első könyvtáram negyvennégy nyarán megette egy láncos
bomba, Gellért két kötetét is, a Medvetáncot, Weöres Medúzáját, Jékely
Éjszakáját,
Szabó Lőrinc összesét, Sinka Vádját, Gulyás Pál, Villon, Rimbaud, Ady köteteit,
Illyés Rend a romokbanját, A puszták népét, Reviczkyt, Nadányit, Áprilyt, Vörösmartyt i s . . . "
József Attila ekkor, a Cserépfalvi-féle összes versek megjelenése utáni években
kezdett versszerető fiatalok legfőbb lírai kézikönyve lenni. Kormos így vallott erről:
„Tizenhét éves koromban, amikor még nem is sejdítettem, hogy valaha írni fogok,
körülbelül kétszáz József Attila-verset tudtam kívülről, ma is tudom mind, s nem
is kell olvasnom József Attilát, csak egy versére gondolnom, s már mondom magam
elé, utcán, villamoson is." Kormost nemcsak a költői nagyság vonzotta. Nemcsak
az, hogy — ma már világosan látszik — a játékhoz és a groteszkhez ugyanúgy h a j lama volt, hanem az is, hogy az életsors indító alapképletében érzett meghatározó
közösséget. Ez az alapképlet az árvaság. Kormos is anya, apa nélkül nőtt fel, s bár
nagyanyja gyerekkorából „egész évig tartó karácsonyt" varázsolt, az árvaság élményét már könyve nyitó versében hangsúlyozza: „Nem ismerem az apám, / anyámat se láttam, / keresgélem a nevüket / fűben, violában." S ez a hangsúly jelen
van a címadó Dülöngélünkben
is, ahol a haláltáncformát halálmenetté alakítja, de
olyanná, amely némi esélyt ad a túlélésre is. Ebben a halálmenetben „Anyám kontyát messze elől / bontja a szél, / apám dinnyét eszik a kék / ég szélinél. / / Holt
öcsém alulról indul, / szemén két zöld / fillér fénylik — és szájából / f ű hull és
föld."
Érdekes, de nem meglepő, hogy mestereit sorolva Kormos kiemelten említi
„Gellért Sándort, akitől minden hatásnál erősebbet kaptam. Nem tudnám megmagyarázni, hogy miért. Két fiatalkori kötete, A bál udvarában és A halálra
táncoltatott lányok napi bibliám v o l t . . . " A Kormosnál néhány évvel idősebb költő egyértelműen a népi írók tanítványa volt: „Majd elmúlok fákkal, üszőkkel, szelekkel. / Sinkával, Illyéssel, Erdélyi Józseffel" — í r j a például. De nemcsak ez lehetett
vonzó Kormos számára, hanem a kísértetiesen hasonló sors is: „Nem ismertem az
anyám, / sose láttam az apám." Az árvaság, a falusi, tanyai cselédsors, a társadalmi
elégedetlenség Gellért Sándor verseinek fő témája, elsiratja József Attilát, Veres
Pétert pedig miniszternek szeretné látni. Az élet- és művelődési élmények rokonsága
az elementáris hatás legfőbb magyarázója.
Aki árva és szegény is, felcseperedvén, átélve egy világégést, okkal érezheti m a gát szegénylegénynek.
Példát talál a népi íróknál, de József Attilánál s a régmúltból Villonnál is. S ez utóbbiak azért fontosak, mert tőlük tanulhatta meg elsősorban, hogy a szegénylegény vagány is lehet, legalább szándékaiban az, s így a humor sem idegen tőle — helyzetének ábrázolásához pedig igen jó eszköz lehet a
groteszk. A Dülöngélünk legtöbb verse szegénylegénydal. Modernizált helyzetdalként, jelenetezett életképként egyaránt az a szegénység az alapmotívum, amelyben
„a zsebem kotorászva / egy fillért se érzek". Az ilyen szegénylegény már ösztönösen
90

is morog, ha gazdagokat lát (Dörmögő, Hideg téli reggel), saját állapotát pedig
— a szükséget erényre fordítva — idealizálja és megideologizálja: „induljatok szembeköpni / minden törvényt" s „Nincsen jobb a / csavargásnál:" (Három
szilvázó
kiált). Ha kivételesen programverset ír (Mit is akart Dózsa? = Karcos torokkal) ez
is hű a vállalt magatartáshoz, s groteszk fintorral oldja fel a kibékíthetetlen osztályellentéteket.
A szegénylegény legádázabb ellensége a tél, a hó, a hideg, s ez lesz a legállandóbb képi eleme ezeknek a verseknek (Fosztogatnak — Kifosztott erdő, Kását fújok = Kását fújok tenyeremben, Egy irányba = Kárókatona téli dala, Dörmögő,
Hideg téli reggel, Három széltoló a hóban = Téli metszet három csavargóval).
A vállalt életformából következik az állandóvá növesztett árvaság, az otthontalanság, amely önmagát látszólag megtagadva, az állandó hely- és helyzetváltoztatás képességének segítségével a permanens otthonosság hangulatát sugározza maga
körül. Az otthonosságét, hisz nincs egymaga, sokan vannak a szegénylegények, s a
kényszerű sorsközösség valami jót is ígér. A három barát, három zsivány mint viszszatérő vershős, ezt a sorsközösséget hirdeti. Ehhez a közösséghez tartozik a lírai
hős, s ezenkívül csak magára számíthat. Csak magára, hisz a szülőket, a rokonokat
csak a múltat idézve veheti sorra. A szerelem sem az életnek értelmet adó nagy
élményként jelenik meg, hanem a szegénylegénysors máról holnapra tengődő életének derűs kísérőjeként (Hónom alatt van a nap = Névtábla seholnincs
ajtómra,
Költ a költő = Dárius fia, Hintázik a szerelem = Három napja, Dörmögő), s így
van ez még a pályát nyitó szép vers, az Eltűntek az égen tárgyias látomásában is,
amelyre persze az is jellemző, hogy hősei „három nyiszorgó szekéren" vándorló cigányok, akiknek sorsában az esküvő olyan ünnepi esemény lett, hogy utána „lehetetlen szépen / eltűntek az égen".
A szegénylegény állandó veszélyhelyzetben, de legalábbis bizonytalansági helyzetben él, s ez a kiélezettség szinte kényszeríti arra, hogy sorsával mindig szembenézzen. Rövid élete is a sokat megéltség tudatával ruházza fel. Ezért annyi Kormos
Istvánnak már az első kötetében a számvetésvers. Múltjából — fizikai értelemben
legalábbis — nem hozhatott magával semmit, jelene bizonytalan, jövőjét nem tudh a t j a : „Kibuktam a víz alól, / ott éltem én eddig, / nem hoztam föl tenyéren
a / hullámokból semmit" (Hónom alatt van a nap), „Gyomlálja már szőke haj a m / lassan az i d ő . . . " (Fosztogatnak). Már a verscímek is gyakran utalnak a bizonytalan helyzetre, a számvetés negatív eredményére: Fosztogatnak,
Kiforgatott
zsebbel, Dülöngélünk, Dörmögő, Egy lusta költőre, Sirdogálás,
Csillaghullás.
A bizonytalanság azonban korántsem ragadtatja tragikus következtetésekre a
költőt. Ha nem is élvezi, de éli a helyzetét, s minél több szépséget próbál minden
élethelyzetben megtalálni. Ennek a szegénylegénynek az életöröm, a szép élet utáni
igény a legmakacsabb tulajdonsága. S ezt a szépséget, jó költői érzékkel, olyan eszközökkel jeleníti meg, amelyek később még szorosabban kötődnek az ő nevéhez.
A népi szürrealizmusra gondolok. A mester itt is József Attila azonban, s nem
maga a szürrealizmus. A fiatal József Attila dalai, a Ringató s a Medáliák egyaránt
hatnak rá, de erre rárétegeződik a teljes József Attila, s még sok minden Kormos
költői élményeiből, leginkább talán Sinka István olyan korai versekben, mint az
Eltűntek az égben vagy a Három szőke, amely később az Irkalap Sinka
füzetéből
címet kapta. Ez a „szürrealizmus népi magyar hangon", ahogy Szabó Lőrinc megfogalmazta Naplójában, tulajdonképpen alig-alig szürrealizmus. Éppen csak megemeli egy kicsit a valóságot, a szépségeszmény bűvöletében átpoetizálja. Árulkodó
az 1947 végén megjelent Katlan eredeti címe: Realizmus. Valóban, az átpoetizálás
után is realista marad a mű. Az átpoetizálás kétféle lehet nála. Hol a légiesség, a
látvány látomássá alakítása a döntő (Költ a költő, Hintázik a szerelem, Eltűntek az
égben, Sirdogálás = Szeptember, Kását fújok), hol pedig a groteszk elemek kapnak
nagyobb szerepet a látványban. A népi szürrealizmus alig több nála, mint groteszk
képek megjelenése. Olyanoké, mint: „Hónom alatt van a nap, / mint egy édes
sülttök", „ L á t t a m . . . fekete szivárványt... pocsolyát az égen." Egyes verseiben a
91

groteszk m á r az alaphelyzetet meghatározza, a Mit is akart Dózsa? a l a p j á n a k á r
népi groteszkről is beszélhetnénk, ha ennek különösebb értelme volna. Ide s o r o l a n d ó
a Szamárhangverseny
is ( = Emlékezés
Hadurunk
korára) s a versként legépebb,
bár szintén alaposan átírt Széptevés
egy malacnak (= Gargantua
a Szent
Gellért
utcában).
Az életöröm még ezekben a groteszk versekben is megjelenik, h a m á s k é n t n e m ,
a hangvétel kiélezett hetykeségével. De ezen túl is: a Dülöngélünk
verseit író K o r mos István láthatóan a r r a is használni akarta tanulóéveit, hogy végleges é l e t p r o g r a mot készítsen magának. Két fontosabb a r s poeticája tanúskodik erről. A kötetet
záró, s lényegét tekintve kevéssé átírt Csillaghullás és az Egy lusta
költőre:
Kötéllel húz a tág világ,
— húzását minden tagod érzi —
a szabadság szép szeretői:
a nyár, a nap, a szilvafák.
A fűben sárga kiskacsák
a tocsogó felé
totyognak,
de a jegenyék
magasodnak
és átszúrják a menny
hasát.
Mint nádon a kék
karcsúság,
a szemérem a lány ölében:
az öröklét lobog a fényben,
nem ingek, szoknyák, rossz
gatyák.
Megugrik ám az ifjúság,
emeld föl lusta fejedet,
ne a lovak, a tehenek
őrizzék szíved
dallamát...
E versnek inkább csak Kormos költői ú t j á n a k feltérképezésében v a n fontos
szerepe, mégis, ha összevetjük a végleges szövegváltozattal, azonnal b e l á t h a t j u k ,
hogy az átírással a költő húszéves önmagát semmisítette meg. Az eredeti szövegbe
igen erőteljesen belehallik az egyre inkább magára találó, öntudatosodó József A t tila hangja, de az egyre inkább magára találó Kormos István h a n g j á n keresztül.
A felelősségtudat az eljövendő évekért, a holnapért itt a legerősebb, s ez a t u d a t
derűvel és bizalommal párosul. A világ képe itt idilli és dinamikus, vonzásának a
költő se tud ellenállni, s ezt a világot és így később se t u d j a soha többé látni.
MAGÁRATALÁLÁS ÉS ELHALLGATÁS
A Dülöngélünk
megjelenése tudatosította a költőben, hogy meddig jutott, s így
következetesebben léphetett tovább, láthatóan még mielőtt a teljesítményt r o k o n szenvvel regisztráló kritikák megjelentek volna. • Kormos számára voltaképpen k é t
út adódott ekkor. Az egyik a tárgyiasabb, leíróbb jellegű versbeszédnek az a f o r mája, amely a népi íróknál eléggé általános volt. A másik út a népi s z ü r r e a l i z m u s
következetesebb alkalmazása lehetett. Kormos kötete u t á n sem kötelezte el m a g á t
egyik lehétőség mellett sem kizárólagosan, mindkettővel próbálkozott. Igazi, e m l é kezetes, későbbi átírást sem igénylő verseket azonban ezen az utóbbi m ó d o n írt.
A Kereszttel hátuk szőrén (Válasz, 1947) részben talán annak a művészi elégedetlenségnek is eredménye, amelyet a Dülöngélünk keltett a költőben. Itt s e m m i sem
érződik m á r a laza, sok töltelékelemet tartalmazó versbeszédből, se a szegénylegényattitűdből. Ha nem volna ott a vers a Válaszban, hihetnénk, az é r e t t K o r m o s í r t a
ezt is. Annyiban volna csak igazunk, hogy ez valóban az érett Kormos h a n g j a , d e
nem a hatvanas évekből, hanem még 1947-ből. Érett, mindentudást s e j t e t ő életszemlélet jelenik itt meg, amelynek jellemző vonása, hogy minden élőt egységben
próbál látni, s minden élőben az értéket, a szépet k í v á n j a fölmutatni. Az a szinte
sivár kép, amelyet a nyitó sor intonálhatna: „Az országút p o r á b a n a s z ü r k e sza92

marak", triviálisból és tikkasztóból költőivé és frissítő erejűvé formálódik, s a por
szép lepedő lesz, fehéren ragyog, a szürke szamarak pedig mosollyal a mezőben
mennek. Nem akármilyen állatok ők, de legendabeliek: ők Krisztus anyját
vitték,
s nyilván ezért, hogy mindent tudnak. Az Eltűntek az égben versépítő technikája
folytatódik itt, sűrítettebb, fejlettebb módon. S erre figyelhetünk a jelenetezéstől
teljesen megfosztott, tiszta dalban, a Fehér virágban is (Válasz, 1949). Ez a költő
legkedvesebb versei közé tartozott később is, s ő maga is terjesztette legendáját.
Egyrészt hosszú időre ez volt utolsónak megjelent verse, másrészt Radnóti Miklós
emlékét idézi benne. A vers keletkezéséről is beszél a Bertha Bulcsunak adott interjúban, megemlítve azt is, hogy sokan szerelmes versnek vélik. A furcsa csak az,
hogy ez a vers eredetileg S. GY. Emlékének ajánlva jelent meg, s elképzelhető, hogy
a költő Sárközi Márta jóságát azzal kívánta megköszönni, hogy Sárközi György emlékének ajánlja e verset az első megjelenéskor. A Fehér virág hangulata van anynyira általános, hogy mind Sárközi, mind Radnóti emlékének ajánlható, sőt valóban
lehet egy elmúló szerelem nosztalgikus felidézése is. E dal lényege a szépségnek,
tisztaságnak olyan megjelenítése képekkel és zeneiséggel, hogy az értékekhez elmúlásuk, hiányuk is hozzá van rendelve. A liliomszál — szirom elszáll rímpár is
hangsúlyozza ezt, az elszáll mindkét versszakban s mindkétszer rímhelyzetben való
megjelenése, s a második szakasz egyik ismétlődő kulcsszava, a szétporló is. S a zenévé oldott múlandóságérzetet teszi ténnyé, végérvényessé, ahogy a jelen idő az
utolsó sorban múlt időbe csap át: „eltűntél aki köztünk angyali zene voltál".
Ezek a Vdlasz-beli versek érett alkotások. Hasonló irányt, hasonló törekvéseket
tükröznek olyan versek, mint a később felerészben átírt Szabadság (— Rézkarc,
1945) a Magyarokban és a Realizmus (= Katlan) az Újholdban. De e versek mellett jelen van még a korábbi hang közvetlenebb folytatása is. Ide sorolandó a Kukorica (= Zöld lány), a Komolyabban a Diáriumból, az Éhenkórász-dúdoló,
a Klári
(= Klári, nyár, csönd), a Vörösmarty Gimnázium a Magyarokból. A Csillagban 1949
elején megjelent verse (Mint lány az ingét) mutatja, hogy Kormos ekkor még nem
tartotta elképzelhetetlennek a másik útnak a folytatását sem. Éz á verse teljesen
illeszkedik az ekkor legtipikusabb, tárgyias, közvetlenül politizáló hangvételhez.
„Mint lány az ingét, olyan könnyedén / vetettem le a szóigaságot" — írja, s a vers
döcögős prózaisága éles ellentété a Fehér virág költőiségének. Ez az út azonban
nem volt eleve járhatatlan a számára s ezt a lehetőséget az irodalomkritika is látta.
S nemcsak látta, hanem igyekezett is szelídebben vagy erőszakosabban, de ebbe az
irányba terelni a költőt. A Csillag 1949 áprilisában még így sorolja be Kormost:
„A národnyik indulású, szépen felfejlődött Kormos István, a népikollégista költők
legjelesebbjei: Juhász Ferenc, F. Nagy László, á népköltészetből és a primitívekből
elindult István Marián eléggé tipikusan képviselik az egyik, a népi, az. ösztönösből
tudatossá fejlődött oldalt." (Keszi Imre: Tovább egy lépéssel!)
Kormos mégis „visszavonul", s 1955 novemberéig nem publikál verset. Az Atlantisz című ciklusban összegyűjtött versek egy része így csak a Szegény
Yorick
kötetből vagy a közvetlenül a megjelenés előtti folyóirat-közlésekből ismert. Csak
részben adhatnak képet tehát ekkori lírájáról, hiszen hogy 1948 utáni verseit is átdolgozta, bizonyos.
1950-től kezdve a kevés számú versben, ez még az átírás után is látszik, a tárgyiasabb hang lesz az uralkodó. A leltárszerűen felsoroló leíró vers jéllemző példája
az Öda a kukoricához (1950) és az Egy kihantolt sírra (1955). Szinte érthetetlen,
hogy a korábbi óda két évtizedes késéssel jelent csak meg, hiszen elkészültekor
„divatos" és „kívánatos" volt a témája: a hajdani szegénysors felidézése, a szegénység mégis-bizakodásának érzékeltetésével. Amikor viszont megjelent a vers, épp
ezzel a látszólagos megkésettségével, illetve akkori divatoktól való lényeges különbözőségével is hatni tudott: az „elcsépelt", „korszerűtlen" gondolat következetes és
maradandó megformálásával.
Az Egy kihantolt sírra arra is bizonyíték, hogy ekkori verseit is átdolgozta később, mert más az eredeti szöveg (Új Hang, 1956. január), mint a későbbi. De ezt a
versét m á r nem újrakölti, hanem — a Katlanhoz hasonlóan — valóban csak átdol93

gozza, kiigazítja. Az idő múlása és a szövegváltozatok néha szinte groteszk helyzetet teremtenek. A Tél közeledtén 1955-ben jelent meg, a Szegény Yorick kötetben
viszont 1948-as dátum áll az átdolgozott vers szövege alatt. A Cilerázó asszonyok, és
az Atlantisz az Üj írás 1970-es évfolyamából ismert, a dátum alattuk viszont 1953,
illetve 1949.
Kevés számú eredeti szöveg ismeretében nehéz eldönteni, pontosan milyen költő
is volt ekkor Kormos István. Annyi bizonyos, hogy nem a hallgatásra készült, d e
magát a hallgatást komolyan vette, s a műfordító, a gyermekmesék írója és a szerkesztő mögé rejtőzött a költő. Öt nem is annyira a hallgató költő legendája vette
körül, mint inkább a verset nem író költőé, s ez még erősebbé vált 1956 után, amikor még nagyobb csöndbe burkolódzik.
Kormos legendájával azonban érdemes szembenézni. A kiszorulás elsődleges
oka valóban lehetett az, hogy nem tudott eléggé illeszkedni a mind egyhangúbbá
váló költői kórushoz, de már ennek is voltak alkati okai. S nem is csak a sorkatonai
fegyelemtől irtózó szegénylegény-partizán félelme. Hiszen Juhász, Nagy, Simon úgy
alkalmazkodik, hogy közben különbözik is. Juhászék viszont központi t é m á j u k k é n t
vállalják a társadalmi forradalmat, annak mintegy lírai naplóját készítik el. Kormos
lírai alkata azonban erre nem alkalmas, más szemszögből mást lát költői témának,
s jóakaratú próbálkozásai, hogy alkalmazkodjon a kívánatoshoz, nem hoznak igazi
eredményt. Ami hang őbenne modern volt, azt nem kérték az 1949 utáni évek.
Elbizonytalaníthatta Juhászék sikere is, amelynek testvéri szeretettel örült, de velük
haladni igazán nem tudott. Az a paradox helyzet állt elő, hogy Kormos, aki a legidősebb volt köztük, s 1947 táján úttörő szerepet is játszott az ú j nemzedék ú j hangjának megteremtésében, 1949 után majd másfél évtizedre félbeszakítani kénytelen
normális költői pályáját. Közben viszont lezajlik az a hatalmas költői forradalom
1953 után, amely éppen Juhász Ferenc és Nagy László nevéhez fűződik. S Kormos
épp ez után hallgat el teljesen. Érthetően egyébként A líra forradalma nélküle z a j lott le. Mit tehet ilyenkor a költő? A hatás alól magát kivonnia esztelenség lenne,
viszont követő sem akar lenni. Ha nincs saját hangja, inkább meg sem szólal. Addig
legalábbis, amíg ez a saját hang ismét eseménye nem lehet irodalmi életünknek.
Mert az volt 1963-ban az Oj írásban a Vonszolnak piros delfinek. Esemény volt
olyan versek szomszédságában — egyetlen évfolyamon belül —, mint a Füst-ország,
a Babonák napja, csütörtök: amikor a legnehezebb, a Búcsúzik a lovacska, A forró
szél imádata. 1956-ig azonban ez az elbizonytalanodás még csak részleges, s az
1955-ös újramegszólalásban nyilván nemcsak az irodalmi élet rendezettebbé v á l á sának volt szerepe, hanem az egészséges versenyszellem ösztönző hatásának is.
A Testvérek — akármennyit is módosult a szövege — teljesen nyílt vállalása J u hásszal és Naggyal a testvéri sorsközösségnek, s közben saját helyzetét is rögzíti
Kormos:
Engem az új jégkorszak itt talál,
soványan, szíjasan, honomban
hontalan,
forgok, diszkoszvető, diszkoszom
elröpítem,
de nem hagyom magam.
Ennek bizonyítéka például az Egy kihantolt sírra (Űj Hang, 1956/1.), amely szervesen illeszkedik Juhász és Nagy édesanya-verseihez, semmivel sem kevésbé modern
azoknál, s közben Kormos saját legszemélyesebb mondandóját a d j a elő. Az á r v a ságélménynek, s az ezt kiváltó fő oknak, az önmagát a szülés közben feláldozni
kényszerülő édesanyának, a feláldozódás jelképének egyaránt központi szerepe v a n
itt. A felnőtt fiú csak most sirathatja el szülőanyját, csak most temetheti el, s a
teljes anyanélküliségben felépített anyakép és a kihantolt sír látványa végtelen szomorúsággal illesztődik egymásra. Anya és fia kapcsolatát a méhen kívüli életben
a kapcsolat teljes hiánya teszi tragikussá, s a veszteség oly nagy, hogy a fiú önmagát is siratja, amikor az anyját. Sirató ez a vers, a m ű f a j hagyományaihoz sem
hűtlenül, s a monotóniát erősíti mind a kétütemű hetes sorok konok, páros r í m ű
94

egymásutánja, mind a felsorolásszerű versépítkezés. De ez a sirató nem úgy a hiány
siratása, ahogy ez szokásos. Aki sirat, nem ismerhette a halottat. A hiány így nemcsak az anya halálával, de erőszakos, korai halálával is nő, s a végig nem élt élet,
a kialakulni nem tudó anya-gyerek kapcsolat a fő tartalma:
Aki az anyám voltál,
fiadnak sose mondtál,
Szent Mihály lován vittek,
mikor bölcsőmbe
tettek.
Szemed, a porrá foszlott,
rám soha nem
mosolygott,
a föld magába itta,
nincs sírásodnak
kútja.
Aki világra hoztál,
magadhoz nem karoltál,
öledbe nem emeltél,
szárnyad alá nem vettél.
De nemcsak az anya nem élhette végig anyaságát, a fiú sem a fiúságot:
Nem volt emléked
bennem,
csak a neved
nevemben,
azt hittem, sose jössz föl,
nem támadsz fel a földből.
A sír kihantolása az emlék hiányát szünteti meg:
Csak emléked nem omlik,
elébem
föltoronylik,
az idő fala védi,
minden nap számonkéri.
A kései találkozás líránk másik legszebb kései siratóját eredményezi, olyat, amely
költészetünk legrégibb emlékét, az Ómagyar Mária-siralmat ugyanúgy maga mögött
tudja, a r r a ugyanúgy rájátszik, mint a József Attila-i egyszerre egyetemes és személyes árvaság- és felelősségélményre.
E vers, s az ekkori újító költői törekvések emlékezetes párja a Citeráző asszonyok. Hangoltsága, stílusa megengedi a feltételezést, hogy kevéssé íródott át a publikálás előtt. Párverse ez az édesanyaversnek azért is, mert ez is az árvaság verse.
Egy másik, de éppúgy nem törvényszerű árvaságé, egy felbomló házasságé:
Ki gyereket szültél nekem, valahol messze
leheleted a homlokom gyöngyével be nem
szemed kútjából soha többé, hangodba nem
erről a sötét hegyoldalról nem mozdulok el

vagy,
futja többé,
botlok már többé,
soha többé.

Testedből szakadt tükörképed majd valakinek
neveled,
holt anyám nevét viseli, elhagyja majd
valakiért,
miatta is ül valaki a sötétben, mint én miattad,
s megtudja, mi a hallgatás, a csend gömbjének
túl-fala.
1949-ben átmeneti epilógust a Fehér virág jelentett, hasonló szerepe van a Havas rétnek (1956). Ez a dal talán nem annyira tökéletes, de a további út szempontjából óriási a jelentősége. A hatvanas évek elején ugyanis más szemléletű költő
95

szólal meg. Olyan, akinél a gyerekkornak, motívum- és szimbólumvilágának
emelkedő a jelentősége. Az „igénybejelentés" erre a szemléletre itt hangzik el:

ki-

Havas rét ifjúságom de rég elhagytalak
adnám a vérem érte fehéren lássalak
mezítláb visszamennék kölyökként
kezdeni
keresni megtalálni s megint
elveszteni
Ez a strófa átírást már nem igényelt (csak az írásjelek elhagyását). Amennyire az
1947—1956 közötti versek szemléletileg is átíródtak, elsősorban épp az lehet a meghatározó, amit a Havas rét mond. Különösen érdekes lehetne az Atlantisz
eredeti
szövegének ismerete. E vers cikluscímmé emelése, szemléletének kitágítása, bizonyosan kései lelemény, a kötetét összeállító költő szemléletének visszavetítése.
A Szegény Yortck-ciklus verseivel oly szoros az összetartozás, hogy igazibb helye
lehetne ott. S nemcsak a szemlélet, de a vershelyzet, a költő léthelyzete is az odatartozást bizonyítja:
Gyerekkorom
Atlantisza,
elsüllyedt mesebeli tájam!
Fölötted hullámzik a tenger,
csapkod az idő szárnya törten,
szemem hunyom, fejem
lehajtom,
zöld hullám zúdul át fölöttem.

BUDAY GYÖRGY METSZETE
96

PINTÉR LAJOS

Szerkesztőség, kenyérbolt, fatelep
BAKA ISTVÁN : TŰZBE VETETT EVANGÉLIUM
Baka István második verseskötetéről kívánok szólni; kötete kapcsán szellemi
életünket érintő kérdésekről is, véleményem szerint fontosakról. Baka István kritikai megítéléséből induljunk ki, megjegyezvén, hogy a kritikával költőnknek igazában sohasem volt szerencséje. E kritikai besorolás szerint ő fiatal költő, fiatal költőink között is a hagyományvállalók közül való, verse megformálásában is hagyományőrző, mondhatni kötött verset író, plebejus indulatokat görgető költő, s ahogy
ehhez tartozik: versei metaforákban, költői képekben, látomásokban gazdagok, s
ahogy ehhez tartozik: versei a legfontosabb, általa legfontosabbnak gondolt, nemzeti
és társadalmi kérdéseket is „érintik". S mivel mindezt magas színvonalon, máris
készen van az ítélkezés, fátyolos hangon így mondatik: Baka István a hagyományvállaló, nemzeti problematikát fölvállaló, fiatal költőink egyik tehetséges vagy egyik
legtehetségesebb képviselője. Mennyi hasadás, mennyi szakadék ebben a mondatban, mennyi fölröpített, kitalált értékkategória: egyik sem arravaló, hogy az értéket
tisztázza, hanem épp arravaló, hogy a valós értékrendet kuszálja, eltakarja. Mert a
nem hagyományvállaló fiatal költőinkhez mérve: talán már nem rangos alkotó?
Vagy a nem fiatal költőinkhez mérve vagy velük együtt mérve: már nem rangos
alkotó? Egy irodalmunk van. Egy költészetünk. Ha értékrendet mondunk, csak
ennek az egyetlen irodalmunknak az értékrendjét szabad mondanunk. A költészet
nem műkorcsolya-világbajnokság, hogy versenyszámai legyenek, nem úszóverseny,
hogy korcsoportjai lehessenek. S ha ezt az irodalmat mint örökséget tekintjük:
nem nézhetünk egyik vagy másik szeletére. Ez az örökség: irodalmunk egésze.
Ha irodalmunk jelenéről beszélünk: az irodalmi életünk — rangban arra méltó —
egésze. A kenyeret se egyik karéjával szoktuk definiálni. Épp ma vettem egy fél
kenyeret a boltban, előttem az a kép: a penge, az automata gép, mint valami fatelepi körfűrész, „egy miccenésre" kettéhasítja a kenyeret. S vajon esztétikánk eladópultjára vetve az írók? Nem azt érzik, hogy fölszeletelve árulják őket? Vagy
mi több, a fegyelmezettebbje: már előreszeletelve árulja magát?
Miért mondom el mindezt? Egyrészt azért, hogy ha kimondom, Baka Istvánt
jelentős költőnknek tartom, akkor kitessék: teljes irodalmunk szemszögéből tartom
annak. De lehet ennek a gondolatsornak egy sokkal fontosabb tanulsága, lehet magának Baka István költészetének egy sokkal fontosabb tanulsága: azért ilyen gazdag, gondolat- és formagazdag, azért ilyen színes és olvasásakor fontosnak tetsző
ez a költészet, mert mesterségesen sohasem szegényítette el magát. Mert költőnk a
teljes magyar irodalmat tudja örökségének, annak tapasztalatát igyekszik hasznosítani. Illetőleg, hiszen vers az is, amit nem magyarul írtak, hisz — nem nagy
fölismerés — nemcsak magyar költészet van, a költészet örökségével igyekszik gazdálkodni, amennyire tehetsége szerint természetesen áttekinteni tudja. Amennyire,
tehetsége szerint, ennek eszköztárát saját alkotói akaratának szolgálatába tudja
vonni. E költészet és szemléletmód jellemzésére elmondhatjuk: nem akarja kiárusítani szeleteiben azt, aminek megjelenési formája az egész. Ez a nagyobbnak tűnő,
a fontosabb tanulság.
Esztétikánk természetéhez, gondolkodásunk természetrajzához adalékként kövessünk végig egy másik gondolatsort is. Az előbb már, ezt előkészítendő, elrejtettem
egy kifejezést: a kés egy „miccenésre" kettéhasította a kenyeret. Áhá, kormosi kifejezés! Kormos István-i lelemény! Mi is ezekkel a föl vállalásokkal, példakövetésekkel a helyzet? Hogyan tanul a költő, az író? S kitől? Egy kicsit úgy tetszik, ha
7 Tiszatáj

97

egy költőt rajtakapunk, hogy idegen eszközökkel él, úgy nézünk rá, mintha áruházi
tolvajt fogtunk volna. Rámutogató kezünk megkövülten megáll a levegőben. De mi
tagadás, van egy másik véglet is, mégpedig az: a „fiatal költőnek" lihegőn tiszteletkört illik futni mestere körül, ez a mestervizsga s próbája annak, hogy megszeressék. Baka István ezt a lihegő tiszteletkört természetesen nem futotta le, viszont a
kézjegyek, s ez oly természetszerű, ott vannak költészetén. Kitől is tanult? A kritika
szerint Utassytól, messzebbről Kormostól, Nagy Lászlótól és Pilinszkytől. Magam is
mondtam neki, költészetében hangsúlyosnak érzem a Pilinszkyhez kapcsolódást.
Nem tanulság nélküli gyors s kissé indulatos válasza: annyiban, amennyiben Pilinszky is József Attilához köthető. Tehát a kérdést továbbutalta, hisz messzebbről
tanult ő, s ez oly természetes, József Attilától, s messzebbről Adytól, Vörösmartytól.
De hát ebben nincs fölfedezés semmi, hiszen mostanra költészetünk anyanyelve
Vörösmarty és Ady, és Nagy László, és mások által megfomált, ez az anyanyelvünk
van, ha nem akarunk makogni, ezen kell beszélnünk. „Ehhez kell tartani m a g u n kat." S hogy ezt a sebtében hivataloskodva mondott mondatot oldjam és ú j r a mondjam: ezen kell megtartani magunkat. Ezen anyanyelv törvény- és eszköztárához hozzátenni természetesen kinek-kinek a magáét kell, de ebből elvenni, elvonni
nem 'lehet. Ha epigonról van szó, akkor ez a nyelv természetesen adys lesz, Nagy
László-s. De most ne az epigonokról, hanem az alkotókról beszéljünk, akik írásán,
ha netán fölfedezzük a József Attila-i kézjegyet, ne kiáltsunk föl: heuréka, hiszen
nem történt semmi. Ettől az a költészet még nem József Attilá-s, tehát epigonkodó, se nem József Attila-i, tehát olyan rendű s rangú. Mit tegyünk ehelyett: bólintsunk, mint a törvényszerű és szükségszerű dolgok láttán bólintani szokás. Egy
József Jolánhoz címzett levelében elmondta már ezt a törvényt maga József Attila:
„ . . . a szabály arra való, hogy könnyebben megtanulja az ember az illető dolgot,
és nem arra, hogy a fejlődést megakadályozza. Előbb jön József Attila, aki verset
ír, aztán jön a tanár, aki a tanítás megkönnyítése végett megállapítja, hogy a
József Attila-versnek a szabályai pedig ezek és ezek. Azután jön másvalaki költő
és a periódus megismétlődik. De akkor a verstani szabályok kibővülnek a József
Attila-vers szabályaival, ahogy a zene szabályai kibővültek Wagner után a wagneri
zene szabályaival." A költészet anyanyelvéről beszélünk tehát, anyanyelvünkről,
melynek József Attila által fogalmazott jellemzője: a bővülő szabály. Ha netán fölkiáltanánk, hogy heuréka, ezt a bővülő szabályt fedeztük föl, illetőleg leltük meg
szabályszerű mozgásában, működésében.
Miért ez a hosszabb okfejtés? Egyrészt magáértvalóan. Másrészt azért, hogy
Baka István versei fölött ilyen szempontok szerint is gyors szemlét tarthassunk.
Hiszen az ő verseiben nem nehéz fölfedezni, de vigyázat: nem is oly egyszerű,
a költőelődök ujjának mutatását, a költőelődök útmutatását. Választ kell a d n u n k
tehát arra a kérdésre: mit jelentsen ez? Semmit, illetőleg semmi egyebet, mintsem
hogy számára is a versbeszéd: a bővülő szabály.
Igen ám, csakhogy ez a gondolatsor népszerűtlen. Nem ú j tehát a költészet? S ha nem új, hát divatjamúlt, mint a nagylányok szekrényben felejtett,
divatjamúlt, tehát lenézett inge-ruhája? Hiszen a m a ú j mosópor, s a holnapra
újabb mosópormárka, s mosógépmárka s a hirdetésben az ú j és ú j a b b üdítőreklám:
mind-mind azt sugallja, hogy az a jó és csak az a jó, ami gyökeresen új. S ezzel
szemben: nem ú j épp a költészet? Erre a kérdésre azoknak, akik azt hiszik, hogy
a ma hallott sláger gyökeresen ú j a tegnapihoz képest, azoknak a divatprogresszíveknek nincs mit válaszolnunk. S azoknak, akik azt hiszik és erőszakosan azt követelik, talán abból a tapasztalatból kiindulva, hogy a világban a mai erőszak is
— eszköztárában — épp olyan, mint a tegnapi, tehát azoknak, akik erőszakosan azt
hiszik, hogy a m a hallott sláger épp olyan, mint a tegnapi, azoknak a konzervatívoknak nincs mit válaszolnunk. Ezeket leszámítva érdemes párbeszédet folytatnunk. Ekképpen: nem új tehát a költészet? Nem. Nem, nem kizárólagosan ú j .
A műalkotás újdonságáról érdemes fölidéznünk egy József Attila-i gondolatsort.
József Attila Irodalom és szocializmus című alapvető tanulmányában, úgynevezett
98.

művészetbölcseletében a műalkotást a művészi állandó és a művészi változó egységeként írja le. • Tételszerűen így mondva ki véleményét: „a műalkotással szemben
való értelmes követelmény nem az, hogy ú j legyen, hanem, hogy a valóságos világi
(kozmikus) összefüggésekből, társadalmi ellentétekből alkotódjék, mégpedig mint
ritmusosan szemléleti végső e g é s z . . . Hogy a művészi állandónak meglegyen a valósága és a művészi változónak fennálljon az érvényessége."
Miért ez a hosszabb gondolatsor, tűnődéssor? Egyrészt önnönmagáért. A törvény, e tétel önmagában való szépségéért. Másrészt azért, hogy általa költőnk világához, s általában költőink világához is közelebb férkőzzünk. Kérdezhetjük ennek
jegyében: ú j - e tehát Baka István költészete? S válaszolhatunk rá: a verssel szemben való értelmes követelmény nem az, hogy ú j legyen, hanem, hogy a valóságos
világi összefüggésekből, társadalmi ellentétekből, kozmikus összefüggésekből alkotódjék, mégpedig mint ritmusosan szemléleti végső egész. Ennek a követelménynek
a versek megfelelnek.
De ne szaladjunk ily előre, hiszen a gondolatsorral szembeni kétkedő hang kívül
is és belül is megszólal, mondván: nincs is tehát, nem is létezik tehát ú j költészet?
Csak a huszadik századot nézve: hát akkor Ady ú j versei, melyeknek utána parancsolóan másképp kellett verset írni, egyszerűen azért, mert e versek megváltoztatták, helyesebben kibővítették a költészet szabályait. S nem kezdődött költészetünknek ú j időszámítása József Attilával, nem Nagy Lászlóék egyénített szürrealizmusával? De igen. Az igazán nagy életművek egyrészt megőrzik, másrészt megváltoztatják, kibővítik ,a költészet szabályait. Ez tehát, ilyen tehát az „új" költészet.
Mondhatnánk inkább megújulónak, hiszen az irodalom is, a művészet is, mint tél
után, mint tavasszal a táj, időnként megújul. De megújulni az a fa tud, amelyet
már régebben ültettek, amelyik már meggyökeresedett, s csak várt a tavasz első
kézjelére, hogy megiramodjék, ú j levelet hozzon, ú j hajtást.
Ezzel természetszerűleg szembeszegülnek az avantgard, a formalizmus ideológiái. ö k művészetet alapvetően ú j a t terveznek, soha nem volt tartalmat, soha nem
volt formát, mindehhez ú j érzékenységű embert. Törekvésük hogyne lenne, miért
ne lenne számomra is rokonszenves. Azzal együtt, hogy sok tételüket megkérdőjelezem. Nem hiszek a hagyománytagadásukban. A hagyomány tagadás alapja k ü lönben az az okfejtés, mely szerint a hagyományok régi, letűnt állapotokat konzerválnak, avult emberi és társadalmi viszonyokat konzerválnak, a mindennapi élet
fejlődésének is gátjai. A szociológiában iskolák adják egymásnak nemzedékről nemzedékre a vélekedést, miszerint például a népművészet megérett a pusztulásra,
vagy akár a pusztításra, mert ez a művészet, ez a kultúra ősi viszonyokat, feudális
állapotokat konzervál. Ahogy nem hihetnénk az olyan forradalmakban sem, amelyek az érintett közösségek nyelvére törnek, nem hihetünk az olyan szociológiai,
esztétikai forradalmakban sem, amelyeket egyik vagy másik népcsoport kultúrája
ellen vívnak, ahelyett, hogy valóban a társadalmi viszonyokat, az alapviszonyokat
változtatnák. S e kitérő után kanyarodjunk vissza a hagyománytagadó, a hagyománytalan művészethez: amiről elmondhatjuk, valójában nincsen is. Előttem a neoavantgard dokumentumainak frissen megjelent gyűjteménye. Az 1960-as évek
avantgardja hagyománytagadó, de mégsem hagyománynélküli, hiszen a századelő
formabontó törekvéseiből táplálkozik, arra alapoz. S hagyománytagadó törekvéseik
egyetlen évtized alatt maguk is hagyománnyá szerveződtek, rendeződtek. A maiak,
a neoavantgard számára pedig: már ők a hagyomány. Abban a nemzeti kultúrában,
amelyben például folyamatos a realizmus jelenléte, fejlődése, ott nem tűnik föl
hirtelen, ott nem képez, nem hirdet „neorealizmust". Abban a kultúrában, amelyben
például folyamatos vagy döntő az avantgard jelenléte, ott törhet most, hirtelenjében
fölszínre — hiszen fölszínen van —, ott nem beszélhetünk neoavantgardizmusról.
Ilyen értelemben tehát a realizmus is érezheti magát újnak, hagyománytalannak,
otthontalannak, és megfordítva, az avantgard is érezheti szerepét hagyományosnak
és hagyományőrzőnek.
Az úgymond formalista és realista művészetek társadalmiasságában nincs alap7*

99

vető különbség, hisz mindkettőnek legfőbb tárgya a társadalom, a József Attila által
fogalmazott valóságos világi összefüggések és társadalmi ellentétek rendszere. Csak
az úgymond realista, társadalmias művész bízik ezen viszonyok érvényességében
vagy megváltoztathatóságában, a formalista viszont ezeket bár számba és figyelembe veszi, de épp formalizmusával alapvetően tagadja. A körülötte adott világot,
az úgymond formalista művész alapvető ideológiája mindig ez, egészében olyan
romlottnak, elhibázottnak érzi, hogy egyetlen elemét sem engedi be a maga külön
világába, ne szennyezzék. Érdekes, hogy a mindenkori kulturális stabilitás mégis a
hatalom és a formalisták különbékéjén, mondhatni szövetségén alapult. A politika
a formalistáknak nyújtott békejobbot, mert az ő társadalmiasságuk közvetett,
mondhatni — úgy is ítélhetni — formális. A formalizmus „tükröz" akaratlanul is,
e különbéke értelmében, a társadalom ígért harmóniáját esztétikai rendszerének,
külön világának harmóniája által tükrözi. Ugyanakkor épp a realizmus nem tükröz, hanem analizál, mitöbb szembesít, szembesíti az elveket s a gyakorlatot.
Miért mondom el mindezt? Egyrészt önnönmagáért, a gondolatok keserű szépségéért. Másrészt azért, mert elemzésünkhöz hozzátartozik; költészetünk s benne
Baka István világának bemutatásához is közelebb kerültünk időközben. Gondolatsorunk értelmében Baka István sem formalista, harmóniával harmóniát tükröző
művész, hanem azok közül való, akik a valóságos világi összefüggésekből, társadalmi
ellentétek elemeiből építik a versek világát.
Legfőbb segítői ebben az építkezésben a költői képek. Ha akarom, úgy is
mondhatom, hogy ez a kötet kísérlet. Kísérlet ciklusai által, azáltal, ahogyan a versek ciklusonként hadrendbe állnak. Az első ciklusban például azért, hogy a történelem élő kérdéseit vizsgálják. Három vers csupán e nyitófejezet: a Bolgárok, a
Székelyek és A Jantra hídján című. A történelmet vallató versek. A „rendezni
végre közös dolgainkat" eszményét sugárzók. „Engem a magyar történelem a r r a
tanít — mondja a Forrás 1979. áprilisi számában megjelent interjújában (amelyből
a következőkben is prózai idézeteit vesszük) —, hogy ami a világ e t á j á n száz éve
megoldatlan maradt, azt ma sem lehet egyszerűen megkerülni." A második fejezet,
a Tűzbe vetett evangélium című, szintén kísérlet, de másféle, nem a költőnek a történelemhez való közvetlen viszonyát vizsgálja, hanem költőnknek a költőelődökhöz
való viszonyát hivatott tisztázni. Nem az a kérdés ilyen esetben, hogy a nemzeti
kultúra számára mit jelent Vörösmarty költészete, mit Adyé, hanem a kérdés az,
a továbblépés érdekében is, a pályája elején járó költő számára, egyénítetten mit
jelent Vörösmarty, mit jelent például Ady.
Vörösmartyra figyelését például így indokolja, e gondolatsorból érthető a Vörösmartyhoz való folyamatos hűség: „Körülbelül huszonöt éves koromig m a j d minden
versem lírai hőse a nemzedék volt, s ez számomra nem a hasonló korú költőketírókat jelentette, hanem a hetvenes évekre felnőtt fiatalokat általában, azokat, akik
félnek a szocialista fejlődés lassulásától, attól, hogy egy hierarchikus bürokrácia
függvényében létezzenek. Azt sohasem hittem, hogy mi vagyunk a tiszták, inkább
arra figyeltem fel elég hamar, hogy még a legjobbak felháborodása is hőzöngéssé
silányul saját tehetetlenségünk és a végre, bármi áron jóllakni kívánó társadalom
közönye m i a t t . . . Példákat kerestem tehát, hogyan őrződnek meg nálunk a továbblépés lehetőségei olyan helyzetekben, amikor megállni látszott az idő, így jutottam
el Vörösmartyhoz."
Adyhoz való viszonyának tisztázását is épp ilyen fontosnak érzi. Aki Baka István verseit ismeri, jól tudja, hogy azok mennyire átjártak, átszőttek bibliai motívumokkal, vallási metaforákkal. Ady az ő számára különösen azért fontos, hogy az
olyannyira szeretett és sikerrel alkalmazott bibliai motívumkör egyénítésének k é r dését tisztázni segítsen. Interjújában így vall erről: „Természetesen, a versben szereplő Isten nem a vallás istene, számomra a sorsunkat befolyásoló, irracionálisnak
érzett erők j e l k é p e . . . A bibliai motívumok a mi költészetünkben Adynál vetkezték
le teljesen a vallási mezt, s váltak ezáltal igazi lírai közkinccsé." Ezeken kívül s
ezeken túl fontos e ciklusnak a József Attilához fűző hűséget megvalló d a r a b j a is.
100

Baka István örökséganalízisében ezt a véleményt és ezt az alkotó hűséget a legkiemeltebb hely illeti, ezért erre külön is visszatérünk majd.
Külön kísérlet a Könyörögj érettem című ciklus a maga négy versével, hagyományos kifejezéseink értelmében négy magánéleti verssel, szerelmes versekkel.
A mindig is erősen történelemre orientált költő („fontos a magyar történelem újraélése, mert ráeszmélünk: csak az elmúlt húsz-harminc év történetéből nem érthető
meg az, ami ma van. Körülbelül a hatvanas évek végén kiderült, hogy Közép-Európában és másutt bármi történik, az az eltelt öt-hatszáz évből legalább annyira következik, mint a negyvenöt után végbement páratlanul gyors fejlődésből"), tehát a
mindig is erősen történelemre orientált költő ezekben a versekben igyekszik birtokba venni és kiteljesíteni az emberben azt, ami magánemberi. Kísérlet ez is,
hiszen e versek arra hivatottak, bár ezek egyenetlenebbek megoldásaikban, hogy
Baka István költészetének lehetőségeit, kereteit kiszélesítsék.
A következő ciklus is kísérlet, utolsó verseivel, a Körvadászat és Trauermarsch
címűekkel, a történelemanalízis, a személyiséganalízis után elsősorban a társadalom
elemzésére tett kísérletek. Az utolsó ciklus, egyetlen, ciklusnyi verse — a Háborús
téli éjszaka című — pedig: már egyértelműen társadalomanalízis, illetőleg szintéziskísérlet. Olyan szintézisre tett kísérlet, elmondhatjuk, sikeres kísérlet, melyben a
történelmében, társadalmában, magánélete személyességében élő ember emberi
valósága a maga sokszínűségében, teljességében jelenik meg előttünk. Ez a vers
képalkotásában, szemléletességében, „rajzosságában", a vers komponáltságában fölhasználja és hasznosítja Baka István talán minden eddigi tapasztalatát egyrészt,
másrészt pedig minden eddigi kísérletét esztétikai értelemben meg is haladja.
A Háborús téli éjszaka című kompozíció: költészetünk egyik értékes, féltésre és
szeretetre érdemes darabja.
Melyik az a kérdéskör, amelyik elsősorban „társadalmiasítja" Baka István verseit? Ne értsük félre ezt a kérdést, ne úgy értelmezzük, hogy ezt és ezt verseli meg
tehát. Hiszen őneki kezdettől fogva törekvése, hogy az egészről írjon, József Attila
Irodalom és szocializmus tanulmányában megfogalmazott kifejezésével: a valóságos,
változó világegészről. S úgy írjon, hogy amit létrehoz, képrendszer, rajzosság, az
maga is önálló legyen, öntörvényű és főképp zárt egész, a József Attila-i értelemben vett: szemléleti végső egész. Tehát kérdésünk azt jelenti, melyik az a számára
alapkérdés, amelyik mozgósítja, mozgásba hozza Baka István társadalmias verseit.
Ezt a kérdéskört két vallomásában is megfogalmazta. „Kérdés" helyett talán pontosabb lenne azt mondani: melyik az a kihívás. Előbb idézett interjújában így beszél erről: „ . . . a mi viszonyaink között a legforradalmibb változások is érintetlenül
hagyhatnak vagy újratermelnek olyan sokszázados normákat, amelyek mibenlétét
nem tudtuk tisztázni magunknak. Intő példa az újdzsentri kialakulása." A Mozgó
Világ 1978. áprilisi számában közölt vallomás végkövetkeztetése pedig ez: „Mai társadalmunk kétségtelenül demokratikusabb, mint akár a tíz évvel ezelőtti is, de ezt
még kevesebbnek érzem a viszonyaink közt elérhetőnél, ugyanakkor erősen hódít
a — számomra leggyűlöletesebb — dzsentrimagatartás. A céllal bíró közösségeket
gyanakvás fogadja, míg látszat- és érdekközösségek virulnak." A tolakvó dzsentrizmus áll Körvadászat című versének centrumában, e kérdést idézik a nagyobb kompozíció, a Háborús téli éjszaka ezen centrális sorai:
„úri vadászat, nincsen kezdete,
úri vadászat, vége nincs soha,
hová futhatnál, virradat vada,
hová futhatnál, vadnyúl, szarvas,

őz".

Beszéltünk eddig arról, hogy milyen viszonyok között létező művész Baka István, beszéltünk nagy vonalakban tárgyköreiről, de nem szóltunk a legfontosabbról,
arról, hogyan formálja a verset: képeiről, minőségeiről. Ez az idézett négy sor
mindjárt ablakunk is lehet, melyen át tehetségére láthatunk. Négy verssor, szabályos, felező tízes ütemezésben, jelezheti, hogy költőnk a zárt formákat mennyire
lűl

becsben tartja. De „ropognak" is ezek a sorok, ritmusuk, lüktetésük kicsit merev,
katonás, kemény, mondhatni: monoton. Mint egy közelítő, monoton dübörgés: fokról fokra növelik ritmusuk által is a mondatok veszélyérzetünket. Amiről valóban
ez a versrész nemcsak formájában, hanem tartalmában is szól (ezt szokás tartalom
és forma összhangjának nevezni): valóban veszélyhelyzet ez, „vadászok" üldözik a
„vadat". Ebben a keménységben, monotonságban mennyi lágyság van és mennyi
változatosság mégis. Csak a „virradat vada" alliterációjára kell figyelnünk, menynyire funkcionális ez az alliteráció is: azt a két szót csengeti egybe, amelyek ugyanakkor egy metaforában is egybekapcsolódnak. S ennek a sűrítésnek, egyberántásnak rögtön elnyújtózkodó ellenpontját is adja, a vadak leltárszerű felsorolásával:
„vadnyúl, szarvas, őz". Nemcsak ritmusában, egyáltalában monotonnak, eszköztelennek tetszőek ezek a sorok, az ismétlések miatt (úri vadászat, úri vadászat; hová
futhatnál) és a jelzett fölsorolás monoton. jellege, díszítetlensége miatt, egyebek
miatt. Mélyen titokban tartanak, rejtenek egy metaforát. József Attilánál gyakori
képi megoldás az, hogy a versen belül az égen és a földön (a makrovilágban és a
mikrovilágban) párhuzamosan játszódó történéseket, mozgásokat érzékeltet. I t t is
erről van szó. Egyszerre vagyunk e négy verssoron belül mikro- és makrovilágban.
.Az égen és a földön. A „virradat vada" metafora ugyanis azt jelenti, azt r a j z o l j a :
a Nap, a Nap fénye. Jeszenyin, amikor a Mária kulcsai című, költői képekről érte•kező tanulmányában leírja a legegyszerűbb képeket, a rajzosakat, melyekkel a hozzánk közelálló tárgyak, lények nevére kereszteljük a távolit, az ismeretlent, elsőként említi a Nap „képeként" a vadakat, a nyulat, a mókust. Ezzel a látásmóddal
rokonul e vers részletében Baka István. Kettős, metaforikus mozgást érzékeltet,
ahogy az égen, messze, halad a nap, fut annak a fénye, éppúgy, épp olyan elmozdulásban f u t a földön, itt közel, a vad. A távoli és közeli összevetésén túl másik törvényt is betart a vers: az elvontat, a láthatatlant a konkréttal, a szemléletessel
magyarázza, egyszóval láttat. „Hová futhatnál, virradat vada", tehát hová f u t h a t nál, napfény? Ez a kérdés mesei, elvont nagy ellentétekre utal, a fény és a sötét
örök harcára, a jó és a gonosz mesei ellentétére, a hozzákapcsolódó igazságéra,
igazságtalanságéra. Ezeket az elvont ellentéteket, fogalmi ellentéteket konkretizálja,
rajzolja meg a kép. Mondván: úgy harcol — elvont értelemben — a sötétség és a
világosság, ahogy szemben áll, ahogy jól láthatóan megütközik a vadász és a vad.
. (Természetesen nem kellene Jeszenyinhez nyúlnunk szükségszerűen a magyarázatért, hogy az égi vad: a Nap, hisz a vers nagyon pontosan utal is r á : „virradat•ról", tehát napkeltéről beszél, a képen belül nemcsak képszerűen, hanem fogalmi
módon.) A négy sor elemzéséből talán kiderülhet, hogy milyen költő Baka István,
ilyen: tudatos is, ihletett is.
S hogy milyen költő még, nem minőségét, hanem módszerét tekintve, érdemes
szólnunk erről is: képalkotó. Ha az elődök sorolásakor József Attiláról csak nagyon
röviden szóltunk, ezt azért tettük, hogy hangsúlyosan t é r j ü n k vissza rá. Hiszen
akitől legtöbbet tanult, az épp József Attila, s amit tanult: ez a képalkotás. (József
Attilától s véleményem szerint, távolról Jeszenyintől. Jeszenyintől, akinek költészete is a képek szervességét, mindenhatóságát hirdeti, s aki két, alapvető elméleti
írásban is szólt a költői képekről; egyiket így kezdi: „E sorokat ajánlom barátaimnak, kik vélem együtt vallják a Kép Mindenhatóságát." E két elméleti írása, a
Mária kulcsai és az Élet és Művészet. „Sokan a meg-nem-születettség vakságában
leledzenek. Fel kell nyitni a szemüket, hogy lássanak: hogy az ég nem a gyémántcsillagok foglalata, hanem vége-hossza nincs, kimeríthetetlen tenger, amelyben a
csillagok halrajokként élnek, s a hold olyan mellettük, mint a halász merítőhálója,
melyet bevetett a vízbe." Más helyen pedig: „Egész életünk abból áll, hogy egy
nagy, tiszta vásznat rajzokkal töltünk meg." Jeszenyin az, aki sorolja is e rajzosság legegyszerűbb példáit, hogy a Nap — az nyúl és mókus, innen is volt a meg•fejtés: a „virradat vadára" vonatkozó, s mondja, hogy a Csillagok pedig — elsősorban lehetnek szegek. Ha tehát a Pilinszky János-i híres verssort elemezzük ennek
alapján: „Alvó szegek a jéghideg homokban", az semmi mást némi jelent, ezt r a j zolja: csillagtalan téli éjszaka.)
102

Baka István ezzel együtt nem Jeszenyinre hivatkozik, hanem az általa legkövetkezetesebb képalkotónak tudott József Attilára. A József Attila-i költői kép titkát
vallatja és lesi. (Kihívó módon, bár indirekt módon vitázva is ezáltal idős és fiatal
pályatársai közül azokkal, akik számára a József. Attila-i' örökség csak valamiféle
„tematika" öröksége, s nem nagy, poétikai örökség.) Számomra ez a legizgalmasabb
az előbb már sorolt Baka István-i kísérletek közül: a képteremtés kísérlete. A teljesen zárt, teljesen konzekvens képi költészet kísérlete. A költő így vall erről:
„A kép számomra nem díszítőelem és nem illusztrált gondolat, hanem a versbéli
valóság alapeleme, ezért tartom szükségesnek, hogy egy versen belül a képek azonos motívumkörből vétessenek. Még pontosabban: legyen egy motívumköre a metaforák »hasonlóinak« és egy másik a »hasonlitottaknak«, ezáltal próbálóin megteremteni a látvány és a mögöttes tartalom egységét. Például a Ballada című versemben egyik motívumkör az éjszakai t á j elemeiből (holdfény, sarkcsillag, tó, pipacsok) szerveződik, a másik a szerelem-mátkaság-halál motívumaiból (fátyol,
gyűrű, halotti lepel...). Természetesen, ha ez, amit leírtam, módszernek tekinthető,
akkor is csak magamra tartom kötelező érvényűnek, egy vers nem attól jó, hogy
milyen elméletbe csomagolható." Azért volt érdemes elidőznünk ennél az idézetnél,
mert amit Baka István itt ígér, amit magára nézve kötelező érvényűnek tart, azt
kötetében valóban be is tartja. E módszer körül, ezáltal végzi kísérleteit. S ilyen
remek képeket teremt:
„mint körfűrész, forog a hold,
csillagon — görcsön — felsikolt,
hasad a deszka-éj".
E három sor a kötetben így szerepel, remeklés, mégis elégedetlen lehetett vele,
m e r t most már nem mint versrészietet, hanem önálló verset, újraközölte, ekképpen:
„Körfűrészként
forog, forog,
deszka-éjbe harap a hold,
csillagba, görcsbe akadozva,
s hasad az éj szálkás lapokra."
Talán nem szükséges újramondanom, hogy a képalkotás, a rajzolás Jeszenyin
által előbb jellemzett egén vagyunk. Ahol a csillag: görcs a fában, tehát még csak
nem is szög, mint Jeszenyin szabja, vagy mint Pilinszky használja; azért görcs,
hogy még egyneműbb legyen, még összetartozóbb legyen egének anyagával: a deszka-éjjel. A hold körfűrész ezen az égen, kettészeli azt, nem is szeli, még szemléletesebb, személyesítetten: harapja. S mikor a fűrész a csillaghoz, a szeghez, a fa
görcséhez ér, ott megakad, mint a valóságos fűrész is. Ahogy az éjszaka egyetlen
sötét tömbje, deszkája kettéhasad, ahogy lapokra hasad: ez már a sötétség széthasadása, ez már olyan képzet, mint köznyelvünkben, ha azt mondjuk: a felhőzet
felszakadozása, a köd feloszlása, ez már a világosodásra utal. Két világ alkotóelemei és mozgásai — a fatelepé és az éjszakai égé — így fonódtak a versben metaforikusán egybe. Betartva a vers varázslatának régtől való szabályát is, hogy ami
hozzánk közeli, ami számunkra ismerős, annak segítségével magyarázzuk azt, ami
tőlünk távoli, ami számunkra ismeretlen.
József Attila óta és Jeszenyin óta a költői képhez való viszonyunk szabályai
„kibővültek". Egyrészt a látomásosság által, a látomásszerű költői képek által, melyek harsányabbak, tobzódóbbak, kötetlenebbek, töredékesebbek. Másrészt, az előzővel összefüggésben, a szürrealizmus ú j árama által, a népköltészet képalkotásának
szürrealizmuson alapuló újraértékelésével, újrahasznosításával. A szabad asszociációk, a szabad képzettársítások általi képalkotás újabb lehetőségeket kínál, robb a n t j a a zárt költői képeket, az egynemű, egylényegű képzettársítások helyébe az
•egymáshoz csak lazán kapcsolódó asszociációs láncolatok „divatját" hozza el. Elterj e d t az a költői kép is, magam is nagyon szeretem ezt, amelyik a nem egyértelműen
103

és egyneműen képszerű versben csak fölvillan, fölszikrázik, mint egy csillagszóró.
Valamit megvilágít, de nincs tovább, nem határozza meg tovább, nem határozza
meg egészében a vers menetét. S természetesen vannak a kép szerepét tagadó vagy
egyszerűen csak mellőző versek is — bár nem hiszem, hogy olyan fegyverről,
mint a metafora manapság a költő lemondhatna —, vannak tehát olyanok, amelyek
képnélküliek. A kép mítoszteremtő, a mítoszok, a mitikusság pedig alapvetően akadályozzák a pontos megismerést, a precíz, definíciós gondolkodást, ez az ideológiája
a képet nem kedvelő költészetnek. Ne tegyünk igazságot ebben a vitában, nem az
a célunk, hanem, hogy az érdekességre ráirányítsuk a figyelmet: ezekbe a költői
képalkotói lehetőségekbe alig kapaszkodott bele Baka István, makacssága József
Attilánál tartja, ha vannak is más utak, elindulni onnan újra. Legyen hozzá m a kacssága, kitartása, megérheti ez a „kísérlet".
Beszéltünk a kötetről, és beszéltünk annak kapcsán. Remélem, több alkotóeleméből e „kritika", e helyzet- és hangulatjelentés „képe" is összeáll, eggyéáll.
Kedves Pista, ha hiszen egész életünk abból áll: a nagy tiszta vásznat töltsd meg
rajzaiddal.

BUDAY GYÖRGY METSZETE
104

LENGYEL

ANDRÁS

Buday György és Kós Károly
AZ ERDÉLYI SZÉPMÍVES CÉH TÖRTÉNETÉHEZ

l
Buday György, mint közismert, közel negyedszázaddal fiatalabb Kós KárolynáL
Amikor született (1907. április 7.), Kós már régen egyetemi hallgató volt, lényegében tehát felnőtt ember. S Buday még középiskolai tanulmányait sem fejezte be,
amikor a sztánai mester már a romániai magyar szellemi élet egyik kulcsfigurájának, vezéregyéniségének számított — annak a négy-öt embernek az egyike volt,
akiknek a kulturális élet megszervezésében, önmagára találásában korszakos szerep
jutott. Kettejük kapcsolata így, legalábbis kezdetben, két, merőben más karakterű
és sorsú nemzedék inkább potenciális, mint valóságos kapcsolata lehetett csak.
A romániai magyar kisebbség egyik vezéralakja és a 16—17 éves diák közt közvetlen, személyes érintkezés alig lehetett. De Kós tevékenysége, művelődéstörténeti
szerepe a középiskolás Buday előtt már aligha volt ismeretlen, hisz 1924 nyaráig a
kolozsvári református kollégiumban tanult, annak szabad szellemű, a „Remény osztályát" (Jancsó Béláékat is) fölröpítő légköre vette körül, annak tradícióiba nevelődött bele. S tulajdon apja, Buday Árpád (1879—1937) is, mint régész-művelődéstörténész, számottevő alakja volt az erdélyi szellemi életnek. (Olyan alakja méghozzá,
aki az 1919 utáni helyzetben nemcsak mint tudós és tanár vett részt a közéletben,
de cikkeivel, előadásaival is.) A 16—17 éves Buday György így, joggal állítható,
olyan környezetben, olyan légkörben élt, hogy óhatatlanul (s talán öntudatlanul is)
föl kellett töltekeznie az erdélyi magyarság ú j helyzetének tudatával, új orientációjával. S ismernie kellett Kós szerepét, illetve szerepének fontosságát is. Sőt, ha
valaki vonzó lehetett számára az akkori erdélyi szellemi életből, az elsősorban Kós
volt, aki — akárcsak, vágyaiban, ő — nemcsak a magyar kisebbség sorsáért érzett
felelősséget, de, mindemellett, műveket is akart alkotni, művészként is akart dolgozni. Azaz, intellektuális alkatával leginkább Kós alkata egyezett meg. Mert a középiskolás Buday már nemcsak a református kollégium diákközéletében vett részt,
de komolyan dolgozott művésszé válásán is. 1922-ből, 23-ból és 24-ből igen sok
szén- és krétarajza, festménye fönn is maradt, s ezek egyenként is, összességükben
is szépen dokumentálják az önképzőkörinéi nagyobb (s főleg indokoltabb) művészi
ambícióit. Mindezt tudva, érthető, hogy 1924 tavaszán, hetedikesként, amikor művészettörténeti előadásokat tartott diáktársai számára, egyik legjobb előadását már
Kosról tartotta. Ez az előadása — egy 17 éves diák előadása a köztiszteletben álló
mesterről — természetesen elsősorban mint tünet, mint gesztus figyelemreméltó.
Jelentősége azonban Buday fejlődésében már-már szimbolikus; a fiatal Buday, úgy
* E cikk műhelytanulmány egy, Buday György irodalomközéleti és művészi p á l y á j á t is áttekintő nagyobb dolgozathoz. Nem feladata tehát a világhírű fametszőmüvész globális b e m u t a tása, történeti helyének kijelölése, méltatása. A cikk alapját jelentő dokumentumokat a művész
húga, dr. Buday Margit bocsátotta rendelkezésemre. — L. A. — E tanulmány közlésével
köszöntjük a 75 éves Buday Györgyöt! (A szerit.)
105

látszik, Kosban, illetve Kós tevékenységében rátalált arra a szerepre, amely számára
hosszú ideig például szolgált később s meghatározta szerepvállalásait: megtalálta a
művészi munka és a közéleti feladatvállalás összehangolásának konkrét, megvalósult
mintáját.
Valószínű tehát, hogy amikor 1924 nyarán a Buday család Szegedre került,
számára Kós Károly lényegében véve m á r afféle példakép: „fogalom" volt. Aligha
véletlen, hogy Kós neve s személye ekkortól minduntalan föl-fölbukkant levelezésében. 1924—25-ből, első szegedi évéből fönnmaradt például egy füzete, melybe levelezésének adatait jegyezte. Ebben — volt kolozsvári osztálytársai, barátai stb. neve
mellett — már, jellemző módon, Kós Károly neve is előfordul; a 18 éves „szegedi"
fiatalember levelet írt Sztánára, kereste a kapcsolatot Koshoz. Sajnos, 1932 előtti
levelezéséből egyelőre keveset ismerhetünk, így első szegedi évei, önállósulásának
folyamata is jórészt homályban vannak. Nem tudjuk azt sem, hogy alakult kapcsolata Kossal. De bizonyos: abban, ami „korai" levelezéséből fönnmaradt, ismételten
fölbukkan Kós iránt való tisztelete. S Kósra vonatkozó félmondatai mindig egyértelműek, egy irányba mutatnak. 1925. szeptember 3-án például jellemző módon, arról
írt jó barátjának, Jancsó Bélának, hogy a „Sz. Céh könyvei képzelem, szépek, hisz
Kós csinálja" őket S néhány héttel később megintcsak Kosról is írt Jancsónak:
„Pár hete a M[agyar]-ság hozta Kós Attila királ-ának részleteit. Tud róla?" S így
tovább. Baráti levelezésében Kós tettei, dolgai, jól láthatólag, eseményszámba m e n tek; érdemes volt róluk írnia.
A Szegedre került Buday egyébként is nagyon tudatosan s szorgalmasan ápolta
erdélyi kapcsolatait. Környezetében sok erdélyi fiú élt; tájékozottsága jó s friss volt.
Így nem lehetetlen, hogy 1925 és 1932 közt, ha csak alkalmanként is, mások mellett
Kós Károllyal is levelezett. Sajnos, ennek a kapcsolatnak a dokumentumai, h a voltak, egyelőre ismeretlenek; elkallódtak, elvesztek vagy megsemmisültek. A Boldogasszony búcsúja című fametszetkönyve megjelenése (1931) idején azonban, bizonyíthatóan, már Kós is figyelt rá; azaz: az érdeklődés és a figyelem kölcsönössé lett.
A Boldogasszony búcsúját megismerve ugyanis Kós lelkes hangú cikket írt a
könyvről s Budayról, majd levélben is gratulált. A cikk az Erdélyi Helikon 1932. évi
1. számában jelent meg (68—69. lap), a Művészeti Szemle rovat első í r á s a k é n t A kis
— fölfedezésszámba menő — portré külön érdekessége, hogy az Erdélyi Helikon
első, Kós által szerkesztett számában látott napvilágot, így az ú j szerkesztő egyik
első kritikai megnyilatkozásának tekinthető. E rövid portréból kiderül, hogy Kós
már Buday első, 1924-es kolozsvári kiállítását is látta (bár az időpontra nem emlékezett pontosan), s Buday nyilvános jelentkezéseit utóbb is figyelemmel kísérte.
Ismerte a Szegedi Kis Kalendárium 1930. és 1931. évi köteteit, a Berezeli Anzelm
Károly verseskötetéhez készített illusztrációit s a legújabbat, a Boldogasszony
búcsúját is. Cikke megírására éppen ez utóbbi késztette; ezt a könyvecskét t a r totta Buday addigi legjobb munkájának. A kis kalendáriumok illusztrációit csak
„apró," játékos és szinte a primitivitásig leegyszerűsített, nagyon kedves tollrajzocskáknak" minősítette, a Berczeli-kötet illusztrációi pedig nem is tetszettek neki.
A Boldogasszony búcsúja azonban annál inkább. Buday — írta — a „Boldogasszony
búcsúja lapjainak jó részében nemcsak virtuóza a fehér-fekete kompozíciónak, de
meglepő természetességgel anyagszerű"
minden egyes lapja Buday György lelkéből szakadt ki az igazi poéta közvetlenségével és az anyaggal dolgozó képzőművész tudatosságával. Amit mond: tiszta líra, amely ösztönösen árad, mint a m a d á r dal, viszont ahogyan mondja: az az anyag és a szerkezet ismeretével szerkesztett
epika. [...] Stílusa van, pedig nem dolgozik semmiféle »izmus«-ban, vagy éppen
azért van, hogy nem látszik a stíluskeresés izzadt gyötrődése m u n k á j a termésén."
(68—69. 1.) S egyértelmű cikke végső kicsengése is; szerinte Buday „művész
a javából", s addig megtett művészi útja nemcsak „nagy út" volt, de „ugrásszerűen
magasba lendülő" is. Mondandóját ráadásul a Budaynak oly jóleső mondattal zárta:
„És örömünk az is, hogy ezt a fiatal művészt Erdély adta a magyarságnak." Nyu106

godtan állítható tehát, a cikk. egészében művésszé avató írás: Kós e cikkel ismerte
el művésznek Budayt.
Sajnos levelét, amely pedig majdnem olyan fontos lehetett, mint cikke, nem
ismerjük. Hozzávetőleges tartalma (s hatása) azonban szerencsére fölmérhető Buday
egyik, Jancsó Bélához írott (16 oldalas) leveléből. A keltezetlen, de bizonyíthatóan
1932 márciusában keletkezett levélben sok mindenről szó van, Kós cikke s levele
azonban, jól láthatólag, az egyik legfontosabb az újságok közt. Buday ugyanis, miu t á n elbüszkélkedett sikereivel, így írt Kós reagálásáról: „Több művésztársaság beválasztott, szintén az év első napjaiban tagjai közé, stb. Azonban — nem akarlak
•most részletesen untatni ezekkel — mégis nagyot dobbant a szívem, mikor jan. elején Kós Károlytól egy lev. lapot kaptam, melyen azt írja, hogy «-gyönyörű-« a Boldogasszony és, hogy csak azt sajnálja, hogy nem ott és nem erdélyi témát jelentettem meg benne. Reméli azonban, hogy még hamarosan alkalom nyílik majd otthon is csinálni valamit. Nagyon boldog és büszke voltam s bár a többi után talán
kissé gyerekes is volt az örömöm. De hát, bevallom, így volt. A hónap vége felé
pedig egyszer nagyon kedvetlenül, elhagyatott és pesszimista hangulatban a folyóiratok között turkáltam a Somogyi kvtárban, mikor a kezembe akadt a Helikon
épen akkornap érkezett száma, melyben a második oldalon mindjárt a Boldogasszony címlapjára bukkantam s utána több metszetemre és rajzra és végül Kós
cikkére. [...] ami akkor végbement bennem, az más volt, mint a siker öröme, nem
is keresek rá szót. Találkozott valami: az én hazavágyó nosztalgiám, akaratom és a
hazulról jött kézszorítás. [...] ez a pár sor — tulaj donkép egyszerű, komoly meleg
sor, melyet Kós írt és amellyel engem boldoggá tett, — sor és kép úgy és olyankor
hullott reám, amikor épen annyira vágytam valami onnan jövő ilyesmire, de amikor
n e m is gondolhattam egy pillanatra sem reá."
Budaynak ugyané, Jancsó Bélához írott leveléből tudjuk azt is, hogy nem sokkal később Kós újabb nemes gesztust tett: „írt egy levelet, melyben a Szépmíves
Céh egy két-kötetes regényének illusztrálására kért föl" — azaz a fiatal művészt
bevonta az Erdélyi Szépmíves Céh munkatársai közé. A fölkérésre Buday, bár az
illusztrálandó regény címét és szerzőjét sem ismerte, azonnal igent mondott. „Ugy
állapodtunk meg — írja erről Jancsó Bélának —, hogy egy hét, 8—9 nap alatt elolvasom a kéziratot és 2—2 hét alatt fában megillusztrálom a 2 kötetet. A 8 illusztrációért á 300 lejt-|-(fametszet esetén) a cinkográfiai klisé árát ajánlotta fel Kós,
a m i nem nagy összeg, de ezért is, haza igazán szívesen-örömest csinálom."
A látatlanban vállalt feladat, mint utóbb kiderült, Karácsony Benő Üj élet kapujában című regényének illusztrálása volt. E munkával Buday — noha 1932 márciusában még nem ismerte a kéziratot, sőt a témát sem — rendben el is készült.
A Szépmíves Céh tagjai a könyvet 1932 augusztusának elején már megkapták. Az illusztrátori tiszteletpéldányok azonban valami miatt sokáig nem jutottak el Szegedre,
ezért 1932. augusztus 15-én Budaynak már Jancsó Béla közbenjárását kellett kérnie: „nagyon kérnélek — írta —, hogy beszélj Kossal vagy Kovács Lászlóval a Helikonnál és kérd meg őket, hogy a Karácsony Benő könyvéből legalább egy illusztrátori tp.-t adjanak, nemkülönben a külön mellékletként megjelent fametszeteimből
egy néhány sorozatot". Ez a zökkenő azonban, úgy tetszik, nem zavarta meg az
Erdélyi Szépmíves Céhvei, illetve Kossal való kapcsolatát; bizalma és ambíciója
változatlan maradt. „Egyébként — írta ekkor Jancsó Bélának — Kosnak kérlek add
á t tiszteletemet és azt az üzenetemet, hogy máskor is állok rendelkezésükre úgy a
lapnál, mint a Céh könyveinél."
2

Buday és Kós újabb közös munkájára mégis szinte véletlenül került sor. 1932
nyarán Buday belekezdett Arany János balladáinak illusztrálásába. Már munka
közben, az első metszet(ek) láttán jutott eszébe, hogy a metszetsorozatból esetleg
kötetet is lehetne csinálni. Az ötletet először egy Jancsó Bélához írott levelében
107

fogalmazta meg (1932. augusztus 1-én), de ugyanakkor m i n d j á r t kész kiadási programot is vázolt Van „egy konkrét és sürgős válaszra váró kérdezni valóm is — írta
Jancsónak. — Mégpedig [...] az, hogy nincs valami tervetek az őszi Arany évfordulóval kapcsolatban? A székely társaságnak, vagy az Erdélyi Fiataloknak, stb?
Most csinálom ugyanis az Arany balladák egy sorozatának fametszetű illusztrációját
Persze a gyöngyszemeit a balladáknak, nem annyira a történetieket. Kiadóm még
nincs, nem is szóltam még róla senkinek. Tekintve, hogy halálának 50 éves fordulója
alkalmából a kiadói jog alól felszabadul Arany, azt hiszem elég olcsón ki lehetne
hozni egy balladás kötetet tőle, gazdagon illusztrálva, fametszetekkel. Erdélyben
ugyanis alig van közkézen s egy szép és olcsó kiadás jól elkélne az ifjúság, gimnazisták kezében is. Legkésőbb karácsonyra meg lehetne csinálni. [...] Az esetleges
jövedelemből én csak a készkiadások megtérítését kérném (fa), ha a SzT vagy az
EF adná ki. Mindenesetre sietek egész darabosan megírni neked a dolgot beszéljétek meg és minél előbb részletezve írjátok, ill. írd meg Bélám döntésteket. Nagyon
szeretném, ha lenne belőle valami."
Jancsó Bélának s az Erdélyi Fiataloknak tetszett az ötlet, úgy látszott, a
terv megvalósítható. Maga Buday is tovább szőtte terveit. „Elég sok dúcot szeretnék csinálni — írta Jancsónak egy újabb, 1932 nyári (augusztus vége, szeptember
eleje) levelében —, de meglehetősen olcsó papíron nyomott, egészen népszerű, legkevésbé sem amatőr jellegű kiadványra gondolok. Népkönyvre, amely méltó Aranyhoz és ahhoz, akit mi Aranyban látunk. Formátuma a Falufüzetek f o r m á j a lehetne,
vagy a Boldogasszonyé. Nem egészoldalas dúcokkal. Esetleg rövid bevezetőt kellene
elé írnotok."
A közös munka terve végül mégsem valósulhatott meg; hiába volt önzetlensége, munkakedve, számos jó kiadói ötlete — pénz híján az Erdélyi Fiatalok köre
nem tudta vállalni a kiadást.
A könyv azonban mégis megjelent. Az Erdélyi Szépmíves Céh, amelynek élén
Kós állott, vállalkozott a könyv megjelentetésére.
Nem tudjuk, az ötlettel Jancsó Béla fordult-e az Erdélyi Szépmíves Céhhez, vagy maga Buday. Amennyire Buday 1932. november 15-i, Jancsó Bélához írott
leveléből az események rekonstruálhatók, az látszik a legvalószínűbbnek, hogy Buday ötletével, 1932 őszén az Erdélyi Fiatalok fordultak Kósékhoz. Erről s a Céh
kiadói kedvéről, úgy tetszik, László Dezső értesítette Budayt, aki ezután maga is
több levélben sürgette a végleges döntést (e Kovács Lászlóhoz írott levelek, sajnos
egyelőre ismeretlenek). Az Arany-balladák kiadását a Céh végül is november 10.
körül határozta el; Kovács László legalábbis ekkortájt értesítette erről Budayt.
Kovács levelére Buday György 1932. november 15-én válaszolt, válaszában elképzeléseit is vázolta. Eszerint „az Arany balladák közül az Ágnes asszony, Árva
fiú, Bor vitéz, Both bajnok özvegye, Hídavatás, Méh románca, Ünneprontók, Szőke
Panni, Tengerihántás és Vörös Rébék címűeket" egész oldalas, a „Tetemrehívás,
Zách Klára, esetleg a Szondy két apródja, A walesi bárdok, Pázmány lovag,
V. László, Mátyás anyja és Éjféli párbaj címűeket" kisebb méretben akarta „megillusztrálni". A december 1-i (Céh által megjelölt) határidőt azonban nem vállalta,
kérte Kovács Lászlót, adjanak neki haladékot; „nem volna talán oly veszélyes az,
ha könyvünk 1933. febr. első napjaira jelennék is meg". „Ennek eldöntése és megvitatása azonban — írta — természetesen igazán a Céhre tartozik s így kérem is,
hogy mégegyszer méltóztassék Kós Károllyal s a többi illetékessel megtárgyalni a
dolgot s engem pár sorban a végleges döntésről értesíteni. Egyben a materiális feltételekről is."
A döntést a Céh sokáig halogatta, s Budayt végül nem is Kovács, hanem maga
Kós Károly értesítette egy hosszú levélben. A kétoldalas, sűrűn gépelt levél kelte
1932. december 9. Ebben (bár Kós már a szerződést is belefogalmazta), azonban még
mindig nem a kiadás végleges módozata szövegeződött meg. A könyvet Kós 1932
februárjára akarta „kihozni" a Céh „rendes kiadványsorozatának nagyságában és
külső formájában", de a szokásosnál jobb papíron. A címlapot, a könyv tipográfiai108

könyvművészeti egységének érdekében, szintén Budayval akarta elkészíttetni. „Nem
szeretném — írta — a könyv érdekében azt, hogy a kirakatba kerülő könyvtábla is
m á r ne karakterizálja a kiadványt. Ügy gondoltam, hogy azt saját belátása szerint
tervezze meg: lehetőleg a betűkkel együtt, mert itt a nyomdákban levő betűanyag
szegényes és .valószínű, hogy stílusban nem tudnók megegyeztetni a könyv belsejét
a könyv külsejével [s] a nyomdai kész betűanyagra szorulnánk reá. De attól is félek, hogy én rajzoljak valamit reá (bár ha muszáj, vállalni fogom)."
A kiadás föltételeit — szerződésszerűen — Kós így foglalta össze:
„1. Az Erdélyi Szépmíves Céh egy kötetben, melynek formája és nagysága a
Céh könyveinek mai formája és nagysága, kiadja Arany Jánosnak következő balladáit:
1. Ágnes asszony
10. Vörös Rébék
2. Árva fiú
11. Tetemrehívás
3. Bor vitéz
12. Zách Klára
4. Both bajnok özvegye
13. Szondy két apródja
5. Hídavatás
14. A velsi [!j bárdok
6. A méh románca
15. Pázmány lovag
7. Ünneprontók
16. V. László
8. Szőke Panni
17. Mátyás anyja
9. Tengerihántás
18. Éjféli párbaj
E balladákhoz Buday György vállalja elkészíteni az illusztrációkat, illetve elkészíteni az illusztrációk fametszeti dúcait is. És pedig az 1—10 balladához 1—1 egyforma nagyságút a már mutatványul küldött Vörös Rébék dúccal egyenlő méretben
és a 11—18 balladákhoz kisebb méretűeket, a Karácsony könyv illusztrációinak
megfelelő nagyságúakat. Kötelezi magát Buday György úr, hogy rendes kiadványai
formájában megjelenő könyvünk fűzött példányai számára a külső borítékot is megtervezi, illetve megrajzolja és esetleg, ha úgy találja helyesnek, úgy a címlaphoz
való fametszeti dúcokat is elkészíti. Korlátozásunk a címlapra vonatkozóan csupán
az, hogy az legfeljebb háromszínű nyomással előállítható legyen. A könyv címe:
Arany János balladái, Buday György fametszeteivel Erdélyi Szépmíves Céh kiadása, 1933.
2. Buday György úr kötelezi magát, hogy e rajzokat, ill. dúcokat 1933. január
15-éig legkésőbben készen, az Erdélyi Szépmíves Céh rendelkezésére bocsátja.
3. Buday György ú r tudomásul veszi, hogy az Erdélyi Szépmíves Céh az 1. pontban körülírt könyvkiadványának egyetlen, első kiadása számára jogosult csupán a
dúcokat lenyomatni. Ez a kiadás összesen 1500 példányban jelenik meg, melyből
1000 darab a Céh tagjai és előfizetői számára lekötött, tehát könyvkereskedői szabad
forgalomba nem kerül, a megmaradó ötszáz példány, Romániában, Magyarországon,
Csehszlovákiában és Jugoszláviában az Erdélyi Szépmíves Céh által könyvkereskedők ú t j á n fog forgalomba hozatni. Az Erdélyi Szépmíves Céh és Buday György úr
megállapodása tehát csupán erre az 1500 példányos első kiadásra vonatkozik. E kiadás kinyomatása után az illusztrációk dúcai Buday György úr kizárólagos tulajdon á t képezik és a Céh által rendelkezésére bocsátandók az esetleges újabb kiadás
minden jogával együtt.
4. Az Erdélyi Szépmíves Céh kötelezi magát, hogy Buday György úrnak fenti
illusztrációk, ill. fametszeti dúcoknak ez egyszeri, 1500 példányos kiadásban való
közléséért a dúcok átvételekor 100 P. előleget fizet, a könyv megjelenése után három héttel újabb 150 P.őt fizet, tehát összesen 250 P.őt a kiadás 1000 darab tagilletményül szolgáló és előfizetett példánya után. Ezenkívül a könyvkereskedelmi
forgalomba kerülő 500 példány után az egyes könyvek bolti árának 8%.át köteles
fizetni, a könyvkereskedőnek a könyvről beérkező leszámolásainak időpontjaiban.
A szerzőnek járó könyvilletéket (két darab kötött amatör és 10 darab fűzött példányt) a megjelenéskor azonnal bérmentve köteles Buday György úr címére elküldeni az Erdélyi Szépmíves Céh."
E (levélbe foglalt) szerződést — december 12-én írt válaszlevelében — Buday
109

elfogadta. „Mindössze két dologban" kért módosítást. Kérte a határidő kitolását
„február legelejére", s kérte, hogy a dúcokhoz szükséges fa á r á n a k felét térítsék
meg neki. „Egyébiránt — írta — nagy örömmel látok a munkához: egyik legkedvesebb ügyem ez. A címlapra és egyéb tipográfiai dolgokra nézve, szíves engedelmével, még gondolkoznom kell, de minden bizonnyal f á b a n csinálom meg a címlapot
is, azonban úgy, hogy az ne üssön el azoktól a tipográfiai tradícióktól, melyek a
Mester által tervezett eddigi kiadványokat jellemzik."
Kosnak a módosításokra adott válaszát nem ismerjük, lehet, hogy nem is írt,
mivel úgy gondolta, válasz nem föltétlenül szükséges. Buday mindenesetre hozzáfogott a munkához — ennek érdekében még rég esedékes egyetemi szigorlatát is
elhalasztotta. Sőt, menet közben valamikor eredeti elképzelését is bővítette s valamennyi metszetet „egyformán nagyra, a Vörös Rébék nagyságában" csinálta meg.
Ez a méret ugyanis, vallotta, „sokkal nyugodtabbá és egyenletesebbé teszi a könyvet, mintha több, mint a fele kicsike". A munkával viszonylag jól is haladt, j a n u á r
21-ére hat metszet elkészült (a hetediken dolgozott, s fejében a többi is kész volt
már), Ekkor úgy látta, hogy az „Arany-kötet [...] igen jó lesz". Az eredeti, j a n u á r
15-i határidőt azonban már csak a méretek megváltoztatása miatt sem tudta betartani. A munkával 1933 február közepére készült el. A tizennyolc illusztráció m e l lett megcsinálta a „címlapmetszetet" is, de a címlapra „a betűrészt nem v é s t e
fába" — a szöveg kivésését (megrajzolását) Kósra bízta. Az elkészült dúcokat
február 14-én személyesen vitte föl Pestre Bánffy Miklóshoz, aki azután elvitte
azokat Kolozsvárra. Bánffy azonban a Bor vitéz illusztrációjának dúcát nem vihette
magával; az eredeti dúc egy bibliofil album elkészítéséhez kellett, helyette Buday
„galvano-klisét" ígért.
Az elkészült dúcokhoz Buday György levelet is mellékelt, melyben előadta a.
könyv előállításával kapcsolatos javaslatait. Figyelme kiterjedt a nyomdai m u n k á ra (festékezés, nyomás stb.), a címlap papírjára, a címlapbetűk színére stb. J a v a solta Kósnak, hogy a balladák elé í r j a n a k vagy írassanak előszót (ő Makkai Sán T
dórra vagy Tolnai Gáborra gondolt), a hátsó borítón pedig tüntessék föl korábbi
munkáinak könyvészeti adatait. „Végül" arra kérte Kóst, „hogy néhány olyan helyre, ahová eddig a Céh nem szokott ismertetési példányokat küldeni, ez alkalommal,
küldjön. A könyv természete t. i. olyan, hogy olyan folyóiratokban is számíthat:
bírálatra, melyekre az eddigi könyvek túlnyomó része alig." Ezért javasolta, hogy
küldjenek recenziós példányt Majovszky Pálnak (Magyar Művészet), Elek A r t ú r n a k ,
Dénes Tibornak (Képzőművészet), Rosner Károlynak (Magyar Grafika), Naményi
Ernőnek (Könyvművészet), dr. Bockwitznek a lipcsei Archiv főszerkesztőjének, v a lamint barátai közül Joó Tibornak, Szalatnai Rezsőnek, Reiter Lászlónak, Ortutay
Gyulának, Radnóti Miklósnak és Tolnai Gábornak. Az utóbbiak révén a szegedilapok ismertetéseit ígérte.
A dúcok és levonatok hiánytalan és sértetlen megérkezését Kós 1933. f e b r u á r
17-én nyugtázta, összbenyomása Buday munkájáról jó volt. „Mondhatom — írta —,
hogy nagyon hiszek most már abban, amit reméltem eddig, hogy egy Aranyhoz é s
hozzánk: Erdélyhez méltó balladás könyvet hozzunk ki." A körülményekhez mért.
legjobb nyomdai munkát ígérte: „a nyomdát magam veszem, a kezem alá, és a m i t
csak ki lehet itt Erdélyben hozni a mi nyomdagépeinkkel és nyomdászainkkal, azt
bizonyára ki fogjuk hozni". Aggályait, gondjait sem hallgatta azonban el; jelezte,,
hogy jó minőségű nyomdafestékük még nincs, s beszerzése is nagyon nehéz, szintelehetetlen lesz. Buday javaslatait (előszó, a már megjelent művek borítón való föltüntetése, többlet recenziós példányok szétosztása stb.) elfogadta. Egyben hírt a d o t t
terveikről is: „a könyv szedésének körülbelül a jövő héten fogunk neki, nyomásának márciusban. Most megfelelő papiros után járkálok, mert erre a mi rendes p a pírunkat nem használhatjuk természetesen. Szeretnék vagy egy egészen puha, i t a tósszerű fehér papírt kapni, vastagocskát, vagy ha ez nem volna lehetséges, a k k o r
egy fényezett papirost. És megfelelő betűt is keresek, mert ezt csak kézi szedéssel
csinálhatjuk és az illusztrációk külön nyomásával."
110

A dúcok közül azonban eggyel „nem tudott kibékülni". Ügy ítélte meg, hogy
a „Tetemrehívás női feje sem léptékben, sem stílusbelileg nem illeszkedik szervesen
a sorozatba, melynek szerintem egységesnek kell lennie". Ezért arra kérte Budayt,
gondolja végig a dolgot, s ha egyetért ítéletével, március l - r e csináljon egy ú j d ú cot, hogy az illusztrációsorozat teljesen egységes legyen.
Kós javaslatára Buday február 26-án levelezőlapon válaszolt. E lapját, sajnos,
nem ismerjük, de március 2-i levelének indigós másolatából tudjuk, elfogadta Kós
javaslatát s megígérte, újravési a Tetemrehívás illusztrációját.
Az újrametszés azonban nehezen ment; március 2-i levelében Buday kudarcról
volt kénytelen beszámolni: a dúcot elrontotta.,„A legnagyobb bajom — írta Kosnak —, úgy érzem, az, hogy nem vált bennem is ténnyé, hogy az elküldött metszetben nem sikerült frappánsan összesűrítenem a ballada tragédiáját s így most sem
tudok egészen ennek a látásnak a hatása alól felszabadulni." Ennek ellenére, ígérte,
ha Kós még mindig ragaszkodik az újravéséshez, ő elkészíti az ú j illusztrációt.
Buday e levelére Kós szinte azonnal reagált, március 4-én már levelezőlapon
fejtette ki álláspontját.
Kvár, 1933. III. 4.
Kedves Barátom1 Tegnap küldöttem egy rövid levelet és most még
rövidebben
válaszolok ma érkezett levelére, melyet köszönök. Kérem, ne higyje, hogy a Kund
Abigéllel én csupán bosszantani, sőt esetleg bántani akartam volna. Higyje el, hogy
nagyon kevés igazi örömeim között az ön fejlödös [! ?] magyar művészete
egyik
legzavartalanabb örömem. És nem is akarom erőszakolni a dolgot. De őszinteségemet ne vegye akarhatnámságnak,
ha mégis kérem; próbálja meg még egyszer: hiszem, hogy ki kell jönnie annak, ami a többi illusztrációk léptékében az egész
könyv egységének használ. Igaz barátsággal Kós Károly.
Buday elfogadta ezt az érvelést; nem tudjuk, azért-e, mert Kós meggyőzte, vagy
azért, mert Kóst annyira tisztelte. Tény, hogy március 22-én kelt levelezőlapjában
már az ú j dúc elkészültéről számolt be. Lapjára Kós március 26-án rövid levélben
reagált, örömmel fogadta az ú j metszet hírét, s nyugtázta az addig még hiányzó
galvanóklisé megérkeztét (a klisét Bánffy Miklós vitte Kolozsvárra). Sajnos, mint
leveléből kiderült, megfelelő papírt még mindig nem tudott szerezni. Így a könyv
nyomását is csak a következő hétre ígérhette. Az elkészült, de még el nem küldött
ú j dúcot éppen ezért külön is sürgette, s javasolta, hogy ha másképpen nem megy,
akkor Buday a hiányzó dúcot ismét Bánffy Miklós segítségével juttassa el Kolozsvárra.
Kós levele, sajnos, a postabélyegző tanúsága szerint, csak március 30-án érkezett meg Szegedre. Lehet, hogy emiatt, lehet, hogy más miatt, de tény: a dúc elküldése egyre késett. Buday — Kós levelének borítékjára írott följegyzése szerint —
csak április „9/10"-én küldte azt el, a budapesti román követség munkatársa,
dr. Balta Mózes révén. Április 12-én Buday levelezőlapot is küldött Kosnak; ennek
ellenére a „klisé" (azaz a dúc) április 14-én még mindig nem volt Kolozsváron. Kós
legalábbis ekkor ú j r a sürgette azt egy levelezőlapon:
Kedves
Barátom!
A könyv szedése teljesen készen van, •tördeljük és — a klisé nincsen itt még.
Nagyon kérem, tudja meg, ha lehet, hogy ha minket nem keresett meg a dúc, de
lejött Kolozsvárra, mi hol keressük Kolozsváron a dúcot? Ha ezt megtudja,
még
ünnep előtt írja meg. Ünnep után azonnal nyomnunk kell. Remélem szép könyv lesz.
Várva válaszát sügősen vagyok
őszinte barátsággal Kós Károly
Kvár 933. IV. 14.
Sajnos, ekkor megint közbejöhetett valami, mert a levelezőlapot a kolozsvári
posta csak egy hét múlva, azaz április 21-én bélyegezte le, s így Buday csak jókora
késéssel kaphatta azt meg. Kós kérésének azonban ekkor valószínűleg eleget akart
tenni (vagy legalábbis bizonyítani akarta, hogy a dúcot megcsinálta). Április 24-én
ugyanis ajánlott levélben válaszolt, s ahogy Kós levelezőlapjára följegyezte, elküldte
111

a „Kund Abigél (2) levonatá"-t is. A levonatot azonban csak a dúc helyett, mintegy
annak pótlására küldhette (klisékészítéshez). A dúc még május végén sem érkezett
meg Kolozsvárra. Ez, mármint a dúc elkallódása, természetesen nagymértékben hátráltatta a nyomdai munkákat s végül is azt eredményezte, hogy a könyvben az elsőként készült változat jelent meg. Május 25-én — egy előttünk ismeretlen Budaylevélre válaszolva — Kós meg is írta, hogy az ú j illusztráció helyett „mégiscsak
Bárczi B. titkos arájának feje került a könyvbe", sőt az „első próbanyomást a
könyvből" már el is készítették.
Hogy az első levonatoktól a tényleges megjelenésig mennyi idő telt el, n e m tudjuk. Annyi bizonyos, a könyv legkésőbb június 20. körül m á r készen állott.
Az Erdélyi Fiatalok 1933. évi „nyári számában" Jancsó Béla ismertette is, július
7-én pedig Buday arról panaszkodott Jancsó Bélához címzett levelében, hogy „az
összes szegedi Céh előfizetők több mint tíz napja megkapták már példányaikat".
3
Az Arany-balladák „megillusztrálása" Budaynak jelentős sikert hozott; a könyv
elnyerte „az 1933. év legszebb magyar könyve" címet, s nagymértékben gyarapította
Buday művészi hírnevét. A kiadás adminisztrációja körüli huzavona azonban megkeserítette szájaízét s majdnem megrontotta viszonyát a Szépmíves Céh vei s Kós
Károllyal. A közben komoly belső válságon átment, akadozó ügyvitelű Szépmíves
Céh ugyanis még hónapokkal a megjelenés után sem küldte meg neki honoráriumát
s tiszteletpéldányait, s a dúcok sem kerültek vissza Szegedre. E helyzet, bár a m u lasztásért nyilvánvalóan nem Kós volt a felelős, alaposan befolyásolta Buday és Kós
viszonyát is, hisz sérelmeit a fiatal művész, érthetően, Kosnál (és Kovács Lászlónál)
próbálta orvosoltatni. Megismételt leveleire azonban sokáig nem kapott választ,
ügyét, láthatólag, senki nem intézte. A „szakításra" mindazonáltal csak 1933. szeptember elején szánta rá magát, amikor egy ultimátumszerű levelet írt Kós Károlynak. „Most utoljára és férfias egyenességgel fordulok Önhöz — írta ekkor nem leplezett elkeseredettséggel — és kérem, hogy a lehető legsürgősebben válaszoljon e
levelemre és reparálja legalább azt, ami még reparálható. Legutóbbi l a p j a m á j u s
25-én kelt és a vállalt kötelezettségeket a következő napra ígéri. Be kell látnia,
Uram, hogy ezen a tarthatatlan helyzeten változtatni kell és magyarázatot kell
adni [...]. Nem egyeztethető össze elsősorban az ö n eddigi művészetpolitikai magatartásával és azokkal a tisztes eszmékkel, melyeket a vezérlete alatt álló mozgalmak
mindenkor hirdettek. Olyan ellentmondás van itt, melyet megérteni sem tudok és
ép ezért most utoljára fordulok Önhöz közvetlenül, fölvilágosításért."
Buday elkeseredése, ma már úgy tetszik, némileg túlzott volt; a fiatal művész
a kelleténél tragikusabban vette a Céh mulasztásait, illetve saját, ebből fakadó
anyagi és • erkölcsi kárát. Lényegében azonban, akárhogy nézzük, igaza volt, • s ezt
Kós Károly is jól tudta. Ezért az „ultimátumra" azonnal — még szeptember 8-án —
válaszolt, s elismerte mulasztásaikat, egyben föltárta a Céh belső ügyeit is, amelyek
belejátszottak az adminisztráció akadozásába. Hosszú levele több szempontból is
dokumentumértékű:
Nagyságos
Buday György úrnak
Szeged
Kedves
Barátom
Levelét megkaptam. És felháborodását nemcsak értem, de méltánylom is. Az pedig
önt nem fogja vigasztalni, ha azt mondom, hogy a legutóbbi három-négy
hónap
alatt olyan válságon ment keresztül a Céh, amelynek a végét még most is nyögjük.
Részben, sőt jórészt ennek tulajdonítható
az a kifelé kétségtelenül
hanyagságnak,
sőt talán még valami rosszabbnak minősíthető helyzet, melyben ön a Céhet látja.
Ehhez hozzájárult az, hogy az ön könyvével olyan bajunk volt, melyről mi nem
tehetünk, mely azonban nekünk is, előreláthatatlanul
nagy anyagi és erkölcsi kárt
112

okozott. Ezt a bájt közvetlenül a Franklin-társulat,
közvetve egy olyan újabb magyar törvényrendelet
okozta, melyről nekünk nem volt tudomásunk. Ugyanis a magyar szerzői jogról szóló törvény világosan mondja, hogy az író halála után 50 esztendővel műve felszabadul a szerzői jog által a szerzőnek, ill. jogutódainak
birtokából, tehát azokat bárki kiadhatja újból. Mi ezt tudva adtuk ki a mi Arany—
Buday kötetünket. Mikor könyvünk már készen volt és mi a pesti
propagandát
akartuk beindítani, figyelmeztetett
pesti bizományosunk,
hogy ezt a magyar törvényt a' háború után kiegészítették
úgy, hogy azoknak a műveknek szerzői joga,
melyek szerzőinek halála utáni 50 évébe beleesik a háború, ill. forradalom, ez az
50 éves korhatár kitolódik 5—7 évvel. Ez éppen Arany János esete, ill. a Frankliné.
Ez a törvény-pótlás persze csak Magyarországra vonatkozik és így szerencsére Romániában akadálytalanul szétküldhettük
a könyvet, de Magyarországon nem kerülhetnek könyvárusi forgalomba. Bánffy gróf urat kértük meg, hogy tárgyaljon a
Franklinnal, de a Franklin érthetetlenül önző módon ragaszkodott jogához és nem
engedte meg hogy bevihessük a könyvet Magyarországra. Hogy ön maga nem kapta
meg az ígért és kikötött szerzői példányait, annak viszont a Céh az oka. Én csak
csudálkozni tudok, hogy adminisztrációnk
ezt a szokványos dolgot éppen az ön
esetében elmulasztotta. A Franklin-esetet
annak idején meg is írtam volt
önnek,
csudálom, hogy nem kapta meg levelemet. Ugyanabban a levélben kértem önt, hogy
legyen türelemmel a pesti propagandára vonatkozóan, mert hátha valami megoldást
találunk a Franklinnal, ami azomban hosszas tárgyalások után sem sikerült. Ami a
dúcok visszaszállítását illeti, annak idején erről is megírtam volt, hogy a „Pásztortűz" kért belőlük leközölni. írt is akkor önnek Császár szerkesztő, — legalább
mondta, hogy írt —, és azt hiszem erről ön tud is. Azóta úgy tudtam, hogy a dúcokat elküldték, amiről most kiderül, hogy nem. Éppen így vagyok a honorárium
kérdésével is és ezzel kapcsolatosan el kell mondanom önnek a magam igazolására
azt, amit eddig talán nem tud. Tudniillik én, egyéb elfoglaltságom miatt (és mert
Sztánán lakom, nem Kolozsváron), másfél évvel ezelőtt, amikor az itteni
bankkrachok és a magyarországi pénzátutalások megnehezedése miatt a Céh, mint minden erdélyi más vállalat is, a maga belső adminisztrációját
át kellett úgy alakítsa,
hogy annak az embernek, aki a pénzügyeket közvetlenül intézi, állandóan az irodában kell lennie, hogy mindig, minden pillanatban kéznél lehessen, lemondtam a
pénzügyi adminisztráció irányításáról és azt Kovács László vette át, aki Kolozsváron lakik. Tehát én, aki Sztánán lakom, és hetenként csak 3 napot töltök Kolozsváron, minden pénzzel összefüggő megkeresést, ami hozzám érkezik, átadok Kovács
Lászlónak, ill. a pénztárnak,
végrehajtás céljából. Én pedig foglalkozom
az én
külön reszortomba tartozó olyan ügyekkel, melyeket közvetlenül
kell
elintéznem,
így történt minden esetben, amikor ön sürgette a pénzt, ill. a könyveket és a dúcokat. És én minden egyes levele után abban a hitben voltam, hogy eleget tettek az
ön sürgető felszólításainak.
Valószínű, hogy a levelem elején jelzett
különlegesen
nehéz és hibánkon kívül reánkszakadó váratlan bajok tették lehetetlenné a más
esetben igazán furcsának feltűnő és nálunk elő nem igen fordult
elhanyagolást.
Miután tudtam azt, hogy Kovács László Pesten beszélt is önnel, igazán
levettem
egész gondomat erről az ügyről.
Most szabadságon vagyok, de örvendek, hogy ide Sztánára írt. Azonnal írtam a
Céhnek, hogy ha még nem szedték volna össze a dúcokat, azonnal pakolják azokat
össze és miután Bánffy gróf úr csütörtökön utazik Pestre, megkérem, vigye fel és
juttassa el Önhöz. Egyszerűen postára nem merjük őket feltenni, nehogy
elvesszenek. És mégegyszer nyomatékosan figyelmeztetem
a pénztárt, hogy okvetlenül
utaljon önnek pénzt, valamint az expedíciót személyesen utasítom, hogy küldje el önnek a szerzői példányokat azonnal. Ezt vállalom és azt hiszem, hogy ebben az ígéretben nem fog csalódni.
Nagyon sajnálom, hogy ilyen levelet kellett nekem írnia, de belátom, hogy
önnek van igaza, és a Céhet terheli önnel szemben minden hiba. Csupán igazolása,
de nem mentsége az, amit fentebb írtam. És magamat sem akarom menteni, csak
8 Tiszatáj

113

igazolni ön előtt, akit igazán nagyra tartok, tehát nem szeretném, ha
elveszteném
azt a bizalmat, amit eddig ön részéről
tapasztaltam.
Még egyszer kérem, nyugodjon meg és ne haragudjék
túlságosan reánk egészünkre és ne különösen egyenként, mert a legtöbbször nem rajtunk múlik
valaminek teljesítése, vagy nem teljesítése. Legfőképpen azért, mert a hátunk megett egy
krajcár tőke sem áll.
Amit pedig megígértem, azt feltétlenül teljesíteni
fogom.
őszinte igaz barátsággal
Kós Károly
Sztána, 1933 szept. 8
Kós válasza jókor érkezhetett s jól hathatott, mert helyrebillentette a m á r - m á r
fölboruló kapcsolatot. Bár Buday még szeptember 23-án (tehát kb. két héttel Kós
levele után) sem kapta meg honoráriumát, tisztelet- és recenzióspéldányait, az érvelés szemmel láthatóan megnyugtatta. Bizalma ugyan megrendült a Céh adminisztrációjában, de, úgy tetszik, Kósba vetett hite helyreállt. „Kedves jó Uram
— írta neki szeptember 23-án —, nagyon köszönöm levelét, mely részben megnyugtatott: látom, hogy nem ö n s nem szándékkal okozta nekem azt az erkölcsi és
anyagi kárt, melyet vallottam. Higyje meg, már ez is sokat jelent nekem, m e r t talán
az objektív károsodásnál is tragikusabban fogtam fel azt, hogy az ö n tisztaságában
és egyenességében kellett meginognom. Most úgy látom, másutt van a dolog gyökere." „ . . . higyje el, hogy múltkori levelem tényleg nagyon f á j t magamnak is és
sohasem hittem volna, hogy annak megírására sor kerül."
4
Az Arany-kötet körüli problémák mégis megváltoztatták Buday és Kós viszonyát; Budayt, úgy tetszik, a pillanatnyi csalódás „felnőttebbé", önállóbbá tette.
A tisztelt Mesterből Kós többé-kevésbé egyenrangú partner lett" számára. Ezt az
„emancipálódási" folyamatot azután — nyilván Kós jóvoltából is — személyes találkozásuk csak erősítette. Néhány hónappal később, 1933 december közepén ugyanis
Kós — az erdélyi írók egy csoportjával: Bánffy Miklóssal, Ligeti Ernővel, Kemény
Jánossal és Tamási Áronnal — Szegedre látogatott. Az erdélyi íródelegáció december 15-én a Dugonics Társaságban lépett föl, 16-án pedig a már nagybeteg Móra
Ferencet látogatta meg. A szegedi föllépés egyik előkészítője, szervezője Buday
György volt, egy estét — valószínűleg 15-én — együtt is töltött Kossal. Sőt, n e m csak ő, de a Szegedi Fiatalok Művészeti Kollégiumának több tagja is. Hogy e találkozás hogyan zajlott le, nem tudjuk, s ma már azt sincs módunk kideríteni,
miről folyt a beszélgetés. Az azonban bizonyos, hogy Kós ekkor Budayt, mint a
Szegedi Fiatalok vezéregyéniségét ismerte meg, s benne — a művész mellett — most
már saját küzdelmeinek folytatóját és továbbvivőjét is fölfedezte. Érthető tehát,
hogy a személyes találkozás (az Arany-balladák kiadása során fölmerült problémák
ellenére) kapcsolatukat elmélyítette, sőt — dacára a nagy korkülönbségnek — kapcsolatukból barátság is lett. Az Arany-kötet kiadói előszavában Kós m á r jelentős
művésznek ítélte Budayt, személyesen megismerve pedig, úgy látszik, az emberhez
is közelebb került. 1934. január 19-i — erre a találkozásra is reflektáló — levele
legalábbis erre vall:
Kedves jó öcsém s barátom!
Rég illett volna, hogy írjak és megköszönjem Neked és általad a szegedi fiatal
magyarok igazán kedves és megható viselkedését velem, a már öreg emberrel
szemben. Jól esett, mert hiszem, hogy őszinte volt az arcotok és azt tükrözte, ami a lelketekben volt. S jól esett, mert az az érzésem volt, hogy talán mégsem volt hiábavaló az a sok lemondás és néma tűrés, ami bizony-bizony
megtört engem,
mint
embert, de méginkább megtapodott, mint művészt, mert elvette a levegőmet és a
napsütést, meg az áldott esőt. És nem volt hiábavaló a munka és küzdelem
sem,
ami mind nem az exisztenciáért való volt, hanem bizony érettetek, a magyar jöven114

dóért, mely sok-sok romot kell eltakarítson és sokat, nagyot kell újból,
fundamentomból felépítsen.
Talán jól éreztem meg, hogy valamit megéreztetek bennem abból, ami legbelsömben van és a miből kifelé, a világba nem látszik és nem látszhatik sok. Hiszen
amit dolgoztam: épület, rajz és írás, nehéz emberi életem ellopott óráinak, éjjeleinek lehetett csak csonka eredménye és nem lehetett az én fő munkám, az életem
igazi munkája. Mert ezt a sors megtagadta tőlem és még
sokunktól.
Valami effélét éreztem ott Szegeden ott közöttetek és magammal
kapcsolatban
és ez jól esett, mert ember vagyok. Ember, akinek ma igazában nincsen
kortársbarátja s testvére, atyjafija és aki élete útján már lefelé ballag nagy nagy egyedülvalóságban.
Bocsáss meg nekem, édes jó öcsém, ha szentimentális vagyok, de ígérem, nem
leszek ezután. Nem szeretem, hogy az emberek belém lássanak és nem szeretem, ha
gyengének és esendőnek láthatnak. Nekem mindig a reális erő imponált és az igazi
emberi bátorság és magabízás. Az egyedül álló és a maguk útját a maguk eszével
és erejével taposó emberek imponáltak nekem mindig és máig napig. Talán ezért,
ebből a hiúságból indulva csináltam annyi bolondot életemben és néhány — eredeti
dolgot, ami mégiscsak megérte a sok bolondságot.
Nem tudom, megkaptad-é a pénzt Szeged városától?
Es azután még valami pénzt utaltunk ki Neked Bpesten? Ha valami baj volna,
kérlek, írj és ha módunkban van, hidd el, hogy mindent elkövetek, hogy hozzájuss
a pénzedhez.
Mi van a székely balladás
illusztrációiddal.
Melyik balladákat illusztrálod meg? Kíváncsi vagyok reá. Hátha lehetne szép
albumot csinálni belőle. De akárhogy is lesz, itt mindenesetre propagandát
csinálunk neki. Természetesen,
szeretnők kiadni mi is, s ha jónak látod, lehet velünk
beszélni erről.
Még egyszer szívemből köszönöm Neked és többi fiatal barátaimnak azt a meleg szeretetet, melyet Tőletek ott Szegeden kaptam és amely nekem nemcsak akkor
esett jól, de melegíteni fog, amíg élek.
Az Isten áldjon, szeretettel ölel bátyád
Kós Károly
Kolozsvár 934. jan. 19.
E levél, szemmel láthatólag, már az idősebb barát levele a fiatalabbhoz. Buday
és Kós kapcsolata kétségkívül ekkor s ezzel lett két egyenrangú művész és közéleti
ember kapcsolata; a majdnem negyedszázadal fiatalabb Buday ekkor nőtt föl végleg mesteréhez.
5
Sajnos, a kapcsolat elmélyülése ellenére, a Kós fölvetette ötlet — a „megillusztrált" székely népballadák albumban való kiadása a Szépmíves Céh jegyzésében —
nem, illetve másképpen valósult meg. Buday, bár az illusztrációkat elkészítette, kiadásukat nem a Céhre, hanem a budapesti Egyetemi Nyomdára bízta. A kiváló műszaki adottságú, remekül fölszerelt fővárosi nyomda ugyanis — Czakó Elemér aktív
támogatásával — 1935 nyarán kiadta a székely balladák egy impozáns válogatását, s
e gyűjtemény illusztráló ja, tipográfiai megtervező je: az egész könyv „elgondolója"
Buday volt. E szépen kivitelezett remek könyv Buday György egyik legismertebb,
legnépszerűbb munkája lett; nevét ma is sokan e könyv révén ismerik s tartják
számon. Kós előzetes érdeklődése tehát indokolt volt, jó kiadói érzékre vallott.
Az elkészült műből, bár az nem a Szépmíves Céhnél jelent meg, természetesen
Kós Károly is kapott tiszteletpéldányt. A könyvet az Erdélyi Helikon — Vásárhelyi
Z. Emil révén, de nyilván Kós tudtával, sőt jóváhagyásával — még 1935 novemberében ismertette is. Kós reflexiója azonban valami miatt azúttal elmaradt. Nem
reagált Buday újabb könyvküldeményére, az Illyéssel és Ortutayval közösen készített Magyar parasztmesék című kötetre (1935) sem. Könyvének, a Buday Nagy An8*

115

tálnak a megjelenése (1936) után azonban eszébe jutott szegedi barátja, s m u n k á j á ból küldött neki egy példányt. A küldeményhez levelet is mellékelt s ebben végre
a balladakötetre is reflektált. „Réges-régen szégyenlem — írta Budaynak 1936. november 14-én —, hogy nem köszöntem meg mái napig azt az igaz szívbeli nagy
örömöt, amit a Székely balladák és a népmesék könyvével nekem szereztél. Nagyonnagyon hálás vagyok Neked; ki sem tudom azt fejezni szóval, amit mindig érzek,
amikor csak reá is pillantok ezekre a könyvekre. Nem tudnám ma m á r el se képzelni másképpen a Balladákat, mint ahogy azt Te megcsináltad nyomdailag, díszítésben, kötésben, papírral, betűvel: mai könyvformájában." Ez alighanem a lehető
legnagyobb dicséret volt, amit a kötet s megteremtője kaphatott. S a dicséret szubjektív értéke csak nő, ha tudjuk, hogy Kós mindig is mily fontosnak tartotta a székely balladákat, s mily nagy szerepet játszottak ezek életében: „ . . . bizonyosan tudom — írta levelében is —, hogy mint művész (ha és amiben talán az vagyok)
kevés egyébnek köszönhetek annyit, mint éppen a székely balladáknak."
Sajnos, érdemi kapcsolatuk ezzel le is zárult. Buday György, mint ösztöndíjas,
ekkor már Olaszországban élt s bár időnként hazalátogatott még, élete ekkortól
lényegében már külföldön — Olaszországban, majd Angliában — telt. Sőt, ösztöndíja
lejárta (1940) után sem tért haza. Kapcsolatai így jórészt elhaltak vagy meglazultak
— a világháború éveiben még családjával sem tudta a kapcsolatot tartani. Kós elismerő levelét is már nem ő, hanem a Szegedi Fiatalok Művészeti Kollégiumának
akkori titkára, Gáspár Zoltán vette először kézhez. S Gáspár kezébe került először
Kós újabb, 1936. november 20-i Budayhoz írott levele is. Sőt, ezt m á r nem is a
Rómában élő s dolgozó Buday intézte el, illetve válaszolta meg, hanem maga Gáspár. Szegeden élve ugyanis könnyen teljesíthette Kós kérését, s a Szegedi Kis Kalendárium 1937. évi kötetének 10 példányát már ő küldte meg Kolozsvárra. Az 1936
karácsonyára hazalátogató Buday így már csak megerősíthette helyettese döntését s
ügyintézését. Utolsó — jelenleg ismert — gesztusa az volt, hogy a Gáspár Zoltán
által elküldött kis kalendáriumokat ajándékképpen ajánlotta föl Kós Károlynak.
Jelenlegi ismereteink szerint többet nem is találkoztak.

BUDAY GYÖRGY METSZETE
116

H o n t Ferenc
naplójából

Hont Ferenc Radnóti Miklós biztatására kezdett el naplót imi. Első feljegyzéseit
1941. augusztus 21-én vetette papírra. Életének nehéz, válságos időpontja volt ez.
Csaknem húszesztendei színházrendezői és -szervezői tevékenység, a szegedi pályakezdés, a francia Gemier melletti tanulóévek, a szegedi színházban végzett rendezői
munka, a Szegedi Fiatalok Művészeti Kollégiumának keretei között folytatott
tudományos kutatás és mozgalmi agitáció, a Szegedi Szabadtéri Játékok
megteremtése,
A Színpad című folyóirat megalapítása, a Független Színpad-mozgalom
és folyóirat
létrehozása és irányítása, feltűnést keltő színházi produkciók létrehozása után a fasiszta diszkriminációs
intézkedések
következtében
egy időre kiszorult a magyar
színházi életből. Az elméleti munkásság, az írás lehetősége még megvolt
számára.
Ezt azonban kényszermegoldásnak,
önáltató pótcselekvésnek
érezte, és
kínlódva,
kedvetlenül végezte. A naplót — Radnóti tanácsára hallgatva — azért kezdte el
írni, mert azt remélte, hogy a rendszeres írói munkával úrrá lehet „a fogalmazás
kínjain".
A naplóírás mindennapi tevékenységének
egyik legfontosabb részévé vált. Még
a munkaszolgálat
és a hadifogság vészterhes hónapjaiban vagy épp az 1945 utáni
temérdek elfoglaltság, a Színiakadémia igazgatójaként, a Madách Színház
vezetőjeként, az új filmgyártás létrehozásának irányítójaként
végzett rengeteg munka közepette s élete végén a betegségekkel küszködve is szükségesnek érezte, hogy élményeit, gondolatait, terveit a napló céljára szolgáló iskolai füzetekbe
följegyezze.
Az alábbiakban Radnóti Miklós Görög Ilonának, Hont Ferenc feleségének 1941
augusztusában
irott levelét és Hont naplójának néhány korai részletét
közöljük.
A levél és a napló kézirata Hont hagyatékában,
családjának tulajdonában
van.
Köszönjük, hogy Hont felesége és fia hozzájárult e kiadatlan dokumentumok
közzétételéhez.
CSAPLÁR FERENC

A kiadatlan napló részleteinek közlésével emlékezünk a 75 éve született Hont Ferencre.
117

[RADNÓTI MIKLÖS — GÖRÖG ILONÁNAK]

[Budapest,

1941. augusztus]

Ilonám, drága! Itt ülünk Ferenccel az Ilkovits-pincében, én fordítani szeretnék,
— s nem tudok. Ö regényt ír Néked amint látom s — irigylem. Én nem tudok.
Általában a mottó: én nem tudok mostanában semmit sem csinálni, s a legroszszabb, — aludni sem tudok. De azért készül sok minden. A monodráma-vers is.
Nagyon hiányzol mindkettőnknek. Gyere haza. Csókollak: Miklós
Ferencet rábírtam a naplóírásra, ez megmenti az embert a semmittevés gyötrelmeitől és — azt hiszem Nála is beválik majd.
HONT FERENC:

1941.

Napló

augusztus 21.

Az írásra mindig nehezen szánom rá magam. Élőszóban könnyen fogalmazok,
az írás, a végleges formábaöntés: felelősségvállalás. A jövőben is helyt kell állanunk
valakiért, aki a múltban voltunk. Lehet, hogy az elhallgatott mondanivaló elmaradásáért és a kényszerből választott, esetleg félreérthető kifejezésekért n e m m e r e m
vállalni a felelősséget. S különben is: beszédben az óvatosságból használt pótkifejezések valódi értelmét érzékeltethetem a hangszínnel, egy mozdulattal, arcjátékkal.
A leírt mondatban minden szó önmagáért felel. Ha az író a szabatosság törvényét ki
akarja játszani, könnyen úgy járhat, mint Illyés a Csizma az asztalonban: a gúny
komolyan hangzik és megfordítva. (Erre a könyvre is érvényes Juhász Gyula mondása Shawról: „Mond egy bölcsességet s utána bukfencet vet, megint mond egy bölcsességet, megint bukfencet vet és így tovább; a végén az ember nem t u d j a melyik
a bölcsesség és melyik a bukfenc.") Annak idején versírással kezdtem. Második elemista koromban már versem jelent meg a szegedi Délmagyarországban. Évekig írtam
verseket. Azt hittem: költő maradok. Ebben az időben csontosodhatott meg bennem a műbe rögzített „örök érvényű" leírt szavak babonás tisztelete. Annyi m a r a d
meg belőlem hitelesen, amennyit leírok. Nehéz lesz a kedvem az íráshoz, ha a r r a
gondolok, hogy torz és hamis kép marad rólam. A hitelességet nem is annyira a
hiúságom igényli, inkább szenvedélyes és makacs ragaszkodásom az igazsághoz.
Egyre fokozódó, szomjas kíváncsisággal, lankadatlanul fürkészem a világot, s a j á t
életemet és a másokét is. Hol kívülről ostromlom a jelenségeket az elemző értelem
eljárásaival, hol belülről megérzéssel, átéléssel, művészi intuícióval. Az igazság fölismerése megnyugtat, biztossá és derűssé tesz. A hamis, a zavaros, a félreérthető
nyugtalanít és lever. Sem magamban, sem az írásomban nem tűrhetem. Beszéd
közben az ellenőrzés is könnyebb. Mikor közösség előtt beszélek, nyomban megérzem a hallgatókon, ha egyik mondatom nem eléggé világos, pontatlan és a következő mondattal eloszlathatom az esetleges félreértést. Ha rendszeresen adok elő,
lassan kialakulnak vissza-visszatérő pontos, világos megfogalmazások. Megszokom,
hogy egyszerűen, tömören gazdálkodva beszéljek. A jelenlevő közönség nem tűnődhet hosszasan egy-egy mondaton, nem olvashatja el többször a nehezen érthető sorokat. Ha a beszédet nem értik, nyomban lecsap a büntetés állongó unalom vagy
bénító közöny alakjában. Ha rendszeresen adok elő, megszokom, hogy a nyelvemmel is gondolkodjam. Ilyenkor írásban is könnyebben fogalmazok, a mondatok
készen születnek a számban. Ha pedig rendszeresen írok, olyankor igényesebb,
ötvözöttebb a beszédem. Mostanában ritkán adok elő és egyre nehezebben szánom
rá magamat az írásra. Mióta a sok kínlódással megírt „Az eltűnt magyar színjáték" megjelent, úgyszólván semmit se írtam a nyilvánosság számára. Csak jegyzeteztem. Pedig van mondanivalóm, s lenne hová írnom. A megrendelt tanulmányokat, cikkeket nem szállítom le. Félek a fogalmazás kínjaitól. Kifogásokat találok
ki, elalszom az íróasztal mellett, menekülök. Most Radnóti Miklós azt tanácsolja,
hogy írjak naponta, naplószerűen, egy füzetbe és ne ötletszerűen, cédulákra jegyzetezzek. Így megszokom a rendszeres, írásban történő fogalmazást s ettől elmúlnak
túlzott aggódásaim, fölösleges vergődéseim. Megpróbálom. Hátha igaza van.
118

augusztus 22.
Az az érzésem, hogy tulajdonképpen mindig egyetlen egy nagy könyvön dolgozom. Minden jegyzet, minden tanulmány, minden könyv csak részlete a talán soha
el nem készülő egész műnek. Mi is lenne ez? Pontosan megfogalmazni tartalmának
lényegét nem is tudom. Talán egy egységes világkép szilárd rendszere, amelyben
az észlelt jelenségek a maguk helyére illeszthetők. A színjáték kérdéseivel nem
csupán azért bíbelődöm szívesen, mert közel 20 éve elsősorban ezzel foglalkozom,
egyre többet értek meg belőle s bizonyára képességeimnek is a legmegfelelőbb terület, hanem azért is, mert a világot mozgató törvények legteljesebben ismétlődnek
benne. Midőn a színjáték valamelyik részletkérdését megfejtem, egy-egy világmozgató törvényt ismerek föl egyúttal.
„Az eltűnt magyar színjáték" készülő második kötetét, a középkori népi színjáték földolgozását, félretettem. Szabolcsi Bence ugyan folyton sürgeti, de most sem
időm, sem türelmem nincs az aprólékos filológiai munkához. Ez a munka teljes
embert követel. Másfél esztendőt már föláldoztam a gyakorlati munkából az elmélet kedvéért. Most ezt nem tehetem. Nem tartozom azok közé, akik papiroson színjátékelméletet gyártanak s azután megpróbálják elméletüket minden áron megvalósítani a gyakorlatban. Elméleti problémáim a művészi anyaggal való birkózás közben születnek. Az elmélet számomra elsősorban segítség a gyakorlati munkához, a
művészi alkotáshoz s egyben igazolás és ellenőrzés is. Miért nyúltam a magyar színjáték történetéhez? Mikor Párizsból hazajöttem, már éreztem, hogy a külföldi színpadművészeti kísérletek eredményeit nem lehet egyszerűen csak átültetni a hazai
talajba. A Számum, a Fajankó, a . . . mint a gépek fogadtatása egyre erősebben
igazolta ezt a megérzésemet. A fejlődés irányában mozgó színjátékművészet ú j megoldásainak minden nép saját adottságain kell fölépülniük, a hazai hagyományt kell
továbbfolytatniok még abban az esetben is, ha az ú j megoldások dialektikusan ellentétbe kerülnek a tegnapi megoldásokkal. Gyakran a tegnapelőtthöz kell visszanyúlnunk, hogy a holnapot építhessük. A mondanivaló, a tartalom lényegében közös a
világ minden népének szín játéktartalmával, de a forma nemzeti kell legyen ezen a
területen is. A Tempefői, a Három körösztyén leán, a Civilizátor pedig ezt a törekvésemet igazolta. A magyar színjátékhagyomány elsikkadt. Föl kell tárnom, meg kell
ismernem előbb, s csak azután transzponálhatom, használhatom föl, építhetem tovább a
mai szükségleteknek és követelményeknek megfelelően. Sajnos ezt a munkát is
minden részletében teljesen egyedül kell elvégeznem. Nincsenek segítőtársaim, sem
segédeszközeim s anyagi lehetőségeim korlátozottak. Szegény vagyok. A legszükségesebb forrásmunkákat sem bírom beszerezni. Utaznom kellene, nincs hozzá pénzem. S közben meg kell élnem valamiből. Elengedhetetlenül szükséges, hogy legalább egyetlenegy népi színjátékszerű szokást színjátéktudományi szempontból teljesen és pontosan saját magam lejegyezhessek hangfölvétellel, fényképekkel, filmmel. A népi színjátékszerkezet megsejtett törvényszerűségeit csak így igazolhatnám
tudományos hitelességgel. Amíg erre nem nyílik mód és alkalom, addig félreteszem
Az eltűnt magyar színjáték második kötetét.
A „Színjátszás a Sz. U.-ban"-t félre kellett tennem. Szeptemberben megjelenhetett volna, mert volt rá kiadóm. Ez a könyv ebben a formában többé már nem
jelenthetik meg. Ha eljön az idő, amikor ismét föltámad az érdeklődés az efajta
tárgy iránt, akkor személyes tapasztalatok alapján ú j r a kell fogalmaznom. Most elegendő lett volna az írásos adatok és tudósítások földolgozása is. A Magyarországban
néhány nappal ezelőtt megjelent, hogy a rokonnépek színjátékáról írok könyvet.
Nem is sejtem, honnan származhatott a hír. De gondolkodóba ejtett. Átcsoportosíthatnám az összegyűjtött anyagot ebből a szempontból és a szláv részt elhagynám
vagy csak annyiban érinteném, amennyiben a nemzetiségi színjátszás fejlődésének
megértéséhez föltétlenül szükséges. Az összegyűjtött anyagot azonban hiányosnak
érzem, újabb anyaghoz belátható időn belül nem juthatok. Pedig izgalmas föladatok
várnak megoldásra. Ma olvastam pl. Pierre Fouché tanulmányát az Encyclopédie
Frangaise-ben a mondatmelódiák összehasonlító vizsgálatáról. Egymás alá helyezett
119

grafikonokkal ábrázolja egy azonos szövegű kérdőmondatnak francia, angol és spanyol beszéd-dallamvonalát. A francia és a spanyol majdnem azonos. Milyen tanulságos lenne összehasonlítani a magyar és a rokonnyelvek mondatdallamait! Célravezető, biztos irányelveket szűrhetnénk le ilyen módon a helyes és valóban magyar
színpadi beszéd tanításához. De hol találok fonetikust, aki vállalkozik erre a m u n kára? összehasonlító színjátéktudomány? Majd egyszer, talán, szebb időkben . . . Le
kellene már mondanom erről a fékezhetetlen teljességre törekvésemről, hogy a földolgozásra kiválasztott könyvtémát minden oldalról megvilágítva s legalább az
alapkérdéseket hiánytalanul fölsorolva és megfogalmazva vigyem a nyilvánosság
elé. Ki kellene ragadnom egy-egy részletkérdést és tanulmányban, cikkben megválaszolnom. Talán megpróbálom. De a Rokonnépek színjátszása könyvtervét egyelőre
szintén félreteszem.
augusztus 25.
A színházvezetés: együtt mesterség, tudomány és művészet. A mesterségbeli
rész lényegében nem más, mint tapasztalati ismereteken alapuló beidegzett e l j á r á sok gyakorlati alkalmazása a mindenkori adott helyzethez, így: a működési lehetőségek fölismerése és kiaknázása, szervezés, emberekkel való bánásmód, üzemirányítás stb. A mesterségét értő színházvezetőnek ismernie kell az érvényes színházi jogszabályokat, rendelkezéseket; a gazdasági, organizációs, adminisztratív ügykezelést;
a színpadi világirodalmat és a színdarabok megszerzésének módozatait; az igénybe
vehető színházi munkaerőket: színészeket, írókat, tervezőket, muzsikusokat stb.; a
közönségszervezés, hírverés bonyolult útjait; az anyagbeszerzés forrásait, a földolgozó, elkészítő, kivitelező műhelyeket és az árakat. Mindezek az ismeretek tapasztalati úton megszerezhetők. A tapasztalati ismereteken alapuló célszerű eljárások
rugalmas alkalmazását pedig kellő érzékkel rendelkező vezetésre alkalmas egyéniség
bármelyik színházüzemben megfigyeléssel, gyakorlattal könnyen elsajátíthatja és
beidegzítheti. Ha van benne irányítóképesség, szakmai tudásának hiányosságait megfelelő munkatársak kiválasztásával többé-kevésbé pótolhatja. A részletkérdésekben
is tájékozott színházvezető azonban nincs kényre-kedvre kiszolgáltatva m u n k a t á r sai gyakran puszta rutinjának és terveit részleteiben is saját elgondolásainak megfelelően kiviteleztetheti velük.
Az üzletszínházak vezetése legtöbbször csupán mesterség művészet nélkül. Nem
tudok azonban olyan színházvezetésről, amely csupán művészet mesterség nélkül.
Ez nem is lehetséges. Minden művészet fogalmában benne rejlik a mesterség, a
techné az anyagmegmunkáló eljárások birtoklása. Paul Valéry is a művészet fogalmát az „art" szó eredeti értelméből: eljárási mód, ügyesség, fortély, szakmai fogások összessége, fejti ki az Encyclopédie Frangaise XVI. kötetének előszavában. „II
y a aussi l'art de faire" — írja többek között. Az a művészetrajongó, aki tiszta
művészetet, irodalmat vél szolgálni színház vezetésével és sorra megbukik előadásaival, lehet ízléses, jószándékú ember, esetleg művész is lehet más területen, pl. az
irodalomban, minthogy azonban a mesterségbeli hozzáértés hiányzik belőle, semmi
esetre sem művésze a színházvezetésnek.
A színházvezetés sajátosan művészi része az irányító egyéniség adottságainak
gazdagságától, tehetségének minőségétől függ. A színházvezetéshez szükséges m ű vészi képességeket állandó készséggé lehet fejleszteni, de nem lehet elsajátítani, megtanulni. A művészi rátermettség döntő jelentőséggel érvényesül a színház jellegének,
irányának megszabásában, a műsorösszeállításban, a darabválasztásban. Jelentős
eredményeket ezeken a működési területeken csak jelentős egyéniség, vérbeli művész
érhet el, akiben ízlés, találékonyság, stílusérzék, tervező és szerkesztő képesség, ötletgazdagság, nagyvonalúság, biztosan kritizáló és szelektáló tekintet, kitartás, m u n k a bírás, képzelőerő, értelmesség, szuggesztivitás stb. szerves egységbe forr a mesterségbeli tudással. S mindezeken fölül legyen szilárd világnézetű és becsületes ember.
Túlságosan magasak az igényeim, tudom. De vannak mintaképek, követendő példák:
Gemier, Sztanyiszlavszkij, B u r i á n . . . A jövendő Magyarország színházi k u l t ú r á j á n a k
120

sorsa attól függ, hogy akad-e minden jelentékenyebb színházunk élére ilyen mesterségét értő, nagytehetségű művész. Vagy ilyenek hiányában akad-e még néhány
magamfajta becsületes törekvésű színházművészeti szakember? Aggódom. A közelmúlt és különösen a jelen kevés jóval biztat.
szeptember 2.
Egyre jobban viszolygok attól, ahogy a háborúról hallok beszélni. Nem a témától húzódozom, mintha el akarnék fordulni a sorsdöntő valóságtól, csak befelé, a
szellemi megnyilvánulások területére, mert nyugalmam vagy lelki kényelmem megzavarásától félnék. Teljes odaadással, feszülten figyelem az eseményeket és igyekszem megérteni, hogy tulajdonképpen mi történik: megpillantani a mélyebben fekvő
okokat, levonni a tanulságokat és kikövetkeztetni a történelmi mozgás irányvonalát. Az események maguk természetesen megrendítenek, fájdalommal vagy csodálattal töltenek el, aggódást vagy bizakodást ébresztenek bennem. Állandóan tudatában vagyok a küzdelem mindnyájunkra kiható jelentőségének. Érdeklődéssel hallgatom a szakszerű fölvilágosításokat, az értelmezéseket, magyarázatokat és a töredékes adatokat is. Ellenben nehezen viselem el azt a módot, ahogyan legtöbben ezt
a háborút szemlélik. Azt a magatartást, amelyet a futballmérkőzések nézőinek beállítottságához hasonlíthatnék. A nézők kényelmesen ülnek a fedett tribünön, kabátban, plédekbe burkolózva és izgulnak, lelkesednek, letörnek, míg a sáros, csatakos
pályán esőben, szélben kétszer 11 ember fulladásig tusázik helyettük. Csak itt valóban vérre, életre és halálra megy a játék: gladiátorok küzdelme gigászi arányokban. A legtöbben így látják. Egy város elesett, területeket visszafoglaltak, repülőgéptámadás, úgy fogadják az efajta híreket, mintha a hátvéd fölszabadító rúgását és
a csatárok cselezését vagy a kapus bravúros robinzonádját szemlélnék. Magukban
tapsolnak vagy fütyülnek, elsápadnak és kipirulnak s utána a büffébe mennek s
kielégülten vagy izgatottan lehajtanak egy pohár sört.
Mi bánt legjobban ebben a magatartásban? Talán a sült galamb várása, az erőfeszítés lélekben történő áthárítása. Hogy valóban milliós tömegek azért véreznek,
szenvednek irtózatosan és halnak meg hősiesen, csodálatos értékek azért pusztulnak sorra, hogy az ő életük békés rendje ne omoljon össze, sőt nagyobb rázkódtatások nélkül megjavuljon. Az izgulók és lelkendezők közül hányan akadnának olyanok, akik ha sor kerülne rá, maguk is vállalkoznának mindarra a kocckázatra és
veszedelmes cselekvésre, amiért most annyira lelkesednek? Kevesen állanák ki ezt
a próbatételt. Talán csak a mélyen meggyőződéses emberek és a dolgozó rétegek.
Polgárok és értelmiségiek nagyon szórványosan. A zsidók (itt egy bizonyos tipikus
rétegre gondolok) félnek és reménykednek, de tétlenül maradnának. A jobboldali
polgárság ebből a szempontból sokkal tiszteletreméltóbb. Nagyrészüktől a heroizmust nem lehet elvitatni: habozás nélkül meghalnának eszményeikért, tekintet nélkül ezeknek az eszményeknek valóságértékére. A másik oldalon pedig, ismétlem
csak a dolgozók és a szilárd meggyőződésűek.
Csak azokban az emberekben bízom, akik készen állnak rá, hogy helyzetük és
állásfoglalásuk természetes következéseképpen minden pillanatban cselekvően álljanak ki, legalábbis a maguk területén. Küzdjenek a maguk helyén a rendelkezésükre álló eszközökkel. Gyakran vádolom magamat is, de tudom, igazságtalanul. Le
merem írni romantikus fölbuzdulás és hetvenkedés nélkül: ha sor kerülne rá, tudnék kockáztatni, küzdeni, harcolni és igen, ha kell, meghalni is. De most mit tehetek? Csak árthatnék minden meggondolatlan megmozdulásommal. Tehát fokozatosan kell teljesítenem a kötelességemet a magam területén még azokban a föladatokban is, amelyek látszólag egyáltalában nem időszerűek. Végzem a munkámat, az
eredményekre egyszer majd szükség lesz, akár velem, akár nélkülem. A közhelyeknek a legtöbbször igazuk van. Nem félek a közhelyektől. Meg kell halni, ha kell, a
meggyőződésünkért, de élni és dolgozni érte szintén nem könnyű föladat és ezt is
vállalnod kell habozás nélkül. A háború kimenetele nem tőled függ. Nem segíthetsz, nem állhatsz ellen; érted, ellened, de nélküled folyik. Nem tehetsz mást,
121

m a r a d j itt is hű önmagadhoz. Vizsgáld, fürkészd, igyekezzél megérteni s mindazt,
amit elemzéseddel föltársz, építsd bele a munkádba és mindennapi viselkedésedbe.
Rendben van: lesd a sorsod eldőltét benne, figyelj és várakozzál. De cselekevően
várakozzál, és mások érdekében is figyelj. Ez minden, amit most megtehetsz.
szeptember 5.
Soha ilyen szükségünk nem volt a fegyelmezettségre, mint most. Fegyelmezett
gondolkodásra, fegyelmezett érzésekre, fegyelmezett magatartásra, viselkedésre, életvezetésre. A kötelesség vagy szabad élet ibseni problémáját fölmorzsolta az idő, az
események könyörtelen logikája. Ma önmagában az is hivatás, hogy éljünk s az
életünk egyedüli értelmévé lassan az az erőfeszítés válik, hogy eredeti hivatásunk
egyszer mégis beteljesedhessék.
Keserű levében forog a világ, keserű levekben forog az egyén is. Legszűkebb
magánéletem kis tengerszemében ugyanúgy megvadult hullámok ágaskodnak, mint
a távoli történelem világtengerében. Mintha valahol nagyon mélyen, lent a föld
méhében ugyanaz a veszett földrengés hánytorgatná mindkettőt.
Elgondolkozva s egyben feszülten figyelem, mi történik közvetlen környezetemben és bennem. Ez az elemző, értelmező vizsgálódás egyúttal ellenállás. Hogy féltem, hajladoztam minden szélfúvásra azelőtt, összecsuklottam, talpraálltam, letörtem, nekibuzdultam. Az érzés lendülete vezetett vagy valami szilaj akarás. Most
ráncolom a homlokomat, összehúzódott szembogárral figyelek és fegyelmezem a
gondolkodásomat. S íme, lelkes lendület nélkül is biztosabban haladok, nyugodt,
építő erő mozdítja cselekvéseimet. Érzéseimet tapogatom: ide-oda csapódó hangulatok helyett szilárd, tömör, egyenletesen növekvő indulat. És ami a legcsodálatosabb:
ez a fegyelmezettség nem különösebb erőfeszítés következménye, hanem természetes, önként adódó, magától értetődő, szinte egyedüli lehetséges megoldásként kínálkozó életforma. Mintha meggyógyult szervezetem választotta volna ki magából védekezésül.
Csöndes öröm lappang állandóan ebben a magatartásban. Megvigasztal, szelíd
derűvel táplál, olyankor is, ha a nagy örömök elkerülnek. Nem tagadom, szomjazom a nagy örömre, mert frissít, fölemel, vidámmá és könnyeddé tesz. De ha elsiklik előlem, ha nem érem el, nem vérzem belül ettől fájdalmas szomorúsággal, csak
elkomolyodom, ráncolom a homlokomat, összehúzott szemmel, feszülten figyelek,
fegyelmezetten gondolkodom és biztos kézzel elvégzem a napi munkámat.
szeptember 6.
Tavasszal Kósa operatémát kért tőlem. Többet ajánlottam. A Cenodoxust választotta. A Cenodoxust, amit annak idején Szegeden akartam előadatni a Dóm
téren, de nem került rá sor. Hiába interveniált Innitzer levelére (Gregorral intéztettem el, hogy írjon) Glatfelder a városnál, az volt a válasz, hogy ismeretlen a
szerző. Pedig Schuschnig különvonatokat indíttatott volna Bécsből. A darabot
pedig mintha csak a Dóm térre írták volna. Milyen régen volt mindez. Egy más
korban, egy elsüllyedt világban.
Egyszer már voltam ebben az ügyben Kosánál a nyáron. Megbeszéltük a cselekményvázat. Most elkészült az első fölvonással. Ma meghallgattam. A cselekményt
ügyesen tömörítette. Egyenesvonalú, tömör es nem maradt ki belőle semmi lényeges.
A zene érdekes, úgy érzem stílusos. Nem értek hozzá, csak az ösztönömre és az ízlésemre hallgatok. Egyes részek pl. a Magda (nála: Angelika) megjelenése, azt hiszem,
hatásos. A szöveget a felesége írta a zene alá, nagyobbrészt magyar ritmusban. Azt
a tanácsot adtam, hogy az előadásban is legyen egy kis magyaros íz. Mintha a
középkor végén Magyarországon játszották volna a darabot s ahogy akkor és itt
elképzelték volna a párizsi alakokat. Több más színpadi ötletet vetettem föl. Tetszettek nekik. Ügy tervezi, kb. egy év múlva elkészül. Sajnálom szegény, lelkes
Kósáékat. Ha így marad a helyzet vagy rosszabbodik, nem adják elő ezt az operát,
mert Kósa zsidónak számít. Ha megváltozik a helyzet, talán tárgya miatt nem kerülhet színre. Mindegy. Most boldog, mert alkot.
122

Most figyeltem meg, mennyire alaptermészetemmé vált a rendezői magatartás.
A zenét hallgatva, nyomban láttam magam előtt a színpadi képeket, mozgásokat, a
szöveget kiegészítettem képzeletemben az alakok szemléletes megjelenési formáival.
Ha valami nehézség mutatkozott, rendezői képzeletem szinte önmagától megoldotta
a fölvetődött problémát. Ennek ellenkezője történik velem, ha szemléletes műalkotást, filmet, színielőadást, képet látok. Értelmem a szemléletes formában nyomban
a bennerejlő vagy a mögötte meghúzódó gondolati tartalmat ragadja meg. A teljességre törekvés, a kiegészítés igénye alapvető sajátossága a rendező alkotó munkájának.
Ma megkaptam a Babits cikk kefelevonatát. Két szubjektív mondatot még a
kéziratban én húztam ki belőle. Most Illyés biztos érzékkel két másik szubjektív
sort is kihúzott. így megjavult a cikk. A szubjektivitásra szükségem volt, mert
hosszú idő után ez volt az első cikkem és így sikerült elindítanom az írást, azonkívül az emlékkönyv-cikk jelleg is megkövetelt bizonyos szubjektivitást. De a sok
szubjektivitás áttette a hangsúlyt Babitsról a cikkíróra. Most annyi maradt benne,
amennyi éppen szükséges. Az egyéniséget ne az önmagunkra mutatás, hanem a
tárgyilagosan megalkotott mű megfogalmazásának módja, sajátos jellege, egyéni stílusa tárja föl az olvasónak. Egy helyesen fölrakott vessző vagy gondolatjel, egy szabatos jelző többet árul el az író egyéniségéről, mint a legaprólékosabban részletezett, lírai hevületű emlékkiteregetés vagy önvallomás. Ogy gondolom, minél több
érdemes, tárgyilagos tehát önmagáért helytálló művet alkot az író, annál kevésbé
fontos számára saját énjének hangsúlyozása.
így van ez az életben is. Ha azt akarod, hogy szeressenek, nem szabad vágyadat
kéréssel hangsúlyoznod. Tárgyilagos, biztos cselekvésedben feszülő, de rejtőzködő
erős vágy viszont magához vonzza a másik vágyát. A művészet és az élet törvényei
végső fokon azonosak.
szeptember 12.
Két év óta összesen talán négyszer vagy ötször voltam színházban. Színházi
próbán pedig ugyanennyi idő óta ma először. A Madách Színházban voltam bent,
fél föl vonást néztem végig Pirandello IV. Henrikjéből. Pünkösti rendezésében, Várkonyival a főszerepben. Jó, stílusos előadás alakul ki, a munka erősen előrehaladt,
előadásra érett. 19-én lesz a bemutató. A színészek egyszerűen, közvetlenül, kamara
stílusban játszanak és érződik az artisztikus megkomponáltság is. Mégis: mi az a
különös hiányérzet, amit a sötét nézőtéren észleltem magamban? Miért nem elégít
ki, miért nem borzongat meg ez a becsületes és csiszolt színjátszás?
Ügy látszik a színházaktól távol, nagyon előreszaladtam elképzeléseimben. Egy
egészen másfajta színészi stílus lebeg a szemem előtt. Olyan amit talán magam se
tudnék még megvalósítani.
Valami olyan, amelyben minden mozdulat, minden hang gyökeréig átélt s
ugyanakkor megalkotott művészi kifejezésforma. Egyszerű, de tömör jelentésű, közvetlen s mégis megkomponált, valóság s egyben művészet. A színjáték megalkotott,
magasabbrendű, szintétikus realitását igénylem. A valóságban gyökeredző és valósággá elevenített képzelet világát.
Most már ott tartunk — ezt tisztán látom —, hogy nemcsak az alapfölfogáson,
de az árnyalatokon is eldőlhet, hogy megtörténik-e a színjáték csodája vagy sem.
Egy hangsúly, egy szín, egy intenzitásfok elcsúszása csupán s a szintétikus kifejezésből köznapi, naturalista ábrázolás vagy üres, formalisztikus hüvely lesz. A holt
formát élettel megtöltő, az átélést egyedül lehetséges formába öltöztető, csodatevő
árnyalatfokokat kell megtalálnunk!
Próba után egyórás beszélgetés Pünköstivel. Kibérelném a színházat vasárnap
délelőttökre. Talán megtaláljuk a módját, hogy a saját előadásaimat rendezhessem.
Mert a színház rendes üzemében kizárt dolog. Minden igazgató szavát adta, hogy
darabonként legföljebb egy félzsidó közreműködését veszi igénybe. Ez természetes,
123

így kell lennie. A mai rendszerből ez logikusan következik, sőt még rosszabbnak
is kell jönnie. Nem szabad a tüneteken fölháborodni, az egészet kell elutasítani.
Mikor eljöttem, mégis nagyon fölizgattam magam. A színház közvetlen közelsége kavart föl. Olyan színházé, amelyben mégis hozzám kissé közelálló művészi
munka folyik s ahol más körülmények között biztosan ott lenne a helyem. Ez a
vélemény érződött Pünkösti, a színészek, sőt az ismerős díszletmunkások m a g a t a r t á sából. Ügy vettek körül, mint a csordából kivert vezérbikát, aki magányában is fenyegető és veszedelmes és akiről nem lehet tudni, mikor tér vissza, hogy átvegye a
vezérletet. Kedvesek, barátságosak és tisztelettudók. Persze, elsősorban az esetleges
jövőbeli lehetőséget tisztelik bennem.
Be kell vallanom, félóráig otthon éreztem magam a színházban, a próbán. B á r mekkora távolságot is érzek a mai színháztól, mégis az eleven, működő színház az
igazi világom. Nem választott foglalkozás, hanem életforma. Színházban gondolkozom, színházban eszmélek, képzelek, érzek, alkotok. Nem is értek máshoz. De ehhez,
úgy látszik, egyre alaposabban. Most már nem is változtathatok ezen a beállítottságomon. Minden más területen ügyetlen vagyok és botladozó. Különös, fordított világ
ez: az ellenkiválasztás korszakáé. Megfelelő ember a neki való helyen? Ellenkezőleg. A legalkalmatlanabb emberek a legkevésbé nekivaló helyeken. Az alkalmasakra
pedig az ítélet így szól: némaság és éhenhalás.
szeptember 13.
Három nappal ezelőtt lefényképeztek s ma kaptam meg a képeket, ö t év óta
nem csináltak fényképet rólam. Bíráló szemmel vizsgáltam végig az öt fölvételt s
tárgyilagosan megállapítottam: a mű határozottan fejlődött az utóbbi évek alatt.
Mert tulajdonképpen itt fekszik előttem az a mű, amelyen tudatosan, ösztönösen, de
szakadatlanul dolgoztam. Minden alkotásommal magamat építettem. S nemcsak
épültem, de kifejeződtem. Az arcomról egyre tisztábban olvashatom le a belső változásokat: az anyagot, amelyet örökségbe kaptam, vésővel és kalapáccsal igyekeztem saját belső képemre formálni. Minél régebbi képeimet nézegetem, annál szembetűnőbb az örökbekapott megmunkálatlan anyag jelentősége. Az évek folyamán
lassan szaporodnak a megmunkálás jegyei, mint egy lassan kibontakozó szobron. De
az irodalomból is vehetném a hasonlatot: jelzők, határozók s áthidaló kötőszók
bujkálnak a vonásaimban.
Az arc leghangsúlyosabb része: a homlok. Érettebb lett. Kissé tolakodó m á r
vallomásával. Két oldalán fölkúszott messze a h a j közé, dagadó erek, mély, hullámos ráncok szövik át. Van benne valami erőszakos, parancsoló. Ennek a homloknak
nagy szerepe lehet abban, hogy annyian nem szeretnek, tartanak tőlem, ellenségesen állnak velem szemben.
A szemöldök közötti ráncok, persze a gyakori koncentráltság, erős figyelem
jegyei. De az egyik, a baloldali ránc, mélyebb, mint a másik. Igen, ez az állandó
kétfelé koncentráltság: félig figyelek, félig másfajta szellemi munkával kísérem a
figyelést. Nézem a próbát, bírálok és átélek.
Fölötte a kidagadó érhálózat nem az értelemé, hanem a szellemi indulaté. A homlok többi jegye a kínlódás, a fájdalom és a megnyugvás nyoma.
A homlok öreg, a szemben maradt valami az ifjúságból. Apró ráncok ennek
környékét is behálózzák, a tekintet érett, nyugodt, de a gyerekesen hosszú szempillák s a szemben ez a halvány, tiszta csillogás az elhasználatlan ifjúság lehetőségeiről
vallanak.
Az arcon mélyebb árkok, barázdák. A kifejezés keményebb lett, szobrászibb. De
az események nem közvetlenül szántották át ezt az arcot. A lélek válaszai előbb
meghiggadtak s csak azután nyomultak ki belülről a fölületre. Több benne az
elszenvedésnél az ellenállás.
Mit részletezzem tovább? A bírálat még elhamarkodott. A m ű befejezetlen. S h a
el is készül? Annyi marad meg belőle csupán, amennyi másokban továbbél m a j d .
124

szeptember 25.
Egyre jobban szorongat a megélhetés gondja. Pedig most sokkal könnyebben
elviselem, mint azelőtt. Helyzetem napról napra súlyosabb és bonyolultabb. A kereseti lehetőségeket fokról fokra szűkítik. Kortyonként vonják el a levegőt. Minden
pénzem elfogyott. A nyári növendékek tanítását befejeztem. Itt állok megvalósuló
tervek közben, olyan munkában, amely minden erőmet és időmet igényli — és teljesen pénztelenül. Az igényeim is föltámadtak időközben. Azelőtt egyszerűen tudomásul vettem, ha le kellett mondanom egyik vagy másik szükségletemről. Ma jelentéktelen apróságok elmaradása is zavar. Újból rájöttem az élet ízére, tehát sajnálattal mondok le kicsiségekről is. Bánt, hogy elfogyott a kölnivizem és nem tudok
újat venni. Egyetlen, könnyű ruhám van, ingerel, hogy nem lesz mit fölvennem, ha
hűvösebbre fordul az idő. Kényelmetlen, hogy nem válthatok naponta fehérneműt,
mert drága a mosás. Elfordított fejjel megyek el a könyvkereskedések kirakata
előtt. És így tovább. Mindez bosszant, néha idegesít, de azért elég könnyen elviselem, még azt is, ha nem eszem mindennap. Megvigasztal és nyugalmat áraszt bennem az a biztonságos tudat, hogy mindez csupán átmeneti megpróbáltatás, akármilyen hosszúra nyúlik is ez a keserves időszak.
Lényegében nem a kisebb-nagyobb kellemetlenségek bántanak, más nyugtalanít.
A munkám s újra a munkám. Hogy talán megint azért nem bírom megvalósítani
szépen fölépített terveimet, megkezdett színházi próbálkozásomat, mert közben nincs
miből megélnem. A kitartás, az anyagi függetlenség hiánya, ez rágja meg mindig
már gyökerében kezdeményezéseimet.
Mit tegyek? Hova fordulhatok? Hogyan szabadulhatnék a nyomorúság egyre
szűkülő hálójából? Találok-e segítséget magamban vagy körülöttem, hogy befejezhessem most elkezdett épületemet? Ha minden erőmet és időmet az önfenntartásomra fordítom, nem jut belőle az igazi alkotásra. Ha teljes lélekkel az alkotásba
vetem bele magamat, összeroppanok a nélkülözéstől, mielőtt anyagi eredményt hozna
a számomra.
Éjjeleket töprengek át, s nem találok kiutat. Mégsem esem kétségbe. Elvégzem a
munkámat naponta és talpon maradok konokul, elszántan, összeszorított foggal. Kitartok a végsőkig. Ellenállok, ahogy lehet és amíg lehet.
szeptember 26.
Radnóti Miklósnak fölkínáltak egy állást, és ő engem ajánlott maga helyett. Egy
szellemileg visszamaradt 30—32 éves fiatalemberrel kell foglalkoznom napi két-három órát. Az ajánlat váratlanul ért. Sokat töprengtem, elfogadjam-e. El kell fogadnom, a körülmények kényszerítenek. Kissé keserű a szám íze. Az lenne a hivatásom, hogy az ország szellemi életének egyik szeletét irányítsam. Azokban a pozíciókban, ahonnan ezt megtehetném, szellemileg visszamaradt emberek ülnek s
nekem egy szegény gyengeelméjű beteg jut csupán. Ezért tanultam, építettem, alkottam, hogy végül csak azzal kereshetek havi 150 pengőt, ha egy bolonddal foglalkozom. Korunkra jellemző jelképnek tekintem a sorsnak ezt az ötletét. És ettől megnyugszom. Holnap megyek bemutatkozni.
november 24.
Szegény naplóm! Teljesen reménytelen, hogy írhassak belé, akárcsak néhány
sort is. Állandó hajszában és küzdelemben élek, tekintetem ma mindennapos föladatok megoldására szögeződik, nincs időm, s nyugalmam sincs az írásra. 15-én lett
volna a Költő és kora első estje, a Csokonai-est a Zeneakadémia kistermében. Két
nappal az előadás előtt az Akadémia gondnoka, Medrei úr olyan véleményezéssel
terjesztette föl a Zeneakadémia gazdájához, a kultuszminisztériumhoz, hogy Ybl az
előadást betiltotta. Hiába pártolta Terbocz, Ortutay. Benedek Marcellt kifogásolták,
meg sok a félzsidó és a tanúsítványos, Kovács Imrét is kinevezték zsidónak, sajtó125

támadásoknak nem tehetik ki a Zeneakadémiát, stb. (16-án a Volksbund rendezett
estét, ahol egyetlen magyar szó sem hangzott el.) Erre azzal válaszoltam, hogy a
négyszázszemélyes akadémiai kisteremből átmentem a Vigadó 1300 személyes nagytermébe, 29-ére. A rendőrség egyetlen sort se húzott a szövegekből. Két nap alatt
a szervezetek átvettek 950 jegyet. Ma már alig van jegy, talán 30—40 d a r a b összesen. December 13-án pedig Petőfi-estet rendezek ugyanott.
Verekszem. Nem tehetek másként. Ha pusztulni kell, puusztuljak el állva. Lehet,
hogy a Csokonai-ügyben csatát nyerek. De az is bizonyos, hogy valahol másutt
visszaütnek. S akkor szoros baráti körömön és a közönségemen kívül senki mértékadó személyiség nem áll ki majd az érdekemben. Ahogy most sincs senki a nyilvánosság előtt szereplők közül, aki szívvel lélekkel segítene, mint munkatársam.
Egyedül kell végigcsinálnom s egyedül kell vállalnom a következményeket. De miért
éppen nekem? Mindenki végezheti a maga dolgát, miért kell éppen nekem a „közü g y é é r t kiállanom?
S mégsem térhetek ki a föladat elől. Lehet, hogy áltatom magam, de úgy látom,
hogy csak abban az esetben kerülhetjük el a rohamosan közeledő, a többi államokban már dühöngő szörnyűségeket, ha ez a most nekiindult egységes nemzeti mozgalom megerősödik. A mai helyzetnek kellett bekövetkeznie, hogy széles rétegek
fölismerjék azt az igazságot, amelynek elismertetéséért évek óta, talán pályám
kezdete óta verekszem. Hogy a nemzeti és a szociális kérdések megoldása elválaszthatatlan egymástól. Azért kerültem ellentétbe mindenfajta réteggel, mert balfelé a
magyarságot, jobbfelé a szociális állásfoglalást hangsúlyoztam. Most érkezett el az
a pillanat, amikor belső állásfoglalásom kifelé is egységes lehet, természetesen figyelembe véve az adott korlátozásokat. Magyarnak lenni, a szó valódi értelmében, ez
ma mindent magában foglal, mindent, amiért küzdeni kell és érdemes.

BUDAY GYÖRGY METSZETE
126

SZÍNHÁZ

SEPSISZENTGYÖRGYI TALÁLKOZOK
Kollokvium — 1982
Idén tavasszal immár harmadik
alkalommal
gyűlnek össze Sepsiszentgyörgyön
a romániai
nemzetiségi színtársulatok. Előadások,
szakmai
viták teszik tartalmassá ezeket a fesztiválokat,
összeállításunkban
az előző két
kollokviumra
emlékeztetünk
s az idei találkozó
munkájához
kívánunk
sikereket.

SÜTŐ

ANDRÁS

A játék értelme
Tiszteljük a színházat, a gyufaszínházat, a gyűszűszínházat, de még a csőszínházat is — fönntartván a legelső helyet a tulajdonképpeni színháznak, amely kezdettől fogva változatlan színhelye a kollektivitásnak, a sokadalomnak, emberek
nagyszámú jelenlétének. Ilyen volt Arisztophanész színháza, ilyen a commedia del'
arte, ilyen a Moliére színháza, a vásári komédiásoké. A színház, miután a szabad
terekről tető alá, tágas épületbe költözött, ugyancsak megőrizte azt a jellegét, hogy
sokakhoz kíván szólni, s ha igazi az a színház: a suttogása is messzire hallik, nagy,
morajos visszhangot ver az emberi lélekben, mert tribün is, az a hely, ahol egyéni
művészi mondandó, magányban fogant szó — a nézőközönség kollektív élményével
találkozik. E találkozás eredménye: az igazi színházi atmoszféra, amelyben fölcsaphat az arisztotelészi katarzis tüze, vagy a történelem ú j tanulságait oltja belénk,
az antikatarzis, a lezáratlanság dialektikája, miszerint örök nagy küzdelmek színterei vagyunk, hősei és áldozatai is emberi természetünknek.
A színház nem gyóntatószék tehát. A színház — a kollektivitás műfaja —
mindenkor sokadalmat kívánt, és legutóbb, a sepsiszentgyörgyi nemzetiségi színházi
kollokviumon ez a kívánsága ugyancsak teljesült. Életem folyamán sokfajta tömeges érdeklődésnek lehettem tanúja: ez a sepsiszentgyörgyi felvonulás, ez a kerek
egy hétig tartó zarándoklás a Színpad fényei felé: felejthetetlen élmény, biztatás
és figyelmeztetés volt. Íme, itt vagyunk tíz- és százezrek. A színpadi cselekmény
127

időkben is zajlik, és mi kölcsönadjuk szerzőnek, színésznek, rendezőnek az életünkből azt az időt, amire épp szüksége van, hogy mondandóját meghallgassuk. De ez a
mi időnk: ingyen nem adhatjuk. Ez az a drága anyag, amiből életünk készül: elvárjuk tehát, hogy amit cserébe kapunk érte: színes gömbként el ne pukkanjon a színpad és a nézőtér közti szakadék fölött. Elvárjuk, hogy a színházi produkciónak kölcsönzött időnket úgy kapjuk vissza, miként a hivők a templomba vitt vízkereszti
kalácsot és vizet szokták visszakapni: fölszentelten. Tartalmasabb formában, a szellem ujjától megérintetten, az Eszmélet csodáinak pluszával. Különben a színház
csak adósunk marad. Ilyenformán számos szerzőnek, színházi együttesnek szól ez
a tanulság: vagy teljesíti feladatát, vagy elfogadja az adósok börtönének tényét
is — a kollektivitástól kölcsönkért Idő visszatérítésének elmulasztása miatt.
öröm volt Sepsiszentgyörgyön azt látni, hogy a gazdag és változatos program
keretében a közönség hálával, vastapssal nyugtázta a valóban tartalmas, maradandó
élményt jelentő színházi produkciókat. Vagyis, hogy ráfordított idejét fölszentelten
kapta vissza. Mi pedig, akik ott voltunk és szándékainkban megerősödve tértünk
haza: van kinek írni, van kinek játszani. Érdemes írni, érdemes játszani; megszenvedni tehát a maradandó Műért. Mert ez végül is a férfiúmunka öröme.

BALOGH EDGÁR ÉS SÜTŐ ANDRÁS
128

FARKAS

ÁRPÁD

Síró és nevető maszkok között
Ez év áprilisában körülállványozták a sepsiszentgyörgyi színház épületét, hadd
tanácstalankodjanak a messziről jött vendégek: lebontásra avagy továbbépítésre
vár?! A vendégek közel félezren, kulisszák világában élvén, nem sokat tanácstalankodtak, hanem megértették, hogy otthoncsinosítás közben lepték meg a háziakat,
s az állványok mögött (új díszletek között) játékba kezdtek. A vendéglők szakácsai
— jó hírt hallván — úgy döntöttek, ha fogytán is lesz, nem vizezik föl a húslevest,
s egy trafikos a boltjába betévedt idegen arc láttán, oly mélyet hajolt, hogy csupán
egy hét múlva tudott kiegyenesedni. Tompa Miklós érdemes művész anekdotákat
mesélt az állványok alatt, s a Bíróné pusztája végében kivirágzott a som. A virágüzletben 13 virágkosarat rendeltek, s egy vidéki gavallér 100 lejt ígért az elárusítónőnek, ha három szál szegfűt ad abból a csokorból, mely a legszebb színésznő lába
elé kerül. Maturandusszalagjaikat föltévén a diákok, leghátsó lépcsőn lopakodtak,
s Budai Nagy Antallal találkozván, ijedtükben kezitcsókolommal köszöntek neki.
A hazai nemzetiségi színjátszás seregszemléjének színhelye volt tehát Sepsiszentgyörgy, és ezidőtt sehol az országban nem tapsoltak pirosra annyi tenyeret,
mint itt, ruhatárban nem szakadt annyi kabátakasztó, nem futkározott annyi szem
a harisnyákon, tekintet színpadfüggönyön: némely jegyszedők a falak pórusain is
közönséget véltek átszivárogni, a nézőtéren elejtett tű földet nem ért, és első ízben
láttunk színikritikust a színpad szélére fölkuporodva végignézni egy előadást. Sző
mi szó: tizenkétezer nézője volt az első nemzetiségi színházi kollokviumnak.
Az első játékszíni megmutatkozások pedig ugyancsak gyöngécskére sikeredtek.
A szakma emberei kiábrándultságukban és megilletődöttségükben éppen ezért a
Közönséget kiáltották ki a színházi seregszemle hőséül (és áldozatául), sőt, akadtak
kritikusok, kik a produkciók színvonalához képest kissé naivnak (és itt jó értelemben vett naivságról szóltak) vélték az önmagát lelkesedésre hergelő, színészt biztató
nézőtéri gyülekezetet, nem feledkezvén meg arról, hogy igazra s szépre tikkadásig
szomjas, közéleti fórum után áhítozó tekintetek mardosták a Függönyt.
Magunk is e közönség soraiból verbuválódtunk krónikássá; a lelkesülés lélektanát értjük.
A nézőnek ez a közössége, mely egy héten át minden délután hevítette és túlfűtötté Sepsiszentgyörgy két, színjátszásra alkalmas termét, a helybeli társulat nagy
erőfeszítéseinek bűvöletében nevelődött, nem egy vérszegényre sikeredett előadást
buktatott meg a hosszú évek során, ez alkalommal valóban egy kissé elnéző volt,
nem mintha esztétikai igényéből engedett volna bár egy fikarcnyit, de mert megértette a seregszemle színházi életünkben túlmutató nemzetiségi-szociális jelentőségét. Soha nem fordult meg városunkban egyszerre hat magyar színház, s a sepsiszentgyörgyiek ugyanolyan zsúfolt házakkal tisztelték meg a szebeni és temesvári
német, s a bukaresti zsidó és az aradi román társulatokat.
A szakma emberei nem ismertek pardont. A kollokvium legizgalmasabb órái a
másodnaponként rendezett, nyílt és őszinte viták, eszmecserék, összecsapások voltak,
melyeknek első pillanataiban az egybegyűltek — miként valaki tréfásan megjegyezte —: mintha csodálkoztak volna, hogy farkas és bárány (kritikus és belső
színházi ember) ily tekintélyes számban egy karámba verbuválódott, de csakhamar
tekintetek szelídültek és termékeny analízisbe a karmok, természetesen finom sziszszenésekkel is elevenítvén a disputát. A vitakedv fölcsigázása végett a rendező,
illetve szerző és a kritikus szembesülésével kezdődtek e beszélgetések, melyekből
többnyire az derült ki, hogy — miként ez már lenni szokott — az alkotók rendkívül elégedettek a maguk munkájával, a kritikusok viszont kevésbé. A jelenlevők
9 Tiszatáj

129

meglehetősen rokonszenvesnek találták az ősbemutatóval kollokváló Veress Dániel
s Hans Schuschnig szebeni rendező sánc mögé vonulását a vidékiesség és a szemléletbeli túlhaladottság vádja elől, hiszen olyan alkotói szerénységről tanúskodó érvek,
melyek lemondanak a korszerű művészi igényről, s csupán a közönség egyre hiányosabb történelmi ismereteinek gyarapítását tűzik célul, illetve a közönség heterogén
voltára hivatkozva szállítanak alább mércét, sokféle megfontolásra és vitára adhattak alkalmat.
Az interjúkészítő kritikusok egyetlen eszközéül a kérdőjel maradt, melyet például a nagy tapasztalatú Szőcs István, kinek avatott kezében m á r bárdot is láttunk,
rendkívül kecsesen használt lasszó gyanánt. így keríthetett hurkába néhány fontos
gondot; a szatmáriak középszerű Everac-darabbal való jelentkezése kapcsán többek
között azt: szabad-e a rendezőnek eltüntetnie, elmosnia egy színmű nagy-nagy fogyatékosságait?; továbbgondolva: ha ezt cselekszi a rendező, mennyiben illeti az
írót a szerzőség rangja?; továbbá: ha szabad neki, miért nem teszi? Persze hogy
felszikráztak a mindig készen levő érvek, miszerint: jó darab nélkül nincsen jó
színház, valamint: csupán valódi rendező szükségeltetik, mint amilyen a mi Harag
Györgyünk, aki folyami kavicsból is gálickőt csinál.
A viták szakmai vonatkozásai végül is akörül kavarogtak és ülepedtek meg,
hogy színpadjainkon a jelek szerint még nehezen mozdul a játék, s olykor a legmagasztosabb szándékok is kudarcra ítéltetnek, m e r t az elárvulásra hajlamos gondolatot nem emeli színházi élménnyé a színpadi látvány. A kollokvium előadásai
— együttesen — nem jelezték a hazai nemzetiségi színjátszás mai minőségi színvonalát, de a tanácskozók sem festettek ördögöt a falra, mondogatván, hogy akkor
várhatunk majd teljes élményt, ha a társulatok az évad legjobb teljesítményeivel
érkeznek.
Gondok és bajok gyökerén rágni így is érdemes volt. Meditációra késztetett
mindenkit az égető rendezőhiány. A színházi előadások mai karmestereinek i m m á ron őszbe fordul a feje, s nagyon fenyeget az utánpótlás elapadása. Akad színház,
melynek egyáltalán nincs rendezője, s a mi társulataink egy-két tehetséges, i m m á ron szép eredményeket felmutatott fiataljára (Kincses Elemér, Seprődi Kiss Attila)
nem elég élénk és serkentő az odafigyelés. De ha a rendezőhiány valamely csoda
folytán váratlanul megoldódna is, még mindig híjával találtatnánk nagy korproblémákat, sorsgondokat feszegető kortárs hazai magyar drámában, hiszen e m ű f a j b a n
többnyire csak Sütő András ért el vitathatatlan és átütő sikert. Mindenünk légyen
bár — őröl tovább a gondok malma —, még mindig kevesen vannak színházaink
pásztorlói, a hivatásos kritikusok, kik átfoghatnák, elemzően tekinthetnék át egy-egy
évad minden színházának produkcióit, hisz egy-két rátermett és lelkiismeretes színibírálónk közül talán csak az Előre munkatársának, Szőcs Istvánnak állhat adminisztratíven is módjában e fontos feladatnak eleget tenni. Ha pedig kritikusaink
csak amúgy sereglenének is, kiderülne, ami már ma is szorongatóan nyilvánvaló:
nincsen számukra sajtónkban a feladat nagyságához mért kellő megnyilvánulási tér.
A Hét nemrég oly eleven állandó színházi rovata lapterjedelmi okokból ritkán jelentkezhetik, az Utunk hasonló megkötöttséggel küzd, az Igaz Szó pedig, hosszú
átfutási ideje miatt, nem vállalkozhat a színházi világban való friss és gyors reagáló
jelenlétre.
A jelentéstételre eléállt négy színikritikus, illetve színházi szakember gondokról
valló, problémafeszegető dolgozatait a romániai színházi élet vezetői, Constantin
Maciuca, a Szocialista Művelődési és Nevelési Tanács színházi főosztályának vezetője, Valentin Silvestru, a Romania Literara színibírálója és mások továbbgondoló
rokonszenvvel fogadták. Margareta Barbuda többek között a hazai magyar színjátszás kimagasló eredményeiről, a színházról, mint a népek kölcsönös megismerésének,
testvériségének egyik intézményéről beszélt.
Tapssal kezdődött egy héten á t minden sepsiszentgyörgyi tavaszi délután, s
tapssal végződött a nap. Színészek és ítészek, viták és baráti parolák a téren, a z
130

utcán, kávézóban. Utolsó napra eltűntek a színház épülete körüli állványok, fölfrissült, ú j arccal lélegzett a Theátrum. A krónikásnak pedig, furcsamód, úgy tűnt.
hogy a vendégek egy-egy állványdarabbal távoztak, hogy jövőre azt majd ide viszszahozzák.

U p j

/LAaV

W
\C\VaouA

I
)/) \l
o c v r e w c o

^

^ ^ V U
;

I

131

„ A kakasülők gyülekezetére" tekintve
BESZÉLGETÉS SYLVESTER LAJOSSAL

— Kedves Lajos! Az elmúlt napokban könyvespolcomat rendezgetve sepsiszentgyörgyi kiadványok kerültek a kezembe. Igényes ismertető a kézdivásárhelyi múzeumról, Kapuállító címmel fiatal írók, költők becses antológiája, amely már irodalomtörténeti jelentőségűnek is mondható. Szerkesztő, eszmei inspirátor, kiadó;
valamilyen néven nevezve szellemi s politikai garantátorként' a címoldalon a te
neved olvasható. Utóbb pedig nemcsak hazádban, hanem határokon túli becsüléssel
a szentgyörgyi színházat igazgatod. Miért s hogyan váltottál hivatást?
— Színházi pályára váltottak. Azelőtt egy megye művelődési életét irányítottam,
persze nem egyedül. Nálatok művelődési osztálynak nevezik azt a bizottságot, amit
én vezettem a régi Háromszék, a mai Kovászna megyében. Akkor az én feladatom
az volt, hogy emlékházakat, szobrokat állítsak, elsősorban közművelődési jellegű
rendezvényeket szervezzek Nagyon sok író, költő látogatott hozzánk, szinte hetenként, utaztunk velük Kovászna megye egyik sarkából a másikba. Falvakban, apró
városkákban szerveztünk találkozókat. Amik a te polcaidon találhatók az említett
eseményeket beharangozó kiadványok. 1973-ban történt változás az életemben, amikor is az erre illetékesek úgy látták hogy a színház igazgatását kell átvennem.
— Nehéz volt-e átállnod, hiszen komédiások közé k e r ü l t é l . . .
— Nem volt könnyű. Segítséget jelentett, hogy valamennyire belülről ismertem,
hiszen hivatalból is foglalkoznom kellett vele, de azért kívülről is tudtam látni az
életét. Az irodalmi élet felől közelítve feszültségeket is okozott, ugyanis más modorú
vezetési stílushoz szoktam hozzá, mint ami a színháznál szükséges. Legtöbb bajom
kezdetben azért volt, mert alaptermészetem is olyan, hogy impulzív embernek tartanak, s ebben van is sok igazság, mindent szeretek gyorsan intézni. Tehát nem
kedvelem a sok magyarázatot, nem szeretem a hosszú, felesleges beszéddel terhelt
értekezleteket. Első meglepetésem az volt, hogy a színháznál szeretik a kiadós, bő
megbeszéléseket, én pedig summázó ember vagyok. Inkább a tettek embere.
— Korábbi és felső vezetőként sok bajod volt a színházzal?
— Nem mondhatnám. Az a fajta vezetőtípus voltam és szeretnék maradni, aki
nem egyedül csinál mindent, hanem — ha szabad így fogalmaznom — csak a
gyeplőszárat tartja a kezében. Nem valamiféle kényelmességi szempontok diktálják
ezt nekem, hanem legőszintébben az a gondolat, hogy egy szervezet akkor egészséges, ha mindenki a maga helyén teszi a dolgát. Tehát a maga körében szabad cselekvési terepet élvezhet, s gyakorolhat. Nem kell tehát fölöttük fontoskodni, s még
csak okosabbnak se lenni. Egészen személyes konfliktusaim, apró-csepró ügyek akadtak persze, de hát a színháziak jó részét azelőtt is kiváló barátomnak tudtam.
— Kívülről és felülről hogyan láttad a színház életét? A szentgyörgyi színház
történetét tanulmányozgatva úgy érzékeltem, hogy műsorpolitikában, játékstílusban
az alapítástól a hatvanas évek közepéig egy meglehetősen egységes, realista, reprodukáló stílus uralkodott, majd 1967—68 táján az élet nagyot lódult. Ami a külső
szemmel érzékelve nemcsak a színház, hanem Szentgyörgy életét is jelzi.
— Pontosan fogalmaztad meg, hogy 1968-ban. nem egy napra, vagy hétre kell
gondolni, de ez az esztendő hozott olyan változást, ami szorosan összefügg azzal az
adminisztratív jellegű átszervezéssel, ami Romániában megtörtént. Az egész város
szellemi élete látványosan megpezsdült. A színház sem vonta, vonhatta ki magát
ebből a megújuló hatásból. Azelőtt, ha értékes sikereket ért is el, nagyon erős füg132

gőségi viszonyban volt az akkori Brassó tartomány adminisztratív vezetésével. Közvetlen igazgatóelődöm már egy másfajta ájert hozott magával.
— A 68-as változás, amikor költők, írók csapata telepedett meg a városban,
miben éreztette a pezsdülést?
— Nehezen lehet elválasztani, hogy akik jöttek, azok teremtették-e az atmoszférát, vagy pedig az atmoszféra, politikai, társadalmi kérdések rendezése dolgában
értem, vagy pedig azok pezsdítették-e meg azokat, akik jöttek. A változás hozta a
lehetőségeket, intézmények létesítése, megyei napilap indítása, megyei könyvtár, a
múzeum is más státuszba került. Egyetlen lett a megyében, azelőtt a tartományban
egy volt a sok között. Ebben a változásban sok értékes ember került Sepsire, s
azonnal az egész ország figyelmét odavonták a városra. Ebben az időszakban mindenki akart valamit csinálni. És csinált is.
— Színházigazgató-posztodra érkeztél-e olyan gondolatokkal, tervvel, amit m á r
meglevő eredmények nyomán módosítani, újítani akartál?
— Egy dologra pontosan emlékszem. Hogy a kezdettől fogva tudatos törekvésem volt, hogy igazgatóként az a feladatom, hogy ennek a rendkívül fontos kis közösségnek olyan működési kereteket tudjak biztosítani, amely a „végtelenségig"
tágítható. Tehát a személyeknek is és a csoportoknak is. A színháznak az önmagát
megemelő lehetőségét biztosítsam. Elsősorban kifelé, ebbe sok minden mellett adminisztratív kérdések is beleértendők. De befelé is. Tehát nem is naivan, hanem
tudatosan azzal érkeztem, hogy lássam, mire megyünk egymással, ha a sok ambiciózus, kezdeményező erőnek szabad terepet engedek és biztosítok?! Egy másik
elhatározásom az volt, hogy nem azzal kezdek mindent, hogy felforgatok és az
egyik irodát átteszem máshová. Ügy akartam beilleszkedni, hogy színházba járó
ember maradjak. Aki még szerencsés is, mert barátok közé került. Olyanok közé,
akikkel saját otthonunktól kezdve a színházig vagy a korcsmákig rég ismertük egymást. Nagyon jól tudod, hogy Ferenczy Csongor, amíg a sokat emlegetett funkcióim a t viseltem, tőszomszédom volt, s panaszkodnivalónkat, örömünket szinte naponként megosztottuk egymással.
Hogy repertoárral kapcsolatos elképzeléseink voltak-e? Azt akartam, ami
egyébként egybeesett a színháznál levő jó néhány ember elképzelésével is. Ismét
a színház közművelődési funkciója felől nézve, megerősíteni óhajtottam azokat a
gondolatokat, amikre, ha sokszor nem is tudja a nemzetiség, szüksége van, s szolgálni nagy szeretettel és minél jobban, hogy megismerkedjék vele. Tehát én igenis
hiszek a színházak abbéli missziójában, hogy a közgondolkodást „tisztítja", Sütő
András kifejezésével élve, és hogy a kollektív önismeret ébresztője. Hogy a maga
eszközeivel a közönséget arra döbbentse rá, afelé fordítsa a tekintetét, amire igen
nagy szüksége van. S ebbe az adományba sok minden beletartozik.
— A fiatal költő, újságíró gárda, akik a Megyei Tükörrel kezdték el pályájukat,
s a csapat ottmaradottjai, Farkas Árpád, Czegő Zoltán, Magyari Lajos, Bogdán
László, hogyan befolyásolták s befolyásolják ma is a színház életét és munkáját?
— Amikor odakerültem, már a nevetségességig eltúlozva, éjjel-nappal tanítottak színházat igazgatni. Hogy ha én olyan jó tanuló lennék, most nagyon tudnék
színházat igazgatni. Ha a stúdiumok, viták és kemény veszekedések közepette zajlottak is, csakugyan segíteni akartak rajtam. Mert a színházi világot mindenki
úgy képzeli el, hogy ez maga az oroszlánbarlang, ha oda bekerül az ember, azonnal megeszik. Szinte még féltő segítséget is észrevettem, ami titokban jól is esett,
de hát a színházvezetést sohasem lehet megtanulni.
— A szentgyörgyi színház harminchárom esztendős. A még rövid életű színház
életében mit jelent a hagyomány?
— Szentgyörgy lakosságának, mint az erdélyi kisvárosok lakóinak általában,
másfél száz esztendőnél régebben is lehetősége volt már színházat nézni. Kézdi133

vásárhely diákszínjátszó hagyománya például a tizenhatodik századig nyúlik vissza.
Érdekes az is, hogy egy katolikus iskolában magyar nyelvű drámákat játszottak,
s hozzá elvilágiasított vallási témákat. Kézdivásárhely a mesteremberek, iparosok
városa volt már akkor is, és a mesterek élete beleszivárgott ezekbe a biblikus történetekbe. A Kantai gimnázium diákszínjátszó hagyományaival egyébként egy m a gyarországi kutató, Kilián István foglalkozik nagy elmélyültséggel. Rendkívül becsülni való, hogy akkora távolságból úgy tud figyelni, neki köszönhetjük azt a sok
hasznos és érdekes anyagot, amit a Kantai gimnáziummal kapcsolatban összegyűjtött és feldolgozott. Aztán Déryné járt ezen a tájon, híres társulatok keresték fel
Kovászna, Erdővidék, Háromszék vidékét. Azt a területet, amit a szentgyörgyi színház elsőrendű hatósugarában tudhatunk ma is.
S a mi tájunkon élő emberek roppant módon ragaszkodnak történelmükhöz,
hagyományukhoz. Színházunknak egyik fő feladata szolgálni ezt. De hát ennél is
mélyebb vonatkozás: szuszogásunkról van szó, létfeltételünkről, s ezekbe is bele

í

^iflfPfpr

''XR

íJSilr <ü
gu

1|,

_

j

|mH|BB f f

|

Ú

n

i

^

1IÍÍÍÍÍÍÍP»
jK|||n

H

ESZMECSERE. SYLVESTER LAJOS. DOMOKOS GÉZA, DEÁK MARTOS.
VALENTIN SILVESTRU

kell csimpaszkodnunk. Tehát mi nem úgy akarunk széttekinteni a világban, hogy
a lábunk alatt ne legyen rög, hanem úgy, hogy a kitekintés azt a terepet pásztázza,
amire szükségünk van. A mi helyzetünkben analógiakereső tekintettel figyeljük más
népek anyagát. Egy kollektív, tisztességes önzés is jellemez talán bennünket, amit
nevezhetünk önismeret-igénynek is. A színházat, amikor létesítették, eléggé heterogén repertoár jellemezte, de ezért nem a színház volt felelős, hanem akkor ezt
kellett csinálni. De már az ötvenes években is be kellett valamit illeszteni abból,
ami gondolatilag, érzelmileg a miénk, és ami belőlünk jön.
— Néhány esztendővel ezelőtt Veress Dániel történelmi drámái körül vita lobban A Hétben. Sütő András ama „kőtáblás" polemikus írásában jelezte: miféle
árnyaltsággal kell kezelnünk a dráma, a színház értelmét, modernségét, a katarzis
kérdését. Hogy a színháznak sokszor a legegyszerűbb közébresztő feladatokat is
134

magára kell vállalnia. A színház mindennapi gyakorlatában a történelemtanítási
szerepét hogyan látod?
— Na látod, ú j r a visszakanyarodom ahhoz, hogy mennyire nem vagyok színházi ember. Vagy rendszerint nemcsak színházi ember. Ha a közönség felől nézem,
akkor rendkívül szükséges feladat, hogy az említett pótlás a színházban megtörténjék. És a közönség ezt kellőképpen honorálja is. Az ideális az lenne, hogy „a tökély
kiszemeltjeként", Farkas Árpádot idézve, olyan szinten lehessen elvégezni, hogy ezt
a kérdést neked ne kelljen feltenned. Tehát didaktikai feladatokat ne kelljen egy
színháznak magára vállalnia, de ha már kell, szükség, igény van rá, vagy igényt
kell felébreszteni ezekkel az előadásokkal, a tökély szintjén kellene. S ha már
csinálnunk muszáj, ennyi engedményt nemcsak kell — s most neked hiába lesz
ellenkező véleményed —, hanem kötelességünk is tenni. Az viszont, hogy mi most
olyan színházzá váljunk, amelyik most már csak ezt csinálja, képtelenség, mert akkor biológiát és földrajzot is nekünk kellene tanítani. A színház feladata pedig más.
— A harmadik nemzetiségi kollokvium közelségében kérdezem, hogyan látod
az összejövetelek hatását a ti színházatok életében?
— Rendkívülien befolyásolta. Az eddigi két kollokviumon önmagunkat akartuk
megmutatni, igen fontos szempontnak tartom egyébként. Tehát egy kicsit példát
akartunk statuálni. Ebből hátrányunk is származott, no de ez a kollokvium nem
a mi színházunkat jelenti, nem lehetnek önző érdekeink, nem fitogtathatjuk magunkat. Mert egy olyan színházon felüli és sok szempontból színházon kívüli eseménysorozatnak vagyunk a gazdái, amely az értékekre tekint mindenekelőtt. Sokszor még a magunk rovására is. A szentgyörgyi színházon belül néha még panaszos
szavak is elhangzanak: magunkat kellene megmutatnunk. Én sokkal fontosabbnak
tartom az egészet és nem kell erőltetnem magam, hogy a legőszintébben örvendjek,
ha a váradi, a kolozsvári vagy akármelyik más színház viszi el a pálmát. Mert a
pálma erkölcsi érték, ami pedig közös, mindannyiunké. Ebben a kollokviumban az
örömöket és tanulságokat összegezni kell mindannyiunknak, s nekünk szentgyörgyi
házigazdáknak különösképp. Ezzel válaszoltam arra, hogy a kollokviumoknak hatása
van a színházunkra, de van a színházak összességére is, s ez a legfontosabb.
— Egy-egy színház jelentkezése mennyiben kötött? Ügy tudom, mindkét találkozón összeütköztek a vélemények ezzel kapcsolatban.
— A kollokvium nyitottsága rendkívül fontos. Nem szabad érzékeny helyzeteket
teremteni. Tehát nem lehet parancsszerűen eldönteni, hogy a magyar, szász, jiddis
színház mely művel és előadással szerepeljen a szentgyörgyi találkozón. Minden
színház azzal nevezzen, amit úgy gondol, hogy az utolsó két évad repertoárjában
jelentősnek tart. Ha a klasszikusát nagyobb színházi tettnek, rá jellemzőbbnek
tartja, akkor azt hozza, vagy ha éppen valamelyik kortárs szerző produkcióját,
akkor azzal vegyen részt. Rendkívül érdekes, hogy spontán alakulhatnak ki olyan
egyensúlyok, amire éppen szükség van. Színházak között információ cserélődik és
a meggondolások is eligazítják a dolgokat. Ügy például, hogy a hasonló mű egyik
színházban kiváló, a másikban közepes előadásként sikerült, akkor az utóbbi másat,
s a maga repertoárjából jobb előadást választ. Tehát nem valamiféle vezéri útmutatással, vagy netán előzsűrizés alapján választódnak ki az előadások, hanem engedve az önismeretnek, a saját törekvések reprezentatív jelenlétét óhajtjuk megteremteni Szentgyörgyön, összehangolás, a kollokvium intimitásának megteremtése
persze roppant fontos.
— Működési keretek tágítása — mondottad az imént igazgatói programod vezérelvéül. Ha jól értem, s figyelem, Szentgyörgy a benső munka nyitottsága mellett a
nemzetiségi színházak eredményeinek folyamatos összetartó intézménye is lenni
kíván. A veszprémi színházzal kialakult kapcsolatra is utalok; az már az újabb
erőfeszítés igazolása: a színház és Szentgyörgy városa nem óhajt „vidék" lenni.
Az összetartozás, a közös munka lehetőségét keresi otthon és a nagyvilágban.
135

— Nem szeretem a melldöngető provincializmust. Az otthoniasság melegét igen,
de az áporodott levegő szorítja a mellemet, s köhögésre ingerel. Amint említettem:
nem lehetünk elfogultak, bárki sikerét hozza is egy-egy kollokvium, azt a magunkénak érezzük. S nemcsak kétévenkénti tavaszi seregszemle eseményére értem a
jó közérzetű pillanatokat Éljük az ország életét, s akárhol, Temesvárott, Szebenben
vagy Kolozsvárott buggyan is fel kiemelkedő előadás, annak mindnyájan kell hogy
örvendjünk.
S jó, hogy a veszprémi kapcsolatot említetted: nemrégiben ünnepségen lehettem jelen, a veszprémi Petőfi Színház megalakulásának 20. évfordulójára rendezett
összejövetelen. Jó érzés volt egy páholyban ülni a jubiláló színház és a másik testvérintézmény, a Jelena Gora-i színház képviselőivel. A jókívánságot követő koccintások után a közös tennivalók kerültek szóba. Az például, hogy a veszprémiekkel
való vendégjátékok cseréje mellett az idő és a tapasztalatok újabb összefogásra
biztatnak. Ennek máris látható eredményét említhetem neked azzal a ténnyel, hogy
Caragiale Zűrzavaros éjszaka című munkáját Seprődi Kiss Attila fordította a veszprémi előadás számára, amelyet Dan Micu, a bukaresti Nottara Színház rendezője
állított színpadra. Hogy Caragialét választotta a színház, ha jól tudom, az első
román dráma bemutatójára, abban talán némi szerepe a mi színházunknak is lehet,
mert a korábbi két magyarországi vendégjátékunk során Caragiale Farsang és
Az elveszett levél című drámájának előadásával szép elismerést szereztünk. Látod,
néhány apró tényt említettünk a kölcsönösség jegyében, ami munkánk, törekvésünk
és igényünk irányát jelzi. Azon vagyunk, hogy a harmadik, negyedik s a további
kollokviumok eseményei, továbbá a veszprémiekkel, s idővel talán más országok
színházával kialakuló kapcsolatunk a tágasság jegyében folyamatosan működjön.
Szentgyörgyön abban a törekvésben élünk és dolgozunk, hogy a nyitottság, egymás
iránti figyelem megtartó és tudatosító erő legyen. Igazolni Fábry Zoltán, Németh
László, Balogh Edgár és mások szép igéjét, hogy itt, a Duna-tájon népek és n e m zetiségek nem egymás ellen és egymás mellett külön-külön, hanem együttesen végezhetik dolgukat A mindenkori „kakasülők gyülekezetére" tekintve, Sütő András
szép gondolatát idézve. S eképpen színházunk, másokhoz hasonlóan, hatalommá
válhat, amely „a színpadi szót, s annak szárnyán az emberformáló, létünket tisztító Eszmét" szolgálja.
1981. október

ABLONCZY LÁSZLÓ

SÜTŐ a n d r A s
136

a

vásárhelyi

főiskolásokkal

A megméretés esélye
BESZÉLGETÉS SEPRŐDI KISS ATTILA RENDEZŐVEL

— Régóta ismerjük egymást, Attila! Próbán, a szentgyörgyi Súgásban vagy a
csopaki éjszakában is lankadatlan erővel a színházzal vívódsz. Munkában éppúgy,
mint beszélgetésekben. Mit jelent neked a színház?
— A színház olyan, mint a futball, ezért szeretem. A futball ma már nem jó,
nem nézem. Nem azért, mert változott valami a közönség és a pálya kapcsolatában,
hanem azért, mert ma már nem futballoznak. Lehet, hogy már mi se játszunk színt,
de azért megpróbáljuk.
— A futballisták is megpróbálják...
— . . . A közönségnek joga van a produkciót paradicsommal megdobálni, vagy
pedig üvöltve éljenezni.
— De mintha itt, Kelet-Európában megtanultunk volna jólneveltek lenni. Hogy
ellentmondjak neked: a paradicsomdobálás jó szokásáról mintha lemondtunk volna.
— Pesten azért kiderül, fel lehet mérni a bukást, legalábbis az előadások számszerűségében. Nyolcvan után ha le kell venni bármilyen darabot, az bukás. Nálunk
ezt nehezebb megállapítani.
— De azért csak érzékelted, hogy buktál egy előadással. Hogyan?
— A bérletezett előadások háromnegyed házat jelentenek, s ha a pénztár előtere jegyvásárlókkal megtelik vagy nem telik, ez már jelzés. Megtörtént például a
Szuzai menyegző esetében, hogy az emberek végigállták az előadást. Csurka Házmestersirató jában is körbeállnak, pedig a bérletesek eljöttek.
Visszatérve a tapsra. Görgeynek olvastam egy jó kis írását. Arról szól, hogy
elfelejtettünk tapsolni...
— Nem a felejtéssel, hanem a taps devalválódásával van baj. Nem gondolod?
— Ahogy Görgey mondja: a személyi kultusz éveiben megtanítottak bennünket
tapsolni. Ahol mindig az ütemes taps a lényeges. Vannak fázisok: tapsikálok, tapsolok, és hogyha nagyon-nagyon tetszett, akkor vastaps következik. Ütemes taps.
— Tapasztalható tapskényszer is, amikor már nem mer nem tapsolni a jelenlévő. Noha lelke szerint már menne ki a ruhatárba.
— Lohinszky mondta, hogy nálunk már nincs bukás. Nincs. De azt hiszem,
Magyarországon sincs. Ez. a legborzalmasabb. Lehet, hogy exhibicionista óhaj, de
nagyon szerettem volna, ha egyszer már valamely munkámat kifütyülnék.
— Sose élted meg?
— Soha. De más se.
— S mi volt a siker maximális jelzése?
— A legerősebb siker, amit életemben megértem, az Veszprémben történt.
A Dupla vagy semmi bemutatója végén, amikor berángattak a színpadra, s láttam,
hogy a közönség áll és felemelt kézzel tapsol. Técsy Sándor, ez a kétméteres melák,
a húsz centiméter vastag cipőjében, fehér maszkjában elkezdett sírni. A halál sírt.
Ez döbbenetesen megható volt, életem talán legnagyobb sikere. Mint rendezőnek.
De a Csalóka szivárvánnyal a szentgyörgyi színház első magyarországi vendégjátéka talán a legsikeresebbnek mondható, amelyről nem úgy ismernek s emlékez137

nek rám, mint rendezőre, pedig több rendezésemmel szerepeltem m á r Magyarországon, hanem úgy emlegetnek, mint Homály Szilvesztert.
— Sokat szóba kerül a szentgyörgyi szellemi életnek az a felbuzdulása, ami
1968-cal elkezdődött Akkor is máig ható ereje és nyoma hogyan érzékelhető?
— Korábban rossz értelemben vett értékrend alakult ki a színháznál. Ha, képletesen szólva, nem etted meg a három kiló sót a színpadon, akkor nem lehetett véleményed és nem lehetett semmihez hozzászólni. Ebben a szemléletben jött áttörés
az 1968-as megyésítés alkalmával. A korábbi színházcsinálást mai szemmel nem is
lehet annak nevezni. Volt viszont egy óriási előnye, hogy távoli, isten háta mögötti
helyekre, hatalmas tömegekhez juttatott el színházat és nyelvet. Iszonyatos körülmények között játszottunk. Előadás közben megtörtént, hogy a szél hófúvás dünét
emelt, s éppen nyári darabot játszottunk. Mindenki felvette a ruháját, s arra a
fürdőruhát, efféle komikus helyzetek is adódtak.
1968-ban Szentgyörgy megyeközpont lett, sok fiatal összegyűlt, s próbáltunk
valami ú j a t csinálni. Kialakult egy számomra roppant komikus helyzet: Kolozsvár
kezdett féltékenykedni, a Megyei Tükör megalakulása s egyéb irodalmi eredmények
nyomán, s ilyen kérdések vetődtek fel: melyik az irodalmi centrum, Kolozsvár vagy
Sepsiszentgyörgy. Amin csak nevetni lehetett.
— Szeretném, ha a már említett 68-as változás akusztikáját felidéznéd. Mert
hiszen nem annyi történt, hogy Dukász Anna oda színészeket szerződtetett.
— Megpezsdítette az egész romániai magyar kultúréletet. A lehetőségek kipróbálását jelentette az az idő. A jó értelemben vett mély vizet.
— A megméretés e s é l y e . . .
— Igen. Erről volt szó mindennel és mindenkivel kapcsolatban. Újságírók,
kultúrpolitikai személyek, szerkesztők. Mindenki, aki ekkor Szentgyörgyre jött,
azért jött, mert úgy érezte, hogy valami megpezsdült és megmérettethetik. Vagy
sikerül, vagy nem sikerül aztán. Nagyon sokaknak sikerült. Sokan azt mondták,
hogy na most megmérettünk, most továbblépünk. Vannak, akik nem ezt csinálták.
— Egy nemzedék azért Szentgyörgyön nőtt f e l . . .
— Igen, aztán rengetegen elmentek. De a lényeg az, hogy megtörtént egy áttörés. Jelen pillanatban f á j ó szívvel mondom, m e r t alig vannak néhányan, akik a
régi színházból még nálunk dolgoznak. S ha visszagondolok: nagyon sok olyan
színészegyéniség ment már nyugdíjba, aki ugyan nem végzett főiskolát, de sokat
jelentett. A hatvanas évek végétől felnőtt egy ú j színészgeneráció, az én generációm,
amely már az apaszerepek körébe jutott. Kénytelenek vagyunk kompromisszumokkal szerepet osztani. A többi színházhoz viszonyítva ez a középgárda nagyon erős.
A tíz évvel idősebb generáció Vásárhelyen és Kolozsvárott nagyon jó, Ács, Csiki,
Lohinszky, László Gerő és mások, nálunk egy utánuk következő gárda kitűnő, amely
talán kevesebb lehetőséggel, adottsággal, de iszonyatos szorgalommal, főleg a szerepek és a körülmények adta lehetőségek folytán megtanulta a mesterséget. És nemcsak a mesterséget, hanem művészekké váltak. Olyanok, akik ugyanebből a generációból Vásárhelyen és Kolozsvárott elsikkadtak volna. Gondolok Győry Bandira,
Csergőffy Lászlóra, Visky Árpira. Hozzájuk hasonló kollégák, akik jobban startoltak
a főiskolán, azóta valahogyan elsikkadtak. Jobb helyekre kerültek, pedig eminensek
voltak. Ennek ellenére a szentgyörgyiek jobban produkálnak. Gyakorlat teszi a mestert a színházban is, nemcsak a tehetség. Nagyon nagy különbség, hogy tíz éven át
tálcát viszek be, s elmúlt húsztól harmincig az eletem, vagy pedig a rendező kénytelen nagy szerepeket rámosztani. A bukással tanul és erősödik a színész. Friss
példa Szabó Marika esete. Akit ha a Szuzaiban megnézel, látni fogod, hogy a premier óta mennyivel jobb lett azzal, hogy a Csurka Házmestersiratójában sikere van.
Ez megpattintotta, hatással van a Sütő-előadásra is. Megnyílt belül, nincsenek gátlásai. Nem világvárosi szinten produkálunk, p e r s z e . . .
138

— Már ne haragudj, de mi az, hogy világvárosi vagy kisvárosi? Igényességben
változó mérce volna?
— Nem mindig, de tudomásul kell venni, hogy az anyagi és egyéb körülmények
adják meg a művészi munka alkotófeltételét. Vitáztam kollégával egyszer, amikor
elégedetlen voltam a szituációval, mindig azt válaszolta: akkor menj Párizsba rendezni. Az ő szempontjából teljesen igaza van. Viszont elnézem és irigylem azokat
a fővárosi és nagyvárosi lehetőségeket, amiket nem kihasználva csinálnak gyenge
és színvonal alatt dolgokat. Mi megszenvedünk minden egyes produkció anyagi kivitelezéséért, a munkáért, megfeszített tájolás és sok minden miatt. így értem, hogy
a fővárosban több a lehetőség, ami nincs kihasználva. Az ügyeskedők, az önmagukat megszervezők azok, akik a nagyvárosban sokkal kevesebb energiával sokkal
rosszabbat produkálnak, sokkal nagyobb lehetőségek közepette. Hírverése mégis
van. Hozzánk pedig „lejönni", megnézni még Vásárhelyről vagy Kolozsvárról se
igen teszi meg az újságíró. Anyagi és egyéb problémákra hivatkozván, „mit érdekel
engem Szentgyörgy!" — mondja. Szerénytelenség nélkül merem állítani, hogy a mi
színházunk színészanyag s lelkiismeretesség, alázat dolgában sokkal jobb, mint más
nagyvárosi színházak. „Mit játszol? Nem érdekel! Hogy vannak a kollégák? Nem
tudom!", s effajta unott, sokszor tettetett közömbösség nálunk nem tapasztalható.
— A román színészet gyakorlatában is tapasztalható az általad említett etikai
kettősség ?
— Ahogyan én tapasztaltam, a vidéki román színész és rendező sokkal nyitottabb, mint a magyar. Több mindent képes befogadni. Bár a bukaresti vonzerő körülbelül olyan, mint Magyarországon a pesti. Ugyanúgy hajlandó Tordáról, Nagybányáról Bukarestbe menni, lehet, hogy nem is színházba, hanem filmgyárba, statisztálni, csakhogy Bukarestben legyen. Ahelyett, hogy vidéken jóféle munkák részese
lenne.
— Mennyiben van jelen az egykori vásárhelyi Székely Színház a mostani romániai magyar színházak mindennapjaiban?
— Tompa Miklóstól, aki soha nem volt tanárom, David Esrigtől, s egy régi
színházi ügyelőtől, Koczka Judittól tanultam meg, mi a mesterség. Tompától azt tanultam, hogy jöjjön akár a zsinórpadról fejjel lefelé Rómeó, csak értsem, hogy
miért. Csak olyat szabad csinálni, amit meg tudok értetni. Háromnegyed órát azért
doboltatni, mert egyszer Brooknál doboltak, ez fölösleges. A nagyrealista iskola anynyiban nyomta rá a bélyegét az erdélyi magyar színjátszásra, hogy a komoly színészek nem hajlandók olyat csinálni, amit nem értenek.
Ha valamit nem tudok megmagyarázni, attól elállók. Ha nem tudjuk megtalálni
a közös kifejezési módot, hogy értse a színész és értse a közönség is, akkor nem
kell. S ezzel magyarázható, hogy a színészek roppant követelőzőek. Mindent meg
akarnak érteni. S mindannyiszor hajlandó vagyok beszélgetni, vitázni a kérdésről
a tisztázás érdekében. Azt a f a j t a rendezői terrort, amely kiadja az utasítást, hogy
ezt pedig csinálni kell, a színész pedig, anélkül, hogy célját látná, kötelességszerűen
végrehajtja, azt nem is rendezői terrornak, hanem rendezői idiotizmusnak tartom.
A rendezői terror az, hogy ha valamit közösen kitalálunk, azt következetesen végig
kell csinálni. Tehát nem szabad felhagyni az elgondolással. Ez a vásárhelyi iskola
jó hatása. Nem lehet persze azt mondani, hogy az említett erény a román színjátszásban és rendezőiskolában nem található meg. A bukaresti Troilus- vagy Rameuelőadás az időhöz kötött gondolati és szcenikai újdonság mellett színészileg semmi
újdonságot nem mutatott. Akár rendezhette volna Szabó Ernő évtizedekkel korábban. Poros naturalizmus, szokták mondogatni ma már az egykori vásárhelyi Üri
muriról. De maga az élet az. Máig nem tudom elfelejteni, ahogyan a légy röptét
(nézték és öt percig hallgatták, az óriási melegben, míg a közönség megizzadt. Nincs
ú j a nap alatt, szokták mondogatni, színházra is áll ez.
139

— Meglehetősen jól ismered a román színjátszást. Miben látod a különbséget
a magyarral összevetve?
— Konkrétan nem tudok beszélni arról, hogy mi a kettő közötti különbség.
A j t látom, hogy a kettő alapelvében különbözik. A magyar színészt magárahagyatottnak érzem. Ebből fejlődhetnek ki a csodálatos egyéniségek, mint Latinovits,
Bessenyei, Ruttkai és mások. Kivételek persze vannak, sérteni se akarok senkit, d e
a rendezői tradíció: „bejössz a jobb egyen, kimész a bal kettőn"-féleképp jellemezhető. A román rendezői iskola ezt jó két évtizeddel ezelőtt felrúgta Bukarestben.
Náluk a szöveg a lényeg, s ebben a mai valósággal való összefonódásban kell, hogy
megszülessen a mágikus kapcsolat színpad és nézőtér között. Amihez a f o r m á t próbálják megteremteni. Néha exhibicioista módon ugyan. A román rendezöiskola valószínű a latin temperamentum miatt is sokkal nyitottabb, több lehetőséget tud elképzelni.
A magyar rendezői és színészi iskola, amely Vásárhelyen alakult ki, az i n k á b b
a magyarországihoz kötődik, az utóbbi tíz évben kezdett fellazulni, s kezdtek azonos
irányban gondolkodni az említett román törekvéssel. Gondolok elsősorban H a r a g
Györgyre, aztán Kincses Elemérre, Tompa Gáborra, aki már a legfiatalabb generációt jelenti, s m á r egészen másképp gondolkodik. De mégis olyan jó ötvözettel, a m i t
én is gondolok, hogy nem beleírni, átírni kell a darabot, hanem a szövegéből k i indulva kell megtalálni a környezetet és a lehetőségeket.
— Az elsők egyike voltál a magyar színházi emberek között, aki a bukaresti
főiskolán végzett. Mit tanultál?
— Színészi munkában azt például, hogy nem változott az idők folyamán, és
Szabó Ernő ma is kitűnő művész volna Esrig vagy Ciulei kezében is. A színészi
mesterség tökélyét tanultam, s azt, hogy ennek a tökélynek szabad a csapongása.
De mindenekelőtt azt tanultam, hogy a rendező gondolkodó emberfő. Hogy n e m
spekulál. Egyéni világképe van. Olyan stílusa, hogy ha Argentínában bemegyek a
színházba, pár perc múltán megmondom, hogy Esrig csinálta vagy Pintilie. Nem
kell ismernem a sztorit, a nyelvet, de tudom, ez az ő mondanivalója. Minden nagy
román rendező mindig önmagát adja.
— A román színész temperamentuma mintha az improvizációra jobban h a j lana . . . Mintha érzékenyebbek volnának a külső hatásra, de nem a külsőségesre
értem. A hagyományok a mi színjátszásunkban erősen meghatározók. Amikor Az ember tragédiája s más művek a magyar színpadon megszületnek, a román színjátszás még a vaudville stílusát műveli leginkább, s ez a népi improvizációs szabad
drámakezelés máig él, már az azóta lett román klasszikusok színpadi megjelenítésében. A könnyed, latinos játék lehetővé teszi a mindennapi újrakezdést. A román
színész az előző napi próba eredményét hajlandó elvetni, s elölről nekilendülni.
A magyar színész téglát téglára teszi, s ami kész, az pedig könnyen megkövesedik.
Tiszteletlenebb is a próbafolyamat a románoknál. A fiatal Caramitru például, m a gam is láttam, megállította Torna Caragiut az Éjjeli menedékhely próbáján, s valami
javaslattal állt elő. Próbálná meg egy magyar színpadon valaki egy kiválósággal!
— A már említett 68-as fiatal generáció Tömöryt, m a j d Csikit kivéve, nem írt
darabot a szentgyörgyi színháznak. Nem látom azt a dramaturgiai biztatást, hogy
Farkas Árpád írjon a színháznak, pedig, mint Balázs Éva műsora is igazolta, nyelve,
költői világa sűrített, s erősen drámai erővel élteti a színpadot.
— Páskándi Gézával értek egyet. A drámai mondanivaló megköveteli önmagának a formát. Szerintem valakiből kipréselni darabot nem lehet.
— Kényelmességi szempont is motiválhatja ezt a kérdést. Mert a darabírás folyamatos munkapresszió is.
— Nem vitás. Legnagyobb ellenségemnek Gutenberget érzem. Föltalálta a
könyvnyomtatást. Azt, hogy a dráma nem egyedi példányban születik, a színészek
140

kimásolnak szöveget, a drámaírás mesterséggé vált, pénzkereséssé, mért ha nem
játsszák el, akkor megjelenik. És nem érzi szükségességét annak, hogy benn üljön
a színházban. Jó volna, ha a színházban, amely • állandóan újul, változik, ott volna
a drámaíró is, aki tudna segíteni.
— Jó ideje Szentgyörgyön játszol, illetve rendezel. Érezhető-e a közönség változása ?
— Az utóbbi két esztendőben igen.
— Milyen jeleit észleled?
— Nálunk általában szombat-vasárnapi közönség volt, s azt állítják, hogy Szentgyörgyön nem lehet olyan értelemben repertoárszínházat csinálni, hogy bizonyos
napokon folyamatosan játszani lehessen. Ezt most is tagadom a vezetőséggel ellentétben. Véleményem szerint lehet. Nyugodtan lehetne kedd, csütörtök, péntek, szombat, vasárnap játszani. Sőt már hétfőn is lehetne 1/2 8-tól, amikor a tévé magyar
adása befejeződött. Annyira változott a közönség, hogy a bérletet eddig keményen
szervezni kellett. Valószínű a két színházi kollokvium eredménye is, hogy oda jutottunk, meghirdettük a keddi bérletet. S anélkül, hogy a szervezők valamit is tettek
volna, zsúfolt házzal játszunk kedden. Ezek tehát ú j bérlők kell hogy legyenek. Van
tehát közönség és szaporodik anélkül is, hogy különösebb adminisztratív szorgalomm a l kellene segíteni.
— Amennyire ismerem a romániai magyar társulatokat, úgy találom, hogy a
szentgyörgyi a legkisebb együttes, s a legtöbbet járja Erdélyföld városkáit, falvait.
— Így van. A mindennapi művészi munkában érezzük is a nehézségeit. Egy
konkrét példát. Szeptember 22-én tartottuk a Házmestersirató premierjét. Egy szabadnap után következett a Szuzai menyegző felújítása, ami jelentős statisztériával
kemény munkát jelent. Két nap próbáltunk, utána Udvarhely következett, kiszállás,
ami százhúsz kilométer. Három Szuzai-előadás, majd hazajöttek és este Házmestersiratót játszottak.
— Évente hány kiszállásotok van?
— Most m á r kevés. Tulajdonképpen csak városokban játszunk.
— Falvakban miért nem?
— Inkább behozzuk a közönséget a közeli falvakból, ahová eddig jártunk. A távolabbi utazások megnehezedtek. Az önellátás felé haladunk, mert 200 kilométeres
körzetben utazhatunk az autóbusszal. Gyimesközéplokon vagy húsz évvel ezelőtt
jártunk például. Nem tudunk":eljutni a Zsil völgyébe.
Gyergyószentmiklós, Udvarhely, Brassó — ez az a vidék, amit rendszeresen felkeresünk. Nézőszám, anyagi és előadásszám-tervet kell teljesíteni, s ez nagyon meghatározza a munkát. Ezért a kisebb személyzetű darabokat szereposztásban megpróbáljuk párhuzamosítani, ami, sajnos, kompromisszummal jár.
— Emlékezetes történetként emlegetik, hogy a Komámasszony hol a stukker
című előadásod milyen bukást ért meg a székely falvakat járva. Kiválóan sikerült
munkád volt pedig. Eddigi munkásságod szerint mi a tapasztalatod: Szentgyörgyön
vagy Erdővidéken, Kolozsvárott vagy Bukarestben más-más jegyei, s katarzisgyújtó
mozzanatai volnának egy-egy előadásnak?
— Színház mindig ott és akkor születik, amikor a mágikus kapcsolatban valaki
egy cselekménysor megtekintésére beül. Óriási különbség, hogy az itt vagy ott történik. Ma m á r nem ítélem el azokat a színpadi történelmi képeskönyveket sem,
mint amilyen a Véres farsang vagy a Mikes volt, mert adott pillanatban pótcselekvés. De ez csak egy elenyésző részfeladata a színjátéknak. Ideális körülményekre
gondolva mégis úgy kéne megteremteni a színjátékot, hogy a bizonyos céllal egybegyűlt emberközösségnek aktuális, jelenkori problémákról beszéljünk abban a cse141

lekménysorozatban, ami színpadra kerül. Valójában csak élő, és mai színházat volna
szabad csinálni.
— Mit értesz ezen, mert hisz feltételezhető: mindenki a maiság szándékával
dolgozik. S a végeredmény? Gyakorta korábbi századokkal jellemezhető.
— Itt és másutt a helyi közegnek írt mű lokális és általános érvényű legyen
egyszerre. Sütő darabjai ahogy nálunk, úgy játszódhatnak Kurdisztánban, Baszkföldön vagy Dél-Amerikában. Ez a maximális igény.
— Fordítsunk a visszájára: Sombori Gábor Áronja vagy a Mikes biztosan nem
játszható K u r d i s z t á n b a n . . .
— Az imént említett vagy ehhez hasonló daraboknak helyhez kötött emocionális
érvényük van elsősorban. Az iskolai stúdiumokban nem szereplő történetek, amelyek
engem mint színház nem érdekel, de létjogosultságukat mégsem szabad kétségbevonni.
Az említett történelmi darabok, ha egy közösséget nem ismert, vagy alig ismert
múltjára emlékeztetnek, kultikus esemény, bensőséges pillanat l e h e t . . .
— . . . szélsőségesen fogalmazok: vitézkötéses színház nem érdekel. Nem a vitézkötéssel van bajom, mert Bánk öltözhet vitézkötésben, de az előadás szóljon a
mához.
— De jól tudod, a
közönségépítő folyamat
kevés előadással szolgál
nek Káin és Ábelt adni

vitézkötés ünneplésétől elszakadni hosszú, több generációs
eredménye lehetne. De hát gyakran tapasztalható, milyen
a színház a gyermekeknek. Azt gondolom, nyolc-tíz évesekiskolai bérletben nem túl szerencsés. Oda m a j d el k é n e jutni.

Ügy kéne, hogy a történelmet a gyermek az iskolában tanulja meg. Mert
számomra a színház nem népművelői feladatot szolgál. Az elitszínház se érdekel, az
olyan se, amelyik üres, vagy amelyik a Bánkot kabuki módszerekkel a d j a elő.
— Két nemzetiségi színházi kollokviumot rendeztek eddig Szentgyörgyön. Neked,
az együttesnek és a közönségnek milyen élménnyel és tanulsággal szolgált?
— Lévén, hogy akkora az" érdeklődés, néhányan színészek indolenciából nem
mentek be az előadásra, nem voltak hajlandók végigállni, guggolni, lógni az előadásokat. Lógni úgy értem, hogy lógni a függönyön, mert még a színpadon is ültek,
álltak, volt rá eset. Az esemény Szentgyörgy színházi presztízsét nagyon emelte, és
bizonyos fokig a társulat tartását is. A viták és beszélgetések megpezsdítették a
város szellemi életét. Attól eltekintve, hogy dramaturgiai kollokviumnak neveztetik, ami bizonyos szempontból engem enyhén bánt. Bár az utóbbi kollokviumon
meggyőződtem, hogy csak az elmúlt két évben bemutatott darabot szabadjon bemutatni és hazai magyar darabok szerepeljenek, mert ez elősegíti az erdélyi magyar
drámaírás fejlődését.
Olyan kemény szakmai vitákra volna szükség, mint évente Birladon szokás, ahol
a rendezői tanácskozáson mentegetőzés és szépelgés nélkül az alkotók nehézlovassági karddal mennek egymásnak. S annyi szakbarbár között nem lehet jófiúskodni,
nem lehet védeni álérdekeket, nem lehet összefogni, se frakciózni, se népfrontot
alakítani. A további találkozókon szerintem meg kellene szólaltatni az alkotót, és
fiatal rendezők formabontó kísérleteire valamiképpen lehetőséget kellene teremteni.
Az is megtörténhet, hogy egy színház életében két-három esztendőn át nincs jelentősebb produkció, de megtörténhet, hogy kettő is van, akkor adminisztratívan ne
zárjuk ki egyiket se. S valamiképp gazdálkodni kellene a színházak idejével, hogy
ne utazással zsúfolt és erőltetett program részesei legyenek, hanem szakmai érdeklődéssel és frissen, folyamatosan részesei legyenek a kollokvium eseményeinek.
— A romániai magyar színházak jövője min múlik?
— Hogy jó színházat csináljunk. És a közönségen, a mai fiatalságon is.
142

— És mi a jó színház?
— Profilja kell hogy legyen. Tompa Miklós mondta egyszer a színházi profillal
kapcsolatban: a közönségnek tudnia kell, hogy milyen színházba megy. Ha birkapörköltet akar benne, akkor ne adjunk neki habcsókot. A pörkölt lehet jó, kevésbé
jó, netán még sikerületlen is, de az akkor is pörkölt és nem habcsók. A közönségnek
meg kell éreznie, hogy minden tudást, ambíciót az a színház beleadott. Legfeljebb
nem sikerült. S a színházaknak a közönséget ki kell szolgálnia. Bessenyei fogalmazta
pontosan: népszolgálat Ha ezt komolyan veszem, akkor a közönség nem csalódik,
s eljön a következő előadásra is. Legfennebb az előadás megbukhat, de a színház
nem. Mert szakmai, etikai hitele van.
— Egy-egy romániai magyar színház hogyan szolgálja jól és helyesen a román
drámai értékek megismertetését?
— Ne mi próbálkozzunk azokkal a drámai kezdeményezésekkel, amelyek százszámra sorolhatók Bulgáriában, Csehszlovákiában, Magyarországon és nálunk, de
próbálkozásnál többet nem érnek. Akkor teszünk az ügynek jó szolgálatot, ha klaszszikusokat, és a mai értékeket mutatjuk be az erdélyi magyar közönségnek. Ezért
én igyekeztem, hogy a penzumfeladatok mellett nagy román klasszikusokkal foglalkozzak. Nemrégiben fejeztem be a második Caragiale-rendezésemet, szándékomban van további darabjait is megcsinálni. Emellett újrafordítottam, mert úgy éreztem, sértés ne essék, ez esetben íróasztal mellett fordított és színpadon ki nem
próbált szöveg miatt részletérték nem jut el a magyar közönséghez. Szándékomban
van Sebastiant és a ma élő, számomra világirodalmi szintű írókat, D. R. Popescut,
Sorescut színpadra vinni.
— Darabválasztásban milyen szempont vezet?
— Ami engem izgat, az egyén és a világ konfliktusa. Az egyén kérdez és a környezet képtelen erre feleletet adni.
— Mindig képtelen?
— Eddig még nem kaptam kedvező választ. Az egyén vagy egymagában van
szemben a világgal, vagy több személyre bontható, mint Az ember tragédiájában,
ahol Ádám és Éva, s Lucifert is idesorolom. Vagy pedig, mint a Komámasszony hol
a stukkerben, ahol adott a szituáció, s a benső hatalmi harcok kirajzolódnak az
egyének között, de az ötből lesz egy kérdező egyén. A Csiki-darabban két ember
határozza meg azt a bizonyos átlagembert — férj és feleség —, amely szeretne megmaradni, nyomot hagyni maga után, de képtelen erre.
— A magyar dráma életét hogyan látod? Kezdve Bornemisszától, Csokonain át
a jelenig tartva?
— A kérdés elfáradt bennem egy kicsit. Szomorúsággal mondom, mert volt egy
olyan szándékom, hogy az iskoladrámáktól kezdve sorozatban bebizonyítom, hogy
létezett magyar dráma, és nem a Bánk bánnal született. Kelet-európai összefüggésben gondold el, hogy Shakespeare előtt megszületett a Magyar Elektra. Aztán a
Kocsonya Mihály házasságát és a többit próbáltam volna végigvinni. Szerettem volna
misztérium játékot, népi játékokat, Katonát, Krúdyt és sok más darabot megcsinálni.
Megkeresni, a sokféle izmusnak miféle megfelelői vannak a magyar színpadi irodalomban, s eljutni Sütőig. A Csillag a máglyánt én egy misztériumjátéknak képzelem el. Mint az egykori metszeteken ég, föld, pokol együtt van jelen, egyszerretöbb helyszínen zajlik a cselekmény. Az itt és a most nézőpontjából akartam átgondolni, s nem valamiféle színháztörténeti múzeumot akartam rendezni. A Magyar
Elektrát például Kós Károly díszleteiben, jelmezeiben rusztikus, vad és kegyetlen
drámának szerettem volna megmutatni. Mindezek tervek maradtak. Mindjárt a
Magyar Elektrával ellobbant a gondolat. Nem lehet mondani a nyelvet, mondta,
ellenvetésként az akkori igazgatóm. Nem sokkal később Kolozsvárott mégis el tudták mondani az eredeti Bornemissza-nyelvet...
143

— Hol jártál külföldön?
— Jugoszláviában, Csehszlovákiában és Magyarországon.
— Van-e olyan terved, ami jó ideje foglalkoztat? Amit úgy érzel, fontos volna
megcsinálnod ?
— Gondolataim folytonosan visszatérnek a Tragédiához. Madách remekével kezdtem a pályát. A főiskolán négy képet rendeztem belőle, benne is szerepelek a Gogakötetben, mint az első román nyelvű Tragédia rendezője. Tovább nem látom az
utat A Tragédiára kellene nagyon felkészülni. Nem úgy persze, hogy könyveket,
tanulmányokat olvasnék a Tragédiáról, hanem ujjgyakorlatnak szánnám Strindberg
Haláltáncát, vagy a Száll a kakukk fészkére című darabot és sok minden mást.
Előadásokkal készülnék tehát a feladatra. A Tragédia a világirodalom alapműve,
minden benne van, amit elmondtak, s amit el fognak mondani. Én abszurd drámának látom. Három képből áll a drámaköltemény, a többi illusztrálása a három képnek. Az első, a paradicsomon kívül, és az utolsó — a többi mind illusztrálás. Mindegyikből ugyanaz derül ki, s mégis, az ember megy tovább a maga konok életösztöne által, újra és újra megpróbál a képtelen fölé emelkedni. És éppen ez a szép
benne, mert abban a pillanatban, amikor a levegőben van, mindjárt elhiszi, hogy
neki sikerült. Utána jön a kellemetlen földrepottyanás.
— Életed folyamán sokszor érezted magam a levegőben?
— Bogdán Lacival beszélgettünk erről egyszer: az ugrás pillanatáról. Ezért a
pillanatért érdemes élni. Az ember úgy érzi, hogy ismét megpróbálta a lehetetlent,
aztán visszazuhan. És kezdi elölről. Ez szép, felemelő, életben tartó érzés. Csak
azokkal van baj, akik életük során egyszer ugranak. Mert bátorság híján az egyszeri elrugaszkodás során a levegőben kellemetlenül érzik magukat. Amit aztán mások szenvednek meg.
1981. október—november
ABLONCZY LÁSZLÓ

Alkalmanként
baráti
összejövetelen
beszéljük meg közös munkánk
gondjait, örömeit a lapunkat előállító Szegedi Nyomda, valamint a kiadást és
terjesztést
irányító
lapkiadó
vállalat
dolgozóival. Idei találkozónkat
némiképp ünnepélyessé tette az évforduló,
amelyre
emlékezhettünk:
1947. március 8-án, harmincöt évvel ezelőtt került ki a nyomdából folyóiratunk,
a
Tiszatáj első száma.
#

A Magyar Írók Szövetsége Dél-magyarországi Csoportja március 18-án
tartotta tisztújító taggyűlését. Titkárrá
ismét Tóth Béla József Attila-díjas
írót, szerkesztő bizottságunk tagját választották. A beszámoló
értkezleten
megjelent és felszólalt Hubay
Miklós,
az írószövetség elnöke, Fábián Zoltán,
144

a szövetség volt titkára, aki hosszú
időn át foglalkozott a vidéki csoportok
gondjaival,
valamint Nagy Gáspár,
írószövetségünk új titkára.
*

Száz éve, 1882 márciusában
született
Diósszilágyi Sámuel, aki annak a makói polgári értelmiségi körnek volt jeles alakja, mely mindig önzetlen mecénása volt a városban felnövekvő
tehetségeknek, támogatója a kultúrának
és művészetnek.
Ö maga
segítőkész
barátja Mórának,
Juhász
Gyulának,
patrónusa a gyermek József
Attilának.
Ahogyan
Erdei
Ferenc
írja
róla:
„... egy egész városnak volt orvosa:
orvossággal és emberséggel való gyógyítója ..." Az évfordulón a szülőváros
tudományos ülést és kiállítást
rendezett nagy fia
emlékezetére.

