5 “*

A'-F

A TISZATAJ DIAKMELLEKLETE
164. szóm

MIKLYA ZSOLT

Szótár MMM-játékmódban
2018

m

.

19

É r t e l m e z é s i k ís é r l e t O r a v e c z I m r e
MÁSHOGY MINDENKI MÁS CÍMŰ KÖTETÉHEZI

A Máshogy mindenki más „Niki váratlanul lépett az életembe - adja tudtunkra a narra­
lényegi stratégiája a játék, tív bevezető írói énje. - ...Még sosem láttam, de azonnal tud­
akár nyelvi, képzeleti, akár tam, hogy ő az. Mosolyogva elém tipegett, és otthonosan he­
mozgásos vagy szerkezeti lyet foglalt egy padlón heverő szótáron. És azt mondta, hogy
formát öltsön. Érdemes tehát most ő itt marad a kutyával. Hogy az ne legyen egyedül a la­
a „felnőtt" befogadói kásban, amíg én távol leszek. És ezentúl ilyen esetben mindig
stratégiáit bővíteni, és a játék eljön. Cserébe csak egyet kér. Azt, hogy találjam ki őt. És ír­
- mint gyermeki létstratégia - jam meg. Olyannak, amilyen."
Ugye ismerős? Mintha a kis herceg érkezett volna meg
felől közelíteni a kötet
újra,
ezúttal kislányként. Alakot ölt, beszélni kezd, hiszen
szövegeihez.
szótáron ül. A nyelv kialakulásának konvenciók előtti határsávjában jelenik meg a lírai szerep-én, ahol valahogy minden
másképpen működik. A nyelv elsajátításának folyamatában
egyfajta nyelvteremtés-teremtődés zajlik, hiszen ahogy Niki
levegőt vesz, mozog és gajdol, vagyis él, úgy éli a nyelvben is
megmutatkozó érzéki-észleleti, jelentéseket író és átíró je­
lenlét lüktető pillanatait. Kulcsár-Szabó Zoltán az Oraveczéletművet a '90-es évek közepéig követő tanulmányköteté­
ben a Máshogy mindenki más verseit (is) elhelyezi a nyelv ke­
letkezésének határsávjában, az Egy földterület növénytakaró­
jának változása (1979) és A hopik könyve (1983) mellett.1
2Az
elemzés döntően nem gyerekversként, nem a gyerekvers mű­
faji jellemzőit vizsgálva foglalkozik a szövegekkel, noha elis-

??

1 Oravecz Imre, Máshogy mindenki más, Móra, Budapest, 1979 - Szemethy Imre rajzaival. A könyv
második, változatlan szövegű kiadása, Szalma Edit illusztrációival jelent meg a Magvető Kiadónál
2016-ban. Az első kiadás „vagány" zsebkönyvformátuma után az új kiadás „stabilabb" keménytáblás,
színes formát öltött.
2 KULCSÁR-SZABÓ Zoltán, Oravecz Imre, Kalligram, Pozsony, 1996,116-124.

2

d iá k m e llé k leett

meri ezek létjogosultságát, és tesz még egy zárójeles megjegyzést: a gyerekversek értelmezé­
sénél nemcsak arról a problémáról van szó, hogy „a gyerekverset is - értelemszerűen - min­
dig »felnőttek« értelmezik, hanem sokkal inkább arról, hogy a gyerekolvasó stratégiái nem
kapnak szerepet ezekben az értelmezésekben".3 Márpedig a Máshogy mindenki más lényegi
stratégiája a játék, akár nyelvi, képzeleti, akár mozgásos vagy szerkezeti formát öltsön. Ér­
demes tehát a „felnőtt" befogadói stratégiáit bővíteni, és a játék - mint gyermeki létstratégia
- felől közelíteni a kötet szövegeihez. (A játék kedvéért ebbe még a gyerek beszédmódja,
gondolkodásának imitációja is belefér.) Amint aktiváljuk a szótárt, amin Niki ül, a versekkel
együtt egy játékgyűjtemény nyílik meg előttünk:
Monogramoló
MÁSHOGY MINDENKI MÁS. Ugye ez nem ugyanaz, mint a Máshogy mindenki más? Csupa
nagybetű, akár név is lehet. A monogramja pedig MMM. Ugyanaz a három betű. Mint a mama
vagy a Maci elején. De ott van a Pamiban és az Imiben, és ott van a mostban, a miértben vagy
a csumcsumban is, de erről majd később.
A három alliteráló „M” a címben - mint névben - nemcsak monogram-értékű, hanem a
kötet alaphangját is megadja, lásd bővebben a hangfestésnél. Elég most annyit tudni az mhang ismétlődéséről, hogy „a gyermeki »őshangok« közé tartozik - s nagyon gyakran az első
szótagok, szavak pl. »ma-ma-ma« létrehívói, a tudat lecsendesítését eredményezik, nyugtató,
lazító hatással vannak."4
Család-soroló - én-forgató
Sosem ment könnyen a bemutatkozás. Mert nem elég a nevem. Nem elég csak annyi, hogy ÉN.
Hiszen sokszor más vagyok éppen. És annyiféleképpen. Elég, ha felsorolom:
most törődök apuval,
most anyu vagyok,
most megőrjítem anyut,
most apu vagyok,
most haragudok nagypapára,
most nagymama vagyok,
most idegesítem nagymamát,
most nagypapa vagyok,
most könnyelműsködök,
most Imi vagyok,
most feleselek,
most Pisti vagyok,
most ugatok,
most Pami vagyok,
most dörmögök,
most Maci vagyok

3 Uo. 123.
4 BÓDis Zoltán, Gyermek, nyelv, költészet, Új Forrás, 2005/5., 24-32.

1 6 4 . szá m

3

? ?

A kisgyermek játékos és ismétlődő azonosulása a környezetében élő személyekkel és lé­
nyekkel (legyen az élő állat vagy egy játékfigura) valójában az identifikációs és szocializációs
folyamat egybefonódó kettős spirálját jelenti. Miközben a gyermek azonosul a másik sze­
repmintáival, építi és differenciálja önmagát, megtapasztalja önmaga és a másik közötti sze­
rephatárokat, azonközben kapcsolati sémákat, szociális mintákat tanul, amiről tanúskodnak
a fenti családsoroló páratlan sorai.
A mondóka a kisgyermek adekvát megnyilatkozási formája és műfaja, amit a népi gyer­
mekmondókák tárháza is igazol bőségével és variabilitásával. Mondókáink egyik formai típusa
a soroló, amely halmozó vagy haladványos/fokozó gondolatritmust (paralelizmust) jelent.
Többféle funkcióban is hatékonyan működik, lehet pl. számsoroló („Egy - megérett a meggy..."),
napsoroló („Hétfőn egy szem makkot leltem.,."), hónapsoroló („Január elöl jár...”), hintázó („Egy
üveg alma, két üveg alma...”), ujjkiolvasó („Ez elment vadászni..."), felelgetős mese („Egy szem
borsót ültettem, / Megette a kismadár. / Hol az a kismadár?”) vagy emberkerajzoló, ami az énkép-testséma játékos tanulását szolgálja (az örömszerzés mellett). Ennek szép példáját adja az
alábbi mondóka, ahol az azonos szerkezetű szintagmák tagmondatokként ismétlődnek és íród­
nak emberke-alakká. A strófaszerkezet is hasonló, mint a Niki-versekben: a kezdő és záró sor
keretében hét sornyi gondolatsoroló következik, a végén csattanószerű szójátékkal:
Úton megyen két karó,
azon felül nagy hordó,
azon felül kis hordó,
azon felül ákom-bákom,
azon felül szörcsöm-börcsöm,
azon felül illom-pillom,
azon felül két kis domb,
azon felül sűrű erdő,
abban lakik siska disznó!
(Hajdú m.)5
Nem, nem elég felsorolni, fordítva is ki kell próbálni, hogy ki vagyok. „Kifordítom, befordítom,
felfordítom, lefordítom", mint a kézfejemet a tenyeres játékban. Ellenkező irányba forgatom a
mondatokat:
most nem törődök apuval,
most Niki vagyok,
most nem őrjítem meg anyut,
most Niki vagyok,
most nem haragudok nagypapára,
most Niki vagyok,
most nem idegesítem nagymamát,
most Niki vagyok,
most nem könnyelműsködök,
most Niki vagyok,
5 Magyar néprajz V., Magyar népköltészet, Akadémiai Kiadó, Budapest, 1988, 598. old. (A gyermekkor
költészete / Mondókák, 586-599. old.)
II

4

d iá k m e llé k le t

most nem feleselek,
most Niki vagyok,
most nem ugatok,
most Niki vagyok,
most nem dörmögök,
most Niki vagyok
A paralelizmus alapesetben gondolatpárhuzamok ismétlődése, aminek halmozó (itt
nyolcszor ismételt) esetével a bemutatkozás első részében találkoztunk. Ebből kiderült, ki
mindenki lehet Niki, és éppen milyen szerepmintában. (Máskor, más versben majd másik
szerepminta következik, és nem is feltétlenül nyolcszor.) Ám kell a kifordítás, a szerepek negatívja is ahhoz, hogy kiderüljön, ebből most mi volt ő, és mi „marad", ha a szerepmaszkot le­
veszi. így jön létre ugyanazon sorok tagadó sorolásával (ellentétes + párhuzamos parale­
lizmus) és a „most Niki vagyok" szintagma nyolcszoros ismétlésével sajátos névmeghatáro­
zása. Az önismétlő „papagájhang" a felnőtt olvasó számára kibírhatatlan vagy nyelvkritikai
kételyt ébresztő lehet,6a gyerek számára viszont inkább a ringató (Én-ringató) ritmusát idézi
és szerepét tölti be. Számára a kritikai attitűd még távoli, az ÉN kialakulásának folyamatát éli,
aminek hullámtermészetű periódusai - ismétlődései - vannak, mint a folyó vizének vagy a
véráramlásnak.
Érdekes párhuzam Krusovszky Dénes gyerekverskötetének címadó verse,7 amely szintén
a soroló mondóka párhuzamos és ellentétes paralelizmusával él, mint versszervező eljárás­
sal. A kötetkézdő Nem én című vers Nikiéhez hasonlóan bemutatkozó szerepet tölt be, ahol az
én-meghatározás tagadó formában történik: „Ez a kavics nem én vagyok, / ez a kéreg nem én
vagyok, / a hőscincér sem én vagyok..." - sorolja 15 „nem-én”-en keresztül, a konklúzióig:
„lehet, hogy még nem vagyok semmi, / pedig mindenhol ott vagyok." A beszélő fiú énképe
differenciáltabb, mint Nikié, hiszen már harmadik osztályos iskolás (8-9 éves), aki határozott
különbséget tesz szerepazonosulásai során a szerep, az én és a helyzet között, miközben to­
vábbra is mondókaszerűen sorolja, ismétli „már nem"-jeit.
Jelentésbukfenc
Ugye látod már, ki vagyok? Ugye érted? Mert én nem egészen. Még a kézfejemet sem értem. Mit je­
lent? És ha van kézfej, meg lábfej is, akkor hol a többi? Vagy olyan ez is, mint a fejen átfordulás?
ez a lábfejem,
ez a kézfejem,
de melyik a bokafejem,
de melyik a térdfejem,
de melyik a combfejem,
de melyik a fenékfejem,
de melyik a hasfejem,
de melyik a mellfejem,
de melyik a karfejem,
6 „olvashatatlanság", vö. Kulcsár-Szabó, /. m. 121-122.
7 Krusovszky Dénes, mindenhol ott vagyok (Magvető, Budapest, 2013)

1 6 4 . szó m

5

de melyik a vállfejem,
de melyik a fej fejem
Bukfenc során fejállásból, a fejen átfordulva az egész test gurulva átgördül. A mozdulat­
sorban valamennyi testrész azonos intenzitással vesz részt, mégis a fej kerül kulcspozícióba,
miközben a két kéz és láb támasztékot, illetve indítólökést ad. A vers szerkezetében is ezt fi­
gyelhetjük meg, ahogy a láb-kéz-fej támaszból és kiindulásból a „de melyik” kérdőformulával
a jelentés átfordul, és végiggördül a test minden részén, lábtól a fejig, a „fejfej" csattanójáig.
Ami a gyerek számára vicces szóismétlés, az a felnőtt számára előbb megmosolyogni való ta­
utológia, de izgalmas létfilozófiai kérdéssé válik rögtön, amint felteszi magának a kérdést: Ki
irányítja a fejem? A szövegben kibontakozik a „fej" jelentésének három szintje: 1. a konkrét
testrész; 2. egy másik testrész (még mindig konkrét, tapintható) fő része; 3. elvont szinten:
valaminek/valakinek a fő (központi) része, irányítója. A harmadik szint szójátékát csak idő­
sebb korban értik meg a gyerekek (az impresszumban a „Kilenc éven felülieknek" ajánlás ol­
vasható), ám az első két szint bizonyára a kicsiknek is „leesik", és a játékos ismétlés humor
forrásává válik. Miközben előkészíti a fogalmi elvonatkoztatást.
Jelentéshunyó
Hol van a fejfejem? Nem tudom. De lehet, hogy olyan ez, mint a hunyó. Először úgy volt, ahogy
apa mondta: Ha „nézek a szememmel, / Iátok a szememmel". Ha „nem nézek a szememmel, /
nem látok a szememmel". De „miért Iátok a szememmel, / ha nézek a szememmel”? És „miért
nem Iátok a szememmel, / ha nem nézek a szememmel"? Erre már nem válaszolt. Aztán kipró­
báltam újra, bent a szobában, és ott másképp volt minden. Pont fordítva:
a szobában sötét van
kinyitom a szemem,
most nem látok,
becsukom a szemem,
most látok,
miért látok,
mikor becsukom a szemem,
miért nem látok,
mikor kinyitom a szemem,
miért látok,
mikor nem látok,
miért nem látok,
mikor látok
A „fejfej" a nyelv által teremtett, a költő-beszélő képzeletében és nyelvében létező, ami a
befogadó nyelvében és belső képi világában létezik majd tovább. „A nyelvteremtés egyben
nyelvtanulás is" Niki számára, aki egyfajta „nyelvmágiát" művel: „Amit... kimond, az létezik is,
sőt csak az és csak úgy létezik.”8 De ha a fejfej létező, lehet-e látni? Hogy lehet látni?

8 Kulcsár-Szabó, i. m. 120-121.

d iá k m e llé k le t

A látni / nem látni paradoxonja már a Bibliában megtalálható a „látván nem látni" elvé­
ben. Jézus Ézsaiás prófétát idézi: „Hallván halljatok, de ne értsetek, / látván lássatok, de ne
ismerjetek!" (Ézs 6,9] De a „hallván hallani - látván látni" formulát is tagadóra fordítja: „Azért
beszélek nekik példázatokban, mert látván nem látnak, és hallván nem hallanak, és nem ér­
tenek." (Máté 13,13] A vakon született ember meggyógyítása után pedig ezt mondja: „Én íté­
letre jöttem e világra, hogy akik nem látnak, lássanak, és akik látnak, vakká legyenek.” (János
9,39] Létezik tehát látás, ami fizikailag működik ugyan, a lényeget tekintve viszont nem. Mert
a lényeget csak belső látással (együtt] veszi észre az ember. És itt már a „róka" titkánál va­
gyunk: „jól csak a szívével lát az ember. Ami igazán lényeges, az a szemnek láthatatlan." (Antoine de Saint-Exupéry: A kis herceg]
A belső képi reprezentáció a kisgyermek felfedezései közé tartozik, ami Nikinek egyfajta
heuréka-élményt jelent. Persze az ő „lényeglátása" még nem elvont, szimbolikus, mint a fel­
nőtté. De a képzeletében-nyelvében élő képek és szavak létezőbbek lehetnek a számára, mint
a tapasztalati valóság képei és fogalmi kliséi. A gyermek észlelése „szívvel” - vagyis teljes
személyiséggel történik, ezért komplexebb, „lényegibb" és valóságosabb, mint a pusztán fizi­
kai észlelés.
Tükörhunyó
Nézni és látni nyitott szemmel és behunyt szemmel is lehet, ezt már tudom. De csak a saját sze­
memmel tudok nézni, és csak a saját szememmel tudok látni. Akit látok, az ugyanaz, mint akit ő
lát, ha tükörbe néz? És ha én nézek tükörbe, az ugyanaz, mintha ők néznek engem?
nézek a szememmel,
és látom anyut,
de anyu nem látja anyut,
nézek a szememmel,
és látom aput,
de apu nem látja aput,
nézek a szememmel,
és látom nagymamát,
de nagymama nem látja nagymamát,
nézek a szememmel,
és látom nagypapát,
de nagypapa nem látja nagypapát,
nézek a szememmel,
és látom Imit,
de Imi nem látja Imit,
nézek a szememmel,
és látom Pistit,
de Pisti nem látja Pistit,
nézek a szememmel,
és látom Pamit,
de Pami nem látja Pamit,
nézek a szememmel,

164. szóm
és látom Macit,
de Maci nem látja Macit,
én mindenkit látok
„Hiába fürösztöd önmagadban, / csak másban moshatod meg arcodat." József Attila sorai
Nem én kiáltok című verséből nem véletlenül váltak aforizmává. Az én-tudat kialakulása a
másikhoz kötött, a másik visszajelzései, tükörszerepe által ismerem fel az én-határokat és én­
tulajdonságokat is. Niki pásztázó tekintete az őt körülvevő személyek észlelésével határozza
meg újra és újra magát, vagyis én-pozícióját, aki „mindenkit lát", még magát is, az „ÉN”-t. Ám
gyermeki elszólásai az „anyu nem látja anyut" változatainak sorolásával arra mutatnak rá,
hogy aki Niki számára anyu, apu, nagymama, nagypapa, Imi, Pisti, Pami, Maci - vagyis „ő" - az
nem ugyanaz, mint anyu, apu, nagymama, nagypapa, Imi, Pisti, Pami, Maci számára, hiszen ők
mind „én"-t látnak. Az „én" és az „ő" különbözősége válik itt is heuréka-felismeréssé, mint a
biciklis versben.
Sokszorozó
Ha káprázik a szemem, és két Pamit Iátok, akkor hány Pami van? És ha lát engem Pami és Imi
és apu, akkor hány Niki van? Ők ugyanazt a Nikit látják, aki én vagyok? Vagy mindenkinek más
Niki vagyok, akármit csinálok is?
anyu föltesz a biciklire,
apu föltesz a biciklire,
nagymama föltesz a biciklire,
nagypapa föltesz a biciklire,
Imi föltesz a biciklire,
Pisti föltesz a biciklire,
és én mindenkinek külön leesek
A játékos önismeret „létfilozófiai vers-gondolattá" válik, ahogy az ÉN-Ő relációban annyi
ÉN-változatot feltételez, ahány Ő-vel kapcsolatba lép az adott szituációban. Az ismétlődő
helyzet, látszólagos azonossága ellenére, nem jelent teljes én-azonosságot is, hanem annyi
ÉN1, ÉN2... ÉN6 (pontosabban ÉN3"^, ÉN3pu... ÉNPisti)'keletkezik, ahány személy számára „kü­
lön" leesik Niki. „Ő maga esik le minden alkalommal, de ha már kapcsolatba lépett az előbb
felsorolt emberekkel, akkor azok ugyanúgy átérzik, megijednek, komolyan veszik az ő leesé­
sét, tehát külön-külön jelentőségre tesz szert az ő leesése" - állapítja meg recenziójában Turcsány Péter. A tudat tehát egyberendezi a keletkező „külön” énképeket, hiszen Niki marad,
aki mindenkinek leesik, mégis differenciáltabb lesz az énkép a hatféle leeséssel, mintha
azonnal sikerült volna a biciklizés.9
A már említett Krusovszky-kötet (mindenhol ott vagyok) 8-9 éves beszélője számára a
„külön-külön" már differenciáltabb, de ugyanolyan „létfilozófiai” probléma marad. Különös
hangulatú hasonlatok sorolásával mutatja meg az este - mint hangulatgyűjtő-fogalom - sok­
féle karakterét, ami mind személyes élmény, s a végén ebben a gondolatban összegződik:
Vö. TurcsáNY Péter, A gyereklogika tisztítótüzében = A mérleg közepén I-ll, Kráter Műhely Egyesület,
Budapest, 2001,400-402. old.

?? «

d iá k m e llé k le t

Olyan az este, pont olyan,
hogy együtt van minden
külön-külön.
Fogyasztó
Ne hidd, hogy ez mindig ilyen egyszerű. Leesni, aztán felállni könnyű. Mindenkinek. De megfáz­
ni, megbetegedni? Olyankor lázas leszek, és le is fogyok. Akkor én fogyok, és el is fogyok?
most bent vagyok,
most gyerek vagyok,
most kimegyek,
most mi vagyok,
most megfázok,
most mi vagyok,
most megbetegszek,
most mi vagyok,
mostbelázasodok,
most mi vagyok,
most félrebeszélek,
most mi vagyok,
most meghalok,
most mi vagyok
A halál már a kicsi gyereket foglalkoztatja, amit az énkép betegség során bekövetkező
változásaival analóg módon fog fel. A bent-kint ellentétpár a benti védett világot állítja szem­
be a kinti világ egészségre veszélyes voltával. A kimegyek -» megfázok -> megbetegszek ->
belázasodok -» félrebeszélek -» meghalok sora a gyerek számára fokozódó veszteséget jelent,
de nem igazán az egészségéből (ami a felnőttet aggodalommal tölti el], hanem az énképéből.
Ha ezt is, azt is elveszítem, akkor belőlem mi marad? - fogalmazhatjuk így is a „most mi va­
gyok" kérdését. A halál én-vesztést jelent? A betegség én-lefokozódást? Ezért a „mi" kérdő­
szó, és nem így hangzik a kérdés: „most ki vagyok”?
Jelentésfogó
Legjobb, ha vigyázok magamra. Mindenemre, külön. Legjobb, ha fel is sorolom. Csak a végét
nem érem utol:
vigyázok a fejemre,
vigyázok a vállamra,
vigyázok a mellemre,
vigyázok a karomra,
vigyázok a kezemre,
vigyázok a hasamra,
vigyázok a fenekemre,
vigyázok a combomra,
vigyázok a térdemre,

vigyázok a lábamra,
de nem tudok vigyázni a lábujjamra,
mert a lábujjam messze van
A testséma már ismert Niki előtt. Hibátlanul fel tudja sorolni minden testrészét. De hogy
lehet rájuk vigyázni együtt, mikor külön-külön annyira mások, hogy van, amit el sem ér az
ember, csak ha lehajol? Mert azért guggolni tud, lehajolni tud, nem olyan ügyetlen ez a Niki.
Csak a mondóka kedvéért vigyáz magára „külön-külön"? Hogy végigsorolhassa a hallott új ki­
fejezéssel újra? Hiszen a „vigyázz magadra” legalább tizenegyszeres vigyázást jelent, és a vé­
ge úgyis az, hogy van, amire nem tud vigyázni az ember. A mondóka fejtől lábig haladó soro­
lója a lábujj csattanójában fejeződik be élőbeszédszerűen, ezzel is fokozva a kontraszthatást.
Harapófogó
Ha már a vigyázásnál meg a lábnál tartunk, tényleg jó lesz vigyázni. Különben orra bukik az
ember. Jobb rendesen megnézni, miket mondanak:
anyu azt mondja,
nézzek a lábam alá,
különben elesek,
nézek anyu lába alá,
nézek apu lába alá,
nézek nagymama lába alá,
nézek nagypapa lába alá,
nézek Imi lába alá,
nézek Pisti lába alá,
nézek Pami lába alá,
nézek Maci lába alá,
de nem nézek a magam lába alá,
mert akkor elesek
A kisgyermek nyelve még a konvencionális nyelvhasználat előtti, szavait, kifejezéseit, vi­
szonyait még nem „interiorizálta", hisz még a nyelvtanulás elején van, amikor minden új. A
szavakra, frazémákra ugyanúgy csodálkozik rá, mint a dolgokra, helyzetekre. így válik egyegy új kifejezés - adott esetben egy szólás - a játékos nyelvtanulás tárgyává.10
Ez a szó- és szólásmagyarázó szövegtípus gyakran keretes szövegszerkezetben jelenik
meg, ami három részre tagolja a verset (legtöbbször sorközt is hagyva a részek között). Az 1.
rész fogalmazza meg a szó-tételt, élőbeszédszerű szabad vers formában, itt három sorba tör­
ve. A 2. részben jön a kifejezés próbája a konkrét jelentésnek megfelelően, a soroló logikájá­
val és a mondóka szövegtípusával. Itt a megszokott rendben, az ismert személyek során vé­
gighaladva. A másképp kódolt konkrét cselekvés halmozása már önmagában humor forrása a
felnőtt számára. A 3. rész a csattanó, szintén élőbeszédszerű megfogalmazással, éles jelen­
téskontraszttal. Ami a konkrétan értett jelentésszinten is ellentétet fejez ki, tehát jogos, a fel­
nőtt szintjén viszont a konkrét és elvont fogalmi szint ellentétére mutat rá, amivel kizökkenti
10 Kulcsár-Szabó, i. m. 119.

10

d iá k m e llé k le t

a jelentéseket a megszokott sémából. Ez egyszerre humor és irónia forrása, utóbbi a felnőtt
befogadó szembesülése nyelvhasználatának sematizmusával, és akarva-akaratlanul nyelvkri­
tikai álláspontot jelent. A „harapófogó" tehát két élőbeszédszerű szövegegység közötti soro­
ló-mondóka elhelyezésével keletkezik, ahol a soroló monotóniája növeli a feszültséget, míg
végre „elkapja" a jelentést.
Hasonló keretes és soroló szerkezettel találkozunk az ún. „svéd gyermekversek" között.11
Siv Widerberger Susanna című versében a keret 1. része és a 2. soroló rész sorköz nélkül áll,
míg a befejező csattanó egy fordulattal és sorközzel különül el. A fordulat az „ott" sematikus je­
lentésének váratlan belső tartalmát tárja fel a két gyerek közötti játékbirtokló dominanciaharc
formájában. Idősebb gyerek beszél, már iskolás, így az ő szájából a soroló nem a mondóka má­
giájával, sokkal inkább a(z indulatjfokozó gondolatritmus feszültségnövelő erejével hat:
Susannáéknál voltam
néhány napig.
Ott aludtam.
Ott ettem.
Ott játszottam.
Ott tanultam.
Nemsokára Susanna jön hozzánk.
Akkor én fogok egész nap biciklizni,
és hagyom, hogy Susanna loholjon mellettem.
Szófejtő-jelentésszaporító
A szavakat is ki kell próbálni, mint az új játékot vagy a biciklit. Egy szóról nem esek le olyan
könnyen, mégis mindig más lesz belőle.
anyu főz,
megfőzi a húst,
megfőzi a krumplit,
megfőzi a tésztát,
megfőzi a tojást,
megfőzi a levest,
megfőzi a főzeléket,
megfőzi a tejbegrízt,
mindent megfőz,
de engem nem főz meg,
mert én így is ennivaló vagyok
A szavak - akár a leghétköznapibbak is - biztosan azt jelentik, amit? Ami a felnőttnek magá­
tól értetődő jelentésséma, az a gyereknek új. És lehet, hogy furcsa, nem olyan magától értetődő.
„Miért hívják a széket / éppen széknek? / Miért mondjuk a késre, hogy kés, / és honnan tudjuk,
hogy a boglya boglya?" Kérdezi Britt G. Hallquist Miért című versének „svéd gyerek" beszélője
11 Ami a szívedet nyomja. Mai svéd gyermekversek. Válogatta és fordította Tóthfalusi István, Móra, Bp.,
1975

1 6 4 . szó m

11

[Ami a szívedet nyomja). Niki a hétköznapi, egyértelműnek tűnő szavak játékba hozásával „sza­
porítja" a jelentésrétegeket. Hiszen húst, tésztát vagy tejbegrízt főzni nem ugyanaz, mind „kü­
lön" főzés, és konkrét szinten egészen mást jelent. A fogalom elvont szintje ebből a sok tapasz­
talatból áll majd össze (szintézis), illetve vonódik el (absztrakció). Most még csak szaporodik a
tapasztalat. Eljut ugyan a „minden"-ig, de rögtön szembe is fordul vele: „engem" nem kell meg­
főzni, hiszen „ennivaló" vagyok. „Milyen ennivaló kislány!" - halljuk a szomszéd néni vagy
nagymama hangján, és csatlakozunk Niki „félre" értéséhez. Efféle nyelvi kannibalizmust el sem
tudnánk képzelni, ha nem Niki szemével néznénk a dolgokat.
Míg anyu főz, apu mit csinál? Mit csinálna, hát javít. De az sem olyan egyszerű.
apu javít,
megjavítja az autót,
megjavítja a tévét,
megjavítja a rádiót,
megjavítja a húsdarálót,
megjavítja a kávéfőzőt,
megjavítja a vasalót,
megjavítja a hajsütőt,
megjavítja a játékot,
de engem nem javít meg,
mert én javíthatatlan vagyok
„Anyu főz" - hangzik a gender kérdéseket is felvető kijelentés. S hogy teljesebb legyen a
nemi sztereotípia, hasonló „szófejtő-jelentésszaporító" játékként jön a párvers: „apu javít".
Ugyanaz a logika: jelentésrétegek egymáshoz fűzése, majd kifordítása a „javíthatatlan" konk­
rétan értett, de elvontan csattanó kifejezésével. Nem az a kérdés, hogy a főzés női munka
vagy a javítás férfi munka-e. Hisz ez is elvonatkoztatás, a felnőtt dilemmája. Nikinek konkrét
megfigyelései és dilemmái vannak. És ha anyu főz és apu javít, az úgy van. Hiszen anyu hétfé­
leképpen is tud főzni, apu nyolcféleképpen is tud javítani. És én anyunak ennivaló, apunak
mégis javíthatatlan vagyok. Ez itt a kérdés - mondja Niki.
Kiss Ottó, aki az ún. „svéd gyerekvers hagyomány" egyik markáns magyarországi képvi­
selője, Ne félj, apa! című kötetében12 alaposan körüljárja az apaszerep, és kisebb mértékben
az anyaszerep kérdéseit. Az apa csetlő-botló figurája a javítás „módosulásában" is megmu­
tatkozik. Apa mindent megold című verse az „apu javít" egyfajta továbbításának is tekinthető,
ahol nemcsak a szerkezet és logika, hanem a téma is párhuzamos:
Apa mindent megold,
gyurmából kutyát csinál,
dobozból ruhásszekrényt,
kirakja az összes kirakóst,
visszanöveszti a lufit,

12 Kiss Ottó, Ne félj, apa! (Móra, 2016) - lásd még a Csillagszedő Máríá (Móra, 2002) és az Emese almája
(Pagony, 2006) című kötetek óvodás kislány és kisfiú beszélőjét.

12

diákmelléklet

apa mindent megold,
szétjavítja a legét.
S noha a javítással analóg kreatív „ezermester apaszerep" a szövegben „mint a férfiaknak
tulajdonított, ügyességet és fizikumot előfeltételező cselekvés" jelenik meg,13 Kiss Ottó apa­
figurája is „eseti”, konkrét, ahogy a „minden" után felsorolt esetek is mutatják. Az elvont,
„gender"-szint a felnőtt számára lesz problematikus, a beszélő gyerek konkrét eseteket észlel
és sorol.
Másmondások
Nem értem, hogy lehet, hogy mindig mást értek, mint amit mondanak. Pedig ki is próbálom.
Mégis más lesz belőle.
Pami kapar,
kikapar engem a föld alól,
ahová akkor bújtam,
mikor bepisiltem az oviban,
és anyu azt mondta,
hogy ő szégyenében a föld alá bújna
Felnőttként gyakran olyanokat mondunk, aminek a konkrét jelentésébe bele sem gondo­
lunk, fel se fogjuk, mi sül ki belőle. Lám, ez az utóbbi tagmondat is képes beszéd, és a konkrét
szintje közelebb áll az „anya főz" típusú gondolkodáshoz. Ám az „ennivaló kislány" kismiska
ahhoz képest, hogy „föld alá bújna szégyenében” anyu. S amikor a szégyen eluralkodik a gye­
reken, a „bújna" feltételes módja kijelentőre változik. Nem csoda, ha a soroló sorjátéka is el­
marad, ebben a szólásmagyarázatban már nem kap szerepet csak az élőbeszédszerű keret, a
tétel és kifordítása, gyermeki értelmezése. Aforisztikus tömörségű, epigrammaszerű rövid
vers keletkezik, ami többször is előfordul, bár nem ez a kötet legjellemzőbb versformája.14
Pisti azt mondja,
hogy a hasára üt,
és mond egy számot,
én is a hasamra ütök,
de nem mondok semmit,
mert fáj
Máspacsi
Pisti a testvérem, és ő az erősebb. Amikor „Vadölő", „nem enged ki a folyosóra", mert „ő az
egyetlen fehér ember a vadonban". De én vagyok az okosabb, mert ha nem akarom látni, „le-

13 Herceg-Szép Szilvia, Apa mindent megold, Kulter.hu, 2016.08.14., http://kulter.hu/2016/08/apamindent-megold/
14 Kiss Ottónál válik majd, többek között, dominánssá ez a verstípus. Pl.: „Apa szerint én vagyok / a
legszebb lány a világon. // Persze, elhiszem neki, / de azért tudom, amit tudok: / láttam, hogy anyát
is ölelgeti." (A legszebb = Ne félj, apa!, Móra, Bp., 2016,24. old.]

1 6 4 . szá m

13

hunyom a szemem... és tényleg nem látom". Ha piros pacsit játszunk, mindig az én kezem piro­
sabb. Ha lábpacsit játszunk, az egyformán fáj:
Pistinek adom a jobb lábamat,
Pisti rálép a bal lábával,
és nekem fáj,
Pisti nekem adja a jobb lábát,
én rálépek a bal lábammal,
és Pistinek fáj,
Pistinek adom a bal lábamat,
Pisti rálép a jobb lábával,
és nekem fáj,
Pisti nekem adja a bal lábát,
én rálépek a jobb lábammal,
és Pistinek fáj,
Pisti visszaadja nekem a jobb lábamat,
én visszaadom Pistinek a jobb lábát,
Pisti visszaadja nekem a bal lábamat,
én visszaadom Pistinek a bal lábát,
és marad minden a régiben
Megérkeztünk a nonszensz határára. Ez a „bárgyú" ismétlés már annyira idegesítő és bi­
zarr, hogy nekünk, az olvasónak fáj. S mielőtt elkezdjük bogozni a gordiuszi csomót, hogy
most akkor hol kinek a lába „identifikus”, a negyedik kereszteződés után leesik a tantusz: já­
ték az egész, jutalma a fájdalom, mikor az oldalunkat fogjuk a nevetéstől.
A nonszensz világa közel áll a gyerekekhez, akik „azonnal értik”. Nem kell körülményes
magyarázat, hiszen a logikája képtelen, értelmetlen, vagy az értelem határát súroló. Niki is­
métlései is a felnőtt idegeire mennek, de ő nem törődik vele, gajdol tovább. Olykor valóban
túllépve az értelem - jelentés - határán is:
ma kitaláltam egy új szót:
csumcsum
egész jó szó,
csak még új,
és nem tudom,
mit jelent,
azt majd holnap találom ki
A fenti vers rokonságot mutat a limerick műfajával is. Attól, hogy nem kötött ritmusú és
nincsenek rímei, tehát nem a rímek szójátékában hordozza a csattanót, még érvényes rá a
limerick több fontos tulajdonsága: „1. rendkívül tömör, 2. rendkívül bájos, 3. rendkívül bár­
gyú, 4. következésképpen rendkívül idegesítő’’.15
15 Gergely Ágnes, P o m p ó n é a v a g y a n o n sz e n sz k ö lté sz e t a v a g y e g y in te r d isz c ip lin á r is k é p z ő d m é n y m in t
a lé tstru k tú ra m e ta d ie g e tik u s p a r a d ig m á ja , Nagyvilág, 1998/3-4, 257-269. old.

14

d iá k m e llé k le t

A gyermekmondókák gyakran értelmetlen szavakat ismételgetnek a játékdalokban és ki­
számolókban, pl. Apa-cuka, fundaluka-, Érti, péni, jupiténi-, Ekete-pekete-cukota pé... Itt már a
nonszensz forrásvidékén vagyunk, amikor a hangzás, a mondás ritmusa felülírja az értelmet,
a jelentést. Jurij Lotman szerint az autokommunikáció - az ÉN-ÉN csatornán történő belső
beszéd - egyik legtisztább esete a „jelentés nélküli gyermekmondóka", melynek során a sze­
mélyiség érik, átalakul.16 Mi lenne alkalmasabb erre, mint a gyermek személyiségfejlődése,
aminek folyamatát a hagyományos kultúrákban végigkísérték a mondókák.
Niki sorozatos ismétléseivel is átlépi az értelem határát - nem csak a csumcsummal -, hi­
szen a felnőtt (olvasó) „agyára megy". így „olvashatatlan" nyelve a nonszensz, a „jelentés nél­
küliség" regiszterévé válik, és nem „szétírja" vagy „semmíti" a jelentéseket, hanem szüntelen
játékba vonva haladja meg azokat. így jut el ÉN-magához és MÁS-magához is.
Másnevek
A neved mit jelent? És hány neved van? Melyik az igazi?
anyu máshogy Erzsi,
apu máshogy Pista,
nagymama máshogy Bözsi,
nagypapa máshogy Imre,
óvó néni máshogy Icu,
szomszéd néni máshogy Anikó,
doktor bácsi máshogy Viki,
postás bácsi máshogy Laci,
boltos néni máshogy Marika,
trafíkos bácsi máshogy Gyuszi,
máshogy mindenki más
Niki neve csupán a bevezető narratíva első mondatában - „Niki váratlanul lépett az éle­
tembe" - és az „idegesítő", nyolcszor ismételt „most Niki vagyok" állításban szerepel a bemu­
tatkozó versben, a kötet elején. Mindenütt ő beszél, de a nevét többet nem mondja ki. Csak
más nevét. Mondhatnánk így is: másneveit sorolja. Hiszen mindenki ő. Miközben mindenki
más. Hiszen ha „anyu máshogy Erzsi, apu máshogy Pista", és sorolhatnánk a trafíkos bácsiig
és azon is túl az ismerősök szerep- és személyneveit, akkor miért ne lehetne Niki annyi min­
den és mindenki? Hiszen ezért van az egész sorolás, nem?
Alak-másoló
Ha mindenki más, én is más leszek. Másolni jó, és ilyenkor annyiféle lehetek, amennyit meg nem
unok.
a szobába megyek,
és szoba leszek,
és anyu fölporszívóz,

16 Jurij Lotman, A kommunikáció kétféle modellje a kultúra rendszerében, = Kultúra, szöveg, narráció.
Orosz elméletírók tanulmányai, szerk.: Kovács Árpád és V. Gilbert Edit, Janus Pannonius Egyetemi
Kiadó, Pécs, 1994., 16-43. old.

164. szóm

15

a folyosóra megyek,
és folyosó leszek,
és anyu fölsöpör,
a konyhába megyek,
és konyha leszek,
és anyu fölmos,
a fürdőszobába megyek,
és fürdőszoba leszek,
és anyu föltöröl,
és szép tiszta leszek
A „tiszta” konkrét jelentésén túl a felnőtt számára úgy is érthető, mint „rendeltetésszerű",
amikor egy helyiség megfelel a céljának, de úgy is, mint amikor a jelentések tárgyukkal azo­
nosak, és a szoba=szoba, a folyosó=folyosó, a konyha=konyha, a fürdőszoba=fürdőszoba, és
anyu is anyu. Ám ez az „igen-igen, nem-nem"17 szóidentitás nem megy másként, minthogy a
gyerek azonosul a tárggyal, eggyé válik vele. A szó- és jelentésidentitás alapja a teljes bevo­
nódás, azonosulás. A gyerek utánzó szerepjátékai ezt az egzisztenciális elsajátítási-tanulási
módot jelentik, ennek során tisztulnak meg a szavai és jelentései is, vagyis ő maga.
És ha már elég volt annyi másnak lenni, másnak is megengedem, hogy más legyen. Főleg Macinak:
Maci mosogat,
elmosogatja anyu bödönét,
és anyu örömében méz lesz,
elmosogatja apu fazekát,
és apu örömében méz lesz,
elmosogatja nagymama lábasát,
és nagymama örömében méz lesz,
elmosogatja nagypapa tálát,
és nagypapa örömében méz lesz,
elmosogatja Imi köcsögét,
és Imi örömében méz lesz,
elmosogatja Pisti bögréjét,
és Pisti örömében méz lesz,
elmosogatja Pami tányérját,
és Pami örömében méz lesz,

JW r 2 0 Ö 8 fl"2 9 Ö W o 'W

és Maci összegyűjti a sok
tiszta edénybe a mézet
A játéköröm létörömmé válik a mézzé válás képeiben. „Elolvad a boldogságtól" - szoktuk
mondani. „Mézzé válik az örömtől" - szól Niki képes beszéde. És Maci - az örök Micimackó összegyűjti a sok tiszta edénybe a mézet - Niki folyékony örömmé vált szeretteit - és min17 Lásd a bibliai „nyelvfilozófia" alapigéit az állítás megerősítéséről: „legyen a ti igenetek igen és a ti
nemetek nem" (Jakab 5,12; vö. Máté 5,37).

16

d iá k m e llé k le t

denki azonos lesz önmagával - a mézzel - egy játékpillanatra. A méz-azonosság abban is kife­
jeződik, hogy az ismétlés logikájából fakadó ön- és ragrímek után egy „tisztább" rímszó zárja
a verset: a „méz lesz" sorra a „mézet" felel.
A fenti két „alak-másoló" verset az átváltozásokon túl az is rokonítja, hogy a felsorolás
végén nem ellentétes, kiforgató jelentésű csattanó, hanem összegző gondolatszintézis talál­
ható. Ez is kiemeli ezt a nyelvi-logikai eljárást a kötet többségi ellentétező-rendjéből, s így
kap a „tiszta” megerősítő többletjelentést.
Hangfestés
Festettél már az ujjaddal vagy a tenyereddel? Érdemes kipróbálni, mert a festéknek puha, sely­
mes a tapintása. Olyan, mintha nyáron a tócsában pacsmagolnál. És festettél már a nyelveddel?
Nem úgy, hogy a festékbe dugod, hanem úgy, hogy a hangokba. A nyelvfestés hangokkal törté­
nik. Mint a csumcsum-ban, ahol három hang ismétlődik. Vagy a gyufás versben, figyelj a „m"
hangokra:
most gyufa leszek,
és meggyújtom magam,
de anyu elfúj,
és a mérgemre üt,
most tű leszek,
és lenyelem magam,
de anyu kikakiltat,
és a fokomra üt,
most kés leszek,
és megszúrom magam,
de anyu elvesz,
és a nyelemre üt,
most gázcsap leszek,
és megnyitom magam,
de anyu elzár,
és a nyílásomra üt,
most semmi se leszek,
és semmit se csinálok,
és nem akarok többet meghalni,
mert már fáj anyu keze
A gyerek „az elvont fogalmak helyett a különböző érzékterületek legszélesebb köréből
meríti a nyelvi megjelenítő egységeket."18Az „érzékítés" egyik költői eszköze a hangfestés,
bizonyos hangok gyakoribb használata, ismétlése és összecsengése. Ez olyan érzületihangulati-képzeleti többletet ad a szónak, ami a jelentéssel is egyenértékű vagy azt helyette­
sítő lehet.
A kötet verseiben a szintagmák ismétlődésével a fonémák is ismétlődnek, ami sajátos
hangfestést eredményez. Ám azokban a versekben is fontos szerepet kap ez a költői eljárás,
18 Bódis Zoltán, Gyermek, nyelv, költészet, Új Forrás, 2005/5,24-32. old.

1 6 4 . szá m

'7

? ?

ahol nemcsak a szintagmaszerkezet ismétlődéséről van szó, hanem az ismétlődés szöveg­
szinten is változatosabb. A „most gyufa leszek" kezdetű vers a jelentésárnyaló hangfestés
szép példáját adja, a monoton hangzóismétlés mellett. Mintha itt mormoló, morgolódó han­
gulati többletjelentéssel bírna, a már említett „ma-ma-ma" csendesítő, nyugtató hatása mel­
lett. Bár az is lehet, hogy a mormogás lényege éppen ez: (ön]csillapító hanghatás.
Azokban a sorokban van a legtöbb „m”, ahol „rosszat" tesz Niki alakmása: meg akarja
semmisíteni magát. A „lenyelem magam”, „megszúrom magam", „megnyitom magam" (egy
híján) 2x2 „m"-je a két „semmi”-ben tér vissza a vers záró szakaszában, de nem a szavak ele­
jén és végén, hanem középen. A torlódó „m"-ek fokozzák a „most már elég volt" hatást. Anyu
válaszában is mindig ott a „m” (és fáj, ahogy találkozik az „üt" szóban a ,,t"-vel). A szintézis­
gondolat summája a semmi felszámolása, a „semmi se" és „semmit se" 2x2-szeres tagadása
után lassan kitisztul a kép, anyu keze fáj, de megszabadult a sok „m"-től. (Játékból is megárt a
sok, tanulja Niki.)
Érdekes megfigyelni egyébként, hogy a „m" hang gyakorisága az egész kötetre nézve a
legjelentősebbnek tűnik, nem véletlen tehát a cím MMM alliterációja sem. Már metatextusként megadja az M-festés alapkódját.
Szóvóda
Már nagy vagyok óvodába járok. Az óvodában minden óvoda. Akárhova megyek, óvoda van,
sehol sem otthon. Persze, mert itt nem én vagyok otthon, nem is anyu, apu, Pisti vagy Pami, ha­
nem az óvó néni. Én otthon akkor is jobban érzem magam.
óvónéni otthona
óvókonyhában óvóételt főz óvónéni,
óvószobában óvókönyvet olvas óvóbácsi,
óvófolyosón áll az óvófogas,
óvófürdőszobában van az óvóvécé,
óvóvirág nő az óvócserépben,
óvóóra óvóidőt mutat az óvófalon,
óvófüggöny lóg az óvóablakon,
óvótányérból óvótejet iszik az óvócica,
óvószekrényben óvóruhát rág az óvóegérke
óvóhangon beszél óvóbácsival óvónéni,
óvópuszit ad óvónéninek óvóbácsi,
óvógólya hozza az óvógyereket
Babits Mihály Fekete országában minden - a szó is - fekete. így a hangfestés hatásmecha­
nizmusa a szó- és fonémaismétlésen túl jelentésismétléssel is bővül. A vers így kezdődik:
Fekete országot álmodtam én,
ahol minden fekete volt,
minden fekete, de nem csak kívül:
csontig, velőig fekete,
fekete,
fekete, fekete, fekete.

.«

d iá k m e llé k le t

Fekete ég és fekete tenger,
fekete fák és fekete ház,
fekete állat, fekete ember,
fekete öröm, fekete gyász,
fekete érc és fekete kő és
fekete föld és fekete fák,
fekete férfi, fekete nő és
fekete, fekete, fekete világ.
Az óvó-versnyelv a Fekete országgal rokon, terhelt hangulatú, már-már nyomasztó óvó­
világot fest elénk. Óhatatlanul is eszébe jut róla a felnőttnek az „óvóhely", ami további baljós
jelentéssel bővíti számára a verset. A gyerek számára viszont a mély és hosszú „ó" hangzók
és a vijjogó „v"-k ismétlése szirénázó mentőt idézhet, vagy szirénázó felnőttet akár. S ha nem
ilyen végletes a befogadói élmény, akkor is érezheti a gyerek, hogy valami nem stimmel ezzel
az óvózással. A szülő könnyen félresöpri a problémát, hogy a gyereke nem feltétlenül érzi
magát jól az oviban. Pedig ez az első hivatalos közeg, amivel tartósan találkozik (hacsak nem
járt bölcsődébe, vagy nem érte hospitalizációs hatás), és akárhogy próbálkozik, az óvoda
mégsem otthon. Mert az otthon apu és anyu, nagypapa és nagymama, Imi és Pisti, Pami és
Maci, és mind a többi, aki még Niki lehet. Mert ő akkor van otthon, ha más lehet, ha másba
bújhat, ha a másikkal való szimbiózisa lehetséges. Az óvó-hely ezt már nem feltétlenül engedi
meg, és első hivatalos elválasztó-helye a környezetével szimbiotikus egységet élő kisgyerek­
nek, aki akár könnyen veszi az akadályt, akár nehezen, mindenképpen az első eltávolító gesz­
tusrenddel találkozik.
A világgal, környezettel való szimbiotikus egységet őrző mondókakincsünk óvoda nélküli
korokban született, amikor a gyermek szocializációja a nagycsalád kötelékében, a felnőttek
körül zajlott. Modern korunk paradoxonja, hogy miközben a gyermeket helyezi középpontba,
igyekszik minél hamarabb leválasztani a szülőket terhelő szimbiózisból, gyakran pótolhatat­
lan hiányokat ültetve el ezzel a gyerekben. Nikivel nincs baj, mondhatnánk, világa „idilli", a
fenyegető személytelen is csak itt-ott kandikál be a réseken, és a játék megvédi úgyis, lám, az
óvóhelyből is óvóvilágot teremt. De azért a paradoxon ott lebeg, címként is kiemelve - „óvó­
néni otthona" - a feje felett. Érdemes megjegyezni, hogy ez az egyetlen valódi cím a kötet
versei előtt (a köteteimet kivéve), ami jelentésileg is elkülönül a szöveg többi részétől. Ám ez
is játszik, mert nemcsak paradox helymeghatározásával, hanem alliteráló o-ó hangfestésével
is megadja az alaphangot.
Körlánc
Maradnék inkább otthon. Akkor is, ha
anyu úgy csinál, mint apu,
apu úgy csinál, mint nagymama,
nagymama úgy csinál, mint nagypapa,
nagypapa úgy csinál, mint Imi,
Imi úgy csinál, mint Pisti,
Pisti úgy csinál, mint Pami,

164. szóm

19

Pami úgy csinál, mint Maci,
Maci úgy csinál, mint anyu,
csak én csinálok úgy, mint én
A családi kapcsolatháló láncalakzatot ölt. A költő a láncmesék, a mondatláncot alkotó já­
ték logikájával fűzi egymáshoz a sorokat. A lánckapcsolódás előre halad: minden sor utolsó
szava a következő sor első szava; csak a végén, a csattanóban alakul ki önkör: „csak én csiná­
lok úgy, mint én”. Niki az autokommunikáció, az ÉN-ÉN-kommunikáció lényegét mondja ki,
és gyakorolja is, a mondókázás az ő világa. Akkor is, ha furcsa és bizarr.19
Akkor is, ha
anyu megeszi aput,
nagymama megeszi anyut,
nagypapa megeszi nagymamát,
Imi megeszi nagypapát,
Pisti megeszi Imit,
Pami megeszi Pistit,
Maci megeszi Pamit,
én megeszem Macit,
és jól együtt lesz végre a család
A szimbiózisnak is vannak határai, ismeri fel Niki. A család sem mindig idilli: ha nem tisz­
teljük egymás határait, ha bekebelezzük egymást, az nem azonos sem az összetartozással,
sem a családi kör békéjével. Akkor a család önmaga paródiája, mint Kukorelly Endre Samunadrág)ában: „xerete talapu".20
Oravecz Imre visszájára fordítja a mondatlánc logikáját is: a soroló rész utolsó sorának
utolsó szava az előtte való sor első szava, annak utolsó szava az előtte való sor első szava, és
így tovább. A verset persze elölről kell kezdeni, de aki észreveszi a lánc logikáját, a végén ol­
vashatja visszafelé is. így igazi láncmese keletkezik. A népmesehagyomány láncmeséi is elég
morbidak és fullasztóak tudnak lenni, mint pl. A kakaska és a jércike. Niki megint a nonszensz
határán jár, a bekebelezős mese a felnőtt számára lehet riasztó tükör, a gyereknek viszont
„badar" játék. így rendeződik el számára család és világ.
Kerek világ
Kerek a világ, körbe tudom járni, akár egyedül is:
a szobában tavasz van,
a folyosón nyár van,
a konyhában ősz van,
a kamrában tél van,

19 Jurij Lotman i. m. 16-43.
20 KUKORELLY Endre, Vanlkis = Samunadrág, Kalligram, 2005.

20

d iá k m e llé k le t

levetem a szoknyám,
fölveszem a fürdőruhám,
és a szobából a folyosóra megyek,
levetem a fürdőruhám,
fölveszem a nadrágom,
és a folyosóról a konyhába megyek,
levetem a nadrágom,
fölveszem a nagykabátom,
és a konyhából a kamrába megyek,
levetem a nagykabátom,
fölveszem a szoknyám,
és a kamrából a szobába megyek,
és egy évvel öregebb leszek
Niki az időt is játékba vonja, ahogy népi gyermekmondókáink között is találunk több
ilyet, pl. a „Kerek Isten fája” kezdetűt. Niki játékterepe - ahol az időt megéli - a lakás, az ott­
hon, ami a kozmikussal analóg teljes világgá válik. Az idő - az évszakok váltakozása - is itt
zajlik, itt történik, s ő részt vesz benne, átöltöző játékában cselekvő-érzéki módon azono­
sul a változással, ami körfolyamat, de ugyanakkor előre is halad, hiszen öregebb lesz egy évvel.
A csattanó tehát a spirálmozgás felismerése, a felnőtt számára fogalmi szinten, a gyerek szá­
mára cselekvő, tapasztalati szinten. És figyeljük meg, a kötet zárószava: a „leszek" - a kezdő­
szóval összeolvasva „N iki... leszek” - jelen idő, a változás folyamatában való jelenlét.
*

Jelenlét-idő hatja át az egész MMM-kötetet, Niki minden játékát, mondókás versbeszédét.
Persze nem az elvont, hanem a konkrét idő, ami a tértől, tapasztalástól elválaszthatatlan.21
Ezért ismétel, ritmizál, mondókázik állandóan. Ezért játszik, vonja be játékába a teret, ahol él,
a lényeket, akikkel él, azok változásait - az időt - és önmagát, aki mindig más, és mégis min­
dig ugyanaz. Ezért vonja be a jelentéseket is, hiszen a jelenlét egyben nyelvben-lét, a kisgye­
rek számára is. Jelenlét és jelentés „közötti ingázás"22, „oszcilláció”23 tehát a létformája, ezért
kap a mondóka és az élőbeszéd egyforma szerepet ebben a költészetben. Ezért köthető a
szabadvers-hagyományhoz („svéd típus") és a mondókahagyományhoz egyaránt. Jól megfér
egymással a kettő, nincs itt semmi ellentmondás, hacsak nem a kifordítás és ellentétezés lo­
gikája, ami a sorolóval együtt a kötet egészét működteti.

21 Vö. Lapis József megállapításaival a gyerekirodalmi szövegek „jelenlét-effektusairól". Lapis József,
Hangok és szavak tánca, Alföld, 2016/9., 49. old.
22 Uo. 49.
23 Jurij Lotman i. m. 16-43.

