1978. DEC. * 32. ÉVF.

Kányádi
Sándor,
Kálnoky
László,
Marsall László, Garai Gábor versei;
Farkas Árpád, Jókai Anna,
Páskándi Géza prózája;
tanulmányok az emberi jogokról;
Tóth Dezső
Révai
Józsefről;
Alföldy
Jenő
filmjegyzete

tiszatáj
I R O D A L M I ÉS K U L T U R Á L I S F O L Y Ó I R A T

Megjelenik havonként

Főszerkesztő: VÖRÖS L Á S Z L Ó
Főszerkesztő-helyettes: A N N U S J Ó Z S E F

Kiadja a Csongrád megyei Lapkiadó Vállalat. Felelős kiadó: Kovács László
78-4945 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — 6740. Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hirlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 6 forint. Előfizetési díj: negyedévre 18, fél évre 36," egy évre
72 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167

Tartalomi
X X X I I . ÉVFOLYAM, 12. S Z Á M
1978. DECEMBER

KÁNYÁDI SÁNDOR versei: Félszeg ballada a föl nem
szállt repülőgépről, Takaróruha, Félárnyék, Mikor
Janus elhagyta Paduát, Epigrammák
KÁLNOKY LÁSZLÓ versei: Néma párbeszéd, A sötétség felé
MARSALL LÁSZLÓ versei: Gonosz főbérlők, Példázat
a kommunikációról
PÁSKÁNDI GÉZA: Az óceánnak Jónás volt a neve,
avagy Jónás pótolhatatlan hiánya (elbeszélés)
JÓKAI ANNA: Közkatonák (elbeszélés)
KODOLÁNYI GYULA: Megírandó versek Amerikából
(vers)
DÖBRENTEI KORNÉL: A kis Dionysos végnapjai (vers)
GARAI GÁBOR versei: P. O. Naso töprengő levele
Claudiához, Mikor majd te szenvedsz
FARKAS ÁRPÁD: Naplójegyzetek
DOMOKOS MÁTYÁS: A Tiszatáj makói estje elé
DOBAI PÉTER: Vadon (vers)
PAOLO SANTARCANGELI: Lent és fent (vers)
TÉGLÁSY IMRE versei: Itt tilos, Változatok Utópiára

3
7
8
11
17
24
25
26
28
35
37
38
40

ÖRÖKSÉG
TÓTH DEZSŐ: Révai József emlékezete

42

TANULMÁNY
Az emberi jogokról
KARSAI LÁSZLÓ: Illúziók és valóság („Vendégmunkások" Nyugat-Európában)
47
A. SAJTI ENIKŐ: A nemzeti, nemzetiségi kérdés a szocialista Jugoszláviában
54
1

Csehszlovákia

KELET-EURÓPAI N É Z Ő

BÁBA IVÁN: Ján Svantner
60
JÁN SVANTNER versei: Reggeli pillanat, Karácsonyi
ének, Pogány dal, Anyám sírja fölött (Zirkuli Péter
fordításai)
61
Szovjetunió
KÁNTOR PÉTER: A Sztrugackij fivérek prózájáról
64
BALLA GYULA: Sevcsenko-enciklopédia — magyar vonatkozásokkal
68
KRITIKA
TÜSKÉS TIBOR: „Hallgasd a zenét!" (Fodor András:
Vallomások Bartókról)
70
DEMÉNY JÁNOS: Zenei írások a Nyugatban
72
POMOGÁTS BÉLA: Marsall László: Szerelem alfapont 75
KOVÁCS GYÖZÖ: Fábry Zoltán: Ady igaza
77
RIGÖNÉ PÉTER IRÉN: Szőreg és népe
79

Film

MŰVÉSZET

ALFÖLDY JEN<5: Jegyzetek a Nyolcvan huszárhoz

81

Színház
OLASZ SÁNDOR: Moór és Paál Szegeden (Csurka István komédiája a Kisszínházban)
86
Képzőművészet
TANDI LAJOS: Műteremlátogatás Tóth Valériánál és
Kligl Sándornál
89
Szerkesztői asztal

96
ILLUSZTRÁCIÓ

Tóth Valéria munkái a 41. és 69. oldalon, valamint a
műmelléklet I—II. oldalán
Kligl Sándor munkái a 16., 88. és a 96. oldalon, valamint
a műmelléklet III—IV. oldalán (Ács S. Sándor és Égető
János felvételei)
Ács S. Sándor fotója Tóth Valériáról és Kligl Sándorról
a 89. oldalon

K Á N Y Á D ! S Á N D O R

Félszeg ballada a föl nem szállt repülőgépről
Balázs Imrének
pedig roppant ügyes kezű fiú volt
mondotta a festő
mentegetőzve
repülőgépeket
is fabrikált
igazi
•nagy repülőgépeket
fából
egy nyáron át
fúrta-faragta
mi segítettünk
megtolni
mi az utcabeli srdcoíc
nem szállt föl persze
de fölszállhatott
volna
későbben
bizonyosan
tizenöt tizennégy
éves
se volt még akkor hogy
visszafelé számoljak
én is mint a startoló
rakétákat
vezénylő
személyzet
emlékszel
még a
kérdezte a festő
emlékszel-e
még

repülőgépre

csak egy féldecit kapjunk
be
csak egy-egy
felet és
mehetsz
máris fontos
dolgaidra
emlékszel
még a
emlékszel-e
még

repülőgépre

csak egy-egy
felet
becsszó
csak egy felet hogy legyen
kereken kettő és fél hihihi
hová sietsz
mindig

kerek

3

emlékszel még a
emlékszel-e
még

repülőgépre

emlékszem
hogy a múltkor is siettél
hogy siettél pedig te rendes
kisfiú
voltál valamikor amikor még nem
siettél ennyire na pá neked
és önnek is uram
tiszteletem
elkerült
valahová
bekerült
valahová

valahová
elkerült
valahová
bekerítették

régóta nem tervez
szerszámot se vesz
pedig mondom még
milyen gyönyörű

már
kézbe
repülőgépet
repülőgépet

is

a képek a képeim nem falra valók
szólalt meg újra három
utcányi
hallgatás• után a festő
derűset derűsebbet
akar
ha akar
egyáltalán
a versekkel te tudod
miképpen állnak a dolgok
a versekkel
magamnak

ó persze
kellene
tudnom

az a repülőgép ha fölszállhatott
nem mondtuk csak
gondoltuk
mind a ketten

volna

Takaróruha
akkorákat kacagsz mint egy-egy
takaróruha
szólt rá egyik legény a másikra
valamikor
harminc esztendővel
ezelőtt s azóta
minden
alkalommal látom is nemcsak hallom magát a
kacagást és kedvem maradék kenyerét is hogy
ki ne száradna mindig abban a fészerben
hallott valamikori
takarórúhába
göngyölgetem

Félárnyék
terasz-mellvéden
tollászkodó
szürke galamb
mögötte
virággal csorduló
zöldre
festett
láda
félárnyék
átlag

van

burukkol a galamb
tele a begye
társra
vágyik
ó szemelgető
címerbe illő

boldogság
jelkép

nemhogy
leparittyáznám
morzsát
hintek
édesgetem

Mikor Janus elhagyta Paduát
Mikor Janus elhagyta Paduát, s az elkísérő
jóbarátok is, akiknek útközben még
egy-egy
epigrammát
rögtönzött búcsúzóul, mikor a
jóbarátok is nagy ölelkezések s egy-két
kulacs
Valpolicello
után könnyes
szemmel
visszafordultak,
mikor már porfelhő födte el őket
s a város fölött szelíden kéklő hegyeket
is,
kengyelben
állva sokáig s hosszan nézett
még
vissza Janus, áldást osztón emelte a még mindig
kulacsot tartó kezét, és in nomine
Domini
megáldotta
ifjúsága városát. Fölhajtotta
a
maradék bort. — Indulunk! — mondta
most
már magyarul. Kilépett a kengyelből,
s a
kantárszárat
egy apród kápájához
akasztva
beszállt a kocsiba. Behúzta a függönyt — és
sírt. Rázta a zokogás, mint egy gyermeket.
Már
a tenger is érződött a délutánban, mikor a
meglibbenő
függöny résén egy katicabogár,
a
5

gyermekkor
apróka hírnöke röppent
könnyektől
maszatos keze fejére. Melegség bizsergett
végig
Januson. Hallotta, hogy a lovasok énekelnek,
s
a bakon dúdolgató
kocsis köpenyegének
két,
vállból aláfutó hátvarrása
hirtelen a Dunára s a
Tiszára emlékeztette,
és a bal derékban
az a
gyűrődés mintha a szelíd ringású Dráva
lett
volna. Kitartotta
kezét: — Katalinka,
szállj el,
jönnek a törökök...
— s a megbíztatott
bogár
elrepült. — Mestrében
meg sem állunk — szólt
elé a kocsisnak. — Megyünk, amíg csak
bírják
a lovak.

Epigrammák
Janus Pannonius emlékezetére
I
gyilkos epigrammákkál
vemhes
érhetnek meg a mostani
költők
ámde csak úgy ha nem írnak
gyilkos
epigrammákat

időket

II
inget s lábraválót
szabatott
a
szabadság
zászlaiból a tirannus
abba reménykedvén
hogy a sűrű
mosásban
végképpen
kifakulnák

6

KÁLNOKY

LÁSZLÓ

Néma párbeszéd
Hangot vél hallani, fölkel a vacsoraasztál
mellől.
Semmit sem felel a nyugtalanul
kérdő
szemeknek.
Kilép a szabadba, keresés nélkül is tudja az irányt.
A gyéren szűrődő holdfényben
arrafelé veszi
útját,
ahol szél zörgeti a száraz
cserjelombot.
Megáll a ház mögött, kisvártatva
előlép, akit nem ismer,
de mégis vár, valami sötét
lebernyeges,
formátlan alak vagy
árnyék:
az a visszatérő látogató, aki nem szól soha,
tán nincs is szólni ajka, mégis érteni minden
szavát:
„Ott voltam. El ne feledj engem, aki mindent láttam,
mindent
tudok.
Nem gyűlöllek, mégsem lehet mentségedül
semmit se
mondanom
bíráid előtt, akik a zöld posztóval
bevont
hosszú asztalnál fognak ítélkezni
fölötted.
A mulasztás bármi gaztettnél
gonoszabb
lehet,
és te ebbe a bűnbe estél."
Már nincs sehol, csak a sötét levegő zúg
nyomában.
Csak a vadlibák hallatják a magasban
hangjukat,
csak a szél zörgeti a száraz
cserjelombot.
Vacsorája még ki se hűlt, mire
visszatér.
De nem eszik belőle.
Poharát teletöltik,
koccintanának,
de ő csupán mímeli az ivást.
A nem kívánt látogató akármikor
eljöhet.
Néma hívása meg nem tagadható
parancs.
Néma vádja sötétben lobbanó
igazság.
S amit ő válaszolna, nem lenne több
némán dadogó
beismerésnél.

A sötétség felé
Felhőket terel a szél,
juhnyája
lelegel minden csillagot az égről.
Láthatatlan utain sodor a vér
hálált hozó, parányi
szörnyetegeket.
7

Beszívjuk
orron, szájon át
végzetünket.
Nem küzdünk
ellene.
Bennünk szaporodik,
elhatalmasodik,
lelegeli bensőnk
égboltjának
csillagait. Már nem ijeszt ránk
a sárga arc a tükörből, a fakuló
kék szem, a szemöldök eldurvult,
őszülő
tüskesövénye.
Pedig tudjuk, nehéz a föld,
beroppantja
koporsónk
fedelét.
Orrlyukon, szájon át belénk
szivárog
az őszi esők nyirka, de mégsem
fázunk többé, pedig csak a melegség
éltetett.
Nem bánt a sötétség, pedig csak a fényt
szerettük.
Bútoraink kődarabok, a kóróvá száradt
óraingát
hideg szél lengeti jobbra, bálra.
Könyörögni
kellene, de nincs
kihez,
lázadni kellene, de nincs ki ellen.
Csuklya takarja a hóhér
fejét,
nem akar, nem tud a halálraítélt
számonkérő
szemébe
nézni,
pedig védtelenebb
az a hernyónál,
a házatlan
csigánál.

MARSALL

LÁSZLÓ

Gonosz főbérlők
azok odaát
Odaáték
mit csinálnák

odaát?

a
büdösbogárporos
méregzöld
skatulyát
nyitják s teliszórják
az albérlő kisfia
tejespoharát
s míg hallgatják
édelegve
a Handel-szerzette
hálleluját
vihogva mint a fakutyák
megitatják
a pulyát.
azok odaát
Odaáték mit
odaát?

csinálnák

kifeszítik az ajtót
dúlják a szekrényt a ládafiát
kajtatják az albérlő
pénzét
zaciba vágható
vagyonát
túrják párnáját
batyuját
s mert nem lelik a lehetőt
kakával kenik a lepedőt
hogy napokig bűzölögjön az ágy.
azok odaát
Odaáték
mit csinálnak

odaát?

döntik a szekrényt
a falakat
tüzet raknak a polcok alatt
s kihasználva
zavarát
gyufaszállal
bökik a
szembogarát
majd
macska-reterátnak való vastepsi
homokjában
zanzásítják
az albérlő
fejét
gázcsőbe húzzák a nyakát.
megelégelve
zenebonát
felsirülök
s vagyok
Odaátéknál
magam is odaát
képembe vágják
menten
a
büdösbogárporos
méregzöld
skatulyát
fejembe húzzák a nyanya
feneketlen
szennyeskosarát
vihogva rám uszítják a kutyát
s hallgatják
édelegve
a Händel szerzette
halleluját.

Példázat a kommunikációról
Nem ólom-rotty
éjszaka
Vazul füle hézaga
szurdékába,
de
közember
hallójába
hó-dugó
— félpipányi
rossz bagó —
piszkálgatám
tűz-szeremmel,
szúr inkáigatom:
beton
9

— belebökjem
tán botom? —,
hogy „hogyozzon?"
vagy hallja
— körkörösen
tágulva
enmagát kidugulja —;
„barátom, ön nagy
szamár!!!"

már

Áthallás usque nulla,
közöttünk
hulla-bulla
törvény-szöge
a rés-záró —
„Üdvözli önt Pikk és Káró!
Hallja-e?!"
Célosabb hát jócskán
koros,
ráncosacskán is púderes
mamit futtatni
oda
— ki egyebütt épp nem soros —,
kezdődjék a
fülbeduruzs,
— tüzel a hölgy
potroha.
Rezdegél már
beton-dugó,
„Mondja, ki volt Viktor
Hugó?
Hallja-e?!"
— kérdi mami s combját gyűri,
dudor iránt
csípi-csűri,
az fintorral jelzi: tűri,
harangocska
ingadoz
mosolyocska
olvadoz.
Ámde mivel rossz pilács,
kihalt vulkán, vén Gulács,
mami durcás — kelepel
s en-likán át tűnik el.
Ekkor jön a didergető,
fülbe dal-sróf
tekergető,
istenesen
szelepei
— tömött fület
hézagol,
puskacsövet
huzagol —
nagy varázsló, s mondja:
„hallod-e?
fűrész jár a
gerinc-torson,
agyalapi
mirigy-borsón
göncöl-kerék
csikorog,
atyatengely-forma
lényed farában forog
mindörökre csípős-tüzes
torma!"
Beton dugó
kihullván,
„hallod-é?" — azt is hallván
ordibál:
„mit kérdeztél? mondd, ki
voltam?!"
„oá-oá!" — de már holtan.

P Á S K Á N D I G É Z A

Az óceánnak Jónás volt a neve
avagy
Jónás pótolhatatlan hiánya
Minek röstelljem, igenis ÉRZELMES AKAROK LENNI, most éppen érzelmes, esetleg — meglátjuk — majd később más, de most az akarok lenni, és
saját szemükkel meggyőződhetnek: sikerülni is fog nekem. Hát elő a zsebkendőkkel boldogtalan olvasóim, kezdődik a történet. A Jónásé, kinek nem volt
köze a cethalhoz.
Sosem felejtem el: Jónás ott ült iskolánk egyik lépcsőjén és valami vajas
kenyeret majszolt. Azért mondom így, hogy valami, mert ez — ismervén Jónást
— éppúgy lehetett vajas-mézes, mint ahogy gumiarábikumos, grafitos, vagy
tintás-vajas vagy színes-ceruzás-mézes és így tovább.
— Ne menj be, engem is kiküldött Póráz.
Póráz tanár úr onnan kapta csúfnevét, merthogy mindig azt mondta: majd
rövidebb pórázra foglak én benneteket! A név sikeréhez az is hozzájárult, hogy
az anyakönyvben még Purheisz Antalnak hívták.
Szóval én akkor nem vettem észre Jónás ragacsos szája szélén a kissé
együgyűen könyörgő biggyedést. Ma már tudom, Jónás akkor szövetséget
akart. Társaságot. Hogy ne kelljen egyedül ülnie a folyosó nagy, cúgos lépcsőjén, már negyed kilenckor fölzabálva, amit a tízórai nagyszünetre kellett volna
tartogatnia. Ámde a tartalékolás nem az ő műfaja!
— Na és, ha téged kiküldött? Én nem vagyok te.
Jónás búsan nézett utánam. És engem valóban nem küldött ki Purheisz,
mert én valóban nem voltam Jónás. Én egy évben legfönnebb kétszer-háromszor késtem el, na mondjuk, négyszer, viszont Jónás hetenként tette ugyanezt.
A fiú azonban volt annyira buta, mint amilyen jóindulatú, és azt hitte: ő „pehelysúlyú" létére ugyanabba a „súlycsoportba" tartozik, mint mi, „nehézsúlyúak". Hogy milyen is volt Jónás tulajdonképpen? Hát először is senki sem
tudott olyan búsan bámulni a tőle függetlenül távozók, az elmenők után, mint
ő. Senki sem tudott a tiszta, beíratlan tábla előtt olyan kiszolgáltatott lenni,
mint Jónás. De támadóbb sem. Ha valaki megoldotta helyette a számtanpéldát,
dünnyögve mondta:
— Ezt én is tudtam. Épp most akartam mondani.
Ilyenkor a döbbenettől tán még a sasok is megálltak a levegőben, a tanár
úr pedig csak ennyit tud kinyögni, közben még a hörgése is céklavörös.
— Mars ki!
Jónás pedig immár ismét búsan, de ráérősen kiballag. Mi járhat ilyenkor
az eszében? Hát amikor képes a falat bámulni egyhuzamban akár fél óráig is?
Meg a padlón, a kövön a repedéseket? örvend vagy valóban búsul, hogy kiküldik az óráról? Megannyi rejtély. Mert Jónást az Isten nem teremtette vallomásra. Keveset beszél s azt is vontatottan, inkább befelé szíva a szavakat,
mintha mentaízűek lennének s ő élvezné, milyen jó hűsek. Ha keveset beszél,
még kevesebbet kérdezik, alig állnak vele szóba. Világosan kiderül ebből, hogy
11

Jónás a búslakodásnak, pimaszkodásnak, ácsingózásnak, vaksiságnak, alamusziságnak, butaságnak, falánkságnak, kiszolgáltatottságnak, hanyagságnak, készületlenségnek, maszatosságnak, restségnek és még ki tudja minek, egyetlen
személyben való, egyszeri, megismételhetetlen és visszavonhatatlan megtestesülése. Jónás jelkép volt és fogalom. Jócskán nagytestű fiú, nem kövér, de van
rajta hús épp elég. Járása jobbadán lomha, szemei inkább aprók és — talán —
barnák, ám az is lehet, zöldesbarnák vagy éppen feketék. Ezt ugyanúgy nem
lehet megállapítani, mint vajas kenyere minéműségét. Ám az is lehet, csak
azért, mert senki soha nem nézett a szemébe s ő sem kívánt a másokéba. Amikor orcátlan volt — a legjámborabb képpel tette, ami persze csak olaj volt a
tűzre, még jobban felpiszkálta kedélyeinket. Ugyan mit szólt volna bárki is
önök közül, ha ilyeneket hall motyogni:
— Pedig hát megtanultam. Még álmomban is felmondanám. Csak most
valamiért nem jut eszembe. Talán később.
S e szavakat a táblától padjáig menet úgy adagolta, mint baktató muraközi a lócitromot: hosszabb távon szotyogtatta el. Hát ettől, ezen s az ilyenektől röhögni és hörögni, vinnyogni és üvölteni kellett. Jónás azonban háborítatlan maradt. Nem hiszem, lett volna lény e kerek világon, aki ennyire nem
zavartatta magát. Ám mégiscsak valami bús fesztelenség volt ez, az áldozatok
egykedvűsége, de akik azért orvul mégsem átallják szemünkbe vésni mozdulatokkal, arckifejezéssel: mi — áldozatok vagyunk! Menet közben még bólogatott is szavaihoz, mint mesékben a bölcs öregek, ha tanácsot adnak a szegény
legénykének vagy a királyfinak: „Bizony, b i z o n y . . . " Bivalybőrű volt, hiába.
A mi osztályunk érdekes osztály. Egyetlen jó tanulója: Sügér. Sügér nem
holmi horgászszenvedélyről kapta a nevét, hanem, mivel a tanárral mindig
olyan előkelően, hosszasan és folyékonyan társalgott franciául, amíg mi még
egy pohár vizet sem tudtunk volna kérni. Sugárnak hívták, de mi azt mondtuk: franciásabban hangzik a sügér. Az is jellemző: egyedül Jónásnak nem
volt csúfneve. Neki elég volt a sajátja. Meg aztán a csúfnév már bizonyos rangot is jelent. Karaktert. De hol volt Jónásnak jellege? Jónásnak nem lehetett
más nevet adni, mert akkor oda a varázs, akkor már Jónás nem Jónás, márpedig Jónást az Űr is Jónásnak teremtette, semmi másnak. De hadd folytatom.
Köztünk és Sügér között a tanulásban akkora a szakadék, hogy tán sosem lesz
e világon annyi hídverő, ki e két beláthatatlanul messzi pontot összekösse. Szóval, mi, a többség egészen közepesek voltunk, de éppen a számarányunk adta
gőggel „nehézsúlyúaknak" tartottuk magunkat, hiszen Sügér is „egyke" volt,
„osztályon felüli", abszolút kisebbség, akárcsak Jónás a másik oldalon. Jónást
épp akkora űr választotta el tőlünk, mint minket Sügértől.
Emlékszem, egy ízben nagyot buktam matematikából s vésztjósló szüleimnek feltettem a híres, figyelemelterelő kérdést:
— Tudják, Jónás hányból bukott? Háromból!
Jól számítottam: az, hogy szüleim hosszasan szörnyülködhettek, lelkűknek
enyhülést, némi vigaszt adott.
Egyszer Zénovics (a görög Zénón név elferdítése) fogadásból megette a
krétát, kijelentvén, hogy „kívánja a szervezete", de valójában csak azért, hogy
amíg új krétát hoznak, hátha kicsengetnek.
Az igazgató így szólt a kesergő mamához:
— Rakoncátlanság, igaz, de azért ne búsuljon, asszonyom. Hallott maga
Jónásról?
Ki ne hallott volna Jónásról: minden szülő minden dolgát betéve tudta.
Volt gondunk rá. Az ő nagy esetei mögött bújtak meg a mi aprócska ügyeink.
Öriás, nedveket adó árnyékban a gombostűfejnyi gombák.
— Nos, ez a Jónás — folytatta a direktor —, ez a csirkefogó, ez a behemót lókötő, ez a szemtelen őslajhár szép komótosan megevett egy fél vakondtúrást fogadásból. Hát ilyenek is vannak!
12

A mama hálásan szipogott s megnyugodva tért haza: hát mégse az ő fiacskája a legrosszabb a világon!
Mit kerteljünk? Jónás bűnei, vétkei mellett minden eltörpült! Jónáshoz
képest még Vakkancs is volt valaki, pedig ő Párizst egy ízben a térképen —
máig is kideríthetetlen okból — Kínában kereste. („Mit hallgatsz? Vakkants
már!" — szól rá egyszer a latintanár. Innen a neve.)
Jónás volt a gyengébbek támasza, no nem úgy, ahogy gondolnánk, hanem
az ő minden kritikán aluli gyarlósága növelte meg a közepesek önbizalmát.
Jónás, ha kellett, bűnbak volt. Ha egy óra fegyelme fölbomlott, a tekintetek,
mint ősszel a darvak, v-alakban a Jónás padja felé szálltak. Jónás büntetőszázad: ha két padtárs összeveszett, az egyik dölyfösen vágta oda: Ülj át a Jónás padjába! Jónás volt a kicsik, az első gimnazisták lelkének felszabadítója:
lámcsak, nem minden felsős szellemkolosszus, nem mindegyik kikent-kifent
piperkőc, közöttük is akadnak bamba, maszatos ipsék! Nem, a felsősök nem
felsőbbrendűek többé! Jónás volt az abszolút nullapont, a viszonyítás fundamentuma, a viszonylagosság makacs törvénye, a Lelki Flastrom, a Hivatkozás
Hegycsúcsa, a Bűntudat Gyógyírja, Nevetés És Ingerültség Apadhatatlan Forrása, az Elképesztés Megdönthetetlen Bástyája. Sötét szellemodú, ahonnan a
borzongatás nyirkos és langyos szele fúj.
Minden mondat Jónás forrásából csobogott elő serényen, és vajon hova
ömlött egyre vastagodva? Az óceánnak Jónás volt a neve. „Majd, ha Jónásból
az Akadémia elnöke lesz" — így kezdődött a mondat és már sejthetjük, miként
fejeződött be: „De mivel Jónásból sosem lesz az Akadémia elnöke, így h á t . . .
stb." ö volt a sohanapja és a májusnegyven. A Lehetetlen Lehetősége. Botrány- és próbakő. Jónás sosem nyújtotta az ujját, hogy ő tud valamit, mint mi,
a többiek, kik máskor meg lapítottunk az órák, napok, évek mélyén — Jónás
néma és következetes.
Mi okom is lenne ma már tagadni a kétségtelen tényt: Jónás szent volt.
A második világháború után a legönzetlenebb karrier. Krisztusi alkat: ez az
én testem, vegyétek és e g y é t e k . . . ez az én v é r e m . . .
Ám ezt akkor még sem én, sem a tanárok, sem a nebulók, sem Jónás, de
a szülei sem, de még a Toldy utcai környék sem tudhatta. Sőt: egész áldott és
jó szülővárosunk, a régi Szatmár is a legnagyobb tudatlanságot árulta el.
De ez némileg talán túlzás, mert egyszer, egyetlen egyszer mégiscsak megsejtettünk valamit.
Jónással — paradoxon! — éppen Sügér, az eminens állt néha szóba, sőt
olykor negyedóráig is elbeszélgettek. Hogy miről, senki sem tudhatta, hiszen ha
közelebb mentünk hozzájuk, éppúgy elnémultak, akár a csitri lányok, ha felnőtt veszély árnyéka terül csevegésük sugaraira. Meg aztán Sügér olyan nagyon, de nagyon el tudott nézni a fejünk fölött, hogy inkább nem is közeledtünk. Vajon okosítani akarta Jónást? Vagy felismerték, hogy csak ketten
vannak magányosak? A teljesen pozitív kisebbség és az egészen negatív kisebbség rokonkodása, szövetkezése lett volna-e ez velünk szemben, akik a középszerű többséget képviselhettük? Netán: a lángelme kíváncsisága a balgaság
iránt? Hiszen a nagyobb állat is milyen figyelmesen tudja nézni a veszélytelen
kicsit. Ki tudhatná, melyik a fentiek közül? Vagy tán valamennyi együtt? Tény
viszont, hogy Sügér sokkal többet társalgott Jónással, mint bárkivel is közülünk, sőt mint valamennyiünkkel együttvéve is. Mégpedig nem röhögve és ránk
kacsingatva, nem, ez nem volt a Sügér stílusa. Figyelmesen, szinte elmerülten
hallgatta Jónás vontatott, dünnyögő beszédjét. Aztán ő beszélt nagyon komolyan a lomha fiúhoz, és olykor fürkészőn az égre emelte pillantását. Hogy miről társalogtak — immár örök titok marad. Sügér sohasem kacagott Jónáson,
érezte, ez méltóságán, rangján aluli lenne. Nem, egy király sohasem kacaghat
valamelyik fura, torz kolduson: egy király csak egy lehullott istenen kacaghat,
ki még mindig azt hiszi, hogy fönt van! Ő nem köthet mezaliánszot az olcsó és
13

harsogó fölénnyel, csupán a humor királynőjével, az iróniával! Hiszen a fenséges humora, a humor fenségese az irónia — épp ezt és épp Sügér ne érezte, ne
tudta volna?
Egyetlen egyszer azonban Sügér hozzánk is hangsúlyosabban beszélt.
Kicsengettek s a lomha fiú éppen kilépett az ajtón. Jónás üres helyére
mohón áramlott a nevetés. Lehetett némi igaza ama görög bölcsnek, aki azt
mondta: a természet iszonyodik az ürességtől. Jónás helye üres lett, muszáj
volt hát hahotával kitölteni, és mintha saját ürességünk csendjétől is irtóztunk volna.
S ekkor szólalt meg Sügér.
— Mit nevettek? Jónás nemsokára elmegy iskolánkból.
Már arra is csend lett volna, hogy Sügér szól hozzánk, hát még ez a bejelentés.
— Mikor?
— Miért?
— A szülei elköltöznek, más gimnáziumba íratják.
És ezután a Jónás talán legfurcsább, mondhatni égi jelekkel ékeskedő,
utolsó hete következett. Még el-elhangzott egy-egy nevetés, ugratás is akadt,
de már csak úgy, mint amikor a légy kiröpködte magát egész nyáron s most
ebben a sárgás őszi fényben egyre nehezebben emeli szárnyát. Mintha ezektől
a mézes sugaraktól összeragadt volna minden kacagás fürge lába is. A bágyadt
mosolyok korszaka következett. Kezdett erőt venni rajtunk homály és szorongás. Mind sűrűbben pillantgattunk Jónás padja felé. ö hát az, aki elmegy.
Éppen ő. Más vidékre, más iskolába. Mekkora szerencséje van! Itthagyja egész
múltját nekünk, bajlódjunk vele, rágódjunk rajta, próbáljuk megfejteni. Mindnyájan emlékezni fogunk rá, mert Jónás csak egy volt, de vajon ő emlékezni
fog-e valamennyiünkre? Mekkora fölénye is van annak, aki elmegy! Most még
csak irigyeltük Jónást. Aki az ajtót bevágja maga mögött, vészesen hasonlít
arra, akinek győzött akarata a szobában maradók fölött. Még némi féltékenység, és persze, szégyen is lappangott bennünk. Ettől kezdve mások "nevetnek a
mi Jónásunkon. S talán meg lesz rólunk is a véleményük, talán azt gondolják
abban az ismeretlen iskolában, a nagy idegenben: mind ilyenek vagyunk, mint
Jónás. Hiszen Jónás ott egy ideig a mi képviselőnk lesz. És mit mesél majd
rólunk azoknak? Vétkeinkről. Effélék kavarogtak bennünk és valami baljós
előérzet.
Ám egyelőre ezt szétoszlatta a csoda, a legnagyobb talány, mely egész életünkre megmaradt. Egy szombati nap történt, Jónás utolsó szombatján, mert
hétfőn már nem jött. Póráz kiszólította. S noha a tanár úr búcsúzóul csupán
egy jó jegyet akart adni, ezt mi nem tudván, valahogy eleganciahiánynak
fogtuk föl, sőt szadizmusnak, merthogy még az „utolsó óráját" is meg akarja keseríteni. Jónás pedig a maga kissé himbálódzó lépteivel kibattyogott a táblához,
és csak írta-írta a számokat, képleteket. Aztán — ősi szokás szerint — egyszercsak elakadt.
— Nos? — nézett rá Póráz, de most nagyon biztatóan.
A harmadik „nosra" Jónás még mindig néma, csak a negyedikre szólalt
meg.
— Tudom a leckét, de most valahogy kiment a fejemből. Talán később
meg tudom oldani.
Nem vinnyogtunk, mint máskor, nem kuncogtunk. Lehet, azt akartuk: legalább az utolsó emlék legyen hozzá kegyelmes. Purheisz is, aki máskor kirepítette volna, szinte gyöngéden mondja:
— Rendben van, Jónás fiam, gondolkozzék csak. Én addig névsort olvasok.
Vajon valóban — először életében — hitt volna Jónásnak? Vagy ő is időt
akart nyerni, hogy gondolkozzék: miként is adhatna egy kellemesebb búcsújegyet?
14

A naplóolvasásnak vége, Jónás homlokán ekkorra már megfagytak a
gyöngyök.
— Nos? — és már-már segíteni akarta.
Ekkor Jónás egész testével, arcával a számok felé fordult. A kréta és a
tábla néha olyan hangot adott, mintha köszörülnék, mintha fennék egymást.
Purheisz az olajos padlót nézte, hogy ajkát ne kelljen harapdálnia. De amikor
végül odapillant, izgalmában majdnem felordít. A táblán — egyetlen aprócska
hibával — megoldották a feladatot! „Megoldották", igen, így többesszámban,
mert Póráz tekintete ezt árulta el. A megoldott feladatról önkéntelenül is a
nyitott ablak felé villant, az alacsony ég iránt, hátha még megpillanthatja a
segítő-védő angyali szárnyak csücskét, mielőtt azok végleg eltűnnek a kékséges
magasban. Mert ez a csoda volt, maga a csoda. Jónás még mindig a táblát
nézté. Hirtelen megemelte krétáját.
— Pardon! — és kijavította a pici hibát.
A csend mély volt, akár a nyári kút: aljáról, mint egy távoli apró béka
csobbanása — sóhaj szállt fölfelé.
Póráz dadogni kezdett.
— Hát fiatalember . . . hát fiatalember... őszintén . . . őszintén... — még
szemüvegét is lekapta s amikor magához tért, diadalmasan a katedrához invitálta Jónást.
— Jöjjön ide. Nézze, látott már ilyen csillagos jegyet?!
Nem, Jónás, amiként koldus ezres bankót — akképpen nem látott soha
ilyen jegyet. És nem kegyelemből, nem kegyelemből!
Hétfőn már nem jött. Hozzánk — soha többé.
Így lett ő életünk mindmáig legnagyobb talánya. Vajon mindig is tudott
volna válaszolni, ha kissé kivárjuk, ha van hozzá türelmünk, ha hiszünk neki,
vagy az utolsó órára, ő is csak dacos búcsúzóul tanulta meg a leckét? Ki tudhatná? Mindenesetre a legnagyobb ajtócsapás volt, amit valaha is hallottunk.
És mi? Velünk mi történt? A legkülönösebb szorongás korszaka kezdődött.
Vége lett a jó világnak. Nem lehetett többé Jónásra hivatkozni. Le kellett
szállnunk öntudatunk talapzatáról, amely bizony a Jónás hátán nyugodott. Ki
lesz a bűnbak, ki lesz az új Jónás? Kinek a hatalmas, megtartó árnyékában
lapítunk ezután? Titokban ez foglalkoztatta az egész osztályt. Mert hát senki
sem kívánt volna ő lenni. Ám ilyen tökéletesen senki nem is tudta volna e feladatot véghezvinni, ekkora jámborsága nem volt senkinek. Nem is feladat volt
ez, de küldetés. Kiválasztott volt ő, hiszen Jónás nélkül nincs semmi. Jónásra
szükség van, lesz! Honnan vegyünk Jónást? Talán importáljunk? Milyen úton,
milyen módon? Az az ostor, ami eddig szinte kizárólag az ő hátán csattant,
most felváltva, hol az enyémre, hol a többiekére röpített hurkát. A tanárok,
akik a két „fix pontot", a két távoli sarkot annyira megszokták, most egyre
ingerültebben, talajvesztettebben kapkodták pillantásaikat. Képzeljük el, milyen ideges lenne egy fizikából ismert inga, ha nyugalmi pontjáról csak az
egyik irányba lenghetne ki. Verdesne néhányat félszárnyú madárként, azután
megállna tehetetlenül. Meghalna az inga. Meghalna a legjobb és a legrosszabb,
a jó és a rossz partjai közé szoktatott gondolkodás, cselekvés.
— Mi lesz magukból? — kérdezte ingerülten Purheisz is. Amíg Jónás itt
volt, ez a kérdés mindig így hangzott:
— Mi lesz magából?
Az más, hogy egy ici-picit, jobb pillanatainkban magunkra is vettük, értettük a Jónásnak föltett kérdést, de ez a titkunk maradhatott. Magunkra vonatkoztathattuk, anélkül azonban, hogy Jónás megvallott cinkosaivá lettünk volna:
A magunkra vonatkoztatás titkossága jog és szabadság. A művészetet is azért
szeretjük, mert biztosítja e szent jogot, hogy hősök és gazfickók helyébe képzeljük magunkat. Jónás ilyen értelemben nagy művészi élményt is adott.
Igen, mi lesz belőlünk Jónás nélkül? Ha volt valaha pótolhatatlan szellem
15

és anyag, szellemanyag — úgy ő az volt. Lelki nyugalmunkat vitte magával a
szomszédos városba. Jónás elrabolta tőlünk önbizalmunk díszes álruháját: saját
magát. S mivel ő nincs, lepel nélkül, pucéran és szürkén dideregve áll középszerűségünk, ezután már sosem tagadhatóan, nem is menthetően — közszemlére téve. Az ALSÓ MÉRTÉKEGYSÉG TÁVOZOTT: felborult minden, összezavarodott minden, az óra mutatója vagy úgy szállt száraz szikrákat vetve,
mint sas szárnya az égi sugarakban, vagy cammogott, mint csiga, nyálát húzva
a párás földeken. A centiméterek ettől kezdve mérföldekké nyúltak, a mérföldek összezsugorodtak. A decik és a hektók egybefolytak. A grammok és a
tonnák zilált halmazba gyűltek. A Vég eltűnt és megmaradt a Kezdet. Vagy a
Vég maradt meg, a Kezdet elenyészett.
Azóta, hogy Jónás elment, kerek egy esztendő múlt. A következő nyáron
véletlenül találkoztam egy szomszéd városbeli diákkal, aki éppen felénk vakációzott. Kíváncsian kérdeztem, mi újság.
— Van egy új osztálytársunk, Jónásnak hívják. Hát ez fantasztikus, te ez
akkora hülye, de akkora, h o g y . . .
És ömlik belőle a szó, a történet — megállíthatatlanul. S amikor végre befejezi, rámnéz, mert csak most veszi észre, hogy egyetlen kukkal sem szakítottam félbe, messzenézően csak ennyit mondok, hangomban csipetnyi, de aromás
megvetéssel:
— Á . . . fogalmatok sincs róla, ki is az a Jónás . . .
Én pedig azóta már nem emlékszem sem a sudár fiúkra, sem a nevető
izmosokra, sem az eminensek pengehomlokára, senkire, senkire már igazán —
csak Jónásra, mindörökkön.
Most pedig szépen eltehetik zsebkendőiket. Az érzelmes ész bevégezte mai
munkáját, hogy átadja helyét bárminek, ami nála közönyösebb e világegyetemben, tehát a mérhetetlen túlerőnek.

KLIGL SÁNDOR: FUTÓSZALAG
16

JÓKAI

ANNA

Közkatonák
Madaras Márton elégedetten viselte gúnynevét. A szerkesztőségben ő a
Kutya — tudomásul vette. Akit Kutyának hívnak, azt legalább nem gyűlölik.
Ebben a jelölésben: „Kutya", szeretet lakozik, úgy vélte; s épp csak oly parányi eleme a sajnálkozásnak, ami nélkül bárkit őszintén szeretni amúgy is
lehetetlen.
A felesége persze — szokott precizitásával — a név árnyoldalát is kimutatta: egy csepp irigységet sem tartalmaz, s akit senki se irigyel, annak —
jobb, ha tudja! — eredményei sincsenek. Madaras Márton azzal védekezett, ő
nem törtető. Egyébként a legtöbbet foglalkoztatott újságíró a rovatánál. Csaknem minden vasárnap megszólal. Szinte nincs melléklet a neve nélkül. Ha egyszerre két cikkét közlik, a jelentéktelenebbet -,,mán"-nal szignálja. Most is
utazik Hajámosra, lakodalmi riportra. Különben a felesége hallgasson! Akit
hivatalosan, anyakönyvezve Kingának hívnak, s akinek még annyit sem sikerült élete harminc esztendejéig elérnie, hogy legalább a barátai enyhítsenek
némi becézéssel a neve ridegségén, az egyszer s mindenkorra kiállította természetéről a szegénységi bizonyítványt.
Nem veszekedtek komolyan, de mindkettőjüknek fontos volt: van egy hely,
ahol kockázat nélkül lehetnek önmaguk, kitölthetik a mérgüket. Esténként
összekoccantak, mint két rugalmas pofozóbaba, leverték egymáson a fölös energiát, hogy másnap reggel a világban fáradt közönyük a kiegyensúlyozottság
csendes derűjének látsszon.
Kinga egy belvárosi butikban dolgozott. Túl sokat tudott a nőkről, s eléggé
megvetette őket, mert csupán a vevőköréből vonta le általánosításait. A szakmáját sem becsülte: az volt a szórakozása, hogy a majmocska-csúfócska hölgyeket egy-egy rájuk nem illő ruhadarabbal még komikusabbá díszítette. Rábeszélő készségével előnyösen fellendítette a forgalmat. Példaként emlegették
a kereskedelemben.
Márton eredetileg a televíziónál kezdte. Alacsony termete és kissé görbe
lába a képernyőn nem zavart; férfias és mégis apostolian szenvedő arca, gyengéd hullámzású szakálla érvényesült egyedül. Egy évig vezetett tréfás vetélkedőket és ifjúsági játékokat. Bántotta, hogy csak deréktól fölfelé ismerik, s ezzel
félreismerik,
tulajdonképpen. Amellett semmi kezdeményezés, semmi önálló
gondolat... A lapnál szívesen fogadták, még meg is dicsérték szerénységét, az
„oly ritka jelenséget a szüntelen exhibicionizmus korában". Ö pedig úgy érezte,
az írásban kifejtett vélemény objektívebb, tisztább, mert megítélését nem befolyásolják a külső megjelenés szubjektív ingerei.
Kutya — kedves név. Benne van a lelkes tekintet és a szorgalom lihegése.
— Csak akkor utazz Hajámosra, ha találsz a buliban fantáziát. Az erőltetett ügyet megette a f e n e . . . — mondta Sáros Z. Aladár, a közkedvelt Ali. —
Tudod, hogy nálunk mozoghatsz, a teljes szabadság jegyében...
2 Tiszatáj

17

— Miért éppen lakodalom és miért éppen Hajámos?
— Valami ügyetlen, zavaros fülest kaptam. Bűzlik az eset. Nyilván olyan
cécó lesz, mint régen a nagygazdánál. Nyilván ezresnél kezdődik a menyasszonytánc. Te vagy erre a legalkalmasabb: színesen, de nem felszínesen megrajzolni a tablót. Kielemezni, ki vesézni, hogyan rombol az anyagiasság ma is,
noha persze egyúttal mindez gazdasági javaink egyre növekvő bőségére is
u t a l . . . Plusz, m í n u s z . . . Most a konkrétumban ragadhatod meg a témát, az
elvi cikkeket mintegy megtámogatva . . .
— Nyilván, noha, mintegy — morogta Kutya — szóval már tudod is, mit
akarok írni?
— Csak ezt írhatod! — Ali egy pillanatra kizökkent, aztán ügyesen folytatta — . . . persze, jellemed és stílusod alapján merek ilyen bátran következtetni. Kemény gyerek vagy te.
— Hogy fognak ott nekem örülni!!
— De mennyire! Megtiszteltetés, országos fórum! A célt nem fogod az
orrukra k ö t n i . . . De mehetsz közművelődési felmérésre is a kultúrotthon-hálózatba. Tudod, hogy nálunk a legteljesebb szabadság alapján . . .
— Akkor inkább a lagzi — mondta gyorsan Márton. Mit akadékoskodjon?
Valóban undorító a pénzért árult menyasszony.
— Szóval eldobta a Gazdi a csontot, csak lábhoz kell vinni! — Kinga dühös volt: ezen a napon elmaradt a sikerélmény. A nyolcvanesztendős asszony
nem vette meg a térdig érő, dáliarózsás strandruhát. S ő kénytelen volt tiszteletet érezni iránta.
— Amit kérnek, nem méltatlan — kiáltotta Márton —, mi a rossz
ebben...?
— Semmi, semmi drága Kutya! De azért a többi csontot is körülszaglászhatod.
Jól lehordták egymást, így másnap Madaras Márton megkönnyebbülten ült
vonatra. Már működött a képzelete. Látta a kövér, pattanásos újmenyecskét a
merev fodrászfrizurával, és a fekete, kétsoros öltönyben izzadó, birkanyírt ifjú
férjet. A részeg, gajdoló násznépet. Hallotta az émelyítő cigányzenét. Vásári
ízléstelenség. Előre fölpiszkálta magában az indulatot. A készséget a meggyőződésre. Anélkül nem megy, hiába.
Ügy számította, legokosabb akkor érkezni, amikor már forrponton a hangulat, s a maradék viselkedés is lemállik. A vonat is segített, késett másfél órát.
Már az állomáson felvilágosították, a lakodalom a határban van, a termelőszövetkezeti irodaház udvarán.
— Igazi nagy téesz-esküvő. Közös összefogás — mondta a vasutas és mosolygott. — Távoli rokon talán?
Madaras nem titkolózott.
A vasutas még csak annyit kérdezett, ki hívta személy szerint. Senki?
Félrekapta a fejét, megmutatta az irányt, aztán, mint aki megnémult, pöccentett egyet a sapkáján s gyorsan visszakocogott az épületbe.
„A vidék tipikus bizalmatlansága — gondolta Madaras —, még szerencse,
hogy nem farmerben jöttem."
• A község csöndes volt a kései estben. Szorosan zártak a kapuk, kötelességből vakkantottak néha-néha a kutyák. Hétfő, adásszünnap. Vagy alszik már
mindenki, vagy a téeszben m u l a t . . .
Madaras hirtelen úgy érezte, tolvaj. Legalábbis besurranó. Mi köze ehhez?
Vadidegen emberek nászünnepe. Talán mégsem erkölcsös, kilesni, hogyan
örülnek...
„Legföljebb nem írok róla semmit — határozta el s máris megnyugodott.
— Egy sort sem, ha a lelkiismeretem tiltakozik..."
A lassan előkúszó muzsika meglepte. Lehár-keringő, ezüstös-diszkréten. Az
épület — ahogy a szőlősor után teljes szépségében elébe bukkant, elbűvölte.
18

Tornácos-oszlopos, hófehér, egyszerű pompa. Hatalmas gyertyák hatalmas fatörzseken, kisebb gyertyák az asztalokon és mindenütt virág, v i r á g . . . Néhány
pár táncol — a nőkön hosszú ruha. Az ételféle a tornác benyílóiban, külön asztalokon felhalmozva; csupa hidegtál. Innen viszik a pincérek — nem tévedés,
pincérek — az italokkal együtt, tálcán, körbe-körbe. Mint egy szabadtéri diplomáciai fogadáson.
A vendégek számára hurka alakban összetolt asztalsor, nagy ellipszis a
damaszt alatt. Itt aztán nincs főhely vagy csoportosulás: a társaság egybeolvad,
egyszerre lélegzik, egyszerre koccint az ifjú párra.
„No, Ali — Madaras újjongott — ez már fölfedezés! Hilton-színvonal Hajámoson. Közösségben egybeforrva." — Már a címet próbálgatta.
Éppen zeneszünetre ért oda. Még véletlenül sem csellengett senki, mindenki
visszasimult a helyére. Száz ember, minimum. A pincérek újabb s újabb tálakat kínáltak, de mintha túl lettek 'volna a vacsorán, a sereg fegyelmezetten
csipegetett.
„Hogyan közeledjek? — bizonytalankodott Madaras. — Aki magas, az csak
úgy
odasuhan..."
Felesleges volt aggódnia. A gyűrű egy semleges pontjáról kivált egy ötven
év körüli, rendkívülien elegáns, rendkívülien vonzó külsejű férfi, s mintegy a
közösség felhatalmazását élvezve, elébe sietett.
— Fél órája v á r u n k . . . doktor Nagy Sándor, engedd meg, én vagyok az
i d ő s e b b . . . Nem is tudod, milyen jólesően nyugtázzuk ezt a központi figyelmet . . .
— Honnan tudják . . . tudjátok?!
Doktor Nagy Sándor, mintha viccet hallana, nagyot nevetett.
— Honnan tudjuk? — szólt hátra, a kórus is nevetett. — A vasutas, egyébként volt téesz-tagunk, rögtön idecsöngetett... Csak, hogy lásd, egységes közösség. Itt aztán nincs klikkesdi, félrehúzás. Csak aztán igazat írj, édes öcsém,
színtiszta igazat, még ha eleinte nem is hiszel a szemednek — széjjel mutatott.
— Nem mondom, hogy tipikus, de nálunk
megvalósult...
Karon fogta Madarast.
— Ha egyenként nem is tudok mindenkit bemutatni... melyik laptól is?
Madaras hangosan bevallotta, ismételte a nevét is.
— Azt is olvassuk... rendszeresen olvassuk. Kérlek, amit az emberi méltóságról fejtegettél, abban a zavaros ügyben, az a munkaügyi vita, emlékszel,
hát kérlek, az színtiszta igaz . . .
Madaras szédült. Kezet fogott az új asszonnyal. Az új asszony fehér farmerkosztümöt viselt és hófehér cowboykalapot. Nyugati divatlap címoldala.
Nagyon fiatal volt, nagyon sápadt és nagyon szép. A keze lagymatagon kicsúszott a szorításból, a szeme saját kalapjának karimájára tapadt, mintha attól
félne, a súly rászakad. A férj — hajszálra ugyanolyan fehér farmerben —
viszont sokáig szorította Madaras ujjait, aztán, mint aki kimerült e műveletben, a homlokát törölgette. A férfi bágyadt arcú, sovány figura; egyedül a pocakja domborított a nadrág fölött.
„Akkor mégsem sovány — próbálta Madaras rögzíteni, de az első benyomását mégsem tagadta meg. — Mindene keszeg, csak a hasa dagadt. És sokkal
öregebb, mint a l á n y . . . Még majd én is beugrók s ítélek a külső után! —
Madaras megszidta magát. — Olyan szívélyesek!"
Az örömszülők csendesek, meghatottak. Ki, kinek az apja, anyja, nem lehet
megkülönböztetni. Csak ülnek és nézik a gyerekeket; nem esznek, nem isznak.
Doktor Nagy szédítő iramban informálta.
— A lyány a mi jövendő agronómusunk, a szülei alapító téesz-tagok, ez
nekik, amit itt látsz, jár, és ezen a nívón jár, város és falu közt ma már nem
lehet különbség. Ez minta-téesz! A fiú pedig egyenesen a megyeszékhelyről jön
ide, kérlek, rendkívül tehetséges számszaki ember, biztonságban érzem majd
2*

19

magam mellette, mert nem elég becsületesen dolgozni, adminisztrálni is kell a
munkát, egyébként én vagyok a téesz-elnök, nem tudtad?! — mint aki gyerekes csínyt követett el, megint fölnevetett. — De nem akadályozlak szabad mozgásodban, egyél-igyál, helyezkedj el bárhol és meg fogsz lepődni. Csak a színtiszta i g a z a t . . .
— Menyasszonytánc nem lesz? — kérdezte Madaras, dél óta nem evett, s
az első poharak már a fejébe szálltak.
— Menyasszonytánc? — Doktor Nagy Sándor kigombolt a zakóján egy
gombot, úgy kacagott. — Hát hol tartotok t i . . . ? — Beszorította a fiatalembert
egy öreg-öreg néni és egy még öregebb bácsi közé. — Megbocsáss, de mindenütt igényelnek...
Madaras evett, aztán újra ivott. Néhányan megint táncoltak. De semmi
énekszó, hejehuja. Már-már hiányzott a lárma. Fegyelmezetten, olajozottan haladt éjszakába az este. Egy középkorú pár lopva az órájára pillantott. A nénike,
Madaras mellett, szunyókált, könyöke le-lecsúszott az asztalról.
— Miért nem tetszik lefeküdni? — kérdezte Madaras. Ha egy kicsit beivott, mindig beszédkényszere támadt.
— Tessék?
Háromszor ismételte, mire megértette a néni.
— A fülem — mondta. A férje felé bökött az állával. — Az uram is süket.
Lefeküdni? Csak az elnök után.
— Ez itt a módi? — ordította Madaras, többen odatekintettek, rosszallóan.
— Ez — felelte a néni.
— Ennyire tisztelik?
— Ennyire — bólintott a néni.
Szemben egy oldott nyakkendőjű, ráncos képű férfi (kamaszosan növesztett, korpás hajjal) unottan beleivott a borába. Csettintett.
— Ez aztán igen. Ez aztán igen . . .
Láthatóan elhúzódtak tőle, már amennyire ez a nagy összetartásban egyáltalán lehetséges volt. Nemtörődömségével, modortalanságával a társaságból
kirítt.
„A retrográd példa" — gondolta Madaras.
— Első osztályú rendezés — motyogta a rendetlen küllemű férfi —, aki
szerepel, egyúttal közönség is. . . taps biztosítva.
— Mit akar? — kérdezte Madaras, csak úgy, a tömegbe szólva.
Nem válaszoltak. Legyintések. Egy hang úszott — női hang, kiszámított
éllel.
— Mi van, Kutyuli? Hol hagytad a szájkosarat?
A férfi felugrott, de Nagy Sándor — ki tudja, hogy termett.ott — hátulról
már át is ölelte.
— Tudod, hogy magas a vérnyomásod. Csak nem haragszol a viccért? Az
egész kollektívára... ? Már be ne savanyodj, ha el is sodródtál oly m e s s z i r e . . .
A húgod esküvője!! Oldódj egy k i c s i t . . .
Madarasra kacsintott, mintha azt jelezte volna, sajnos, barátunk e l m é j e . . .
Igazolta a helyzetet, hogy a férfi rögtön visszaroskadt és gyufaszálakat tördelt
az italába.
A bácsika, Madaras jobboldalán, végleg lehanyatlott, koppant a feje az
asztalon. Nagy Sándor már oda is rohant.
— Jaj, édes öregjeim, a szívem szakad értük, csak végig akarják ü l n i . . .
— mindkettőt feltámogatta — Jóska, vigye őket a k o c s i m m a l . . . Ez még kísért,
hogy a mértéket nem ismerik.
A két öreget eltámogatták. Szellős lett a hely Madaras két oldalán. Senki
sem húzódott közelebb.
„Ez a Kutyuli — gondolta Madaras — ez é r d e k e s . . . A többi túl pozitív.
Ellensúly nélkül nincs hatás a riportban."
20

— Tehát Ön is rokon? — szólt át az asztalon.
Kutyuli fölkapta a fejét.
— Nem nyilatkozom — mondta kurtán.
— Engem is Kutyának becéznek odabenn — mondta Madaras. — Nincs
ebben semmi sértő.
— Kutyának? Csakugyan? És miért?
— Szeretetből. Remélem . . .
— Csakugyan? — leereszkedő, atyai volt a hangja, árnyalatnyi gúnnyal. —
De azért vallja be: Kutya és Kutyuli között van némi fokozatbeli különbség.
— A lényeg ugyanaz — vigasztalta Madaras; általában, ital után nem csak
beszélgetni, de vigasztalni, sőt, megváltani is nagyon szeretett.
— Akkor jó — mondta a férfi. — Ha a lényeg ugyanaz, megnyugodtam.
Átülök magához, k o l l é g a . . .
Játékosan átbújt az asztal alatt. Odapréselődött Madaras mellé, Madaras
jobbra húzódott, volt elég hely, mégis elhatárolódott tőlük a sor.
— Nem vagyok tetves — mondta a férfi. — Csak félnek. Még fültanú se
akar lenni senki.
— Mesél valami érdekeset? — Madaras a zsebébe nyúlt, készítette az igazolványát. — 'Újságíró vagyok, figyelmeztetem... nem csak magánember.
A férfi mosolygott.
— Ezt nem írja meg.
— Miből feltételezi... ?!
— Mert maga Kutya. Én meg a Kutyuli. Nem mi osztjuk a lapot. Amit a
kezünkbe nyomnak, abból játszunk. De mi fizetjük a veszteséget.
— Miért beszél vadakat? Ne igyon, ha nem b í r j a . . .
Doktor Nagy leült velük szembe, Kutyuli megüresedett helyére. Fölbámult
az égre, a csillagokra; dúdolt, ábrándos arccal. Saját édes ifjúságán merengett.
— Halkan — mondta Kutyuli —, figyelik minden szavunkat.
— Üldözési mániája van? — Madaras meglepetten vette észre, hogy önkéntelenül suttog.
— A rokonaimat féltem. Meg magát. Én anyagbeszerző vagyok Bercelen,
az ország túlsó felében. Az szinte egy másik v i l á g . . .
— Engem ne féltsen. A színtiszta igazat írom úgyis.
Doktor Nagy meghallotta a mondatot, végigfésült a haján, fölállt, odébb
sétált, mint aki megnyugtató hírt kapott végre.
— A színtiszta i g a z a t . . . ?! — Kutyuli kínálta Madarast, derekasan hörpintett maga is. — Imádom ezt a kifejezést. Hát én elmondom magának. Az
igazat. Nem a színtisztát, csak a körülbelülit... De abból egy betűt se tud
hasznosítani...
— Bízza rám!
Madaras kételkedett. Ez a Kutyuli született intrikus. Félreállított, eltorzult
személyiség.
Kutyuli megszorította a karját.
— Vigyázzon, olvasnak az ajkáról... próbáljon meg keskeny réssel beszélni és vigyorogni... mintha részeg lenne és leltároznánk a nőket.
Szegény pasas! Madaras valóban elvigyorodott.
— Az ott a Kerekes Kati, a menyasszony. Az egyszem kései húgom. Én is
Kerekes vagyok, Péter. De senki sem szólít itthon másként, csakis Kutyulinak.
— Az abroszra nyomta a pohár talpát, várt, hagy-e nyomot. Tárgyilagosan
folytatta: — Látja, ott, a pettyes ruhás nő mellett azt a fekete, cigányképű
férfit? A megyei főállatorvos... Az a pettyes a felesége. Ronda, mi? A tanácstitkárunk. Az a három bakfislány, az egyforma blúzban, hova néz, erre nézzen,
az övék. Ezek már helyesebbek. De Kati szebb n á l u k . . . tagadja?
— Nem — Madaras elismerte. — Az asszonyka a legszebb. A gyülekezetből messze kiválik.
21

— Elég nagy baj — bólintott Kutyuli.
— Vele még a menyasszonytáncnak is van értelme. Nekem is volna rá
egy-két pirosam.
— Nem táncolhat. Kavarog a gyomra. Négyhónapos állapotos.
— Na és? — csattant föl Madaras. — Ma ez már nem szenzáció.
— Nem bizony — bólintott Kutyuli, most már hamut is szórt a borba. —
Különben is, megkapta a pénzt, nyereménybetétkönyvben, tánc nélkül. Nagy
Sándor szedette össze gyűjtőívvel. Így elegánsabb. S ott a lista dokumentnek.
— Ezt m e g í r o m . . . — Madaras föllelkesedett. — Ha van rá b i z o n y í t é k . . .
Ez valami egészen új b u l i . . .
— Hát ezt megírhatja. Csak nem érdemes. Mert ez nem ügy, valójában.
— Mondja — kérdezte Madaras hirtelen —, maga küldött fülest a főnökömnek? Nem árulom el.
— Szóval akadt v a l a k i . . . — Kutyuli elcsodálkozott, majdnem örült. —
Nem, nem én. Naiv alak lehet, szegény. Szóval Kati hasában ott a gyerek.
. Csakhogy nem ez az albinófejű vőlegény az a p u k a . . . a főállatorvos a kedves
apuka. A felesége is tudja. Meg a három grácia is. S minden egyes vendég,
ennél a keserves asztalnál, ebben a büdös faluban . . .
— Sajnálatos — morogta Madaras —, de a magánélet szférája, u g y e . . .
— Az. Persze — Kutyuli bólogatott, majd' letört a feje. — A húgom azt
terjesztette, a Bódi doktor megerőszakolta őt, amikor kihívták a m a c s k á h o z . . .
dühből erőszakolta meg, hogy egy koszos macska miatt fárasztották...
— Megerőszakolták... ? — Madaras újra ivott. Szörnyülködött. — De
hiszen ez egy k r i m i . . .
— A húgom hazudott — legyintett Kutyuli. — Így nevelték, hazudósra.
A világhelyzet bonyolult — emelt a hangján hirtelen, Nagy Sándor osont el a
hátuk megett. — Szerintem, jelen pillanatban, a világhelyzet...
— Ügy, úgy — intett Nagy Sándor, s távolodott — a politika m i n d e n ü t t . . .
Madaras bambán bámult Kerekes Katira.
— A húgom hazudott — suttogta tovább a másik. — Beleesett a Bódiba,
talán el is akarta magát vetetni, a gyereket is azért nem rakatta el időben.
Bódi talán ígért is, de aztán megcsavarták a tökét. A felesége nemcsak tanácstitkár, hanem egyúttal az egészségügyis Herrernek a l á n y a . . . Szerezni kellett
hamar egy vőlegényt.
— Szegény fickó — Madaras szánakozva nézte a férfit a szoros fehér far-. '
merben. — Jól becsapták.
— Becsületes üzlet. Megkapta cserébe a téesz főkönyvét. Az állatorvos
unokaöccse egyébként. Valamit valamiért.
— S volt éppen szabad státusz . . . ?
Kutyuli türelmesen magyarázott.
— Már régen kellett ide egy rugalmas ember. Nem szélhámos, csak rugalmas. Egy hajlékony, okos gazdasági káder. Aki minden kényes helyzetben föltalálja magát. Az előző főkönyvelő idegösszeroppanással fekszik az anyja szülővárosában, innen kétszáz kilométerre, már le is százalékolták, kiemelt nyugdíjjal. A mi doktor Nagyunk megrendezte az esküvőt, tekintélyével szentesítette.
Altalános kussolás. Még Kati se beszélhet. Mindezért cserébe Sándorunk kapott
egy lekötelezett munkatársat. Ezek egyszerű tények. Csak nincs fölháborodva?
— Mi van még? — kérdezte Madaras kábultan.
— Semmi — Kutyuli átkarolta. — Ugye, nem is olyan r e t t e n e t e s . . . Mert
a többi csak közérzet. Kötelező hódolat, természetes alázat. A kiszolgáltatottság
félelme. Szaporodó anyagiak, mutatós, elegáns életforma. És igenis eredmények. A rosszkedvű munka is munka, és a pénzt, mi tagadás, nagy pénzt
ugyanúgy meghozza. Sándorunk nem kicsinyes. És nem buta. Szakmailag képzett. Szervezési talentum. Látástól vakulásig „dolgozik". Mesterien keveri a
lapot.
22

— Ha én ezt m e g í r o m . . . — dadogta Madaras. — Ha én ezt megírhatnám . . .
— Ne lovallja bele magát — Kutyulí csimpaszkodott az oldalán. — A maximum, hogy hallgat. És nem megrendelésre
...
— M i n d e g y . . . Ali bácsié a felelősség, ö adja az ukászt. ö . Mindig ő . . .
— Madaras igyekezett felállni, de visszatottyant. A hamisítatlan, jó pinceborok !
— De a maga n e v e . . . a te neved van alatta, Kutyapajtás... Tied a szégyen — mondta Kutyuli, s mintha kijózanodott volna, olyan üres és keserű lett
a tekintete. — Tudod-e, miért hívnak ezek a derék emberek engem Kutyulinak? Száj kosaras Kutyulinak, folyton-folyvást?
Madaras gyengülten nézte a pohárnyomot a szűzfehér damaszton.
Kutyuli a füléhez hajolt. Mintha ősrégi, mélyről fakadó népdal szövegét
citálná, úgy buktatta elő, csendesen és tisztán a szavakat.
— . . . ötvenegyben én voltam itt a frissen képzett néptanító. Nagy fölvonulást rendezett a megye, tele ötletekkel: minél vadabb ötlet, annál több jó
p o n t . . . mit mondjak. Fölvonultam, mint az imperialisták láncos kutyája. Lánc
csörgött a nyakamon, a kölcsönzőből kivettünk egy kutyabundát, a fejemen
bulldog-papírmasé és valódi szájkosár... nagyon fiatal voltam, sportember,
végigugattam négy-öt községet, húztam az imperializmus szekerét... Oklevelet kaptam, pénzjutalmat. Először csak a tanítványaim csúfoltak, a hátam
megett. Később már nyíltan, az egész falu. Végül a megyében is összesúgtak:
ez az az ember, aki akkor, szájkosárral... Bármit akartam, azzal érveltek, már
a szabadabb időkben: te csak ne taníts, aki fölvetted a kutyabundát. — Elfúl-'
ladt. — No ennyi. Bercelen jó nekem. Oda is nősültem. Szerencse, hogy nem
hoztam az asszonyt magammal. Egy napra se kellett volna hazajönnöm. A család is azzal fogadott, nem esik meg így ez a csúfság, ha Kati nem az én húgom . . . A láncos-csahos Kerekesé...
— Hát igen — Madaras kereste a vigaszt —, én akkoriban... öt-hat éves
voltam . . . öt-hat éves . . . ma már . . . szinte föl se tudjuk f o g n i . . . Ezek a Nagy
Sándorok, doktorátus meg minden, azért nem az a primitívség, ha az esendő
emberi természet nem is képes egy csapásra . . .
Doktor Nagy Sándor az örömszülőket szorongatta éppen, s csókot kért
tőlük, a jobb és bal orcára.
— Sokat fejlődött — mondta Kutyuli s gyűlölet nélkül figyelte a szimpatikus férfit a vendégkoszorú közepén. — ö v é volt az ötlet. A lánc, a szájkosár,
a kutya. Mint a község akkori első embere, ő adta parancsba.
— Megírom — kiáltotta Madaras, fölborította a kecses gyertyát. Doktor
Nagy Sándor odasietett, ujja egyetlen mozdulatával elfojtotta a szabálytalan
lángocskát.
— Ügy, úgy — mondta. — Csak a színtiszta igazat. Látom, jól mulatsz.
Nincs bennem különösebb hiúság, de azért arra kérlek, egyetlen mondat föltétlenül benne legyen, hogy azért még nincs mindenütt így, mint nálunk,
Hajámoson.
Madaras bámulta a borba ölt gyertyát, a faggyúba nyomott gyertyabelet.
Aztán harsányan fölnevetett. Ügy nevetett, hogy még a szíve is nyilallt a
bordái alatt.
— Ezt megígérem... Nincs mindenütt Hajámos... ez az égy mondat,
akárhogy is, ez az egy mondat benne lesz. A többit majd r e g g e l . . . friss fejjel
eldöntöm.
Az asztaltól, a színhelytől bizonytalanul távolodott. Hosszan néztek utána.
Nagy Sándor fölényes biztonsággal, Kerekes valami önmaga előtt is titkolt,
oktalan reménnyel.

23

KODOLÁNYI

GYULA

Megírandó versek Amerikából
i
vers
arról a néger sofőrről
(karbafont kézzel állt a járda
szélén
intett
mosolygott
nem tele
szájjal
álljak csak oda a kocsival
az első néger
aki a szemembe
nézett
öt hónap
teltén
a
fekete-fehér
városban) angolszászok,
olaszok,
németek,
lengyelek,
magyarok
II
vers '
arról az

erdőkerülőről

(state park
ranger)
két könyökére
támaszkodva
feküdt a fűben
fogai közt
fűszál
felszedelőzködött,
a kezében
tányérsapka
gondoltam
most
megbüntet
szép az idő ma
emberek
szólt oda
és
elhajtott
ni
vers
az olasz

borkereskedőről

hogy
a megélhetés
jobb itt
de az élet
szóval
itt más
hát az
tudja
mindig kevesebbet
számolt fel
azután
sosem kerek
összeggel
hazamenet
hónom alatt a palackokkal
a maffiára
gondoltam
IV
vers
az áruházról
ahol rosszul
lettem
sajnálom
itt nincs hol leülni
de
ha igazán rosszul van
szóljon
a rendőrnek
a bejáratnál

hogy hívja ki a mentőket
mondta a gyöngyházas
keretű
szürke
szemű (kékes) szürke hajú
a fiatal meg nem szólt
semmit
V
(Kenneth
Bürke)
vers
az öreg
filozófusról
ahogy a sötétségbe
lépett
át
az üres
telken
szálló papírok közt
a
manhattani
porviharban
az állomásra
maga-maga
hetvenöt
évesen
kezét kalapjára
szorítva
aktatáskát
lóbálva
cammogó
falu
bolondja
akit heroinos se bánt
a táskában
dokumentumok
az élet
szennyezéséről
(mert ez a rák rág mindenütt
ma
folyóba engedett rovarméreg
fáradtolaj
mosószerek (a tisztaság ára
a sejtekbe
záródó
ólom és azbeszt
hangrobbanások
és legfőképp az újság
minden
reggel
minden
Régebben ilyen könyveket
írt:
Az indítékok
grammatikája
Az indítékok
retorikája

DÖBRENTEI

délután

KORNÉL

A kis Dionysos végnapjai
Nagy messzeségeiből

felriad

a

must.

Fején izzó
darázskoronával
szőlőindákon
hintázik a gyermek,
fölszáll az égi kupoláig,
a két lába térdig már álom,
és ámul: pörgettyűje,
a
kergekórban
25

dühöngő Föld miként
a nyálunk, sorsunk

tekeri föl
csiganyomát.

Fölajzva férfimód, a gyönyör
jogarával megzendíti
a Holdat,
hogy az asszonyokban
az érett
szőlőszem megreped.
Kezében
kékfenekű űr a kancsó, bora
átgörgeti szívünkön a Napot.
Tenyerében
aranyalmát
rejteget,
az ősz fókuszát, lobogót gyújt
véle
a gyertyák
tornyain;
őrtüzeink
fohászkodnak
a sírok
hegyvonulatán,
hajnalt sütnek a menny
bádogtepsijében.
Szemünk

vermeiben

kitelel

a

zokogás.

Fején darázskorona
parázslik,
a szőlőindákon
még hintázik a
gyermek.
A varjak torkában szól a kereplő.
A téllel kimeszelt
arcú
merénylők
már gyülekeznek
...

GARAI

GÁBOR

P. O. Naso töprengő levele Claudiához
Claudia, lásd, haragudnék,
ha nem
értenélek,
mért csukod össze a szád, mért olvasod
fejemre
sosemvolt vétkeimet
— a valókat is, persze —,
hiszen hibátlan nem vagyok én, s már az is önzés;
önzés, de szégyentelen,
hogy versekbe
bocsátom
fullánkjait gyönyörű,
lebegő
tüzeidnek,
átvirrasztva
Tomi kinyíló éjeit ébren. —
Kiszolgáltatottak
vagyunk mi: élnek a múltak
zsigereinkben;
s kiveti kockáit a férfi,
mást nem tehetvén, de a nő
kiszolgáltatottabb,
hallgat és hordja a sorsát, csak néhanap tör ki
(már ha okos, mert az ostoba gennyedni
hagyja
be se hegedt sebeit), hogy még
visszataláljon
ép-egész
önmagához.
Ő, te is, hiszem, ilyen
vagy;

áldjon meg érette Phoebus, a Napfia
fényes;
s látod, mióta megőrző sugarad vigyáz
rám,
kiégett belőlem minden kőlyökkori
bűnöm
s minden megalkuvása
is nyers férfikoromnak.
Halkabbra

—

fogom:

te lettél a legfőbb s megőrző
társam, és nemcsak az oldoztató
ölelésben;
akkor is, ha diót verek a domb-parti
fákról
(s árnyad se látom), és akkor is, mikor a Pontus
helytartó-hivatalában
körmölök
napestig.
Ismerlek,
Claudia, olyan tisztán állsz
előttem,
mint tükörképem
a jódos, szél-se-járta
tóban,
Te majd csak akkor ismersz meg, ha
elnehezülve
törékeny,
kifeszült
tested — terhétől időnknek
—
gyöngéden
remegő ujjaim alatt pihen
meg,
és nefelejcs-szemeden
és harmatos
öledben
vándorol ártatlanul
csavarogva
a csókom. —
Buda, 1977.

Mikor majd te szenvedsz
(Az Ovidius-levelekből)
Mikor majd Te szenvedsz,
mindent fölvállalok
én is;
együtt vajúdjuk
világra kettős
gyönyörünknek
örökösét; ha majd fogók közt feszül a tested,
vallató tüze fölött az égnek,
pokolnak;
engem a mi-lehet-veled?
hálója kerít be,
s húzom az ítélet evezőjét
ama
gályán,
amelyről
ocsúdó hajnal-szemed
szabadít
csak,
ha kettéosztja
Benned a létet a
Teremtés,
Claudia, drága; és vértől harmatos
öledben
béke lesz újra — se kín, se gyönyör:
bizonyosság;
nagy nyarunk fölkelő reggele már sose vész el,
magva a vak közöny árnyai között tovább
él,
amíg embert hord a hátán e „keserű
csillag".
Visegrád, 1977.

27

FARKAS

ÁRPÁD

Naplójegyzetek
LELET
Emberek vagyunk, az állatvilág nagyon sok tulajdonságával „áldva", ö z szelídségűek, rókaravaszságúak, nyúlszívűek, hiúzszeműek, amőbajelleműek, hangyaszorgalmúak, kérészhitűek, bagolybölcsességűek, és macskaként hízelgőek . . .
é s . . . és; na nem az állatvilág egyedeit nevezték el rólunk, bennünk mocorognak némely állatok. Emberek vagyunk, és ahogy nézem ezt a frissen feltárt
tatárjárás korabeli tömegsírt, nagyon-nagyon egyenlőek. Lábszárcsontok elkeveredve egykori jó- vagy rosszakarók lábszárcsontjaival, lovak koponyacsontjaival és odapusztult keselyűk csőrével, cimborák ujjperecei cimboráké mellett,
körmölgetők koponyái a hoppmestereké mellett, törtetők könyökcsontja a behúzott nyakkal éltek csigolyái mellett, és erényben őszült asszonyok medencecsontja cédáké mellett, vezérek és szolgák, demagógok és ne szólj szám emberek földi maradéka egymással elkeveredetten vall, beszél a történelem legkegyetlenebb tréfájáról, legordenárébb fintoráról, mellyel egy áldozati sorsra
szánta, egy rakásra hányta a kiváltakat és közönségeseket, ellenséget és barátot. E történetiségében döbbenetes, és archeológiailag izgalmas, a múzsák számára patétikus és társadalmilag egykedvű sír partján állva nem a gyász szaga
legyint. Fölöltöztetem tekintetemmel a csontokat, hús és bőr embergúnyát adok
rájuk, s leküldöm őket a völgybe, továbbélni századokkal előbb abbamaradt
sorsukat. Apró csoportokba verődve ballagnak lefelé, szomorkásán vagy kacarászva, összeölelkezve vagy egymást el-elgáncsolva, peckesen a rangosabbja,
oldalogva a szegényebbje, fal mellett somfordálva az örök falmellékiek, s őzszelídséggel és rókaravaszsággal, nyúlszívvel és hiúzszemmel, amőbajellemmel
és kérészhittel, bagolybölcsességgel és macskaként hízelegve ballagnak vissza
mind a történelembe ezek a halottak. S végeredményben, ilyen távlatból a
halál se nem felemelő, se nem lehangoló, s demokratizmusa mit sem ér. Megvagyunk jól a föld felszínén, küszködjük magunkat egyenlőekké — új s új
tömegsírok ellen.
FÖLNEVELŐ KISVÁROSOK
Az emberiségnek temérdek közös élménye van, de én most csak azokra
gondolok, kik valamely erdélyi kisvároskában élték gyermekkorukat, s rázódván bármely sarkába a világnak, a hazagondolás mályvaillatú hangulata bennük gyakorta elárad, sárgaréz-ragyogással villan vissza egy-egy kép, ábránd,
mint hajdanvolt borbélytányérok a délutáni napsütésben, s hosszas képzeletbeli
sétákra indulnak ilyenkor, teszem azt egy régi vágású öregúrral, ki megáll
időnként az emlékezés utcasarkain, fölkattintja zsebórája födelét — és hozzáigazítja idejét a lemenő naphoz.
A nosztalgia könnyű gúnya, de meg-meglibbenő fodrai alól kitetszik néha
szülőföldhöz való ragaszkodásunk, a kötődés pici, erős szálai pedig gyakorta
28

láthatatlanok maradnak. Ritkán tudatosulnak mibennünk az érzelmek teljes
gazdagságukban és árnyalataikkal, mert ki volna megmondhatója, milyen hajszálereken szivárog föl bennem, s piroslik a melegség, mikor New York vagy
Chicago tántorogtató felhőkarcolói, bádogarcú emberei közt, autótengeréből fölbukkan percre éles, tavaszi napsütésben Székelyudvarhely, dombon ülő gimnáziumával és hársillatú főutcájával, orma a Kuvarnak, melynél hatalmasabb
meredély hajdanán számomra nem létezett, s megszólítanak tekintetükkel az
emberek, az oly cinkos együvé tartozással egymásnak kalapot emelgető férfiak,
kik, ha nem lenne oly sietős a dolguk, mindegyre megállanának néhány szót
váltani; ó, de minek, mikor ősidők óta tudnak és sejtenek egymásról mindent:
ki melyik szabónál varrat, hányas a borvizes korsója száma, mikor költözött
tömbházba, megbeszélték már réges-régen egy cipőboltban, színházi előadás
szünetében vagy épp — egymás háta mögött.
Hangulatok, illatok, hangok idézik mindegyre a gyermekkor színhelyeit.
És szavak, szavak, miként most is. Két, tömött hangulatú, a nosztalgia arany
karikáit gyűrűztető helynév egy versből, melyet most hozott Balogh Edgár, ki
Józsa Béla-kötetet szerkesztvén, javallja: lennék gondozója a könyv versanyagának. Józsa Béla verséből gyermekkorom Himalájája, a Szarkakő fehérlik ide
és Mont Blancom, a Budvár, melynek töprengő homloka körül a kommunista
mártírköltő jövőnket veszélyeztető hóviharokra látott, olyan emlékrétegeket
ébresztgetve most bennem, melyek segítségével talán egyszer megértem majd,
miért ér néha szemrehányás otthoni olvasóim részéről, ha verseimben takarékosabban bánok a szülőföldet földrajzilag is pontosabban koordináló szavakkal.
Józsa Béla mellé nem a múzsák, a korbácsok feküdtek. Küzdő volt fejszés
időkben, tollal is csak fegyvert forgató, kinek agitációs líráját elkerülte minden
rendű-rangú ámulat, s ha ostorcsörgető hangjára én most felriadva a gyermekkor nagy kalandozásaira révedek, mohás-hűs szurdokaira Budvár patakának,
hol annyiszor kapaszkodtunk az ő szülőfaluja, Hodgya felé, akkor is tudom,
hogy a nosztalgia még nem elég, a nosztalgia kevés megőrizve továbbépíteni
e tájat.
Mit tehet, Istenem, mit tehet az ő városáért sürgős-hasznosat, mostani
eredményében is megmutatkozót az, kire penna bízatott ma —, töprengek
néha, ha emlékeivel meglátogat az én kisvárosom, s meleg irigységgel az odahaza maradt fiúkra gondolok, régi osztálytársakra, építészmérnökké vált Bartók Lajosokra, kik új lakónegyedeket építenek gyermekkorunk játszóterein, új
nosztalgiát, új játszóteret gyermekeik számára, s új papirost vonok magam elé
én is, hátha megterem rajta némi ige, sovány magocska, amire fölnevelő kisvárosaink is felnőnek.
DÓZSA GYÖRGY HAZATÉR
Hullomás gyümölccsel szedett kosár a dombról nézvést a szoboravatásra
készülő falu: Dálnok. Szilvák kékje, földre pottyant almák pirosa és barnáslilára ütött arca idevilágít. Erdőkaréjaival, energikus dombjaival bölcsőnek készült egykor —: Dózsa György először itt sírt föl. A falvak fölött, hol hajdanán nagy férfiak születtek, az odalátogató tekintet számára lebben időnként
némi áhítat, ábránd, de többnyire hétköznapok füstjére, zsindelyes és cseréptetős házakra látni, káposztáskertekre, gyümölcsösökre és sárra. Kinek kedve,
képessége és érkezése van hozzá, ősöket ringató mítoszt is álmodhat a tájba, de
a hétköznapok józan szigora másra int, szikár napi gondra, s dologra, szótlan
tűnődésre, a voltakat megőriző méltóságra és emlékeztető jelre, ö t keressük, a
Jelet, közeli napokban fölavatandó szobrát Dózsa Györgynek —, s egy süldőleány a borbélyüzletre mutat: haladjunk tovább mellette, ott van azon túl. Befele hajlik egy pici mosoly: kell lennie némi közük eme falusi figaróknak hajdani hadak nagy fiaihoz, ha már — merő véletlenségből — Gábor Áron be29

recki szülőházának helyén is borbélybolt székel, de a kicsi falu nagy terére —
porondjára — érve, tréfát hessent a látvány. Nem a Jel, hanem megelevenedésre kész szobor áll ott, áll szürkés-vöröses andezit talapzatán, a kőműveseket
figyelvén, kik az utolsó simításokat végzik a hatalmas, emlékmű-méltóságúvá
emelt térség lépcsőzetén. És Dózsa György ez alkalommal nem a tűzkoronás
parasztvezérmártír, nem a hősi pózba merevült, hanem a föladat súlya alatt
tűnődve-töprengő férfi, ki ívbe feszülő gerinccel előre hajolva, jobb térdére
eresztett testsúllyal, hadbaszállás előtt még egyszer végignéz az ő népén, mustrát tart seregén. Szobotka András Dózsájából a küzdésre bujtó erő, szándék és
megfontolás optimizmusa süt, alakjában robbanásra készen mindenkori szabadságharcosok.
Húzzák is rá már a fehér lepedőt, leleplezhetővé tenni, szoboravatásig a
bámészkodó tekintetek elől rejteni. Mert a rossz útviszonyok dacára megindultak, lám, a turisták is; az útjavítás meg csak halasztódik: október közepén,
krumplibegyűjtési munkák dandárja lévén, oda kell minden munkaerő. Rég
volt, mikor kaszát egyenesítve odahagyták a mezei munkákat a népek, s indultak Dózsa köré tömörülni, csöndesebb és lassúbb idők jöttén, megérti azt
György vitéz: a termény betakarításánál nincs fontosabb.
A telken is, hol hajdanán szülőháza állott, szaporodnak a krumpliszsákok.
Eső szemerkél, s Bálint néni kezét tördeli, amiért nem jönnek a mezőről a fiatalok: ha megázik a pityóka, holnap sem lehet lepincézni. András bácsi abbahagyja a törökbúza-darálást, sokszáz eső verte szalmakalapjában kiáll az udvar
közepébe mutogatni. Itt, ennek az oldalnak támaszkodva állott Dózsa György
szülőháza. Ükapám mondta nagyapámnak. A csűr építésekor megtaláltuk az
ajtóbélést is, elvitték a múzeumosok. Azonkívül itt a martba találtunk egy
csomó, elöltöltős puskába való golyóbist. Ügy egy vékányit. Az nem biztos,
hogy övék volt. Mert regölik, hogy miután a család elkerült innen, a telket az
uradalom vette volna kézhez. Házastól, ugye. Aztán Dózsa György megöletése
után az a ház egyszercsak kigyúlt, hogy kitől-mitől, nem tudni, de égett vagy
egy hétig. Nem mert oltani senki, mert hát ugye az uraságé volt, az pedig
nem foglalkozott. Mikor apám annak idején megvette, s építeni kezdett a telken, rágni kezdték az irigyei, azt híresztelvén, hogy alapozáskor megtalálta
Dózsa Györgynek egy üst aranyát, a ház is, a csűr is abból van. El lehet gondolni: üst aranyát annak a szegény, élve égetett parasztfejedelemnek! De hazajött most végre, igazságot tenni. Ötvenöt esztendeje dalárdista vagyok, elfújjuk
majd a magunkét mi azon az ünnepségen.
Lent a kert végében, hol csorbult kaszák kerítése mögött a szülőhelyet jelölő, néhány esztendeje avatott emlékmű áll, messziről jött vendégek fényképeznek. A kanyarban hatalmas juhnyáj veri föl a port, elébe áll a pakulár hőgetve, s megállnak a juhok illedelmesen. A fotografálás befejeztével továbbözönlik a jámbor sereg, csupán leghátul sántikál egy sérült lábú juh, küszködve erősen a lemaradás ellen. Bárány korában nyakába vette volna a pásztor, most már tetszik néki vagy sem, elporoszkál három lábon maga is a
nyáj után.
ALMÁK AZ ELSŐHÁZBAN
Jó bő százesztendővel ezelőtt a tágas szobában gyülekezett az erdélyi garibaldisták maroknyi csoportja; harapós télben, száncsengő nélkül, innen, az
esztelneki kúriából vágtak az ojtozi szorosnak a veszteg ülni nem akaró hajdani férfiak, szabadságharcok melegébe sietni a hazai farsang elől. Mert nyugta
nem igén volt e tájakon embernek soha. Legtöbbször azért, mert nem hagyták
békében, vagy ha nyugton felejtették is ideig-óráig, megkereste mindig a maga
háborúságát; úgy mondják: örökkön okkal. Míg jobb és engedelmesebb hangulatú tájain a világnak régóta palotákat építettek, falaikban csörgedező víz30

vezetékkel, és jól pöfékelő gőzmasinákat gyártottak, itt ágyúgolyóbist öntöttek
a vecsernyére hívó harangokból is, mindig kézügyben tartva az eláshatatlan
csatabárdokat. Akárcsak e ház régi gazdái, Szacsvay uraimék, a történelmi család háromszéki ágyúöntő-fiai, kik, midőn vagyonukat és tehetségüket honra
s hadra nem „tékozolhátták", elúszni kártyacsatákban hagyták. Lehet, hogy
ezért van más hangulata a szobának ma, mint jó bő százesztendővel ezelőtt.
Mert mennyei, hűvös almaillata van. Ez természetesen nem valami földöntúli derűből árad, hanem maguktól az almáktól, kik pillanatnyilag lakják.
A kik szó onnan származik, hogy pillanatra sikerült összemosolyognom a gyönyörű gyümölcsökkel, melyekkel e szoba földje tele, s úgy lélegeznek, hogy
bizonyára sok esztendővel hosszabbítják meg a Szacsvay lányok életét, kik az
almahalmok közti ösvényeken, bizony, már a kilencvenet tapossák. Az idősebbik, Mária, a századelőn került haza falujába tanítónőnek, s honosította meg
kertjében, majd a környező falvakban is azokat az egzotikus nevű almafajtákat, melyeknek párját Erdély-szerte nehezen fellelni. Persze, itt a hangsúly a
meghonosításon van, hiszen például csak a Starking, e császári aromájú gyümölcs fájáról száz s száz oltóág vándorolt e vidék zord kertjeibe, s ma már a
krumpliszedéssel bajlódó gazdák számára is igen kedves vendégek a gyümölcsexport megbízottjai. Nézi is a falról a szép magyar bajuszú, puskaporgyártó
Szacsvay uram, hogy micsoda fehérnépmunka folyik itt a szabadságharc és
nemzeti romantika ősi fészkében, nézi, hogy a hadbainduló férfiak és pállott
posztómenték helyén mindenütt csak alma, alma. De hát ez a világ rendje.
E haragos és energikus tájat szelídíteni és nemesíteni, most már lassacskán
ideje embereit is rászoktatni a megcsöndesedett föld gyümölcseinek ízére.
TIKMONY
Akit Diósszínbe hívnak, gondolja meg százszor — s induljon. Nem tudom,
érzik-e a Bákó környékiek, hogy szürkület után a Szeret mentén végigfut valami levélfonákot mozgató, hideg áram? Dehogyis, dehogyis!; egész esztendőben érzik, mért éreznék különösképp most, mikor én is itt vagyok? Hosszú
csavargás után, mint a hetedik krajcárt, úgy találtuk meg a falut, hová hivatalosak voltunk éjjeli szállásra, váll vállhoz feszülő boros összeszorulásra. Elvarázsolt falu volt, az éjjeliőr, a legkisebb királyfi találta meg a házat, amelynek
sötét ablakán bezörgettünk. Villany nem gyúlt odabent, csak némi világosság
futott ki mezítláb az ajtón, földig érő fehér vászoninget viselő lány képében.
Bátyját keressük, s ő elszomorodik. Bebizonyítjuk valahogy, hogy barátai vagyunk, s a lábujjai között ficánkoló sártól, meg valami mástól igen kelletlenül
hátravezet a sütőhöz, s — lesz, ami lesz! — belöki az ajtót. Kétszer háromszoros o d ú . . . : papíron helyiség. Háromezer pakk cigaretta füstje s két hektó
bor szaga ront ránk, s egy csonkig égett gyertya néma homálya, amely alól
lassacskán előszivárcg három novaütötte arc. Bepréselődünk most már, hátha
kiszorítanánk a rossz levegőt. A fiú benyálaz ide-oda úszkáló vendégfogadó
csókjaival, a kisszéken hosszú, nyirkos haját próbálgatja emelgetni a földről
egy öreg, az apa meg — Szervátiusz faragta arc — nyomja fejét az ajtófélfához, ropogtatja állkapcsát, hogy vendéglátásra józanodjék valahogy. Kisirül az
ajtón, s mikor újra bebukik, világító kancsóval kezében, válla fölül ránk omlanak az éjből a balladák. Tikmony! — suttogja, mintha erdő; s vetkőztet, leitat,
öl a tekintete. — Tikmony! — ismétli, s mi önkéntelenül, féloldalasan megindulunk a fal mellett, mohó vággyal a künti éjszaka iránt. A fiú eszelős édesapamozással vesz védelmébe —: vendégül ő hívott.
Az apa nem tágít, tölgyfaágrecsegés a hangja, ahogyan közli: őneki vendégmarasztaláshoz ez a szó, meg a bor van, mással kínálni nem tud. Húsz éve
jártak utoljára erre magunkfajták, kérdezték, a tojást errefelé, hogy hívják,
TIKMONY — ezt tudja mondani azóta is.
31

Kiszédülünk a füsttel az éles moldovai éjszakába. Mögöttünk a fiú részeg
zokogása; eső hull, tele az ég alja a tojás és a tyúk szemerkélő meséjével.
KILENC GYERMEK K A C A G Á S A
Itt az isten háta mögött, azazhogy: színe előtt az úrnak, végigmegyek a
bogdánfalvi utcán, cimbalommal nincs kirakva, köpönyegem szárnyát Szeret
felől fújja a szél, fújja. Házak, kicsi házak dudorásznak vélem, kiket markába
vett ez a föld, enniük ad, tartja; gémeskutak bólintása, dúcos kapuk nyikorgása, jámborszép moldovai teheneknek ki-befordulása... „hí ne, mojeg ne!"
— katrincás Ilonkák, búboskendős Margitkák szoknyája ringása hajtja. Szarvukról a szalagok leáztak már régen, trágya ring, nem stafírungláda a megnyújtott
szekéren, hí ne, mojeg ne — szőlős oldal felölről fújja a szél, fújja.
S kacarász a csermely, szalad a Szeretbe, súlykoló asszonyok, tözzsölő aszszonyok bokáját csókolja, lábikrát szeretne... s futnak mind, ahol csak ér
támad, patakok a nagy óceánnak.
S kacagnak a lapos kővel patakban szövögető kölykek, a „pustyok", fejbúbig idenőttek, kacagnak, mikor hány éves vagy? — kérdem, hogy hívnak,
mondd már? — rázkódnak az őrlő nevetésben, kicsi, hegyes vállaikkal egymásnak dőlnek, úgy nevetnek, hogy ablakon a mamák, nagymamák arca kicsordul, fehér kiscsikók fogaik, egy trappal sarjút hoznak a holdból, ó, így nem
kacagott gyermek még a szóra, a számára sosem hallott, mégis érthető, mégis
hottentotta beszédre, belegörbülnek, hasukat fogják, hogy a bácsi milyen mókás, így törni a drága zsíroskenyér-kérő anyanyelvet, hogy éves, meg hogy
mondd már, pedig jó ruhája van neki, felöltözött szépen, de hogy épeszű is
lenne, nem látszik a zagyva, tört beszéden.
Kacagnak elfutó patakkacagással, csermelycsengéssel, föl-fölpárolgással, ártatlan-szép, tündérkedő, papírsárkány eregető, mesék tején legelgető, csikókacagással.
GYÖKÉROLTÁS
Vesztegelünk a zágrábi állomáson. Csomagjaink mellett utunk további kilátásait találgatjuk, mikor arra leszek figyelmes, hogy egy vasutas kitartóan
őgyeleg körülöttünk; nem is annyira szeme, füle van inkább rajtunk — állapítja meg feleségem. Hogy felé irányult a figyelem, zavart mosollyal kihúzza
magát, s apró, elnézést kérő kézmozdulattal lép hozzánk, beszél, beszél szaporán, dolgozik keze-lába, s bár szavaiból időnként elővillan egy-egy magyar
hangzású szótag, csak annyit vagyok képes megállapítani, hogy én ezzel a
nyelvvel ez idáig még nem találkoztam. Mintha sötétben, úgy tapogatok bizonytalanul a gyufásskatulya után, talán arra lenne szüksége; int a fejévelszemével, hogy nem-nem, az órámat matatnám, nem — értem meg tisztán az
első szót. önkéntelenül felkapom a fejem, s jóleső érzés melegedhetett a tekintetemben, mert hirtelen ő is megnyugodott, „nos, akkor hát helyben vagyunk"
— alapossággal, lassan, minden szót megrágva törni kezdte anyanyelvemet. Először is szapora bocsánatkérések közepette arra próbál bizonyságot szerezni,
hogy mi valóban magyarok vagyunk-e vagy csak magyarul beszélünk? Miközben közlöm vele a tényállást, töprengek, vajon mi lehet a szándéka ennek az
embernek velünk, vajon mi lehet az, ami számára megéri, hogy így kerékbetörje nyelvét, hogy így beleizzadjon ebbe a fortélyosnak tűnő magyar beszédbe.
Aztán megtudom. Megtudom, mert türelmem van meghallgatni, és van szívóssága átverekedni magát a nyelvi határon. Közel hajolok hozzá, szemem is
összehúzom, biztatóan, és szinte látom, segítségül hívott kezével miként hajtogat félre maga elől indát, ágat, s már látom is, már értem is törekvése okát:
32

hát igen, megörvendett a magyar szónak, mert ő egy olyan faluból származik,
hol egy-két magyar család is lakott, és volt neki egy nagyon kedves gyermekkori barátja, kit Péternek hívtak, kivel hosszú esztendőkön át együtt csatangoltak erdőn és mezőn, s ki oly nyomtalanul tűnt el a második világháborúban,
hogy hírét sem hallotta . . . Azóta most beszél először magyarul. És magyaráz
és gesztikulál és majd ölbe vesz bennünket a népeink közötti barátság jegyében, invitál kávéra, borra, s én legszívesebben lekésném a vonatot.
Sokat gondolkodom azóta is a nemzeti tudatnak e magávalragadó példáján.
Hogy a zágrábi epizódban mennyi történelem is szunnyad. Valahogy így nőtt
az emberiség is. Gyermekkorukban gondtalanul játszadoztak még a népek,
csupán fel-, nemzetté növekedvén kezdték szeretni, becsülni egymást a közös
gyermekkor emlékével, és más-más ajkúság öntudatával is, vagy martak egymásba épp — melyre annyi háború és pazarolt vér tanúság a földön. Van nemzedék, aki látta, mily gyorsan ölő ragály és méreg lehet sovinizmus, fasizmus,
mily gyorsan terjed az ember állatban a halálra kiszemelt nép iránti falánk gyűlölet; feltételezni is szörnyű: ha a második világháború nem akkor, később ér
véget, vajon miként árasztott volna el minket a fasiszta düh; feltartóztathatatlan lett volna bizony, úgy lehet kipusztultak volna már mind a gettóra szántak, és áradt volna tovább, kiszemelte volna azokat is, kik valaha szót váltottak,
a kiirtottakkal, ki azoknak írmagját is, sorvadt volna az egymást nagykanállal
evő emberiség.
Milyen jó is hát az idegen nyelvet törő zágrábi munkásember barátsága
melegénél fűtőzni. Hiszen aki más nép fiához közeledik ily szerető reverenciával, abban saját nemzeti érzése is erős, minthogy internacionalista is csak a
megmívelt nemzeti tartalmaiban élő lehet.
Fut, fut bennem a gondolat ily rendű-rangú tartalékaink pallérozásának,
művelésének felettébb szükséges és szépséges voltáról...
S szégyen vagy nem szégyen, csak most jut eszembe, hogy a zágrábi epizód
nem is velem esett, úgy bizony. A legnagyobb élő magyar költő mesélte el.
nekem ez év június 3-án, tapasztalataiból példát állítni arra, hogy boldogok és
szabadok lehetnek még a népek, nemzetek, ha nem feledik közös gyermekkorukat, s magukban a legnemesebbet mívelik, egymáshoz így közeliinek. És
mesélte pedig eleven, külön életet élő tekintetével is, olyan szuggesztíven, hogy
az ige, lám, bennem gyökérről megfogant.
MONDATOK A SZÜLŐFÖLDRŐL
Hosszú évek óta minden betűm elmosódó mosoly és könnycsepp a szülőföld állhatatos orcáján, mert faggatóként is kifaggatottként józan szimbiózisban élek vele, a Nagy Ajtó sarkánál ott sorakoznak mindétig készenlétben,
örökkön megszólíthatóan érteélő szavaim —: anyja szoknyájánál, anyja ölében,
anyja lakomáján, anyja betegágyánál és sírjánál a temérdek gyermek, s szólnak nyílt tekintettel, összeszorított ajkakkal, szólanának bensőségesen és szemérmesen, miként édesanyjáról, szerelméről beszél az ember, figyelvén szomorúan, s lúdbőrző háttal a legszentebb érzelmek fosztogatóira, a mellkas-veregetőkre és demagóg-motyogókra, kik anyaföldjük hüledező melegénél pecsenyét
sütnek, arcukat egy miattuk szégyenkező nép orcájának pírjával pirosítják, míg
húsosfazekakra dülled a mamák szemefényesítette szembogaruk, figyelvén harsogókra és hersegetőkre, áligazságokat felkérődzőkre, éljenek bárhol a világon,
itt a könyököm mellett vagy óperenciákon is túl, melyről anyák meséi szólnak,
s mely mesék belengik idecövekelt álmaimat, s válnak édes, keserű-édes, dologadó valósággá, figyelmeztetővé, eligazítóvá—;
hisz romániai magyar író volnék, s romániai magyar író több mint harminc esztendeje már, hogy nem hagyta el hűtlenül hazáját,
3 Tiszatáj

33

romániai magyar író volnék, s romániai magyar író több mint ötven esztendeje nem hagyta el hűtlenül az ő népét.
E szülőföldmámorral, s az iránta való szerelem történeti tudatával hordoztam meg a közelmúltban verseimet Nyugat-Európa öt és Észak-Amerika tizenhét városában, s nagyon nagy hatalma kell legyen az én földemnek, hiszen
egyetlen egyszer sem ajánlottak marasztaló, fehérebb kenyeret az én verseimért, melyek, szerény megítélésem szerint e föld s e nép lelkéből lelkedztek.
Szülőföldem otthonom. Néha meleg derékaljjal kínál, fogvacogtató hideggel is olykor. Ilyenkor fölibém húzom, takaróul, a sokezer éves európai kultúra egét.
TIZ ÉV
Begombolom magam előtt a kabátot; nos, úgy van: tízéves érettségi találkozóra érkezvén Székelyudvarhely háromszázhetvennyolc éves iskolájába, engem sem került el a megilletődés. Az idő fölöttem való múlásához nincs még
kellő nosztalgiám, inkább az ország egyik legöregebb gimnáziumával való újbóli családi viszonyba keveredésem húzza ki egyszerre derekam. Ami pedig
sokadalmunkat illeti, köszönjük, jól vagyunk; a lányok időközben asszonyossá
gömbölyödtek, a fiúk férfiasodtak, emberségben s iskolaigazgatásban találjuk
régi osztályfőnökünket, a banketti vacsora kiadós, tűrhető a bor, az osztály
negyvenhárom tagjából jelen van huszonhét, igazoltan hiányzik öt, ki boldog
— ki boldogtalan — s egyikünk időközben elfelejtett magyarul.
Aki időközben elfelejtett magyarul, az van talán leginkább jelen, ö számára a nosztalgia nagy batyu; hirtelen bomlanak ki belőle a tíz éve nem látott
arcok, utcák, tantermek, egykori diákcsínyek megelevenedett ficánkolásai, kedves rigolyájú tanárok hangja, szava — s íze a rég nem hallott beszédnek, Teréznek hívják még mindig, és én emlékszem ötvenhétből az állandóan pityeredésre görbülő csángó süldőlányra, ki ötödmagával érkezett Bákó vidékéről az
udvarhelyi iskolába; istenem, kölykök, mi! hányszor martunk tréfáinkkal oda,
hol leginkább fájt, anyanyelvének a mi beszédünktől elütő akcentusait mulatva, hányszor csomagolt hazaindulásra, s mégis — hatalmas szíve volt —, két
dolgot szeretett igazán: a rahátot meg bennünket, akik közt érettségiig érve,
így hiszem, otthoni közösségre talált.
És emlékszem, előttem felelt az érettségi vizsgán Arany János balladáiból;
azóta először most látom. Az osztályfőnöki órán szemlesütve szabadkozik, kér
engedelmet, hogy azon a nyelven számoljon be élete alakulásáról, melyet leginkább ismer, s melyet gyakorol: kicsike az ő élete, de egyszerű és szép: érettségi után Mircestibe ment férjhez, gyerekeket nevel, háztájit és szőlőt művel, s
igen szereti az ő emberét, ki boldogan kísérte el Székelyudvarhelyre is.
És kigyullad arcán hirtelen a tízéves messzilét minden emlékező pillanata,
belefelejtkezetten köszöngeti, hajtogatja az öreg falaknak a fölötti háláját,
hogy közöttük érettségizhetett; kipirul, kapkodja a fejét, s már ficánkol minden szava, mint lányok lába körhintán — köztünk van már, s egyre inkább
köztünk, ahogy arcunkat is látja hozzámelegedni sorsához. És én már nem is
őt, csak magunkat figyelem, e törékeny világra néző szelídülésünket. Mint
mikor kedves vendég van a házban, aggódva vigyázzuk: előtte szó csak az
általa beszélt nyelven essék, bántódás hirtelen kélt dilemmáját, sem emberi
méltóságát ne érje. Mert érzem — az ér is lüktet nyakamon, úgy érzem —
benne a feszülést, és a banketti füstben hordom szavaimmal a hamut a felfelpírosló parázsra, mert félek, hogy előkóvályog egy pohár, mely borgőzös
számonkéréssel koccint... —, s akkor oda ez az önfeledt derű az arcról, a
34

menyecskés mulatásba való magafelejtkezés, és felszakadnak az alvó zsilipek
benne. Hiába.
— La multi ani, Teréz! — emelem felé poharam, s mosolyba próbálom
négy, diákoskodásban eltöltött esztendő minden közös emlékét. Mosollyal néz
vissza, kezében szavakat kereső félútra tétovázik kicsit a pohár, koccint:
— Az Isten éltessen.
Hirtelen védekezően kapja maga elé poharát; elsírja magát.

DOMOKOS MÁTYÁS

A Tiszatáj makói estje elé
Lehet-e a legkényesebb igény vizsgáját is győztesen kiálló művekben ösztönző-ihlető szerepe, teremtő és termékenyítő befolyása a szülőföldnek? Annak
a tájnak, amelyben — fölegyenesedve — első lépéseinket megtettük? Annak a
közvetlen emberi környezetnek, amelynek érlelő melegét és nyelvét, ahogy
mondani szokás, az anyatejjel együtt szívtuk magunkba?
Ha Csokonai debreceni, Berzsenyi kemenesalji poézisére gondolunk: továbbá Petőfi és Arany alföldi képeire, a téli puszta befagyott tengerére és a
lacikonyha ropogós havon bokázó sokadalmára; Ady Kalota-parti látomására;
vagy éppenséggel a földrajzilag is ide, a Tisza-, Maros-tájra vágó példára, Juhász Gyula tápai lagzijára hivatkozunk; nyilván annak is tudatában vagyunk,
hogy erre a kérdésre, amely a művészet egészséges, jó működése szempontjából
oly lényegbevágó, kételyoszlató választ, méghozzá végleges érvényűt, nem is
egyszer adott már a történelem.
Nemcsak a miénk.
Hogy a legfénylőbbet említsem a históriából: aranykorában, az időszámítás
előtti V. században, Athénnak mindössze huszonötezer szabad polgára volt, de
az attikai tájnak és emberének ezt a kisvárosi mikrokozmoszát Periklész kormányozta, piacán Szókratész tanított filozófiát, Akropoliszát, ahol a város közélete zajlott, Pheidiász díszítette fel épületekkel és szobrokkal, és ezek a kisvárosi népek szolgáltattak közönséget — és drámáihoz anyagot — Szophoklésznak, aki az Antigoné két sorában így összegezte tapasztalatait az emberi
jelenségről, amelyeket földijei körében szerzett: „Sok van, ami csodálatos, /
de az embernél nincs csodálatosabb."
De ha így volt, így lehetett, akkor miért van folyton napirenden ez a kérdés, nyomában az árnyékával, a kétellyel, ma is?
Talán azért, mert a modern civilizáció nyomása, amely a huszadik századi embert létének minden vonatkozásában szinte kizárólag a milliós, sőt; a
müliárdos nagyságrendek csoportjaiban képes csak szemlélni és kezelni, még a
szellem emberei közül is mind többeket behódoltat annak az elképzelésnek,
mely szerint a kultúra hatékonyságában is a tömegvonzás fizikájának a törvényszerűségei érvényesülnek. A történelmi ellenbizonyítékok ellenére is terjedőben a hiedelem, hogy a művészet hatósugarának az érvénye, miként a fizikában, ezen a területen is a hely méreteinek, a tömeg nagyságának a függvénye. És fogyatkozóban azoknak a száma, akik úgy gondolják, hogy a kultúrateremtés nagy történelmi példáiban rejlő modell és utolérhetetlen idea, egy3*

35

szersmind bárhol és bármikor megvalósítható szellemi-erkölcsi lehetőség is, és
tudják (vagy nem felejtették el), hogy a szűkebb pátria, a bartóki kishaza, bárhol és bármikor alkalmas archimédeszi pontja lehet az ilyenfajta, s a legnagyobbra törő vállalkozásnak. Mert az önmegvalósítás terén sem lehet nemesebb
ambíciója az emberi mikrokozmosznak, minthogy — Széphalmon egy magányos, a Spielberg és Kufstein tömlöceit megjárt írószellem szüntelenül áradó
leveleire alapozva, Patakon vagy Debrecenben egy kollégium falai közt, Pesten
vagy Váradon egy kávéház vagy redakció szegletében, Nagykőrösön vagy Vásárhelyen egy-egy botcsinálta óraadó tanár géniuszának a sugárzása körül —
nekilásson felépíteni a maga Athénját.
A szülőföld inspirációja a művekben tehát nem valami titokzatos fluidum
érvényesülése, és nem a táj lelkének misztikus-irracionális sugárzása, hanem
ma is ugyanaz, ami volt Szophoklész idején, két és fél évezreddel ezelőtt: az
emberi minőség jelenléte. Ha a történelem tényleg az élet tanítómestere volna,
elfásult, hitüket és kedvüket vesztett lelkeknek reményt adóbb tanítással aligha
szolgálhatna ennél: amelyre ebben a városban, Makó szellemi múltjának, történetének Justh Gyulában, Juhász Gyulában, József Attilában, Erdei Ferencben
testet öltött klasszikus példáira gondolva, feszélyezettség nélkül, jó okkal lehet
gondolni. De a példájukra hivatkozónak azt is tudnia illik, hogy a bennük tündökölt, művekre és tettekre ösztönző tehetségnek a hátországa mindenkor a
Maros és a Tisza mentén élő, s József Attila által megénekelt, dolgozó, „megfáradt ember" volt: a zöldséggel, hagymával vergődő, „hallgatag, komoly paraszt", a szorgalmas kézműves, és a radikális politikai horizontú, európai szemhatárú, kisvárosi értelmiségi —, a szabad gondolat minden makói közembere.
S aki folyamatosan figyelemmel kíséri az itteni kishaza irodalmi folyóiratának, a működése negyedik évtizedébe lépett Tiszatájnak a munkáját, annak az iránt sem lehet kétsége, hogy a maga méretei és arányai közt a Tiszatáj
is ennek az emberi hátországnak a szolgálatába igyekszik szegődni. Nemcsak
azokat tekintve műhelye vonzáskörébe tartozóknak, akik itt születtek, ezen a
tájon eszmélkedtek, innen származtak el, vagy sorsuk véletlenjei, illetőleg
éppenséggel mélyebb törvényszerűségei következtében errefelé éltek és élnek,
de azokat is, akiknek munkásságából A Dunánál költőjének meghagyása szerint kirajzolódik a közép-kelet-európai testvérnépek közös gondokkal birkózó
emberi világa.

36

DOBAI

PÉTER

Vadon
Versrészletek egy készülő regényből: a múlt századi, Somogy vármegyei
betyárság hattyúdala. A fiumei—budai vasútvonal építésével egy időben likvidálták ezeket a bandákat, melyek a Dráva és a Balaton közti térben barantáztak, utolsó mohikánjaiként egy halálraítélt életformának: a szabad pásztorságból kiszakadt és a kiegyezett világban békés helyét már nem lelő zendülésnek.
Élnek még ma is az őróluk szóló nóták, ezek a sorok is abból a régi kedélyből
merítenek, amelyet az ő hetyke, halálhoz közeli tombolásuk és jókedvük hagyott hátra egy új világnak, egy más életnek, melynek már nincsenek se vadonjai, se pusztái, csak keretei és ezeken belül: teljesítményei.
1.
Fák sorában,
vizek
sodrában,
farkasok
sorsában,
nádasok, sások
rácsában,
de élni a halálban,
úgy, ahogy talány az élet:
szabadon, bitangon,
mosolyban-bátran!
2.

Aki erre-arra
vágyik,
abból nem lesz soha másik,
de aki élni magát meri szépen
s tetszik neki, hogy ő ilyen éppen
és nem másmilyen egy
jobbéletben,
abból annyi megmarad
talán,
amennyi egy nótaszó, ha szól, egy szótlan

pusztán.

3.
Nádas volt a megállás,
szálerdőben az elalvás,
golyóra kellett az ébredés,
de a kimúlásig, méhésző
uraság,
vad lesz még sok hely, sok év!
4.
Te híres Gelencsér
Jóska,
nem jössz többé a malomba,
titokban velem mégis
találkozni,
harangoz már hurokról a tested,
fehér liszt lett vihar inged,
itthagytad énnékem belőle a selymet,
meg foglak
siratni.
Siratni. Élőnek álmodni, álmommal
szeretni.
37

5.

Kinek
kinek
annak
a jötte

korzó a tölgyerdő,
a Dráva sodra fürdő,
perce mindig
kettő:
az egyik, búcsúja a

következő.

6A hó volt a jobb
mint a zápor
vagy a kettőnél is jobb a köd,
a sár, a por, a nyár, a dér, a jég-e
és hogy magamnak közben ki voltam
nem fogja tudni mától
az se, ki a bitóra köt!

én:

1.
Hej Verkóczi,
megsiratlak,
valahányszor
búcsúztatlak,
ottan vagy te, itt vagyok én,
de a szívünk helyet
cserél.

PAOLO

SANTARCANGELI

Lent és fent
i.
A hazugság hápogó szégyene
letör.
Egérutat nyer a nyilvános
borzalom.
Érzem már: tudatom
széthasad.
Lássátok, feleim nemlevő
nyája:
Szégyen rondabugyra
buzog a földön.
Mocskát okádva fröcsköli
széjjel.
Zöld villám cikázik fekete
égen.
Mondván
hogy
nincs
kiút.
Kiszáradt a fűzfa Babilon
vizein.
Jobb híján akasztom 'lantom' a
nyakamba.
De hová akasszam nyakam és bánatom?
Száz nyílvesszőt
remegtet
testem,
Százszor nyilazott
Sebestyén-testem.
Száz gonosz pocsolya akasztja
léptem.
Bolondgombát
evett százszor az ember.
Mondván
hogy
nincs
kiút.

(I.

fohász)

Fürdik a kácsa fekete
tóban.
Fürdik a remény fekete
könnyben.
Száraz kórót morzsol az ujjam.
Meg sem született,
fáj már a hang is.

II.
Rothadás szörnyének
átkozott
tojását
Bazalton zúzom szét éledő
örömmel,
Éledő élettel, ős
újjászülető
Hozsánnás hitemmel,
özönlő
parttalan
Vizeken keresztül
mégiscsak mondom az igét,
mondom
az
igent.
Száz életem, száz halálom: mondjam hogy
igen.
Ágyban fekve, lábra állva: mondjam
hogy
igen.
(II.

fohász)

Éljek csak
másban.
Magamat
felejtsem.
Állj elém,
kedvesem.
Csípődet
öleljem.
*

Higgyek az életben, higgyek a szóban.
Higgyek a létben, higgyek az igében.
Higgyem hogy újraébred
az igen.
Higgyem hogy nincsen a nem.
Parttalan
Poklokon keresztül
mégiscsak mondjam a
Mondjam
hogy
van
kiút.
(III.

magamét,

fohász)

(Nyújtsátok
kezetek,
emberek.
Nyújtsátok
békétek,
emberek.
Nagyon
szomjazom,
emberek.
Tovább nem
bírom,
emberek.)
*

(IV.

fohász)

Igyon lelkem
békét.
Egyen szívem
csöndet.
Párom legyen
párnám,
Koronás
örömem.

Torino, 1978. április 25.
39

TÉGLÁSY

IMRE

Itt tilos
a
dohányzás
mutatja a tábla
a
tizenkéttáblás
jókedvű
uracskák
pöfékelnek
mégis
füstbe
burkolódzva
aki nem bírja a
billiárdkocódást
ezúttal
elefánt
helyett emberi
csont
tessék
odébbállhat
ki is
tántoroghat
amerre tud ja és
amerre bír még

ironikus
irat
emel rá kalapot
water
closet
lehet száműzött
is
önnön bőre
mögött
férjen a bőrébe
rátetoválhat
egy
reneszánsz
bélyeget
vízöblítéses
lelkiismerete
tisztítására
a z
ember
mikrokozmosz
s megnyugodhat
hogy a
mákrokozmosz
is ég
egyébként

itt tilos

Változatok Utópiára
„ . . . aki valamely becstelen bűnt követett el, annak arany függőt aggatnak fülébe, ujjára arany gyűrűt húznak, nyakába arany láncot, feje köré
pedig arany zsinórt öveznek."
(Morus Tamás)

nem gyűjtök
aranyat
nem érmet s
névjegyet
barátságot
se fűzök
spárgára
aszalódni
más hencegjen
velük
elég saját hajóm is
e zajló
tengeren
megtartanom
s
vigyáznom
nem kérem azt se mástól
hogy tartson csak
velem

szextánsom
vízbe
hullott
a Nap rossz óra már
kelet s nyugatnak
boltján
szegény
remegve
jár
mint Münchhausen
kobakja
a sívó Afrikában
...
és nem tudom
mikorra
hová is
érkezem
bármit teszek
hiába
fölold a nagy
közösség

utam nem én szabom meg
a vízcsepp vízben
elvész
más
igen megyek
hajómon
de nem
kormánylapátként
(habár mind azt hazudják)
csak fájdalmak
szögével
szögezve
testetekhez
drótok tüskéi tűzik
bordánkat egy hajóvá
más
megyek s mennek hajókon
ahány fej annyi úton

oly sok felé sodortan
oly más irányt akarva
és mégis egy a végcél
egy nagy bárkán belül mind
külön sajkán evezve
más
őrült Majom hajózik
vak csillagunk
levében
és azt reméli eljut
erdős Utópiába
kozmikus
távlatokról
szegénynek nincs fogalma

TÓTH VALERIA: NYUGALOM
41

TÓTH DEZSŐ

Révai József emlékezete
Az Oktatási és a Kulturális Minisztérium nevében köszöntöm mindannyiukat
abból az alkalomból, hogy iskolájuk, a szegedi Tarján 1. sz. Általános Iskola a magyar munkásmozgalom és szocializmus kiemelkedő alakjának, Révai Józsefnek a
nevét veszi fel. Erre az nyújt alkalmat, hogy most töltené be 80. életévét — indokot
azonban ehhez egész élete és műve ad.
Ha egy intézmény egy' elhunyt személy nevével jelöli önmagát, az egyszerre
jelent tiszteletadást és vállalást. Adott esetben tiszteletadást a lázadóból, antimilitaristából marxistává, kommunistává lett Révai Józsefnek, aki egész életét, nagy tehetségét a párt, a munkásmozgalom harcának, a magyar társadalom felemelkedésének,
végső soron a nemzetközi munkásmozgalomnak, a szocializmus ügyének szentelte;
aki alapító tagja volt a Kommunisták Magyarországi P á r t j á n a k ; aki a Tanácsköztársaság idején, majd a bécsi, prágai, moszkvai emigrációban, s az idehaza végzett illegális munka során börtönökben, szerkesztőségekben, előadói pódiumokon, szóval és
tollal, gondolattal és cselekvéssel szolgálta a magyar nép ügyét.
Nevének felvétele ugyanakkor annak vállalását is jelenti, hogy ebben az iskolában a tanulás, a nevelő- és. oktatómunka, az ifjúsági mozgalmi élet az Ö szellemében,
élete és műve maradandó tanúsága szerint fog folyni.
Ezért engedjék' meg, hogy röviden felidézzem munkássága legfőbb jellemzőit,
tudva persze, hogy ti gyerekek ennek lényegét még nem, vagy csak részben érthetitek meg; de abban a biztos tudatban is, hogy tanáraitok, nevelőitek, szüleitek segítségével, további tanulmányaitok kapcsán Révai József írásait olvasva, egyre jobban
megértitek műve jelentőségét és példáját s egyre büszkébbek és többre kötelezettek
lesztek, hogy egy róla elnevezett iskola diákjai lehettek.
Néhány tanulságra azért hadd hívjam fel elsősorban a Ti figyelmeteket. Eleven,
sportot kedvelő fiú volt, akinek negyedik gimnazista korában egy súlyos meghűlés
nyomán a szíve egy életre károsodott, de aki a szükségből erényt tudott kovácsolni.
Hosszan tartó betegsége alatt fedezte fel a maga számára a szépirodalom, általában a
könyvek örömét. Nyelveket tanuló, antikváriumokat böngésző, önmagát sokoldalúan
művelő, kiváló, de zárkózott tanuló volt. Amikor végzett, érdeklődésével ellentétes
foglalkozást kellett választania: bankhivatalnoknak kényszerült. Rövid idő alatt nehezen oldódó magányosságából azonban éppúgy kiverekedte magát, mint az anyagi
okokból vállalt kényszerpályából. S ezt nemcsak azért volt képes megtenni, mert
elvont értelemben „többre hivatott" volt, hanem mert tehetségének, ambíciójának
szerves részét képezte a másokért érzett felelősség; mert szinte gyermekfejjel is
kötelességének érezte, hogy feleletet adjon a körülötte tomboló világháború káoszára
és embertelenségére. Ez a társadalmi felelősségérzettel párosult tehetség volt az, ami
hasonló gondolkodású társak keresésére ösztönözte, s akiket először Kassák Lajos
körében, majd a Galilei Körben, azután a forradalmi szocialisták között, Corvin Ottó,
Elhangzott a szegedi T a r j á n 1. sz. Altalános Iskola névadó ünnepségén, 1978. október 11-én.

42

Sallai Imre oldalán talált meg. Ezen az úton ért lázadó irodalmárból marxistává, lett
háborúellenes röpiratfogalmazóból a Kommunisták Magyarországi Pártjának egyik
alapító tagja, a Tanácsköztársaság Vörös Újságjának politikai publicistája; talált rá,
mint oly sokan, a Nagy Októberi Szocialista Forradalom és a magyar szocialista forradalom mutatta útra, arra a XX. századi forradalmárhivatásra, amelyben a személyes tehetség a párt, a munkásosztály ügyének szolgálatában bontakozhatott ki, s
amely személyiség és mozgalom kölcsönhatásában olyan eredményt mutathatott fel,
aminek példáját társadalmunk ma is őrzi, többek közt egy iskola emlékeztető —
tiszteletadó — elnevezésével is.
Ez az örökség gazdag, szerteágazó és ellentmondásoktól sem mentes. Az ünnepi
megemlékezés ezért csak a legfontosabbat, a legmaradandóbbat emelheti ki s ezt
kétségtelenül Révai József 30-as, 40-es években írt történetpolitikai tanulmányai
jelentik. Példaszerűen mutatkozott meg ezekben az írásokban, hogy egy értelmiségi
felkészültségű kommunistának hogyan kell és lehet műveltségét, szellemi erejét a
magyar és a nemzetközi munkásmozgalom harcának közvetlen szolgálatába állítani.
E tanulmányok összessége gyakorlatilag példázza, hogy az intellektuális erő a pártosság vállalásával és érvényesítésével nem korlátozza, hanem felszabadítja önmagát.
Ne felejtsük el: a tanulmányíró Révai munkásságának zöme és java Hitler hatalomrajutásának és grasszálásának, a nemzetközi munkásmozgalom antifasiszta népfront-politikája kialakulásának és érvényesítésének, az antifasiszta világháborúnak a
korszakára esik. S tegyük azonnal hozzá: egyben arra a korszakra, amelyben a fasizmus elleni harctól elválaszthatatlanul kellett célt, programot adni a magyar társadalom haladó erőinek; arra a korszakra, amely követelte és a Vörös Hadsereg győzelmével meg is hozta a népi demokratikus átalakulás lehetőségét és kötelességét.
Mindez a nemzetközi munkásmozgalom általános célkitűzéseivel összhangban a magyar kommunisták számára történelmi s egyben mozgalmi feladatként jelentkezett.
Révai József a maga személyes képességeinek teljes latbavetésével mint tanulmányíró, ezt az ügyet nyíltan vállalta, közvetlenül szolgálta. Nem ennek ellenére, hanem
éppen ezért lehettek ez idei írásai magas színvonalúak, tág látóhatárúak, máig hatóak és holnap is nélkülözhetetlenek. Nem ennek ellenére, hanem éppen ezért itathatta át módszerét, stílusát a legteljesebben a személyes gondolat ereje, a mélyen
elsajátított világnézeti meggyőződés, a mozgósításra, cselekvésre szólító szenvedély.
Legfőképpen pedig ennek a történetiséget és időszerűséget egyesítő pártosságnak a
révén érték el ezek az írások a tudományos értelemben vett mélyebb objektivitást,
s tanúsítják máig és gyakorlatilag, hogy pártosság és objektivitás nem egymást zavaró, hanem egymást kölcsönösen elmélyítő kategóriák.
Tanulmányaiban éppen a pártosság révén, történetiség és időszerűség mintaszerű
— egymást erősítő — kölcsönhatásba léptek. Időszerű szempontjai sohasem történelemtorzító vagy -csonkító visszavetítések; történeti fejtegetései sohasem olcsó aktualizálások voltak. A marxista Révai József mindig tudta, hogy a jelen eszméinek, törekvéseinek többek közt az is próbaköve, hogy mennyire képesek kulcsot adni a
múlt teljes megértéséhez; s ugyanígy tudta azt is, hogy csak a múlt ellentmondásosan teljes objektív valósága csenghet össze a jelen marxista igazságával.
Ha e nagy tanulmánysoron — a Szabó Ervinről szólótól, a Marx és a magyar
forradalom címűtől a Kölcsey-, Petőfi-, Kossuth-, Adyról szólókon át a Marxizmus
és népiességig s az ezt övező publicisztikáig — tekintünk végig, a közös jellemzőt,
egyben az érték lényegét, ennek a pártosságkövetelte teljesség- és objektivitásigényben találhatjuk meg.
Abban, hogy fő figyelmét a magyar történelmi fejlődés sajátosságainak elemzésére fordítsa; hogy e sajátosságokkal összefüggő ellentmondásokat világítsa meg;
azokat, amelyek jóformán a magyar polgárosodás kezdetétől, 1848-on át Adyig és a
Tanácsköztársaságig gyűrűztek, s amelyek ha nem is meghatározói, de fontos és főleg
tisztázatlan tényezői maradtak a Horthy-korszak magyar társadalmának, mindenekelőtt társadalmi tudatának is.
Hogyan függtek össze a magyar történelmi fejlődés sajátosságai a párt, a mun43

kásosztály időszerű feladataival; illetve hogyan tárta fel — ha korántsem egyedül, de
nagy hatással — ezek tényleges összefüggéseit Révai József?
Mindenekelőtt úgy, hogy a XIX. századi magyar társadalmi-történelmi mozgás
megkésettségét, felemásságát és ezzel összefüggő ellentmondásosságát nem részekre
és oldalakra szabta, hanem a maguk teljességében vizsgálta, és ennek alapján bizonyította és hangsúlyozta e mozgás fejlődésjellegét, azaz polgári — esetenként, Petőfinél és Adynál azon túlmutató — jellegét.
Kölcsey-tanulmányában a magyar polgári fejlődés létének, egyszersmind létének
eredendő gyengeségeit — mint a magyar fejlődés sajátosságát — egyszerre világította
meg. A nyelvújítási mozgalmat, Kölcsey nép felé tájékozódását, rendiséget bíráló
gesztusait, Berzsenyi- és Csokonai-kritikáit mint a polgári haladás, a polgári tudat
úttörését méltatta; de megmutatta azt is, hogy e tendenciák egyidejűleg a polgári
erők gyengeségének kifejezői is voltak.; hogy a társadalmi-politikai tartalmak csak a
nyelvművelés, a polgári ízlés szintjén jelentek meg; hogy a nép felé tájékozódás még
kívülről és felülről való volt; hogy a feudális rendi mentalitás belső bírálata szükségképpen öltötte a keserű, önkínzó pesszimizmus formáját.
Révai a magyar 48-at is a maga ellentmondásos teljességében ragadta meg. Feltárta a magyar feudális középosztály sajátos politikai és ideológiai képleteket produkáló polgárosodási folyamatát, illetve 48-as vezető szerepét; korrigálta Szabó Ervin
nézeteit, amelyek a parasztkérdés jogos hangsúlyozása mellett, 48-at végső soron
rendi jellegű felkelésnek minősítették, és elhanyagolták nemzeti vonatkozásait. Révai
ugyanakkor félreérthetetlenül vonta meg e rendi liberalizmus, másfelől a márciusi
fiatalság plebejus demokratizmusa közt az elvi határvonalat és körvonalazta gyakorlati, politikai kölcsönhatásukat. Tegyük hozzá: éppen ennek tisztázása alapján kapcsolhatta hitelesen össze a magyar forradalmat és szabadságharcot Európa 48-ával.
Ady-tanulmányában azt fedte fel, hogy a megkésett polgári fejlődés, a végig
nem vitt polgári forradalom betetőzése mennyire szükséges, erői egyszersmind menynyire gyengék, végigvitele mennyire elégtelen. Ady tragédiájának feloldása az el nem
ért, de kívánt ú j nemzeti vezetőerő, a magyar proletariátus színrelépése.
A Marxizmus és népiesség pedig arról vallott: magyarság és emberség, provincializmus és egyetemesség, nemzeti és társadalmi felemelkedés évszázados és sajátos
dilemmáját a népi mozgalom, a két világháború közt legjelentősebb nem marxista,
de progresszív szellemű áramlat sem képes feloldani.
Révai mindezzel nemcsak a magyar történelmi múlt teljesebb, objektívebb szemléletéhez járult hozzá, nemcsak elvont tudományos teljesítményt nyújtott, hanem
nagyhatású szellemi propagandát is folytatott a nemzetközi és magyar munkásosztály, a magyar párt, a magyar nép harca érdekében.
Amikor Révai József tisztázta a magyar polgári fejlődés sajátosságait, felszínre
hozta a feudális középosztály — mégoly ellentmondásos, de — polgári szerepét, ezzel
együtt a magyar 48 — mégoly ellentmondásos, de — polgári jellegét, akkor ezzel
arra is választ adott, hogy az 1918-as polgári forradalom betetőző szerepét követően
igenis jogosult volt a szocialista forradalom, a Magyar Tanácsköztársaság; és világos
elméleti válasszal támogatta a magyar kommunistáknak azt a felismerését és célkitűzését, hogy a két világháború közti Magyarország haladó erői nem a polgárságtól, hanem a dolgozó osztályok összefogásától remélhetik a fasizmussal szembeni
eredményes szembeszállást, hogy nem egy polgári forradalomtól, hanem csakis egy
szocializmushoz vezető népi demokratikus átalakulástól várhatják a történelmi érdekű ellentmondások történelmi feloldását.
Válaszérvényű volt az is, amit Révai József a magyar 48 forradalmának és szabadságharcának szoros összefüggését illetően kifejtett. Elemzései lerántottak minden
olyan leplet, ami a magyar reformkor és 48 sajátos ellentmondásait, osztályütközéseit
nacionalista illúziókkal, álhazafias mítoszokkal takarták el, s amelyek objektíve mindig a fasizmust segítették. De bírálta és korrigálta azt a doktrinér marxista szemléletet is, amely az előtérbe állított osztályösszefüggéseket elválasztotta, végső soron
szembeállította a nemzeti függetlenség ügyével, a szabadságharccal. Időszerű volt ez
akkor is, sőt éppen annak révén, ha történelmi tematikán keresztül fejeződött ki.
44

Ne felejtsük el, a fasizmus, a dolgozó osztályok kíméletlen elnyomója egyben a nemzeti függetlenség legnagyobb veszélyeztetője és legdurvább sárbatiprója is volt.
Nemcsak tudományos, azzal egybeeső érvényű agitatív, időszerű jelentése volt
annak is, hogy Révai a XIX. és XX. század progresszív és forradalmi fejezeteinek
elemzése kapcsán — a reformkori nemességtől a Batthyány-kormányon át a polgári
radikálisokig és a népi mozgalomig — differenciáltan tárta fel a haladó erők osztályés rétegkorlátainak, gyengeségeinek, félszegségeinek és önellentmondásainak szövevényét. A nyílt osztályfrontokat nélkülöző magyar történelemnek csak ilyen gondos
analízise figyelmeztethetett a történelem mélyén mindig ott húzódó vagy-vagyra; e
progresszió társadalmi és nemzeti szempontból konstruktív készségeire, egyidejűleg
fogyatékosságainak bírálatára.
Éppen ezzel kapcsolatban volt időszerű a hazai forradalmi erők mindenkor szűkös bázisának történeti vizsgálata is. Révait mindig foglalkoztatta az az ellentmondás, ami a 48-as forradalom radikális szárnyának, Petőfi plebejus demokratizmusának viszonylagos elszigeteltsége, másfelől történelmi szerepének jelentősége közt
fennállt. Történeti elemzései nemcsak a magyar 48-as radikalizmus ideológiai-politikai helyzetképét pontosították, hanem azt a magyar kommunista pártot is segítették, amelynek a 30-as, 40-es években ugyancsak szűk volt a bázisa, de amelynek
politikai erejét a magyar munkásosztály érdekeinek következetes képviselete, marxista—leninista ideológiája és proletárinternacionalizmusa növelte.
Révai József társadalompolitikai tanulmányai ezekkel az elemzésekkel nemcsak
a múlt történelmi helyzetképeit pontosították, de az antifasiszta népfrontpolitikát is
tükrözték, azt segítették, és az 1945 utáni, szükségképpen vitázó szövetségi politikát
is gyakorlatilag előlegezték.
S hadd oszlassunk el, éppen a magyar történelmi sajátosságok feltárásának méltatása kapcsán egy látszatot is: Révai József elsősorban politikus, nem pedig irodalomtörténész volt. Így van ez akkor is, ha a marxista irodalomtudomány méltán
épít tanulmányaira, merít eredményeiből. Hogy Révai társadalompolitikai érdekű
mondanivalóját igen nagy mértékben irodalmi, az irodalommal — mindenekelőtt a
magyar lírával — valamilyen módon összefüggő tanulmányokban fogalmazta meg,
az csak a magyar fejlődési sajátosságokra érzékeny szellemére vall. Hiszen — ahogyan éppen ő mutatott rá — a magyar fejlődés sajátosságával függött össze az irodalom, mindenekelőtt a líra szerepének társadalmi, politikai tartalmakkal való telítődése. Az irodalom ezért kínált végső soron politikai szándékainak érvényrejuttatásához alkalmas terepet, egyben olyan szélesen ismert közeget, ami agitatív céljainak
is megfelelt. Tanulmányainak elvi jelentőségét mindezek alapján úgy is összegezhetnénk: messzemenően hozzájárultak annak reprezentálásához és megértetéséhez, hogy
a kommunista politika, a munkásosztály politikája — nemzeti politika. Révai maga
időszerű összefüggésben így írt erről: „A fasizmus elleni harc, a fasiszta háborús
uszítók nemzeti demogógiájának Ieálcázása azt követeli tőlünk, hogy a magyar nemzeti múlt nagy cselekedeteit és eseményeit, amelyek az emberi haladás ügyét szolgálták, megtanuljuk saját múltunknak érezni." Tanulmányai ilyen összefüggésben kifejezték, hogy a történelmileg fiatal munkásosztály a maga ú j tartalmú társadalmi
vezetőszerepével egyszersmind a nemzeti hagyomány örökségét is vállalja. Tanulmányai sokban úttörő jelentőségű bizonyítékai annak, hogy a munkásosztály, a kommunisták politikája nemcsak szembefordul az uralkodó osztályok nacionalizmusával
vagy nemzeti nihilizmusával, hanem önnön osztály céljaiért küzdve messzemenően
támaszkodik a nemzeti örökség forradalmi és haladó hagyományaira, és vállalja a
múlt terhes örökségeiből adódó tanulságok történelmi érdekű levonását is.
*

Tanulmányainak marxista logikája annak a történelemnek volt a logikája, amely
a fasizmus vereségéhez, a Vörös Hadsereg győzelméhez, hazánk felszabadulásához, s
ezzel a népi demokratikus átalakulás lehetőségéhez vezetett. A felszabadulást közvetlenül követő években, Lukács Györgyé mellett, Révai szellemi kisugárzása volt —
45

főként az értelmiségre — a legnagyobb. Éppen azért lehetett az, mert széles körben
ismertté vált tanulmányainak szelleme változatlan időszerűséggel most már a reakcióval leszámoló, a progresszió erőit vitázva is összefogó magyar demokrácia erősödését s ezzel a népi demokratikus fordulat előkészítését támogatta.
Tanulmányai ez időben nemzedékeket tanítottak arra, hogy marxizmus és magyarság, munkásosztály és nemzet, történelmi múlt és jövő hogyan függnek össze;
egységükért milyen harcot, kikkel és hogyan kell vívni. Tőle — igen nagy hatásfokkal tőle is — tanultuk, hogyan kell és milyen színvonalon lehet társadalmi és ideológiai folyamatokat egymásra vonatkoztatni; emberi, költői magatartásokat, a nagy
költészetek esztétikai jellemzőit is társadalompolitikai összefüggésekből eredeztetni s
tanultuk meg azt is, mi az irodalom, a költészet értelmes, tartalmas cselekvő hivatása, emberi, társadalmi szerepe. A politikát, ideológiát és művészetet szüntelenül és
a társadalmi cselekvés jegyében egymásra vonatkoztató kommunista magatartás emberi-szellemi példáját tanultuk tőle.
Más összefüggésekben, ezért más mércével és más konzekvenciákkal kell mérni
tevékenységét attól kezdve, hogy személyes tevékenysége a fordulat évétől a proletárdiktatúra szervezett mechanizmusának egészébe épült. Nem itt az alkalma annak,
hogy ezt a személyiség és politikai helyzet bonyolult kölcsönhatását felvető kérdést
taglaljuk. Csupán annyit: Révai József személy szerint is részese volt mindannak az
eredménynek, amit az 50-es évek elején a lenini kulturális forradalom, általában a
szocializmus megalapozása terén társadalmunk elért, s amelyek a szocializmus hazai
építése folytonosságának szerves részét képezik. De részese, szellemi és gyakorlati
támogatója volt azoknak a kulturális-politikai és politikai torzításoknak is, amelyek
idegenek a szocializmustól s amelyeknek ezért nincs és nem lehet folytonossága az
építőmunkában. Igaz, voltak kísérletei, amelyekkel káros tendenciákat korlátozni
kívánt, de azokat másfelől maga is segített világra hozni. Igaz: megnyilatkozásainak
mindig szellemi rangja volt, de ez nem egyszer éppen a torzítások látszólagos hitelét
növelte. 80. születésnapján, az iskolai névadás ünnepi hangulatában is a művének
lényege iránti tisztelet kötelez. ennek kimondására. De ezen túlmenően az is, hogy
tudatosítsuk: a személyes teljesítmények iránti elismerés sohasem szolgálhat ürügyül
súlyos, a személyénél messze tágabb érvényű politikai torzítások rehabilitálására.
Ahogyan Révai József az 50-es évek végére korrigálta korábbi József Attila-képét,
ahogyan — az egyidejű társadalompolitikai tanulságoktól aligha függetlenül — egyértelműen rajzolta ki a magyar forradalmi költészet Petőfi—Ady—József Attilavonulatát, és vonta vissza Bartókkal szembeni fenntartásait — arra enged következtetni: Ö maga is megkezdte műve folytonosságának önkritikán is alapuló kiépítését.
Iskola veszi fel Révai József nevét — tegyük hozzá: nem véletlenül szegedi
iskola. Révai József műve az egész magyar munkásmozgalomé, de különösen erős
szálak kötötték Szegedhez, annak népéhez. Nemcsak, mert a 20-as évek közepén
illegális pártszervező munkája során járt itt, s nemcsak, mert a -30-as évek elején a
szegedi Csillag-börtön celláját nemesítette alkotóműhellyé, hanem mindenekelőtt,
mert 1944 végén a felszabadult Szegeden kezdte meg szervező munkáját „a magyar
újjászületésért, a hazaáruló reakció ellen, a dolgozó nép egységéért"; kezdte meg a
kommunisták és szövetségeseik mozgósítását s hozta létre Erdei Ferenc és Balogh
páter közreműködésével a Magyar Nemzeti Függetlenségi Front lapját, a Délmagyarországot, amelynek egy ideig ö volt szellemi vezetője. A kötelesség rövidesen elszólította ugyan, de 1958-ig volt Szeged országgyűlési képviselője, ide kötötték őt József
Attila-kutatásai is s az itt töltött idők életreszóló emlékei. „Az itt töltött hetek és
hónapok — ahogyan maga írta — összeforrasztottak Szeged népével."
Szeged méltán büszke lehet erre a kapcsolatra s hogy az is, mutatja, hogy egy
iskoláját róla nevezi el. Nemes, tartalmas és tanulságos hagyomány őrzését vállalja
ezzel a város és vállalja az iskola.
Tiszta szívből kívánom nektek, fiatal barátaim, kedves tanulók, hogy a magatok
mai és holnapi hasznára, szocialista társadalmunk jelenének és jövőjének gyarapítására becsülettel ápoljátok ezt a rátok bízott örökséget.
46

o£z

aníwti

KARSAI LÁSZLÓ

Illúziók és valóság
„VENDÉGMUNKÁSOK"

NYUGAT-EURÓPÁBAN

„Vendégmunkások": megtévesztő, hazug és nem utolsósorban értelmetlen összetett szó. A franciák, angolok, oroszok nyíltan k i m o n d j á k : travailleurs étrangers, foreign workers, inosztrannije rabocsije — vagyis: külföldi munkások. Csak a németek nevezik őket Gastarbeiter-nek — vendégmunkásnak. A külföldi munkások problémáinak neves szakértői, Stephen Castles és Godula Kosack ez utóbbi kifejezésről
monográfiájukban szárazon és némi gúnyos éllel megállapítják: „A szakirodalomban
nem használják, vendégeket általában nem hívnak azért, hogy olyan m u n k á k a t végeztessenek velük, amelyeket senki más nem vállalna." 1
A közvéleményben nálunk és Nyugat-Európában is szép számmal élnek szélsőséges, egymásnak gyakran ellentmondó nézetek, előítéletek a „vendégmunkásokkal"
kapcsolatban. Nyugat-Európában a külföldi munkavállalókat tartották egy időben a
kapitalista fejlődés fő mozgató erejének, különféle idegengyűlölő, fasisztoid f a j i mozgalmak ürügyül használták és használják őket a munkásmozgalom megosztására, a
kispolgári rétegek megrémítésére. Miközben sok európai fejlett tőkés országban a
baloldali pártok, a szakszervezetek még csak próbálkoznak egységes, igazságos politikát kialakítani s folytatni a „vendégmunkásokkal" kapcsolatban — egyes szélsőbalos irányzatok az algériai, spanyol, olasz, görög stb. munkásokban próbálják megtalálni az osztályharcok forradalmi erőit.
Cikkünkben azt a célt tűztük magunk elé, hogy a legfontosabb tényekre, összefüggésekre megpróbáljuk az érdeklődő olvasó figyelmét felhívni. Kiindulópontunk
az a tény, hogy a külföldi munkaerő általános, széles körű alkalmazása már több
mint 10 éve lényegi, strukturális tény a nyugat-európai tőkés országok egy részében. 2 A hazájától távol élő, dolgozó népesség számát Nyugat-Európában óvatos becslések 10—12 millió körül adják meg. A túloldali táblázat adatai jól m u t a t j á k a külföldi dolgozók származását és az európai tőkés országok közötti megoszlásukat.
A táblázat adatainak jelentőségét jobban megértjük, ha figyelembe vesszük, hogy
Svájcban a dolgozók több mint 25 százaléka külföldi, az NSZK-ban minden tizedik
bérmunkás nem német, Franciaországban pedig külföldiek gyártanak minden négy
autóból egyet, ők építenek minden három km útból egyet és minden öt lakásból
kettőt. 3 A „vendégmunkások" zöme, mint azt a másik táblázatunk adatai is mutatják,
az iparban talál munkát.
Ezek az adatok egyértelműen cáfolják az „utcaseprő", „pincér", „mosogató" vendégmunkásklisét, bár természetesen igaz, hogy például Münchenben a szemetesek 50, az
utcaseprők 70 százaléka külföldi. 4
A nemzetközi munkaerő-vándorlás problémáinak szervezett kutatása csak az
1960-as évek végén indult meg. A 60-as évek közepéig még azt sem tudták pontosan
felmérni, hogy mennyi haszonnal és mennyi kiadással jár az úgynevezett fogadó
országok számára az idegenek tömeges alkalmazása. 5 A közgazdászok e téma iránti
47

Becslés: az európai fejlett tőkés országokban dolgozó külföldiek száma 1975-ben
(Hivatalos adatok szerint)
Befogadó országok
Kibocsátó
országok

NSZK

Ausztria

Algéria

2 000

—

Ausztria

78 000

—

Spanyolország
Finnország

132 000

—

—

—

Görögország

212 000

—

Olaszország

318 000

2 000

Belgium

3 000
—

30 000
—

Franciaország
420 000

—

—

—

250 000
—

8 000

5 000

85 000

210 000

Marokkó

18 000

—

60 000

165 000

Portugália

70 000

—

3 000

430 000

Tunézia

15 000

—

—

Luxemburg

1 900
—
—

10 700
—

12 500

Hollandia

Anglia

Svédország

500

—

—

—

18 000
—

15 500
—

200
—

2 000

—

21 000
72 000

103 000

—
—

2 000

2 500

8 000

10 000

56 500

2 500

28 000

1 000

500

4 000

1000

5 000

Svájc

281 000
—

4 000

90 000

—

1000

—

38 000

1 500

4 000

16 000

—

200

—

Törökország

582 000

26 200

10 000

35 000

Jugoszlávia

436 000

136 000

3 000

60 000

600

10 000

3 500

23 000

24 000

Egyéb

328 000

21 000

76 000

235 000

21 100

104 000

690 000

60 000

135 000

2191000

185 200

278 000

1 900 000

46 800

216 000

775 000

204 400

összesen:

553 000

(Forrás: OCDE, SOPEMI 1976)

NSZK
1972
Mezőgazdaság
Bányászat
Feldolgozóipar
Kereskedelem
Egyéb szolgáltatások

0,9
3,3
76,7
5,8
13,3

Svájc
1972
2,4

Svédország
1973
3,4

Franciaország
1968

65,6

60,4

8,7
2,7
63,0

25,8

34,0

17,0

0,2

6,0

0,6

1,6

8,6

Forrás: SOPEMI, 1973
közömbössége — egy-két kivételtől, például V. Lutztól, L. P. Kindlebergertől eltekintve — annál is érthetetlenebb, mivel a nemzetközi munkaerő-vándorlás már több
mint 100 éves múltra tekinthet vissza. 1800 és 1930 között például 40 millió európai
vándorolt ki a tengerentúlra, Észak- és Dél-Amerikába, valamint az afrikai, ázsiai
gyarmatokra. Lenin már 1916-ban megállapította: „Az imperializmusnak... sajátosságai közé tartozik az imperialista országokból való kivándorlás csökkenése és az
elmaradottabb, alacsonyabb munkabért biztosító országokból ezekbe az országokba
való bevándorlás növekedése (munkások odaözönlése és áttelepülések)." 0
Az 1945 utáni munkaerő-kivándorlás ú j problémákat, kérdéseket vetett föl.
Castles és Kosack ennek a nemzetközi munkásmigrációnak „húzó" és „nyomó" okait,
tényezőit különböztette meg (puli-, és push-factors). A húzóhatást, vagyis azt a tényt,
hogy a nyugat-európai tőkés gazdaságok igényelték, várták a külföldi munkaerőt,
Castlesék négy fő okkal magyarázták. 1. A második világháborút követő újjáépítés
gyorsan felszívta a leszerelt katonák tömegeit. 2. Nyugat-Európa legtöbb országa az
1930-as években mély demográfiai hullámvölgyet élt át. Az 1945—1965 között munkába álló fiatalok száma viszonylag alacsony volt, ehhez járult még a munkaképes
lakosság egy részének kiesése a termelésből (a világháborúban elpusztultak, nyomorékká váltak tömegei). 3. 1945 után jelentősen megnőtt az oktatási, tanulási idő.
4. Az 1960-as években a legtöbb fejlett tőkés államban elérték vagy nagyon megközelítették a teljes foglalkoztatottság állapotát. Ennek egyik természetes következménye az lett, hogy a hazai munkások könnyebben válogathattak a különböző állások között és egyre nagyobb számban kezdték elhagyni a piszkos, fárasztó, egyhangú,
de főleg és elsősorban a rosszul fizetett munkákat.
A nyomóhatást pedig Dél-Európa elmaradott, túlnépesedett országainak jobb
életre, munkára vágyó tömegei fejtették ki.7
A nyugat-európai tőkés országok egy része így hallatlanul kedvező helyzetbe
került. A nemzetközi munkaerő-piacon hosszú éveken keresztül állandóan rendelkezésükre állt egy kimeríthetetlennek tűnő, olcsó, engedelmes munkástömeg. A tőkések anélkül tudták növelni termelésüket, hogy a termelési és foglalkoztatási szerkezetet lényegesen és — tegyük hozzá — költséges módon (gépek, ú j technológiák
stb.) át kellett volna alakítaniuk. C. P. Kindleberger már 1967-ben megállapította,
hogy a második világháború utáni nagy európai gazdasági növekedést nem utolsósorban a korlátlan munkaerő-kínálat tette lehetővé. 8 Természetes az is, hogy a nemzetközi munkaerő-piacon a vásárlók, vagyis a fejlett ipari országok diktáltak. A külföldi munkavállalók pedig özönlöttek, legális és illegális utakon, a dél-olasz falvakból, Andalúzia, Anatólia, Bosznia elmaradott mezőgazdasági területeiről, de szép
számmal jöttek a városokból, a gyárakból is. A fő ok, ez közismert, az otthonival
összehasonlítva horribilisán magasnak tűnő fizetés volt. Mindenfajta összehasonlítás,
egybevetés, különösen a bérek, fizetések terén nagyon nehéz. Körülbelül mégis igaznak fogadhatjuk el Antony Ward angol közgazdász adatait. Szerinte egy francia
munkás átlagosan háromszor annyit keres mint egy spanyol, egy spanyol dolgozó
pedig kb. ötször annyit mint egy marokkói. Ivo Baucic, a jugoszláv „vendégmunkások" problémáinak szakértője szerint az NSZK-ban a jugoszláviai átlagbéreknél
318 százalékkal keresnek többet az elvándorolt munkások. 9
4 Tiszatáj

49

De tíz- és százezrek nem elsősorban a magasabb fizetésért vándoroltak ki. Ennek
a több milliós munkásexodusnak egyik lényegi oka az volt, hogy óriási tömegek számára egyszerűen nem volt más választás, mint a teljes nyomor, a félmunkanélküliség, a különböző idénymunkák, a tengődés, vagy pedig a kivándorlás. Egy török
munkás erről egyszer ezt mondta: „Ez a hideg itt Németországban, ez engem beteggé
tesz; még mindig honvágyam van, mostanában néha még inkább, mint öt évvel
ezelőtt; a honvágy betegség, és ebből a betegségből csak Törökországban lehet kigyógyulni; de Anatóliában nincs számomra munka, nincs kereset, nincs rá lehetőség,
hogy egyszer valamikor feljebb kerüljek, hogy ember módjára éljek, házam legyen,
rendszeres jövedelmem: így hát egyelőre Németországban kell maradnom, együtt kell
élnem ezzel a betegséggel; ebben a hidegben; a hideget itt Németországban az emberek teszik." 10
Az 1960-as évek végéig a polgári gazdasági szakemberek, politikusok többsége
nem foglalkozott a maga jelentőségének megfelelően a nemzetközi munkaerő-vándorlás problémáival. A helyes tudományos megközelítést az is gátolta, hogy sokáig
úgy tekintettek erre a kérdésre, mint megoldott problémára, úgy ítélték meg, hogy a
nemzetközi munkásmigráció mindenkinek; a befogadó országok, a munkást kibocsátó
országok gazdaságának, az elvándorlóknak és a munkaadóknak egyaránt csupa jót,
hasznosat hoz.
Antony Ward öt pontban foglalta össze ezt a dezorientáló gondolatmenetet.
1. A szervezett munkaerő-vándorlás a munkaerőt kibocsátó országok fölös népességét vonja el; helyreállítja a népesség és a nyersanyagforrások — ipari-mezőgazdasági potenciál — közötti egyensúlyt. Humanitárius szempontból is csak helyeselhető a munkaerő-elvándorlás lehetővé tétele, mivel megélhetést, munkát biztosíthat
olyan embereknek, akik hazájukban csak a mély nyomorral küzdhetnének.
2. Az elvándorló munkások a legelmaradottabb mezőgazdasági területekről jönnek, ahol a népesség fölös, legkevésbé termelékeny részét alkotják.
3. A fejlett ipari országokban ragyogó szakképzési, művelődési lehetőségek várnak a kivándorlókra, visszatérésük után hazájuk gazdasági fejlődését nagy mértékben elősegíthetik.
4. Az elvándorolt munkások hazautalt pénze (kemény német márkákról, francia,
svájci frankokról stb. van szó) az elmaradott országok fizetési mérlegét segíthet
egyensúlyba hozni, sőt, ezeknek az összegeknek felhasználásával fejleszteni lehet a
hazai ipart is.
5. Az elvándorlás biztonsági szelep, olyan gazdasági és társadalmi feszültségeket
vezet le, amelyeket más módon aligha lehetne csökkenteni.
Majd a valóság alapján Ward, pontról pontra megcáfolta ezeket az állításokat. 11
Már a 60-as évek közepén világossá vált, hogy a külföldi munkások döntő többsége
nem úgynevezett „célmunkás", vagyis olyan külföldi munkavállaló, aki csak addig
akar idegenben dolgozni, amig elegendő pénzt tud megtakarítani, hogy hazájában
biztos egzisztenciát teremtsen magának. A tőkés munkaadók ideális „vendégmunkás"
típusa: a 18—24 éves, igénytelen, nőtlen férfi, aki 2—3 évig keményen dolgozik, barakkokban lakik, majd hazatér — nem létezik. A törökországi, algériai falvak h a j dani lakói maradni akarnak, maguk után hozatják feleségüket, gyerekeiket, igyekeznek véglegesen letelepedni a nekik munkát, megélhetést nyújtó országokban. Elvándorlásuk fő oka: hazájuk szegénysége, elmaradottsága, a második világháború utáni
kétségtelen gazdasági fejlődés ellenére, összehasonlítva a fejlett ipari országok gazdagságával, nem csökkent, sőt egyes esetekben még nőtt is. A munkaerőt kibocsátó
országok szegénysége nem egyszerűen földrajzi, demográfiai, történeti okok terméke,
hanem annak is következménye, hogy ezek az országok a tőkés gazdasági rendszerbe
vannak integrálódva. És ha ebből a szempontból vesszük szemügyre a nemzetközi
munkaerő-vándorlás általános következményeit, világosan láthatjuk, hogy a „munkaerő-vándorlás mint a fejlődés forrása" című ideológia lényegében hamisnak bizonyult. Dél-Európa, Észak-Afrika, Közel-Kelet szegény, munkaerőben gazdag országai
50

1945—1975 között bár fejlődtek, de nem tudták behozni elmaradásukat, állapította
meg a SOPEMI 1975-ös összefoglaló tanulmánya. 12
Az elmúlt 30 év tapasztalatai egyértelműen bebizonyították, hogy a munkaerőt
kibocsátó országok számára ez a munkáselvándorlás több kárral mint haszonnal
járt. A Ward által összeállított mítoszsorrendet figyelembe véve:
1. Csak bizonyos határok között igaz az, hogy a fölös, munkanélküli lakosság
vándorol ki. Ehhez föltétlenül hozzá kell tenni, hogy nemcsak a munkanélküliek
vándorolnak ki, hanem általában a népesség legfiatalabb, legaktívabb, legegészségesebb rétegei hagyják el a szó szoros értelmében szegény hazájukat. A befogadó
országok nem fizetik meg nevelésük, iskoláztatásuk költségeit sem. Egyes adatok
szerint egy algériai munkás nevelési költségei 15 év alatt kb. 5000 francia frankot
tesznek ki. A francia gazdaság kb. 500 000 algériai bevándorló munkást foglalkoztatott 1975-ben. Tessék szorozni!
2. Ezeknek a fiataloknak az elvándorlása a munkanélküliség problémáját nem
oldja meg. Jugoszláviában 1968-ban 300 000 munkanélkülit tartottak számon, 1977-ben
már több mint 600 000-et. Az NSZK jugoszláv, portugál, török származású vendégmunkásainak, munkanélkülijeinek egy részét hazaküldte, így tulajdonképpen „exportálta" munkanélküliség-problémájának egy részét Jugoszláviába, Portugáliába, Törökországba. 13
3. Nem igaz az, hogy a külföldre vándorló munkásokat ragyogó szakképzési, művelődési lehetőségek várják. Az NSZK-ban a külföldi dolgozók közel 50 százaléka
csak egészen rövid szakképzést, betanítást kap, és azonnal munkába állítják. A török
vendégmunkások fele teljesen szakképzetlen volt elutazása előtt, és 40 százalékuk az
maradt hazatéréséig. Franciaországban közel 4 millió külföldi volt 1977-ben, ebből
1 millió analfabéta. És még az elemi írni-olvasni tudást nyújtó tanfolyamokon is
csak 72 000 ember vett részt ebben az évben, szakképzésben pedig alig 6000 ember
részesült. A külföldi munkavállalók szinte sehol sem részesülnek munkaidő-kedvezményben, este, fárasztó munkájuk után, pihenőidejük rovására kellene magukat képezniük. De munkaadóiknak egyáltalán nem áll érdekében, hogy a vendégmunkások
képezzék magukat, a futószalag mellett egy-két mechanikusan ismétlődő mozdulat
„megtanulásához" nem kell túl nagy képzettség, de a tőkések azt is tudják — a
tanult, szakképzett külföldi munkás könnyebben bekapcsolódik a tudatos osztályharcba. 14
4. A vendégmunkások hazautalt pénzei valóban komoly összegekre rúgnak, mint
ezt az alábbi táblázat is mutatja.
Millió dollárban
1973
1974
1975
Törökország
Görögország
Jugoszlávia
Itália
Spanyolország
Portugália
Marokkó

1183
735
1398
844
1185
1025
243

1425
645
1621
753
1070
1100
372

1300
735
1695
979
969
690
516

Forrás: SOPEMI, 1976
De ezek a dollármilliók nem okoztak gazdasági fellendülést az elmaradott országokban. Ennek egyik oka az, hogy a munkaerőt kibocsátó országok nem folytattak
ésszerű beruházási politikát, nem törekedtek e valuták racionális felhasználására.
Csak a török és a jugoszláv kormány próbálkozott ilyesmivel, csekély eredménnyel.
Jugoszláviában például lehetőséget biztosítottak a külföldön dolgozó állampolgároknak, hogy olyan takarékszámlákra fizessék be megtakarított pénzüket, amelyek ipari
4*

51

létesítmények alapítását finanszírozzák. A befizetőknek elsőbbségi joguk van az ú j
gyárakban (amelyeknek tulajdonképpen „résztulajdonosai") a munkavállalásnál. 1975ben mindössze 5—6 üzem épült ilyen deviza-megtakarításokból, és ezek alig 2—300
munkást tudnak majd foglalkoztatni. És ne feledjük, külföldön dolgozók számára
óriási erőfeszítést jelent jövedelmük egyharmadáról, feléről lemondani, hiszen m á r
így is a tőkés fogyasztói társadalom perifériájára szorultak. Egy olyan társadalomban
élnek, ahol nemcsak nyelvük, szokásaik, vallásuk idegen, de nem fogadják be őket
azért sem, mert takarékoskodnak, nem fogyasztanak, nem költenek. A munkaerőt
kibocsátó országokban viszont ezek a beáramló kemény valuták olyan fogyasztói
keresletet teremtenek, amelyet ezek az országok nem tudnak kielégíteni. A tartós és
féltartós fogyasztási cikkek iránt hirtelen megnő a kereslet, és vagy importálni kell
ezeket a javakat, vagy fogyasztási cikkeket gyártó vállalatokat kell építeni (rendszerint drága nyugati licencek megvásárlásával együtt), az állam mindkét esetben a
lényegi nehézipari-mezőgazdasági beruházásoktól kénytelen erőforrásai egy részét
elvonni.
5. A munkaerő-vándorlás mint biztonsági szelep többé-kevésbé jól működött az
1970-es évek elejéig, amíg nagyjából korlátlan számban tudtak kivándorolni a munkanélküliek. Mint láttuk, csak a kivándorlók egy töredéke szerzett szakképzést, és
természetes, hogy e töredéknek csak egészen kis hányada tért véglegesen haza,
hiszen ők tudtak a legkönnyebben beilleszkedni ú j hazájuk termelési szerkezetébe.
Mégis, a külföldet megjárt, a nyugati országok fejlett szakszervezeti érdekvédelmi
harcait megismert török, spanyol, portugál munkások hazatérésük után némi joggal
keltettek félelmet hazájuk uralkodó osztályában. Azért csak némi joggal, mivel a
hazatérők nagy része nem akar ismét munkás lenni. Többségük házat épített, autót
vásárolt, általában megpróbált kis boltot, kávézót, penziót nyitni, magántaxisként
megélni. Ez a félpolgári, kispolgári réteg életvitelét, ideológiáját tekintve alapvetően
konzervatív. Jó részük pár éven belül tönkre is ment és ú j r a beállt a külföldi vízumra várók hosszú, reménytvesztett sorába. 15
És ez a sor egyre hosszabb lesz, mert az 1970-es évek közepén a munkaerőpiacon uralkodó vásárló tőkés országok egyoldalúan, brutális hirtelenséggel véget
vetettek a bevándorlási hullámnak. Egy rövid ideig úgy tűnt, hogy az 1973-ban kirobbant európai gazdasági válság, az energiagondok, az infláció és a növekvő számú
hazai munkanélküli késztette a kormányokat erre a lépésre. De az elfogulatlan szakértők hamarosan kimutatták, hogy az olajválság csak ürügy volt a külföldi m u n k a vállalók bevándorlásának korlátozására. Az igazi okot az OCDE 1975-ös összefoglaló
jelentése nyílt őszinteséggel kimondta: „Nyugat-Európa ipari országai anélkül, hogy
súlyos zavargások, rendbontások ne következzenek be, nem engedhetik meg maguknak, hogy határaikon belül egy jelentős, növekvő számú, elszegényedett, a társadalom perifériájára szorított népesség éljen. Ha ezek az országok meg akarják őrizni
belső kohéziójukat, csökkenteni kell a bevándorlást." 16
A fejlett európai tőkés országok pontosan ebben a szellemben cselekedtek. 1973
óta nem következett be tömeges „vendégmunkás"-hazatérés, a „vendégeket", akik
már huzamosabb ideje az ipari országok gazdagságát növelték, nem zavarták haza,
nem utasították ki, csak az ú j bevándorlásokat, az újabb családegyesítéseket (például Franciaországban) tiltották meg. Hazaküldték viszont a „rossz bevándorlót",
vagyis azokat a külföldi dolgozókat, akik kezdtek bekapcsolódni a befogadó országok
szakszervezeti harcaiba, akik kezdtek elég tudatossá válni ahhoz, hogy érdekeikért,
emberi jogaikért, az egyenlő jogokért megkíséreljenek kiállni. Csak az engedelmes,
alkalmazkodó külföldi dolgozókra van ma szükség Nyugat-Európában, legalábbis
politikai szempontokból.
Hol vannak már a régi szép ideológiák, a hajdani bevándorlási politikák remekül
hangzó frázisai a munkaerő-vándorlás egyetemes jótéteményeiről, a hazautalt pénzekről, a szakképzésről, hol vannak m á r azok az ünnepélyes kijelentések, amelyek
minden ember egyéni jogának deklarálták a munkahely és lakóhely szabad megválasztását.
52

A tőkés államok — bár elvben megtehetnék — nem folyamodtak a tömeges kiutasítások politikájához. A komoly gazdasági szakemberek egyszerűen üres demagóg
fecsegésnek minősítették például Jacques Chirac egyik kijelentését, amikor a neves
francia politikus, jelenleg Párizs polgármestere és a francia jobboldal egyik választási reménysége, kifejtette: Franciaországban 1 millió munkanélküli van és 1 800 000
külföldi dolgozik francia munkahelyeken, tehát egyszerűen meg lehetne oldani a
francia munkanélküliek problémáját. A Renault-autógyár egyik vezetője mérgesen
fakadt ki: „Miért dühítenek, a francia munkás fehérgalléros, tiszta munkát akar
végezni, képtelenség őket a futószalag mellé állítani!"
A nehéz, piszkos, szakképzettséget nem igénylő munkákra hiába próbálják akár
a munkanélküli hazai fiatalokat rávenni. 1974 őszén például Svájcban pontosan ezért
vetette el a szavazók kétharmada azt a törvényjavaslatot, amelynek beterjesztői azt
javasolták, hogy 500 000 külföldit küldjenek azonnal haza.17
A fejlett európai tőkés országok az 1970-es évek második felében a már határaikon belül tartózkodó külföldi dolgozók munka- és életkörülményeinek megjavításán fáradoznak. Abban reménykednek, hogy a magas születési arányszámú külföldi
népesség változatlanul el tudja látni azokat a feladatokat, amelyeket a tőkés munkamegosztás könyörtelen gépezete rájuk kirótt. De a SOPEMI szakértői ezzel kapcsolatban két tényre hívják fel a figyelmet, s következtetéseikkel egyet kell értenünk.
Egyrészt, a bevándorlók gyermekei, akik már beleszületnek a fejlett fogyasztói társadalmakba, valószínűleg a hazai munkaerőhöz hasonló magatartást fognak tanúsítani egyes munkafajtákkal kapcsolatban. Másrészt, a fejlett tőkés országok választás
előtt állnak. Vagy újra lehetővé teszik a nagyarányú bevándorlást, amit, mint láttuk,
elsősorban társadalmi-politikai
és nem gazdasági okok miatt tiltottak meg, de ez,
számtalan gazdasági, társadalmi problémát, zavart, sőt zavargásokat okozhat, mind a
befogadó, mind a munkaerőt kibocsátó országokban. Vagy gyökeresen át kell alakítaniuk, modernizálniuk kell egész termelési szerkezetüket. Az elkövetkező évtizedek
mutatják meg, hogy az európai tőkés országok melyik utat választják.
Cikkünkben a nemzetközi munkaerő-vándorlás problémáinak csak igen kis részét tudtuk vázolni, sok fontos kérdést még csak említeni is alig lehetett a rendelkezésünkre álló szűk keretek között. Feldolgozásunk földrajzi értelemben is korlátozott volt, hiszen a nemzetközi munkaerő-migráció nem korlátozódik Európa fejlett
tőkés országaira. Mexikóiak tömegei dolgoznak az USA-ban, megvannak a maga bevándorlói Japánnak, Dél-Afrikának, a Közel-Kelet olajbirodalmainak stb. Ezekről a
kérdésekről éppúgy nem beszélhettünk, mint az európai vendégmunkások jogi helyzetéről, integrálódásuk, illetve asszimilációjuk (a kettő távolról sem azonos!) problémáiról, a különböző országokban kibontakozott idegengyűlölő, faji, fasisztoid mozgalmakról, pártokról stb., amelyekre még szándékunkban van visszatérni.
JEGYZETEK
1. Stephen CASTLES—Godula KOSACK: Immigrant Workers and Class Structure in Western
Europe, 1973, 13. 1.
2. Système d'observation permanente des migrations (SOPEMI) — A Munkaerő-vándorlás
Állandó Figyelő Szolgálata. A Gazdasági Fejlődési és Együttműködési Szervezet (OCDE) keretén belül működő intézet 1973. évi összefoglaló jelentése, Párizs, 1973. 3. 1.
3. Manuel CASTELLS: La main-d'oeuvre étrangère dans l'economie capitaliste, Problèmes
Économiques, 1975. szeptember 24., 18. 1. és J e a n BENOIT: Les immigrés victimes de la
crise, Le Monde, 1977. június 18.
4. J o n a t h a n POWER: Europe's Army of Immigrants, International Affairs, 1975/3. sz. 372. 1.
5. Les effets de l'emploi des travailleurs étrangers. OCDE—SOPEMI, 1974, Bevezetés, 7. 1.
6. Lenin: Az imperializmus mint a kapitalizmus legfelsőbb foka (1916) Lenin Összes Művei
27. k. 382. 1.
7. Castles—Kosack, i. m. 26—27. 1.
8. C. P. KINDLEBERGER : Europe's Postwar Growth . . ., 1967, 3, 77. 1.
9. OCDE—SOPEMI, 1973, 13. 1.
10. Max von der G r ü n : ígéret és valóság, 1976, 123. 1.

53

11. Antony WARD : Emigration et developpment économique . . . Problèmes Économiques, 1976.
m á j u s 12, 8. 1.
12. OCDE et les migrations internationales, Paris, 1975, 12. 1.
13. Michel POINARD—Michel ROUX: L'émigration contre le développement: Les cas P o r t u g a i s
et Yougoslave, Tiers Monde 1977, x v m . k. 21—54. 1.
14. André JEANSON: P o u r la formation des migrants, Le Monde, 1977. június 19—20.
15. Ward, i. m. 11—12. 1,
16. OCDE—SOPEMI, 1975, 36. J.
17. Martine CHARLOT : L'Europe en quête d'une politique, Le Monde Diplomatique, 1977. október.

A. SAJTI ENIKŐ

A nemzeti, nemzetiségi kérdés
a szocialista Jugoszláviában
Napjainkban világszerte megnövekedett az érdeklődés a nemzeti, nemzetiségi
kérdés iránt. De figyelmünket talán túlságosan is a látványos vagy éppen robbanásszerűen jelentkező események kötik le (például a nyugat-európai jelenségek). S a
tőlünk alig néhány kilométerre fekvő Jugoszlávia nemzeti, nemzetiségi politikájáról
még a lehetségesnél is kevesebbet tudunk. Pedig a Forum Könyvkiadó már eddig is
sokat tett azért, hogy magyarul is hozzáférhetővé tegye országuk gazdag tapasztalatait, eddig elért eredményeit. Az elmúlt esztendőkben jelentettek meg három, témájában, műfajában eltérő kötetet, amelyek Jugoszlávia szocialista fejlődésének egyegy korszakát állítják vizsgálódásuk középpontjába. Olyan könyveket, amelyek egymás mellé illesztve átfogó, megbízható képet adnak országuk elvi és gyakorlati nemzeti, nemzetiségi politikájáról. Ezért csoportosíthattuk gondolatainkat elsősorban e
három kötet köré, mikor a jugoszláviai nemzeti, nemzetiségi kérdés rövid bemutatására vállalkoztunk, ajánlva egyúttal e könyveket a magyar olvasó figyelmébe.*
*

A délszláv népek egységes államban történő egyesülése 1918-ban régi vágyak,
törekvések valóra váltását jelentette. Olyan történelmi lépést és lehetőséget, amelytől
az eltérő történelmi háttérből kilépő nemzetek és nemzetiségek nemzeti céljaik és
társadalmi gondjaik megoldását várták. A Szerb-Horvát-Szlovén Királyság (később
Jugoszláv Királyság) előtt azonban, a nemzetközi helyzet változásaival is összefüggésben, nemcsak a nemzeti és társadalmi problémák együttes megoldásának forradalmi útja torlaszolódott el egy időre, de sorra fiaskót szenvedtek a horvát, a szlovén
és más népek uralkodó osztályainak nemzeti törekvései is, elsősorban a szerb burzsoázia és a királyi udvar nagyszerb, hegemón törekvései miatt. Igaz, az egyre élesedő nemzeti ellentétek levezetését a centralizált Jugoszláv Királyság is megkísérelte, elsősorban a szerb—horvát megegyezés formájában. Így jöttek létre a szerb és
» Jovan Veselinov Zarko: Az autonóm Vajdaság születése. Emlékezések. F o r u m , 1975.
545 1. — Edvard Kardelj: Szocialista önigazgatás. Válogatás E. Kardelj műveiből. F o r u m ,
1976. 407 1. — Anyanyelv
— „államnyelv".
Tanulmányok a nemzetek és nemzetiségek
nyelvének egyenrangú használatáról a Vajdaságban. Szerkesztette: Dr. Rehák
László.
Forum, 1976. 346 1.

54

horvát uralkodó osztályok és politikai pártjaik közötti kompromisszumok, amelyek
átmeneti csendet biztosítottak csupán, és nagyon is törékenyeknek bizonyultak. E félmegoldások miatt erősödtek fel és kaptak ú j impulzusokat a fasizmus európai előretörésével párhuzamosan azok a nacionalista, szeparatista erők (horvát usztasák például), amelyek a hitleri Németországhoz és szövetségeseihez kötötték nemzeti illúzióik beteljesülésének ügyét.
A felemás kiugrási kísérlet 1941 márciusában megpecsételte a Jugoszláv Királyság sorsát, s április végén már olasz—német demarkációs vonal és ú j határok bizonyították az ország széthullását, feldarabolását. Az ú j határok egyrészt különféle
szeparatista, revansista törekvéseket elégítettek ki, másrészt gyökeresen megváltoztatták a terület nemzeti, nemzetiségi összetételét. Ez a korábbi nemzeti sérelmek
minden eddiginél brutálisabb megtorlását is jelentette. A horvátországi szerbeket
például a szó szoros értelmében a fizikai megsemmisülés veszélye fenyegette.
A megszállás körülményei között a politikai frontvonalakat szükségszerűen a
megszállókhoz és az egységes Jugoszláviához, annak leendő társadalmi berendezkedéséhez való viszony differenciálta. A már említett szeparatista és fasiszta erők nyíltan
a megszállók mellé állottak — minden történelmi perspektíva nélkül értelmezett
nemzeti törekvéseik támogatása miatt. A nemzeti burzsoáziák, uralkodó osztályok
három alapvető csoportra bomlottak. A nyugati orientációjú uralkodó körök és híveik, élén az emigráns kormánnyal és királlyal, voltaképpen a háború kimenetelétől
tették függővé az ellenállás kérdését, melynek a királyi Jugoszlávia visszaállítása
volt a célja, kissé megreformált formában. Az országban ez a szárny is nemzeti irányokra bomlott, éppúgy, mint a megbékélést hirdető s a megszállókat szolgáló hazai
bábkormányok.
Egyetlen politikai párt maradt az országban, Jugoszlávia Kommunista
Pártja,
amely nem hullott szét, megmaradt összjugoszláv erőnek. A fasizmus és megszállás
elleni következetes harcot összekapcsolta a nemzeti és társadalmi ellentmondások
forradalmi megoldásáért vívott küzdelemmel, így mutatva kiutat a mindent elöntő
nacionalizmusok áradatából.
Ezt fogalmazta meg 1942-ben Josip Broz Tito, a JKP titkára, a párt lapjában, a
Proleterben: „Népfelszabadító harcunk nem lehetne ilyen kitartó és ilyen eredményes, ha Jugoszlávia népei nem látnák benne a fasizmus fölötti győzelmen kívül
mindannak legyőzését, ami az elmúlt rendszerek alatt uralkodó volt, a győzelmet
azok fölött, akik elnyomták és továbbra is el akarják nyomni Jugoszlávia népeit. Az
a kifejezés, népfelszabadító háború — csak üres szólam volna, sőt csalás is, ha az
általános jugoszláv gondolaton túl nem hordozna nemzeti értelmet is külön minden
nép számára, ha Jugoszlávia felszabadításán túl nem jelentené egyszersmind a horvátok, szlovének, szerbek, macedónok, muzulmánok stb. felszabadítását is."
E célok megvalósulásáig azonban hosszú volt az út. A sok helyütt ösztönösen, a
megszállás és népirtás elleni tiltakozás jegyében fogant felkelést tudatos, jól szervezett, összehangolt harccá kellett fejleszteni, szembeszállva a kivárás illúziójával, a
visszacsatolások, a nemzeti állam keltette nacionalista mámorral, és a régi Jugoszlávia visszaállítását szorgalmazó erőkkel is.
A három részre szabdalt Vajdaság koncentráltan tükrözte e bonyolult helyzetet.
Bácskát Horthy Magyarországához csatolták, a Bánát Nedic Szerbiájához tartozott,
Szerémséggel pedig a Független Horvát Állam nagyhorvát aspirációit elégítették ki.
Az ellenállás kimenetele és az ú j Jugoszlávia megteremtése szempontjából tehát a
Vajdaságban lejátszódó folyatamoknak külön jelentőségük volt. Egyrészt e terület
soknemzetiségű összetétele, másrészt az ú j területi felosztás következtében. Mikor e
nehézségekről szólunk, látnunk kell azt is, hogy a megszállók politikája nemcsak ú j vidéki vérengzésekből állt, de engedményekből is, egyes társadalmi osztályok, rétegek vélt vagy valós érdekeinek kielégítéséből is. „Tévhit, ingadozás és árulás" is volt
bőven a Vajdaságban, s a vajdasági magyarok között is. Tény, hogy a bácskai magyarság egy része — kiábrándulva a királyi Jugoszlávia húszéves elnemzetlenítő politikájából — Horthy hadseregét felszabadítóként fogadta. Sokan — bár más-más alap55

állásból — együttműködtek a megszállókkal, sőt itt-ott részt is vettek a szerbek és
más népek elleni attrocitásokban. A magyar dolgozók többsége azonban soha nem
vállalt közösséget a terrorral, s mind többen ismerték fel, hogy az ú j rendszer nem
jelent, nem jelenthet biztosítékot társadalmi törekvéseik megoldásában. Ezt a folyamatot nagy mértékben segítette, hogy a J K P már a háború éveiben a
gyakorlatban
is képviselte: sem a szerb nép nem azonosítható a nagyszerb burzsoázia más nemzeteket és a nemzeti kisebbségeket elnyomó politikájával, sem pedig a más nemzetiségűeket, így a magyarokat sem lehet azonosítani az „ötödik hadoszloppal", s a legnagyobb .politikai rövidlátás lenne csupán a megszálló hatóságok eszközének és a
barikád túlsó oldalán állóknak tekinteni őket. Ez az álláspont szilárdan támaszkodhatott a vajdasági magyar dolgozók gazdag forradalmi hagyományaira, az adott jelen
síkján pedig az ellenállás magyar résztvevőinek helytállására. A népfelszabadító háború vajdasági magyar és magyarországi harcosainak mintegy tizenkétezres csapatára, a Kis Ferenc vezette Petőfi-zászlóaljra, a 15. Petőfi-dandár katonáira. De említhetjük a magyar fasizmus első áldozatainak, perbefogottainak, a kommunista Mayer
Ottmár, Simokovich Rókus, dr. Cerő István, Müller István, Lőwi Károly, Spiró Mátyás, Löwi Dénes, Székely Ilona, Ösz Szabó József, Nagymélykúti
Mátyás nevét is.
Ezekre a tényekre támaszkodva hangsúlyozta a J K P a háború után: nem felelhet
minden magyar Szálasi és Horthy bűneiért. Így vált a vajdasági magyarság történetének progresszív vonulata a jugoszláviai történeti tudat integráns részévé.
A J K P vezette népfelszabadító háború erőinek győzelmeivel és az ú j néphatalmi
szervek megalakulásával — párhuzamosan a Vörös Hadsereg és az antifasiszta koalíció katonai-politikai sikereivel — létrejöttek az új típusú állam megteremtésének feltételei. Az AVNOJ (Jugoszlávia Népfelszabadító Antifasiszta Tanácsa) 1943 novemberében, Jajcéban megtartott tanácskozása már a föderatív Jugoszlávia alapjait rakta
le, hogy mint az AVNOJ korabeli dokumentuma megfogalmazta: „megvalósuljon
Jugoszlávia népei szuverenitásának elve, hogy Jugoszlávia valamennyi népének igaz
hazájává váljon, és hogy soha többé ne lehessen semmiféle hegemonista klikk prédája." S ez a Jugoszlávia szavatolni fogja „a nemzeti kisebbségek minden jogát".
Ez a pozitív, lenini elvekre épülő nemzetiségpolitika biztosította Jugoszlávia
valamennyi nemzete és nemzetisége, köztük a mintegy félmilliós magyarság gyors
bekapcsolódását az ország újjáépítésébe. A szocialista Jugoszlávia építésével kibontakozott az általános elmaradottság leküzdése, az egyes köztársaságok, azaz a nemzetek, nemzetiségek közötti gazdasági, társadalmi, tudati különbségek felszámolása,
tehát a valódi egyenjogúság kiépítésének, s ami ezzel egyet jelent, a korábban elszenvedett nemzeti-nemzetiségi sérelmek orvoslásának végül is gyógyulást hozó
folyamata.
Az egyenjogúság gyakorlati kiépítésének egyik első állomása, jóval az államforma kérdésének eldöntése előtt, a nemzeti kisebbségek iskoláinak megnyitásáról és
működéséről szóló rendelet volt, 1945 augusztusában. Ekkor kapott végre földet is a
magyar mezőgazdasági munkás és paraszt, a szerb, horvát, macedón földnélküli paraszttal együtt. A Vajdaságban kiosztott föld 53 százalékát magyarok kapták, bár
részarányuk nem érte el a népesség 26 százalékát sem. Folytathatjuk a sort az első
demokratikus választás során kialakított választói körzetek példájával, amelyek először biztosították az itt élő nemzetek, nemzetiségek arányos képviseletét az országos
és helyi testületekben. E nagy társadalmi, politikai feladatok lázában kellett megküzdeni a nemzetiségi iskolákat is érintő szűkös anyagi helyzettel, a szorító pedagógushiánnyal (a Vajdaságban 1945-ben 3 diplomás középiskolai magyar tanár maradt!), a
felsőfokú tanárképzés gondjaival is. Ebben a helyzetben kétségtelen előrelépést jelentett az 1946-ban beindított egyéves magyar szakos tanárképzés (ennek idejét h a m a rosan két évre emelték), majd később e képzés egyetemi szintre emelése. A népi
Jugoszlávia első intézkedései tehát valóban igazolták azt a hitet, követelményt,
melyet Jovan Veselinov Zarko, a Vajdasági Tartományi Bizottság akkori titkára így
fogalmazott meg: „Mindannyian hitték, hogy egyenjogú és szabad emberek társadalmát alapozzák, s hogy az ú j hatalom csakis népi hatalom lehet."
56

A negyvenes évek végén, a hidegháború közvetlen árnyékában következett be a
Szovjetunió, a népi demokratikus országok és Jugoszlávia gazdasági, politikai kapcsolatainak tragikus megszakadása. Ebben a helyzetben kereste Jugoszlávia Kommunista Pártja országuk sajátos körülményeinek, s nem utolsósorban soknemzetiségű
összetételének leginkább megfelelő tartalmakat-formákat. Ezek a törekvések a szocialista önigazgatás koncepciójában nyertek kifejezést, amely, Edvard Kardelj szavaival élve, „szilárdan támaszkodhatott a népfelszabadító háború gazdag, demokratikus,
forradalmi hagyományaira is."
A Jugoszláv Kommunisták Szövetségének VI. kongresszusán (1952) meghirdetett
irányvonal gazdasági, politikai reformok, szervezeti, szervezési feladatok láncolatának
megoldását indította el, beleértve a nemzetek és nemzetiségek közötti viszony időszerű kérdéseinek mindenkori megoldását is.
Az ötvenes évek elején például, az elért eredmények mellett, negatív tendenciák
is mutatkoztak a nemzetiségek egyenjogúságának érvényesítésében. Bár a JKSZ elvi
álláspontja mindig is az volt, hogy semmiféle „államnyelv" nem létezik az országban
— mégis voltak ilyen irányú kísérletek, s az egyes köztársaságokban használatos úgynevezett eljárási nyelv (például Szlovéniában a szlovén) csatornáin érvényesültek.
A biztosított jogok gyakorlatban történő leszűkítését azzal indokolták, hogy a nemzetiségek a „lehető leghatékonyabban tanuljanak, és szabadon, gátlás nélkül vegyenek részt az önigazgatásban és a közéletben, hogy már olyan fejlettséget értünk el,
mikor kicsinyesség túlságosan ügyelni minden esetben a nyelvi egyenrangúságra" —
emlékeztet egyik tanulmányában Rehák László, a nemzetiségi kérdés elismert jugoszláviai kutatója. így az ötvenes években már nem a nemzetiségi iskolák hiányával
kellett szembenézni, hanem olyan „láthatatlan" korláttal, mint a többségi nyelv
„spontán" átvétele. Ezt erősítette az 1948 után kialakult helyzet, mikor a jugoszláviai
magyar nyelvoktatás egy egész évtizeden át önmagába zártan fejlődött, elzárva az
eleven irodalmi és nyelvi kontaktusoktól. Hovatovább egy „olyan szemlélet kezdett
kialakulni a magyar tömegekben (sajnos, túlnyomórészt az ifjúság soraiban), hogy a
tudományos, politikai, technikai stb. tevékenység magyar nyelven nem is művelhető . . . " — olvashatjuk Szeli István az „Anyanyelv — államnyelv" című kötetben
megjelent munkájában.
A feléledni látszó „egységes jugoszláv nemzet" történetietlen konstrukciója értetlenül, érzéketlenül állt a nemzeti-nemzetiségi kérdés újkeletű problémái előtt. A hatvanas évek elején — írja Edvard Kardelj — „bizonyos társadalmi, sőt pártszervezetekben is fölvetették például azt a kérdést, hogy miért akadályozzák a »fiatal embereket« — akik a jugoszláv nemzeti egység, az egységes jugoszláv kulturális mércék,
sőt az »egységes nyelv« mellett és a köztársaságok fennállása ellen v a n n a k . . . " Az
ilyen megnyilatkozások csökkentették
a nemzetek, nemzetiségek biztonságérzetét, és
szükségképpen élesztgették a nacionalizmusokat, s türelmetlenségükkel kedvező légkört teremtettek a többségi nyelvek „spontán" átvételére.
Ezekkel a törekvésekkel vette fel a harcot a JKSZ IX. kongresszusa. J. B. Tito
ismételten leszögezte a jugoszláv kommunisták ezzel kapcsolatos álláspontját, nyíltan
szembenézve e gondokkal: „Mi mindenkor abból indultunk ki, hogy ebben a közösségben elsősorban azzal igazolhatjuk internacionalizmusunkat, ha biztosítjuk és éberen óvjuk a nemzeti egyenjogúságot és szuverenitást, s olyan viszonyokat ápolunk,
amelyek között valamennyi társadalmi-politikai közösség, minden nép és nemzetiség
otthon érzi magát. Mi arra az elvi álláspontra alapoztuk és alapozzuk politikánkat,
hogy hazánkban nem lehet vezető nemzet, s a nagy és erősebb nemzetnek nem lehet
hatalma a kisebb és gyöngébb felett. Közösségünk egysége és szilárdsága a termelők
szabadságától, alkotásától és kezdeményezésétől függ, minden nép és nemzet teljes
egyenjogúságától, szabad fejlődésétől, valamint a döntésben és a politika megvalósításában való egyenjogú részvételétől."
Nagyon leszűkítenénk, s egyoldalúan a tudat szférájába utalnánk a nacionalizmusok feléledésének magyarázatát, ha az okokat az „egységes nemzet és nyelv" —
egyébként le nem becsülhető — jelenségkörében keresnénk csupán. Egy soknemzeti57

ségű országban, különösen akkor, ha a kezdeti általános elmaradottság az egyes köztársaságok közötti máig meglevő szintkülönbségekkel, a nemzetté válás folyamatának
elhúzódásával, megkésettségével párosul — a szocializmus építésének gazdasági, társadalmi nehézségei könnyen ölthetik nemzetek, nemzetiségek közötti súrlódások
formáját, s adhatnak az ország gazdasági, társadalmi történéseinek nacionalista
értelmezést. Ezt a veszélyt — vallják a jugoszláv kommunisták — csak akkor lehet a minimumra csökkenteni, és a nem is olyan távoli jövőben kiküszöbölni, ha következetesen valósítják meg a kidolgozott s a gyakorlatban már sokszorosan igazolt lenini
nemzetiségpolitikát.
A szocialista Jugoszláviában joggal vallják: „megoldottuk a klasszikus értelemben vett nemzeti kérdést", vagyis azokat az akut problémákat, melyeket a régi Jugoszlávia hagyott örökül. Népeinek ma saját állama, gazdasági önállósága van, rendelkeznek munkájuk eszközeivel, gyümölcseivel. Ugyanakkor tudatában vannak annak
is, hogy a „klasszikus értelemben vett nemzeti kérdés" megoldása nem jelenti korunkban a nemzeti kérdés „elhalását".
„Jugoszlávia népei, illetve köztársaságai közti viszonyokban nemcsak eltérő, hanem bizonyos objektíve ellentmondó érdekek is léteznek. Az egységes piacon például
— nem azonos helyzetben vannak egyes fejlett és fejletlen köztársaságok... Eltérő,
olykor pedig ellentmondó a köztársaságok termelőerőinek struktúrája, s ezért könynyen megtörténik, hogy a föderáció egységes politikájának intézkedései tulajdonképpen nem azonos módon érintik a köztársaságokat, és konfliktusokat idéznek elő" —
mutatott rá E. Kardelj a JKSZ Elnökségének 1971. március 2-i ülésén. Az elmúlt
évtizedek azt bizonyítják, hogy a JKSZ mindenkor nyíltan szembenézett a szocializmus építése során felmerült, nem egyszer súlyos problémákkal, beleértve a nemzetek,
nemzetiségek közötti kapcsolatok időszerű kérdéseit is. A megoldás irányába tett
lépések pedig az itt élő nemzetek, nemzetiségek biztonságérzetének
fokozását szolgálták. Olyan légkör kialakítását, amelyben Jugoszlávia nemzetiségei valóban a híd
szerepét tölthetik be a szomszédos országokkal való kapcsolatokban is.
E politika megteremtésének természetesen sokféle módozata lehet és van a szocialista országokban. A jugoszláv kommunisták nézete szerint országuk fejlődési s a j á tosságainak olyan gazdasági, társadalmi, szervezési formák kialakítása a legmegfelelőbb, mikor „a bővített újratermelés rendszere is a dolgozók s ezzel együtt a nemzet
önigazgatásának alkotó elemévé válik". E koncepciónak megfelelően a korábban igen
széles jogkörökkel rendelkező szövetségi szervek egyre több feladatát decentralizálták, és szélesítették az egyes köztársaságok, tartományok, községek (helyi) jogkörét
és kötelességét. A JKSZ politikájában tehát a nemzeti, nemzetiségi kérdés gondozása,
megoldása, a szocialista demokrácia kérdésének szerves részévé vált.
*

A szocialista társadalmi viszonyok fejlődésével párhuzamosan nemcsak a nemzetek közötti kapcsolatok kérdése vetődött fel, de pontosabb megfogalmazásra v á r t a
nemzetiségek helye és szerepe az önigazgatás rendszerében. Azaz egyre inkább a
minőség kérdése vetődött fel ezen a téren is. A hetvenes évek elejének alkotmánymódosításai, majd az ú j szövetségi alkotmány már azt fogalmazta meg, hogy a nemzetiségek tagjai, egyéb jogaik mellett, „bizonyos saját szuverén jogaikat" is érvényesítsék a községekben, „mint alapvető társadalmi, politikai és önigazgatási közösségekben".
A „bizonyos saját szuverén jogok" sorában igen fontos helyet foglal el — éppen
„élet- és lélektani" szerepénél fogva — a nemzetiségek anyanyelvi oktatása, az anyanyelv használata és művelése.
A soknemzetiségű Vajdaság Szocialista Tartomány 1974. évi alkotmánya a teljes
egyenjogúság alapján leszögezi: az itt élő nemzetek és nemzetiségek „az élet, a
munka és az alkotás minden területén egyenjogúak. Minden nemzet és nemzetiség
számára biztosított az a joga, hogy nemzeti sajátosságait, nyelvét, kultúráját törté58

nelmi és más jellegzetességeit szabadon fejlessze, s hogy e célból szervezeteket létesítsen és az alkotmányban biztosított (ti. a szövetségiben és a köztársaságiban —
S. E.) többi jogával éljen". Kimondja továbbá a Vajdaságban élő minden nemzet és
nemzetiség nyelvének és írásának (szerb-horvát, horvát-szerb, magyar, szlovák, román, ruszin) egyenjogúságát.
A Vajdaság nemzetiségei két iskolatípusban tanulhatnak anyanyelvükön. Az úgynevezett tiszta és a területi iskolákban (ez a többség). Az első típusban csak anyanyelvükön tanulnak (a szerb-horvátot tantárgyként), s ezért az iskola nemzetiségi
összetétele homogén. A területi iskolákban két vagy több nemzetiség együttes nevelése folyik, de külön osztályokban, saját anyanyelvükön, s a felsőbb osztályokban
egyes tárgyakat már szerb-horvát nyelven oktatnak — megkönnyítve ezzel a nemzetiségi ifjúság társadalmi beilleszkedését és mobilitását.
A magyar nemzetiségűek saját anyanyelvükön végezhetik el a középiskola szinte
valamennyi típusát, a gimnáziumtól és iparművészeti szakiskolától a közgazdasági és
mezőgazdasági szakközépiskoláig. Az 1969—70-es tanévben például magyar tannyelvű
szakiskolába 5642 tanuló járt.
Figyelemre méltó kísérletek folynak — elsősorban a Vajdaságban, Horvátországban és Szlovéniában — a nemzetiségi nyelvek, köztük a magyar fakultatív oktatása
terén is a szerb-horvát és más tannyelvű iskolákban. Szabadkán és környékén az
általános iskolákban a szerb-horvát anyanyelvű gyermekek 60%-a tanult a hetvenes
évek elején magyarul (Ada, Topolya, Kanizsa, Kishegyes, Szabadka, Zenta vidékéről
van szó, ahol a lakosság többsége magyar). Az úgynevezett anyanyelvápolás
tantárgy kísérleti bevezetésével pedig a szerb-horvát tannyelvű iskolákba járó magyar
anyanyelvű tanulók anyanyelvi kötődését kívánják fokozni.
S végül hadd zárjuk a példák sorát a Jugoszláviai Magyar Nyelvművelő
Egyesülettel, amely 1964-ben alakult. Az egyesület — írja Szeli István — „nem a »kisebbségi nemzettudatban«, nem valamiféle romantikus »nyelv- és nemzetmentő« gyakorlatban gyökerezik, s nem is valamilyen védekező alapállásból indul ki, mint amilyeneket a két világháború közötti kisebbségi öntudat táplált, hanem éppen ellenkezőleg: a jugoszláv társadalmi életben való aktív és egyenrangú részvétel szándéka hatja
át, az a metamorfózis, amelynek folyamatában a társadalmilag passzív egyed közösségi emberré válik". A Nyelvművelő Egyesület tevékenységét többek között a Magyar Helyesírás Szabályainak Jugoszláviai Függeléke, számos fiókszervezet megalakulása, s az adai nyelvművelő napok immár hagyományos megrendezése jelzik.
A magyar nyelvművelés ügyét ezzel is az egész jugoszláviai magyarság ügyévé kívánják tenni.
Ez a politika biztosítja, hogy a nemzetiségek zavartalanul élhessék sajátos életüket a jugoszláv népek közösségében, hogy ne érezzék magukat kisebbségnek, hanem
egyenrangú
népeknek.

59

CSEHSZLOVÁKIA

Ján Svantner
Az 1970-es évek elején nagy számban jelentek meg fiatal, kezdő írók, költők
művei a szlovák irodalmi lapokban, s hamarosan első köteteik kiadására is sor
került. Az ú j költőnemzedék témái nem különböztek a szlovák költészet hagyományos témáitól. A fiatal költők is néhány gyermekkori élménykört variáltak műveikben. A szülői házhoz, az otthonhoz, a jól ismert hazai tájhoz, majd a nemzethez
való kötődésüket fogalmazták Versbe. Hagyományos plátói tisztasággal jelenik meg
a szerelem is. Ivan Sulik irodalomkritikus a Slovenské pohlady című irodalmi folyóirat 1976/9. számában összefoglaló tanulmányban értékeli a fiatal írók és költők
eddigi teljesítményeit. A legfiatalabb szlovák író- és költőnemzedék indulását az
1970-es évek elejétől számítja, de véleménye szerint az új, debütáló írók csak 1972—
73-tól hoztak ú j értékeket a szlovák irodalomba. Figyelmet érdemelnek a szerző által
közölt adatok. 1973—76 között 14 kezdő költő első kötete jelent meg, s további 9 költő
második, illetve harmadik kötete. A költők életkora 18—30 év.
Az ú j nemzedék a 70-es évek elején megfogalmazatlan, inkább érzett, mint
tudott társadalmi programmal indult. Hagyományos költői eszközökkel formált verseikben — sajátjuknak érzett — társadalmi kérdésekre keresték a választ. Ugyanakkor művészi értéket akartak teremteni, ösztönösen és tudatosan szembefordulva a
sematikus-agitatív költészettel. Ez a költészet a kezdeti naiv rácsodálkozás után elsekélyesedett, az otthonkeresés, a társadalmi kérdések megírásának, megoldásának
igényében pózzá merevedett.
1972—73-tól módosult a fiatal költők szemlélete és eszköztára. A jelenségek leltározásán túl az értelmezésre és értékelésre irányult a figyelmük. 'Ennek az időszaknak az egyik ars poeticája R. Cizmárik Ekkor (V tomto öase) című verse, s ezt a
címet kapta a fiatal írók és költők antológiája is.
Ján Svantner a fiatal költők első, korábban indult nemzedékéhez tartozik. 1949ben született Hodrusbányán, a magyar olvasók számára jól ismert Emil Boleslav
Lukáé szülőhelyén. Első kötete a pozsonyi Smena Könyvkiadó gondozásában 1972-ben
jelent meg A havas szívről (o' sneznom srdci) címmel. Motívumanyaga a táj, a
szülői ház, a természet, a szerelem. Nem új ez az élményanyag sem a szlovák költészetben, sem a fiatalok között. Ami mégis figyelemre méltóvá teszi Svantner első
kötetét, az a gyermekkori élményekből fölépített összefüggő világkép, amelynek
inkább hangulati, mint gondolati-tudati elemeit emelte be verseibe. A viszonylag
kötetlen versforma (a rendszertelen rímelésű sorok, a ritmus szabad váltakozása) az
impresszionisztikus és szürrealisztikus képek érvényesülését segíti. S a képek sokszínűsége balladás tömörséggel párosul. A magyar költészetben mind az élményanyag, mind a megformálás alapján főleg a fiatal erdélyi költőkkel (például Magyari
Lajos műveivel) rokoníthatjuk verseit.
Alapélménye a fenyőfákkal, patakokkal, erdei vadakkal tarkított szlovák hegyi
táj. S kamaszos-romantikus hajlamait mutatja, hogy nem a nyári, nem az őszi t á j
60

képei jelennek meg verseiben, hanem a tél, a végtelen fehérség, vagy a koratavaszi
olvadás. Ebben a tájban van otthon, itt álmodja gyermekkori álmait és lázálmait, a
karácsonyi hóhullást, az erdő „ében-fehérségét". Emberi kapcsolatainak elemzésében
is a természethez fordul, a természetleírások hosszú metaforáivá lesznek az emberek
tetteinek.
A kötet egyik legsikerültebb verse az Anyám sírja fölé. Itt sikerült valóban
verssé ötvöznie érzelmeinek túlcsordulását és tudatos gyökérkeresését. Impresszionisztikus látása mögött feszültség húzódik, amit szemérmesen old föl a természet
örökkévalóságának és egyben tűnékenységének leheletszerűen könnyed ábrázolásával.
Második kötete, a Csillagcsapás (Hvíezdny úder) 1975-ben jelent meg a Smena
Könyvkiadónál, a fiatal alkotók műveit bemutató Mladá tvorba sorozatban. Határozott téma- és hangulatváltás jellemzi a verseket. Az első kötet naiv, szinte misztikus természetimádata eltűnt, a költő a tudatos világképformálás felé törekszik.
Emberi kapcsolatainak bonyolultabbá, differenciáltabbá válása a társadalmi környezet motívumainak erősödésével jár együtt. Kérdéseit, vívódásait is igyekszik tágabb
összefüggésekben szemlélni. A kamasz költőből — aki az első kötetből rácsodálkozott
a világra — tudatos, a világ dolgaira, kihívásaira, kérdéseire választ kereső fiatal
költő lett. Ugyanakkor a rendkívül gazdag gyermekkori élményanyag „kiírása", feldolgozása után az új környezetben más szemlélettel begyűjtött élmények verssé formálása magán viseli az átmenet minden hiányosságát, fogyatékosságát. Míg első
kötetének versei egységes, hangulati élményekből épülő világképről tanúskodtak,
második kötete az átalakulás, a felnövés emberi és költői kínjait mutatja. Vállalja a
világ, az ember, a társadalom gondjait, verset ír Pablo Nerudához, Wladyslaw D.
fiatal lengyel költőhöz, Jankó Králhoz, a szlovák líra XIX. századi klasszikusához,
de ezek a versek kevésbé lendületesek, kevésbé egységesek, kevésbé tud bennük
világot teremteni.
Ján Svantner tehetségét mindkét kötete bizonyítja, s a szlovák kritikusok véleménye szerint már eddig is tudott újat hozni a szlovák költészetbe. Képalkotásának
sokszínű gazdagsága, verseinek hangulati telítettsége teszi érdemessé arra, hogy bemutassuk a magyar olvasónak. A verseket első kötetéből válogattuk.
BÁBA IVÁN

JÁN

SVANTNER

Reggeli pillanat
Milán Rúfusnak
Tiszta, fehér reggelen
kinyitom még érintetlen
szememet.
Ablak mögötti
temetőkben,
a hóban krizantém
nyílik,
fehér krizantémok...
I
Tenyeremből, vad cinegék,
elszáll a mandarin-illat,
dalt dobbant a tél üvegébe.
(Folyók tükrében
mosom meg az arcom,
61

szememtől
válnak
színezüstté...)
Áttetsző, isteni kéz
fejemre röppent,
észrevétlen,
matat világtalan pelyhek
bokrában...
Talán a szél volt az,
talán a kék
ezüstfenyő,
talán messzi hullámok
mormolása...
Tiszta, gyolcs-színű
reggel.
Fölnyitom még érintetlen
szememet.
Csipegetnek morzsát az ablak mögött
a boldog cinegék.

Karácsonyi ének
Hó hull a hegyi vízre ...
Ragyog az éj, s a fenyvesekből,
nesztelen,
forráshoz indul sok tündérléptű
őzike.
Patáikról csillag száll a völgybe le.
Szélvész-lábúak
madár-szive
s dalba iramló izma
megremeg,
védekezik
szelíden...
Megjönnek majd, hó födi
szemüket;
addig a tél dalát megálmodom
neked:
Reggelre hó kristálya: csend ül,
árnyat altat
cinege-fénnyel.
Simogatni kéz hogyha rezdül,
hajnal hasad, hólepte sebhely.
Szikrázik a csöndes fagy darazsa,
apró karkötőt kék asszonyokra igéz,
és örvénylő gyönyörben fordul a
csillag, és arcukra úszik, csordul a méz,
a vadsötét, — az éjben ezüst pillanat,
mikor a tajtékzó hangot
megbűvöli.
Kedveseim, fehér kis napfél már a nap,
meghitt fény dúdol a délben,
karácsonyi.

Pogány dal
Tölgyerdőben pára leng,
forró nyelvével az anyafarkas
is meg-megnyalintja
az isteni helyet,
Pára leng ... Akárha
csöpp legénykék,
sítalpakon.
(Tölgyerdő, a könnyeid
mintha feltörték volna dermedt
— letérdelni volna
jó...)

csöndesen.

homlokodat;

Mintha láza lenne, issza a havat
az agyag. (Beteg
gyereknek,
szemünkre az új kenyeret
anyánk így rakta volt.)
S közben ős hittel,
hatalmasan
ettől a csóktól
tajtékzik az égbolt.
Esik. Nyomokban szél sárgállik,
tehéncsorda
lábnyomában;
— letérdelni volna jó, és inni.
Csordogálnak sárga erek
parasztházak
udvarába.
Csúszom, mintha
pásztorsípon,
csuszamos kerítések
oldalában.
Kukacot keresett a tojónak a hím,
s már nem is sejtem, mostan
merre rikkant, az a madár hol van.

Anyám sírja fölött
' A januári

hóhullást

szeretem...

Nékem ki mond el téged,
Nyúlok
vándorként
karácsony keresztje után
a mély
temetőkbe,
háromkirályok
napján.
Lobban a gyertyák árnya
hűséges szóval
a «írok esti ezüstjéhez ...
Holtak
koponyacsontjából
mintha
kinőnének
lángoló keresztek,
érintenék sötét,

gyermekkorom?

halálos tűzzel arcomat,
mikor hajlik
anyám sirja fölé alázatában!
— Eljöttem, anyácska, hogy lássam
... könnyű-e az álmod?

...

És nő a sötét. Lángoló keresztekbe
a konok szél belekapdos!
Mintha temető
hullanék.

mélyére

— Szép vagy, anyácska, ugyanolyan
szép...!
Miféle fény
hatol át a hó fehér ébenén?
Valami régi kép árasztja el tekintetem.
Szíved lüktet, a vörös rubin,
az a hodrusi szikla, a megalázhatatlan!
Már szó sem, már csöpp sem!
A januári hóhullást szeretem.
De még inkább a márciusi havat,
amint — akárha csöndes,
fehér, kedves,
a hajnalban messzetűnt arcán —,
a szél párás orcáján
elillan láthatatlanul,
és integet utána a tavalyi fű,
anyám
keszkenője.
ZIRKULI PÉTER fordításai

SZOVJETUNIÓ

A Sztrugackij fivérek prózájáról
„Tanuljunk meg hát jól gondolkodni
ez az erkölcs alapelve".
Pascal

—

Tanuljunk meg hát jól gondolkodni — az idézetet .Arkagyij és Borisz Sztrugackij, a 60-as, 70-es évek szovjet irodalmának híres szerzőpárosa választotta magának
jelmondatul.
A Sztrugackij fivérek regényei, melyek közül többet magyarra is lefordítottak,
köztük az érdeklődésre számot tartható Nehéz Istennek lenni és A hétfő szombaton
64

kezdődik címűeket, a Szovjetunióban igazi könyvcsemegének számítanak. Ennek
oka — nos hát éppen erről van szó.
A jeles scifiírók fő témája ugyanis nem annyira az, hogy mi lesz, hanem hogy
mi van. Náluk szenvedélyesebb vizsgálója a mai társadalomnak kevés akad. S ha
vizsgálódásuk a scifiirodalom keretein belül történik is, a keret — legjobb regényeikben — hangsúlyozottan keret csupán. A fantasztikum kellék, amely egyrészt
nagyobb teret enged a kritikai élnek (hiszen a múlt vagy a jövő embereiben nem
muszáj magunkra ismernünk), másrészt, a szokatlan környezet révén, szokatlan kapuk nyitogatására készteti az olvasót; a furcsa dolgokhoz képzelőerő kell, a gondolkodásnak itt nem szab gátat a megszokás — mert itt más a megszokás —, és akkor
hirtelen kiderül, hogy ez vagy az a dolog mégiscsak ugyanaz, amit már ismerünk,
csak görbe tükörben: lehet nevetni és lehet sziszegni. És lehet gondolkozni is — a
szerzők mindenesetre ezt tartják a legfontosabbnak. Valóban, a könyvek legfőbb
sajátja az intellektualitás. A regények egy egész sereg problémát vetnek fel;
sokszor nem is annyira az események, mint a hősök örökkön őrlő agya dobja
felszínre ezeket a problémákat, filozófiai monológok, esetleg párbeszédek formájában. Miféle lény az ember? Mi a célja az életének? Melyek a legfontosabb mozgatórugók? — ezek a kérdések, változatos megfogalmazásokban, különböző perspektívákból nézve, valahány Sztrugackij-regényben előfordulnak. A válasz nem mindig
ugyanaz, és nem feltétlenül a válasz. Hiszen ha volna egyértelmű és megnyugtató
válasz, ha találtak volna ilyet a Sztrugackij fivérek — akárcsak a maguk számára
—, többé nem lenne szükség (szükségük) újabb és újabb regényekben újra és újra
feltenni ezeket a kérdéseket. A válaszok azonban nem egyértelműek és főleg nem
megnyugtatóak. Mert ha elfogadjuk, hogy az ember legfőbb ellensége környezete
(a természet), és méginkább önmaga (a saját természete), akkor kézenfekvő a következtetés, hogy az ember egyszerűen önpusztító lény, akinek egyetlen lehetősége az
egyre tökéletesebb és tökéletesebb fogyasztóvá válás. Sztrugackijék hősei ezt a perspektívát természetesen elutasítják, kiutat keresnek, és számukra ez a kiút a munka
és a gondolkodás. Ám amit Sztrugackijék ideálnak tudnak felmutatni (A hétfő szombaton kezdődikben, például) az inkább csak megszállott tudósok számára ideál.
A szellem élete az, nem pedig az élet szelleme. Feltehetően Sztrugackijék is érzik,
hogy válaszuk csak csonka igazság. Tovább kérdeznek, a scifikeret egyre keskenyedik, egyik legjobb regényükben pedig mellékesnek mondható már. Ez a regény, a
Csiga a domboldalon (1968-ban jelent meg a Szovjetunióban) sokkal inkább társadalmi szatíra, semmint fantasztikus történet. Erről a könyvről szeretnék néhány
szót szólni.
A cselekmény valamikor a jövőben játszódik (nem sokkal utánunk, vagy éppen
a mi jövő időnkben), egy bolygón, ahol mi (a földiek) azzal vagyunk elfoglalva, hogy
egy erdőt, az egyetlen megmaradt erdőt humanizáljuk. A humanizálás parkosítást,
azaz betonosítást jelentene — ha menne. De — sajnos vagy hál' istennek — az erdő,
a vadon nem könnyen, vagy talán egyáltalán nem adja meg magát. Az itt dolgozó
emberek azonban mégis kialakítanak valamilyen társadalmi rendet, és ez a rend
(valamikor a jövőben) fölöttébb ismerős, groteszk és szomorú.
Egy ember ül a szakadék szélén, lábát lelógatja, szandálja mellette hever a
földön. Ez Perec, a főhős. Mögötte a bokrok megzördülnek, egy tudományos munkatárs jelenik meg.
„D. lassan közeledett és megállt két lépésre Perectől, fentről lefelé nézve rá
átható pillantású, sötét szemével. D. tudott vagy gyanított valamit, valami nagyon
fontosat, és ez a tudás vagy gyanú páncélként feszült hosszúkás arcára, annak az
embernek a megkeményedett arcára, aki különös és nyugtalanító hírt hozott ide a
szakadékhoz; még senki a világon nem ismerte ezt a hírt, de már világos volt, hogy
minden alapvetően megváltozik, hogy mindannak, ami volt, mostantól fogva semmi
jelentősége sincs és — végre — mindenki a maximumot köteles nyújtani, mindazt,
amire képes.
5 Tiszatáj

65

— Kinek a cipője ez? — kérdezte D. és körülnézett.
— Ez nem cipő — mondta Perec. — Ez szandál.
— Valóban? — D. elmosolyodott és egy nagy noteszt húzott elő a zsebéből. —
Szandál? Nagyszerű. De kinek a szandálja?
Közelebb lépett a szakadékhoz, óvatosan lenézett a mélybe és rögtön visszahátrált.
— Ül egy ember a szakadék szélén — mondta D. — és mellette egy pár szandál.
Óhatatlanul felmerül a kérdés: kinek a szandálja ez és hol a szandál tulajdonosa?
— Ez az én szandálom — mondta Perec.
— Nocsak? — D. kétkedőn pillantott a nagy noteszba. — Tehát ön most mezítláb
van? De miért?" — így kezdődik a regény, Perec külső munkatárs groteszk kálváriája, akinek a Földön minden álma az Erdő volt, de akit az Erdőbe nem eresztenek
be (mert be akar menni, tehát nem oda való), aki végül is szeretne visszakerülni a
Földre, és ezért kihallgatást kér az igazgatótól. A kihallgatás így zajlik le:
„— ö n Perec, a külső munkatárs? — szólalt meg tisztán csengő hangon az
igazgató, Perec felé fordítva friss sportemberarcát.
— I - g e n . . . Én v a g y o k . . . — motyogta határozatlanul Perec.
— Nagyon, nagyon örvendek. Végre-valahára megismerhetjük egymást. Jó napot.
A nevem Ahti. Sok jót hallottam magáról. Ismerkedjünk meg.
Perec, a félénkségtől kissé előrehajolva, megszorította a kinyújtott kezet. A kéz
száraz és kemény volt.
— Én, amint látja, épp galambot etetek. Érdekes madár. Én hatalmas potenciát
érzek benne. Hát ön, Perec úr, hogy viszonyul a galambokhoz?
Perec zavarba jött, mert ő egyenesen utálta a galambokat. De az igazgató arca
olyan szívélyességet sugárzott, olyan kíváncsi érdeklődést, a válaszra váró ember
olyan őszinte türelmetlenségét, hogy Perec összeszedte magát és ezt hazudta:
— Nagyon szeretem a galambokat, Ahti úr.
— És sütve szereti őket? Vagy inkább főzve? Én például lepényben szeretem.
Galambbal töltött lepény és egy pohár jófajta félédes bor — mi lehet ennél jobb?
ö n hogy vélekedik?
És Ahti úr arcán megint megjelent ugyanannak a kíváncsi érdeklődésnek és
türelmetlen várakozásnak a kifejezése.
— Fenséges — mondta Perec. Eldöntötte magában, hogy fütyülni kell az egészre
és mindenre igent mondani.
— No és Picasso galambja! — mondta Ahti úr. — Rögtön ezek a sorok jutnak
eszembe: »Se megenni, se meginni, se megcsókolni, óh, feltartóztathatatlanul f u t n a k
a p e r c e k . . . « Milyen pontos kifejezése ez a mi tehetetlenségünknek a szépség megragadása és materializálása terén!
— Felülmúlhatatlan sorok! — mondta bambán Perec." — és így tovább, kedélyes
művészetesztétikai fejtegetések Ahti úr részéről, bátortalan közbevetések Perec részéről, majd hirtelen:
„— Neve?
— Tessék?
— Neve. A nevét mondja.
— P e . . . Perec.
— Születési éve?
— Kilencszázharminc...
— Pontosabban!
— Ezerkilencszázharminc, március 5." — és a többi, és a többi, és — minden
átmenet nélkül:
„— Édes egykomám! Behívjuk a titkárnőt, partiba dobjuk! Láttad azt az aszszonyt? Nem is asszony az, maga a hetedik menyország! »Előttünk, fiúk, a borpince
kulcsa!...-« — énekelte részeg hangon. — He? Előttünk? Hagyd el, nem szeretem.
Megértetted? Na, mit szólsz hozzá?
66

Hirtelen szesz és fokhagymás kolbász szaga áradt belőle, kancsalítani kezdett, a
szeme az orrnyergére csúszott.
— Behívjuk a mérnököt. Brandszkugelt, az én monseremet — folytatta Ahti úr,
mellére szorítva Perecet. — Olyan sztorijai vannak — se uborka, se szendvics nem
k e l l . . . Benne vagy?
— Tulajdonképpen, lehet — mondta Perec. — Csak hát é n . . .
— Mit számít az most — te?
— Én, Ahti ú r . . .
— Hagyd ezt! Ne urazz te engem! Kamarád — megértetted?
— Én, kamarád Ahti, azért jöttem, hogy megkérjem ö n t . . .
— K-kérj csak! Nem sajnálok tőled semmit! Pénz kell — nesze pénz! Nem tetszik neked valaki — mondd meg, majd utánajárunk! Na?" —
De Perecnek nem pénz kell, Perec nem panaszt tenni akar — Perec vissza akar
térni a Földre. Akkor Ahti szárazon közli vele, hogy ebben nem ő az illetékes, ebben
az igazgató az illetékes, és ő nem igazgató, hanem csak az igazgató személyzetise.
És — és Perec elmehet az Erdőbe, hogy ott sajátkezűleg vegye át a fizetését, de
előbb ki kell töltenie egy kérdőívet, amelyen többek között ilyen kérdések szerepelnek: „— Melyek voltak kedvenc játékai az iskoláskor előtti időszakban? Hány éves
korában érzett először vonzódást nőhöz, zárójelben — férfihoz? Sorolja fel lábbetegségeit! stb. Ezután Perec, a filológus, akinek itteni munkája zsebszámológépen való
számolás (egészen addig, amíg meg nem tanulja, mert akkor, mint a többieket is,
más munkakörbe helyezik, hogy a termelékenység' ne nőjön túlzottan), és aki sehogysem találja a helyét (minduntalan sakkozni kényszeríti egy szenvedélyes és szenvedélyesen rosszul sakkozó munkatársa), fölöslegesnek érzi magát és értelmetlennek
a munkáját (a zsebszámológép ráadásul rosszul szoroz, de ez szintén szándékos, szintén azért, hogy a termelékenység ne nőjön túlzottan), elege van a joghurtból is (mert
csak joghurtot lehet enni, de azt minden mennyiségben), a legkülönfélébb megpróbáltatásokon megy át, míg végül, menekülés közben, az igazgatói szobába kerül (mert
csak arra szabad az út), és döbbenten veszi tudomásul, hogy ezentúl ő az igazgató.
Direktívákat kell kiadnia, mert ú j direktívák nélkül a hatalmas apparátust káosz,
pusztulás fenyegeti, de ő képtelen értelmes direktívákat kitalálni, olyanokat, amelyek
valóban szükségesek lennének a hivatal számára, és — végső kétségbeesésében —
kijelenti, hogy a legjobb volna, ha a munkatársak egy része belevetné magát a szakadékba. A titkárnő, legnagyobb elképedésére, már szalad is legépelni az ú j direktívát, amely szerinte egészen kiváló, sőt még progresszív is. Ezzel fejeződik be a
regény, pontosabban megjelenik még D., aki a történet elején vallatta-faggatta Perecet; most gratulál neki, zseniálisnak találja az ötletét, olyannak, amelyik bizonyára
belekerül majd a történelembe.
A fenti ismertetést ízelítőnek szántam, hiszen a regény magyar fordításban még
nem jelent meg, és jellemzésül is a Sztrugackij fivérek keserű humorára. Miről szól
ez a regény? Bürokráciáról, kiszolgáltatottságról (mindig kölcsönös kiszolgáltatottságról!), az Életről, amely a titkárnő szerint nem más, mint szerelem, evés és hatalom,
a gondolkodásról, amely Perec szerint nem szórakozás, hanem kötelesség; az emberről és az ember lehetőségeiről, mely utóbbiak nagyok bár, ám nem kevésbé ijesztőek is.
A Csiga a domboldalon szatirikus regény, az orosz-szovjet társadalmi szatíra
gazdag hagyományai élnek, s élednek ú j r a benne. A szerzőpáros filozófiai megállapításaival néhol lehet — és szükséges is — vitatkozni, ám aki a regényben csupán a
fantázia játékát látja, az vagy nem ismeri magát és környezetét, vagy — talán nem
is ezen a bolygón él.
KÁNTOR PÉTER

5*

67

Sevcsenko-enciklopédia —
magyar vonatkozásokkal
Az elmúlt évben nagy jelentőségű művel gazdagodott az ukrán irodalomtudomány, illetve a Sevcsenko-filológia. Az Ukrán Tudományos Akadémia Sevcsenkóról
elnevezett Irodalmi Intézete két kötetben, majdnem ezer oldalon névadójáról költői
enciklopédiát jelentetett meg Sevcsenkivszkij
szlovnik (Sevcsenko-enciklopédia) címmel. A kiadvány jelentőségét fokozza, hogy ez az első szovjet egyéni költői enciklopédia, így érthető az élénk figyelem, amellyel az irodalmi és szaksajtó fogadta
és kíséri.
A Sevcsenko-enciklopédia mind formailag, mind tartalmilag eltér a hagyományos poétikai, költői nyelvi szótáraktól. A 4000 szócikket lexikonszerű elrendezésben
közlik, s a szöveg egyhangúságát sok-sok Sevcsenko-rajz és -festmény oldja fel. De
találunk itt térképet is azoknak a pontoknak a megjelölésével, ahol a költő életében
megfordult. Tematikailag a kötetek az alábbi nagyobb egységekre tagolhatok: Sevcsenko életének, költői és képzőművészeti munkásságának részletes bemutatása, s
szerepe az ukrán irodalom megújításában; a hatás- és kapcsolattörténet szellemi és
személyi vonatkozásai; Sevcsenko fordítói, hazai és külföldi népszerűsítői; költészetének szellemi kisugárzása, műveinek fogadtatása, a különböző nemzeti irodalmakkal
való kapcsolata.
Bennünket ez esetben leginkább az utóbbi érdekel, ahol Kira Sahova és Vaszócsik Vera jóvoltából nyomon követhetjük a nagy ukrán költő magyarországi útjának
főbb állomásait.
Sevcsenko nevét először Magyarországon Sz. Podolinszkij említi a német nyelvű
Arbeiterwochenchronik-ban
1881-ben. De ezután nem soká késik az első magyar
nyelvű bemutatás sem. A Vasárnapi Újság 1888-ban közli a lap munkatársa, Könyves-Tóth Kálmán debreceni református lelkész Egy orosz parasztköltő című cikkét.
A szerző keveset foglalkozik Sevcsenko műveivel, inkább a „kisorosz" történelem
sorsfordulóit ismerteti, de úttörő szerepe Sevcsenko népszerűsítésében így is elvitathatatlan.
A következő állomás azért érdekel különös figyelmet, mert Zsatkovics Kálmán a
Magyar Szemlében (1900) először kísérli meg, hogy megtalálja a magyar költészetben Sevcsenko csillagpárját, s nem véletlenül, „ukrán Petőfiként" emlegeti Sevcsenkót, utalva annak az ukrán irodalomban betöltött, a magyar költőéhez hasonló szerepére. Ezt a tényt azért is érdemes különös hangsúllyal említenünk, mert e párhuzam azóta állandósult a magyar irodalmi köztudatban. Az eddig legteljesebb Sevcsenko-válogatáshoz írott szép esszéjében (Kobzos, 1961) Képes Géza így beszél erről:
„Mi magyarok, ha Sevcsenkóról beszélünk, általában Petőfit emlegetjük, mint akinek
elszánt, soha meg nem alkuvó forradalmisága, költészetének tiszta népi hangja és
szenvedélyének állandóan magas hőfoka magától értetődően felidézi az ukrán kortárs alakját."
Sevcsenko első igazi bemutatkozása 1896-ban történik, ugyanis ekkor jelenik
meg a Magyar Állam, című folyóiratban Máté Miklós fordításában a Kaukázus című
poémája. A magyarítás azonban sem ritmikailag, sem eszmeileg nem tudta visszaadni az eredeti mű értékeit. A költő első igazán sikeres bemutatása és verseinek
érzékletes fordítása Molnár István nevéhez fűződik, aki 1910-ben az Uránia olvasóit
ismertette meg Sevcsenko nevével. Az ukrán költőt Nyekraszovval és Byronnal állította egy sorba.
Jelentős hely illeti meg Sevcsenko költészetének magyarországi népszerűsítésében Sztripszky Hiadort, aki a század első évtizedeiben több cikkben (Kisoroszok Petőfije; Petőfi és Sevcsenko) hirdette Sevcsenko zsenijét. E korszak leghívebb Sevcsenko-tolmácsolója Zempléni Árpád volt, akinek fordításai ma sem avultak el.
68

A két háború közötti korszakban Magyarországon inkább csak lexikoncímszóként
fordul elő Sevcsenko neve. Ekkor viszont a Moszkvában élő magyar emigráns költők
fedezik fel költészetét, s fordítják verseit. Halálának 75. évfordulóján Lányi Sarolta
értékeli a nagy ukrán költő munkásságát a Sarló és Kalapácsban. Az évfordulóról
megemlékezik a kolozsvári Korunk is 1936-os évfolyamában.
A második világháborút követően hamarosan megjelenik az első magyar nyelvű
Sevcsenko-kötet Hidas Antal fordításában, igaz, egyelőre Ungvárott (Kobzár, 1951).
Két év múlva azonban már a magyarországi olvasók is megismerkedhetnek válogatott verseivel. 1954-ben Weöres Sándor fordításában jelenik meg Kobzos című
kötete. Ezt követte a már fentebb említett legteljesebb gyűjtemény, amely az eddig
megjelent legsikerültebb Sevcsenko-fordításokból állt össze, s az Európa Kiadó népszerű sorozatában, a Világirodalom klasszikusaiban jelent meg. A fordítók között ott
találjuk Hidas Antalt, Képes Gézát, Sztripszky Hiadort, Weöres Sándort, Zempléni
Árpádot stb.
Végezetül emlékeztetőül hadd idézzük Képes Géza már említett bevezetőjének
utolsó sorait: „A kívánatos az lenne, hogy ezzel a kiadvánnyal ú j magyar klasszikus
költő születnék meg: Sevcsenko. A magyar Homérosz, Dante, Shakespeare, Goethe
megszületése után, azt hisszük, ez nem is olyan lehetetlen k í v á n s á g . . . "
BALLA GYULA

TÓTH VALÉRIA: BÉKE CSENDJE (SZÉKKUTAS)
69

„Hallgasd a zenét!"
FODOR ANDRÁS: VALLOMÁSOK BARTÓKRÓL

Két idézet Fodor András Bartók-könyvéből: „Csak néztük, néztük meghökkenten,
ahogy a suta bábu éledt vartyogó, pufogó ütemre. Döbbenve néztem ingó, bamba
alakját és a csetlő-botló, csukladozó merev fatáncot. Zötyögő, csörgő csettegés, a
pattogó vékony lécek éles pergése, gépek, forgótárcsás fegyverek rideg kattogása,
feszes kereplők nyikorogva recsegő, metsző hangja, sodró, szikrázó r i t m u s . . . Rökönyödten álltam." — „Aztán megint a lendítő ritmus, / hatalmasan megtorpanó lezárások, / melyek a görcsösségből / bámulatos természetességgel / oldódnak tovább. /
A teremből és a tudatomból / mintha kizáródtak volna a / formális ismétlések szokott zenei unalma. / A teremtés drámai levegője vesz körül, / mintha egy nagy-nagy
erdő vegetációja / hullámlana körülöttem..." Az idézetek a verseket, személyes
visszaemlékezést, kritikákat tartalmazó, látszatra vegyes m ű f a j ú kötet két különböző
helyéről valók. Az egyik a Fából faragott királyfiról szól, a másik a Concerto kiváltotta élményt fogalmazza meg. Csak annyi csalafintaság történt, hogy az idézetek
formáját fölcseréltük. Az eredetileg verssorokból álló részletet prózába tettük át, a
prózai idézetet viszont verssorokra tagoltuk. Az első idézetet ugyanis Fodor András
Bartók-verséből választottuk, a másik részlet viszont Küzdelem Bartókért című tanulmányában szerepel. De nemcsak az idézetek formáját, lelőhelyét is fölcserélhetnénk. A kötetben csak néhány lapnyi távolságban olvasható két idézetet a keletkezési időt tekintve három évtized választja el. A Bartók-verset 1948-ban, a tanulmányt
1977-ben írta. De a Concertoról szóló mondatok a k á r 1948-ban is keletkezhettek
volna, a Fából faragott királyfi előadását fölidéző sorok pedig Fodor András valamelyik kései tanulmányában is szerepelhetnének.
E játékos ötlettel csupán az volt a célunk, hogy valamiképp megéreztessük: Fodor András — ismétlem: látszatra vegyes műfajú, sőt részben alkalomra született
írásokat tartalmazó — kötete mennyire egy tőről fakadt írások gyűjteménye. Nem
annyira a tárgy, Bartók zenéje, inkább az írói szemlélet rokonsága teszi a könyvet
egységessé. Költő vall itt Bartókkal való találkozásairól — versben, személyes hangú
visszaemlékezésben, tárgyilagos kritikákban. A szövegekből nem hiányoznak teljesen
a szakmai kifejezések — hangköz, összhangzás, dallammenet, ritmus, disszonáns, uniszonó, akkord stb. —, de az író tudatosan száműzi a „fennkölt halandzsát". A zene
hatását mindenekelőtt képekkel, hasonlatokkal fejezi ki, a zenéről való véleményét
a metaforák nyelvére fordítja le. A Jézus- és a kufárok című Kodály-mű előadásáról
írja: „mintha egy templom boltívei zúgták volna vissza az egymásra torladt szólamokat." Szvjatoszlav Richter játékáról olvassuk: „nézem a zongorista kezét s szédülve emelkedem az egyenletesen pergő hangok áradatán". Stravinsky ZongoracapTicció-jára tett megfigyelés: „Pompás muzsika. Annyit a magam leleményével is
észreveszek, hogy ritmikus temperamentuma Bartókéval rokon, míg az övé inkább
ütközésekkel, görcsökkel van teli, ez inkább gördülőn lendületes." S tegyük hozzá,
hogy mindhárom idézet ugyanabból a tanulmányból való.
70

A kitűnően megkomponált kötet élén Fodor András 1948-ban írt Bartók-verse
áll. Ne feledjük, egy tizenkilenc éves ifjú ember, egy másodéves egyetemista írása
ez az időálló, antológiadarabbá vált, terjedelmes, száznyolc soros költemény; három
évvel a nagy zeneszerző halála után keletkezett, de még a bartóki örökség „zárolása"
előtti időben. Okkal ámul a mai olvasó: Honnét a hang magabiztos teltsége és közvetlensége, a második személyű megszólítás? Miféle zenei élmények késztették a költőt a megszólalásra? Mi adott bátorságot a fiatal költőnek, hogy nemzedéke nevében
fogalmazza meg vallomását? S nemcsak egyetlen vers keletkezési körülményeire
derül fény a kötetből, hanem egy háromévtizedes szakadatlan zenei szolgálatra is.
Harminc év hazai Bartók-kultuszáról ugyanis úgy rajzol képet Fodor András, hogy a
Bartók Béla halálától napjainkig terjedő idő változásaira rámontírozza saját szellemi önarcképét, a Bartók ügyéért folyó társadalmi küzdelem megrajzolását összeköti
egy rejtett önéletrajz elbeszélésével. A kérdések tehát tovább bonyolódnak: Mi adott
bátorságot a költőnek a háromévtizedes szellemi küzdelemhez? Milyen erők táplálták hűségét a fiatalon fölismert igazsághoz? Honnét a zenében — nemcsak Bartók
zenéjében — való otthonossága, biztonsága?
Fodor András útja a zenéhez szabálytalan. Nem a zenebarátok megszokott útján
jutott el Bartókhoz. Nem járt zeneiskolába, nem tanult hangszeren játszani, nem
ismeri a kottából olvasást. Bátyja citerája és egy kétpengős xilofon volt a hangszer,
amelyet gyerekkorában hallgatott. Az iskolából hozott zenei képzése annyi, amennyit
a magyar középiskola 1947 előtt adni tudott. Legföljebb hozzátehetjük: amennyit
egy, az átlagosnál jobb, igényesebb vidéki gimnázium adni tudott. A kaposvári állami fiúgimnázium volt ez az iskola, művelt zenetanárral, a kórusban éneklés alkalmaival, az önképzőkörben kötött barátságokkal. Ezt az indítást mélyítette el az
Eötvös Kollégium, mely egy sorsszerű barátsággal, a Magyarországon tanuló angol
ösztöndíjas és Bartók-kutató Colin Mason barátságával ajándékozta meg Fodor
Andrást.
A mégoly jó iskola és a kölcsönösen ajándékozó barátság is azonban alighanem
kevés lenne ahhoz, hogy egy olyan szoros és bensőséges kapcsolat kialakuljon, amilyen a költőt a zenéhez fűzi. Ami Fodor András szellemi útjában a legfontosabbnak
látszik, az nem a tanulás, nem a kották és a könyvek olvasása. Mindenekelőtt a műveket hagyta magára hatni, érvényesülni. Hallgatta és nem tanulta a zenét. Nyílt
szívvel, előítéletek nélkül, fölszabadultan, kíváncsian.
Fodor András ahhoz a nemzedékhez tartozik, amely már nem részesülhetett Bartók személyi varázsából. Ami Bartókhoz kötötte, az Bartók zenéje, és nem a vele
való találkozás vagy a róla hallott ismeretek voltak. A bartóki hangok elvezették az
egyetemes zenei értékek fölismeréséhez, megértéséhez. Személyes sorsa igazolta József Attila tételét: „Bartókból érthető meg Bach és nem fordítva." Fodor András
olyan értékre talált Bartók zenéjében és személyiségében, amely az eszmény szerepét
tudta betölteni életében. Mit talált meg Bartókban? Művészet és emberség sugárzó
tisztaságát, teljes egységét.
A költő vallomása Bartókról a vallomástevőt is minősíti. Mert bár kételkedés
nélkül elfogadjuk a „hallgasd a zenét" shakespeare-i intését, azt is látni kell, hogy a
zene mégoly bőséges, tömény hallgatása önmagában kevés ahhoz, hogy egy életet
betöltő értékké váljék. Amit Fodor András hozzáadott magából Bartók zenéjéhez,
nem kevesebb, mint egyrészt a pontos és jól működő érzék a maradandó érték fölismerésében, másrészt hűség a fölismert érték tiszteletében, harmadrészt a szolgálat
vállalása, mely a mások ügyévé is akarja tenni a megismert, megtapasztalt szépséget.
Nem ismeretlen a vélemény, mely gyanakvással tekint a költő vállalkozására, ha
a költészeten kívüli területre merészkedik, és más művészetekkel való kapcsolatáról
szól. Nem a költői erő elapadásának a jele, nem pusztán hiánypótló kaland, ha zenéről, képzőművészetről ír? Nemcsak arra a közismert tényre gondolunk, amit a múzsák testvériségének szoktak nevezni, nemcsak arra a nyilvánvaló rokonságra kívánunk utalni, amely a zenét és a költészetet a kezdetektől mindmáig összefűzi. Fodor
András Bartók-könyve ennél közvetlenebb bátorítást ad, kézzelfoghatóbb tanulsággal
71

szolgál. Fodor András nem hallgatja el, hogy nem tanult hangszeres zenét, nem
ismeri a kottaolvasást, nem „vezényelt" láthatatlan zenekart, és nem partitúrával a
kezében ül be az Operába. Fodor András szellemi útja a kivívott és nem a készen
kapott zenebarátság; példa arra, hogy a zene hallgatása, a hangverseny, a rádió
éppúgy lehet zenére vezérlő kalauz, mint a hangszeres játék, a zeneiskolai óra, a
partitúra ismerete. Fodor András Bartók-könyvének legfőbb tanulsága, hogy a nem
szakember meddig juthat el más művészetek megértésében, élvezésében. Könyve erőt
ad és biztatást, hogy a művészeteknek — így a zenének — van olyan ösztönös,
belülről fakadó, természetes megközelítése, mely nem egy ponton találkozik a legobjektívebb szakmai elemzéssel, sőt alkalmankint előtte is járhat.
(Zeneműkiadó,
1978.)
TÜSKÉS TIBOR

Zenei írások a N/ugatban
„Kodály alkotómunkásságának minden motívuma: mentés, életretámasztás, felmagasztalás, teremtés és nevelés — s mindez egyetlen gondolat szolgálatában: m a gyarnak lenni, élni, fennmaradni, embernek lenni, igaznak, jobbnak. S ezért több ez
a művészet minden másnál, ami ma Európában hódít vagy vajúdik."
Ez a gondolatfutam Kodályról — vélhetné valaki — talán éppen Féja Géza ú j
könyvéből, a Törzsek és hajtások című kötetből való, amelynek a szerző 1976-ban
írta előszavát és 1978-ban nyomtatták ki. A kötet tanulmányai közt A
honalapító:
Kodály Zoltán helyét körülbelül így jelöli ki a magyar kultúra történetében. Féját,
úgy rémlik, kritizálták is kissé — erős kontúrjaiért. Ügy vélték, Kodály sem értene
egyet ilyen ditirambusokkal.
Persze Szabolcsi Bencét — akitől bevezető idézetünk való — már nehezebb volna
„korrigálni", hiszen a magyar művelődéstörténet tisztelt tudósáról van szó. Szabolcsi
vallomása Féja tanulmányánál fél évszázaddal korábban hangzott el, talán feledésbe
is merült mára, de annyi bizonyos, hogy Kodály nem tiltakozott ellene, valószínűleg
ma sem tenné. Szabolcsi Bence, higgyük végre el, ha ez eddig nem tudatosult volna
bennünk, pontosan tudta, hová kell helyeznie Kodályt az egyetemes magyar kultúra
történetében.
Tudjuk viszont azt is, hogy az idők kereke fordul, mindennek változhat az
akusztikája. Ha figyelmesen újraolvassuk Szabolcsi mondatát, érezhetjük, hogy ott
minden szónak pontosan kimért súlya van: lehet, hogy a „hódító" Stravinsky és a
„vajúdó" Schoenberg művészetével szemben (mert ugye róluk van szó?) életművük
lezárása múltával irgalmasabbak vagyunk, mivel Bartók és Kodály előbb a világban,
utóbb saját hazájában, végleg és visszavonhatatlanul kiküzdötte azt a tekintélyt,
amit a huszonhat éves fiatal zenetudós — 1926-ban — még joggal féltett; a modern
zene világában etikai értékekért folyt a harc, idehaza a nemzeti, népi újjászületésért
— a magyarság egyszer valóban kivívható helyéért a nap alatt, az európai szellemiségben — a sors akkor a „lenni vagy nem lenni" örök kérdést számunkra aktuálisan
így vetette fel.
Ha egy idős író élete számvetésénél az i f j ú zenetudós — nem bánom: „eufóriás"
— hangvételét ismétli el, én csak tisztelettel állok meg ez előtt a tény előtt. Szabolcsi Bence nem élt hiába.
Ennyit elöljáróban egy könyvhöz, amit ha bárhol felütünk, gondolatébresztő
szikrák pattannak belőle elő.
Különös, figyelemre méltó emberek társaságába vezet el bennünket ez a könyv,
72

Breuer János könyvnapi válogatása, amelyet Zenei írások a Nyugatban címmel adott
ki a Zeneműkiadó, benne a Bartók és Kodály meghatározta évszázad, a magyar zenei
aranykor idejéből származó legkülönbözőbb, rövidebb-hosszabb recenziókkal, gloszszákkal, tanulmányokkal, bölcselkedésekkel. Ezeket az írásokat csak egy mozzanat
forrasztja egybe: valamennyi a Nyugat évfolyamaiban jelent meg 1909 és 1941 közt.
Tehát a cikkek a Nyugat egész korszakát fogják át: valamennyit áthatja a Nyugat
szellemének kaleidoszkopikus ragyogása.
Válogatás. így is majdnem száz, legyünk pontosak: 94 cikk, köztük 17 szerző
mindegyike mindössze egy-egy írásával szerepel, de további 9 szerző egész cikksorozattal, köztük a legtöbb írás, negyedszáz elvi kritika, zenepolitikai tanulmány, Tóth
Aladár zenekritikus — Szabolcsi Bence egyik legjobb barátja, legfontosabb küzdőtársa — tollából való. Breuer János hozzáértő mérlegelése eredményeképpen jött
létre ez a gyűjtemény. Hézagpótlónak valljuk — micsoda „blöff" szó, ha nem tudjuk
igazolni nyomban egy szembeszökő példával! Amivel a „hozzáértő mérlegelés" szóhasználata is tartalmat kap.
Általánosságban elmondhatjuk: Tóth Aladár például azért szerepel 25 írással,
mert a magyar zeneélet két világháború közé szorított tragikus és felemelő korszakában kritikáival kiemelkedő helyet foglalt el. A zenei élet mindennapjairól a Pesti
Napló zenei referenseként számolt be, fontosabb elvi cikkeinek java a Nyugat hasábjain talált helyet. A most közzétett cikkek java is a teljes horizont áttekintése,
zenei'műsorpolitika a filharmonikusoknál, az operánál, a modern zene ügye, természetesen Bartók és Kodály működésére állandó figyelemmel. Jellemző, hogy mint
egészen fiatal kritikust, Kodály ajánlotta utódjául maga helyett, amikor a Nyugat
zeneírói posztjáról leköszönt. Tóth Aladár széles látókörű zeneesztéta; aki például
Strauss Richárdról szóló tanulmányát elolvassa, áttekintést kap a német szellemiség
egész komplexumáról is, ami a zenének kimagasló szerepe folytán ebben a művelődési körben rendkívül fontos.
Maradjunk egy kicsit Tóth Aladárnál, próbáljuk a Breuer János válogatta kötet
hézagpótló jellegét példaképpen az ő tevékenységén keresztül megragadni. Szabolcsi
jeles tanítványának, Bónis Ferencnek szerkesztésében Magyar Zenetudomány
sorozatcímmel egy-egy modern magyar zenetudósi alkotói pálya összefoglalásai jelentek
meg. Ezek java még a tudósok életében látott napvilágot, beköszöntőül magának
Szabolcsi Bencének A magyar zene évszázadai 1959-ben és 1961-ben. És hogy még a
legfontosabbat említsem, Kodály Zoltán Visszatekintés címen kiadott írásai 1964-ben.
Az alkotók életében kiadott gyűjteményeket Bónis Ferenc átnézette velük — a szerzők igényelték is a felülvizsgálatot — és esetenként, nagy felelősségérzettel javításokat, végleges szövegezéseket rögzített. A sorozat 11. számú kötete Tóth Aladár válogatott zenekritikái, 1934—1939. címmel több mint 600 oldal terjedelemben 1968-ban
jelent meg, tehát éppen tíz évvel ezelőtt. A kötet fontosságát mutatja, hogy Lukács
György írt hozzá előszót. A kötet címéhez kapcsolódó két évszámhoz magyarázatot
kell fűzni. Tóth Aladár, élete legutolsó éveiben csak még zordonabb önkritikával
rendelkező, még visszahúzódóbb, talán nem túlzunk, ha azt mondjuk, „meghasonlott"
lelkülettel semmiképpen sem akart hozzájárulni zenekritikái újbóli közléséhez, azok
gondos felülvizsgálata előtt. Viszont azok felülvizsgálatára nehezen szánta el magát.
Legilletékesebbektől tudom, végül lassú visszapergetéssel, a Pesti Napló 1939-ben
történt betiltásától számítva haladt visszafelé: így kellett a kötet szerkesztőjének —
Bónisnak — cikktől cikkig „közelharcot" vívnia a publikáció viszonylagos teljességéért. 1934 elejéig jutottak el. így jelentek meg Tóth Aladár briliáns írásai — már
írójuk halálának évében — 1934-től 1939-ig terjedő megszorítással, noha Tóth Aladár
zenekritikusi munkássága a Nyugatnál 1920-ban kezdődött el. A Bónis-féle gyűjteményből mindenesetre — ha csak az életpálya második felére vonatkoztatva is —
megismerhettük ezt a kicsit barokkos zsúfoltságokkal terhes, de kristályos logikával
és csodálatos szenvedelemmel alkotó zeneesztétát, zeneéletünk ünnepnapjainak és
mindennapjainak krónikását.
Tíz évnek kellett elmúlnia, hogy most, a Zenei írások a Nyugatban című kötet
73

egy kínzó hiányérzettől szabadítson meg bennünket. Olvashatjuk benne Tóth Aladár
1920 és 1932 közt keletkezett írásait, amelyek tanulmányozása után az 1934 és 1939
közt írt kritikák felidézése új, mélyebb távlatokat kap.
Hosszasan időztünk a kötet legtöbb dokumentummal szereplő írójánál, de fontosságát nem túloztuk el; maga Breuer János gondoskodik ilyen aggályunk eloszlatásáról, amikor az 1909-től 1941-ig időrendbe sorolt anyagból éppen Tóth Aladár
egyik elvi cikkét ( A magyar zenekritika feladatai, 1925) helyezi a nagy zenekritikus
emlékének szentelt kötet élére, mint a Nyugat zeneesztétikai szemléletének sommázatát.
A kötet második, legtöbb írással bemutatott zenekritikusától, Lányi Viktortól,
egy tucatnyi zenekritika nem sok, ha azt vesszük, kritikusi szereplése a kötetben
1910-től 1927-ig csaknem két évtized munkásságát fogja át. Lányi Viktor írásainak
sokfélesége engem földijének, a szabadkai születésű Csáth Gézának írásaira emlékeztet, némely kritikájának hangvételében az Éjszakai esztetizálás világát érzem. Érdekes, hogy édesapjáról, Lányi Ernőről, a szabadkai zenei élet reprezentánsáról a kötetben éppen a szabadkai születésű Kosztolányi Dezső cikkét olvashatjuk. Jász Dezső
kritikusi arcéle (hét cikkel az 1909 és 1911 közti időkből) jól illik ebbe az együttesbe.
Jellemző, hogy ezek a kritikák milyen értékállóan határozzák meg egy-egy muzsikus
karakterét, legyen akár Ferruccio Busoniról vagy Max Regerről, Richárd Straussról
vagy Dohnányi Ernőről szó. Ismét megállapíthatjuk, hogy Bálint Aladár 1910 és 1917
közt írt zenei írásai alapján nemcsak a képzőművészeti témákban otthonos, hanem a
zenei világban is maradandó becsű sorokat írt. A Debussyvel való találkozás az 1910.
évi budapesti koncertjén, megdöbbentően redukált vallomás. Több írása is félelmetesen idézi a nehéz időket, ahogy a hangversenytermek meghitt hangulatába a világháborús évek szele belesüvít. Hasonló produkcióra egyébként Molnár Antal is képes,
nyolc írása közül ennek mintadarabja A zene és a háború című elmefuttatása 1915ből. Ebben ilyen sorokat olvashatunk: „ .. .Terjedt a muzsika az ember fészkei között
és elárasztotta a Földet. A szél sírni tanult, a madár a forrásból zenét ivott és belefütyülte érzéseit a napsugárba. . . . Ma nincs zene. Amit hallunk, az visszhangja
annak, ami volt. Szobájukban maradt zeneszerzők részben sírnak, részben remélnek
és várnak, részben pedig győzelmi indulókat í r n a k . . . "
És Breuer János kötete éppen itt, Molnár Antal hatalmas, feltáratlan, még sok
meglepetést tartogató és viharos ellentmondások csíráit hordozó életművénél: hézagpótló és egyben minőségileg újat nyújt. 1912 és 1916 közt nyolc írását olvasva, ismét
ugyanazt kell megállapítanunk, amit Tóth Aladárnál bőségesen kifejtettünk.
1961-ben megjelent már egy kitűnő összefoglalás (Magyar Zenetudomány
3.),
amelyben Bónis Ferenc Molnár Antal sok — nehezen hozzáférhető — írását rendezte
egyetlen kötetben sajtó alá. Molnár Antal a kötethez írt előszavában megjegyzi:
„Közkeletű eljárás, hogy újabb kiadásnál az író kihagy, hozzátesz, egyszóval: javít,
érvényre juttatva időközben nyert belátásait." A gyűjtemény nagyszerű áttekintést
ad Molnár Antal jelentőségéről, de dokumentációs értékét csökkenti, hogy csak
könyvtári kutatómunkával tisztázható, mi volt az író eredeti belátása, a maga idejében készült, a maga idejét kifejező, akusztikailag tisztán hangzó, primér letét! Furcsa, de van, akit elsődlegesen néha ez érdekel. Breuer János közlési módszere ilyen:
nemcsak hézagpótló írásokat közöl, de azokat eredeti letétjében n y ú j t j a — felmentve
minket a könyvtári kutatómunka időt, ideget rabló, keserves munkálataitól. A cikkek
betűhív közlése tehát további idézésre alkalmas állapotot tükröz, a nevek leírásában
sem teremt „rendet" — ezzel még nagyobb zűrzavart kerülve el —, hanem az eredendő és eredeti sokféleség mellett konokul kitart. Ezért egyszer Stravinskyt olvasunk, máskor Sztravinszkijt, egyszer Schönbergről van szó, máskor Schoenbergről.
Máskor — helyesen — a téves Schrecker írásmódon akad fel szemünk a helyes
Schreker helyett. Molnár Antal néhány kivételesen egyéni írásának őszintén örvendezhetünk. Amit Schoenbergről írt 1912-ben, amit a Blauer Reiter festőmozgalom
zenei mellékletéről írt, a zenetanítás és modernség problémájáról, s amit Bartók
gyermekdarabjairól 1913-ban. Ez utóbbiakról szólva — a Bartók—Reschofsky zon74

goraiskola darabjaival kapcsolatban — egy látnoki mondat: „ . . . á t j á t s z á s u k közben
lehetetlen volt Mozart víziójától szabadulnom." És cikke végén hozzáteszi: „Addig is
e néhány szót, míg idő és tehetség méltóbb bírálatot nem adnak."
Festőmozgalom... A Nyolcak kitűnő gárdája az Ady és Babits meghatározta
lírai, és a Bartók és Kodály meghatározta zenei újjászületés piktúrás változata,
paralelje volt. De míg a poézis és zene nagyjai áttörték az ellenállások vonalát, a
festők ezt nem tudták végrehajtani. Egész életművében talán egyik sem tudott következetes utat tartani? Elsüllyedt életművük feltárására alig van remény. Érdekes
azonban, hogy a Nyolcak legnyugtalanabb szelleme, Berény Róbert, 1911 és 1912 közt
több cikket is írt a Nyugatban, egyet Bartókról, kettőt az Űj Magyar Zene-Egyesületről — ahol szintén Bartók volt a szenzáció. Ezek a cikkek a dokumentáció fontos
darabjai. Egy jelentős időszak társművészeti összefüggéseire mutatnak rá. Ilyenre
utalnak Mezey Zsigmond Reinitz Béla: Hét dal Ady Endre verseire, és Barta Lajos
Ady énekel...
című recenziói is.
A Nyugat nagy nevei közül Karinthy Frigyes egy nagyjövőjű zeneszerzőről ír,
Radó Aladárról, akit csakhamar elnyelt a katonasír. Füst Milán cikke Szigeti József
hegedűhangját ragyogtatja meg, Kuncz Aladár — még a Fekete Kolostorba vonulása
előtt — a Waldbauer—Molnár—Temesváry—Kerpely-kvartett gyönyörűséges „négy
összefonódó ezüst orgonasípját" hallgatja meg. Kodályról és Bartókról sokan írnak —
előbbi művészetéről Náray Miklós, Harsányi Zsolt, utóbbiról Gombosi Ottó, Mohácsi
Jenő, Devecseri Gábor egy-egy cikke szól. Dohnányiról Elek Artúr, Kacsoh Pongrácról Szirmai Albert, Leos Janáőekről Kázmér Ernő, Paul Dukasról Gyergyai Albert
ír egy-egy recenziót. Hammerschlag János Stravinskyről kétszer is ír, a nagy orosz
mesterről azonban François Gachot értékelése a legérdekesebb, ma is korszerű és
megszívlelendő írás, pedig 1926-ból való. Keszi Imre nyolc zenei írása 1936 és 1939
közt eredeti kritikusi arcélt mutat, Bartók Béláról, Kodály Zoltánról, Molnár Antalról, Szabolcsi Bencéről ír. Lajtha László konferenciázását a népzenéről nem szabad
a sorból kifelejteni.
Breuer János zeneíró és történész újabban a dokumentációs munkák megszállottja, a Zenei írások a Nyugatban című gyűjteményébe a szívét adta bele. Az ilyen
típusú munka lényegében nem más, mint lezárt életművekkel, végleges szövegekkel
való hű sáfárkodás. (Zeneműkiadó, 1978.)
DEMÉNY JÁNOS

Marsall László: Szerelem alfapont
„Szerelem" és „alfapont": a két fogalomnak érezhető feszültsége van. Az első
hagyományos romantikája és a második elvontan matematikai jellege Marsall László
ú j verseskönyvének fogantatását és szellemét jelöli. A szerelmi érzés és a logikai
konstruálás kettős ihlete hagyta ott bélyegét ezeken a verseken. Különös kettősség,
legalábbis első közelítésre s megfontolásra. Hiszen vannak-e egymástól idegenebb
fogalmak, mint a szerelem és a logika, a szenvedély és a matematika. Valójában:
a költői személyiségben, a versek mögöttes terében természetes összefüggés van a
két fogalom között. Nemcsak azért, mert Marsall László élénk érdeklődést tanúsít a
matematika és a formális logika iránt, s ezt az érdeklődést nyilván érzelmi életének megélénkülése idején sem tagadhatja meg. Azért is, mert kezén versalakító:
szövegformáló elvvé váltak a matematikai konstruálás, a formális logikai levezetés
eljárásai. Ha nem a szerelmi elragadtatásról írna, hanem, mondjuk, egy város, egy
75

tárgy vagy egy fogalom elemi szerkezetéről, akkor is nyilván a logikához (matematikához) folyamodna rendező módszerekért. Olyan formaalkotó elvet talált, amely
által, hite szerint, szüntelenül tágíthatja a költői nyelv lehetőségeit, gazdagabbá,
árnyaltabbá teheti a kifejezést. A matematikai-logikai eljárások, úgy tetszik, költői
módszerének szerves részét képezik. Modern poétika ez, amely amellett, hogy őrzi a
költészet ősi „orfikus" természetét, szüntelen ú j kifejezéseket, ú j nyelvi e l j á r á sokat keres.
Az ú j verseskönyv legfontosabb élményforrása tehát a szerelem. A szerelmi
szenvedély, amely a gyönyörűség magas ormait ostromolja, s a személyiség benső
világát forgatja fel. A Szerelem alfapont nem petrarcai természetű „daloskönyv",
nem a születő és fejlődő érzés belső történetét tárja fel, anyagából mégis kirajzolódik az érzelmek íve, kirajzolódnak a szenvedély változatai. Az évődéstől a szerelmi
„zsoltárokon" át az elragadtatásig, a mindent magával sodró mámorig emelkedik
ennek az ívnek a vonala. Marsall László kihívó módon, legényes szertelenséggel
tárja a világ elé érzékiségét és szerelmi kapcsolatát (Nyílt színen). Nyilvánvaló a
szándék, hogy kesztyűt dobjon a szokásos kispolgári prüdériának, s felforgassa a
szerelmi illem konzervatív hagyományait.
Űj verseiben mégsem a kihívás gesztusa lesz a legfontosabb, hanem a mámoros
elragadtatás, a kendőzetlen erotika, a nyíltan megmutatkozó szenvedély. Ez az elragadtatás szólal meg a Zene a dobhártya mögött című versben, amely látszólag
tagolatlan előadásban, a grammatika megtörésével, egyetlen motívum („gyönyörűm
gyönyörűségem és gyönyörűségem") állandó ismétlésével fejezi ki az érzéki szenvedélyt. Szenvedélyt, amelynek kifejezésre juttatása valójában nem tűri a tiszta
artikulációt, s igazában ú j : „saját" nyelv teremtését követeli meg. A „dobhártya
mögött" zakatoló „zene" fejezi ki ezt az elemi erejű, pontos artikulációt nem ismerő
szenvedélyt. Hasonló: kifejezés- és nyelvteremtő feladatot vállalt a másik mámoros
szerelmi himnusz: az . . .Amatőr es te salutant. A Horatiusra és Ovidiusra utaló
latin cím már eleve a pogány életörömöt s a szeretkezés művészetét: az „ars amatoria"-t jelzi. S valóban Weöres Sándor emlékezetes Fairy Spring-je óta alig volt m a gyar vers, amely ilyen nyílt erotikával szólaltatta volna meg a testi szerelem m á morát és gyönyörét. Az elragadtatás ebben az esetben is felforgatja, valósággal feldúlja a szabatos grammatikát, a modern irodalom (Joyce és az „új regény") szándékosan pszeudogrammatikai formákban szervezett „belső monológjaihoz" hasonlóan
halmozza egymásra a képeket, megfigyeléseket és vallomásszerű kijelentéseket.
A szövegnek éppen ez a töredezettség és diszkontinuitás ad lélektani hitelességet,
mondhatnók, érzelmi erőt. A kompozíció és a grammatika felforgatása azonban ebben az esetben sem spontán lelemény, ellenkezőleg műves eljárás. Ezt igazolja a
költemény szóképeinek erőteljes kidolgozottsága is. A költő, talán a látszattal ellentétben, nem bízza az elragadtatásra magát, s nem bízza a szó és a kép ösztönös á r a dására a szöveget. A kompozicionális-grammatikai fellazulás és a tisztán kidolgozott
műves képanyag különös belső feszültséget jelent. Ez a feszültség szabja meg a vers
költői hatását és erejét.
A kifejezés látszólagos fellazítása és felforgatása mögött határozott poétikai elképzelés rejlik, és ez az elképzelés általában a matematikai gondolkodás belső logikáját követi. Marsall László variációkat és permutációkat alkot, a szavakat és a
grammatikai jeleket úgy kezeli, mint egy variálható sorozat elemeit. A „gyönyörűm
gyönyörűségem" motívumára épülő Zene a dobhártya mögött nagyszerűen jelzi azt
a költői elgondolást, amelynek keretében a szóhalmozás egyszerre tölti be az elragadtatott szenvedély kifejezésének és a variálódó matematikai egységnek szerepét:
„gyönyörűm gyönyörűségem és gyönyörűségem / és gyönyörűm és gyönyörűségem
és újra / gyönyörűm gyönyörűségem és még gyönyörűbben / és leggyönyörűbben és
gyönyörűbb gyönyörűségem." Máskor egész vers (pontosabban: versciklus) épül a
fogalmak, kijelentések és képek kombinatorikus módszerességgel megszerkesztett
rendjére (Tükör a tükörben). Román Jakobson egy tanulmányában (1962) „a grammatika poétikájáról" értekezik, s a szöveggrammatika „rejtett vagy nyilvánvaló geo76

metriai elrendezéséről" beszél. Ez a „geometrikus elrendezés" jelenik meg formaszervező elv gyanánt Marsall László több versében is.
A „geometrikus elrendezés" és a „kombinatorikus kompozíció" gyakran költői
játéknak tetszik. A Szerelem alfapont költője némelykor maga is „játéknak" tekinti
a szövegalakításnak ezt a módját. A játék: a szójáték, a grammatikai játék vagy a
játékos névmágia több versében is uralkodó szerepet kapott (Zene a dobhártya mögött, Vízizene, Jegyzet mihaszna várakozásról, Név-testesülések).
Máskor a természettudományos-matematikai „metanyelv" kap ironikusan játékos színezetet: „a
férfi s az ál- / tala éppencsak hogy kiszemelt-választott nő a / kronológia, a külsőnek nevezett idő egy- / másra következő pillanatainak talp- / fasorával összekötött
sínpárként együtt / fut ama humano-civilizacionális térben: két pár- / huzamos euklideszi egyenes, egymásról / sejtenek hacsak annyit, mint bükkmakkról a macska, /
távolodnak? nem. Közelednek? nem. Éppen e szi- / gorú párhuzamosság képviseli
modellemben is — / a teljes a majdnem ordenáré közönyt" (K. L. egyszerű modellje). Ebben az esetben a tudományos „metanyelv" beépítése a máskülönben köznapi, sőt bornírtnak ható szövegbe ugyanazt a hatást kelti, mint a Karinthy Frigyes
által „feltalált" és népszerűsített halandzsa beszéd.
Mégsem értenők Marsall László költészettanát, ha a matematikai logikával
létrehozott szöveget pusztán grammatikai, nyelvi játéknak tekintenénk. A játékos
szókombinációkat maga a költő is „kombinatorikus kotyvalékok"-nak nevezi (Almatlanságos). A matematikai (kombinatorikus) szövegalakítás magyarázata sokkal mélyebben található: ennek a költészetnek szemléleti és filozófiai forrásainál. Mint
korunk költészetére, Marsallra is bizonyára hatott a Wittgenstein által megfogalmazott bölcselet, amely szoros összefüggést tételezett a nyelv és a logika között. Igazából mégis távolabbra mutat a Szerelem alfapont költészettana. Nem az analitikus
logikára és nyelvfilozófiára, hanem a pythagoreizmusra, amely maga is a kombináció és az analízis bölcselete volt, csakhogy emellett a matematikát a mágiával is
összekötötte, megőrizve a számmisztika „orfikus" kiindulását és szemléleti alapjait.
A szerelmi mámor, mint titokzatos, szinte misztikus elragadtatás, amelynek során
a költő valamiképpen saját személyiségének benső magjához s a létezés rejtelmeihez
kerül közel, és a költői tevékenység matematikai (kombinatorikus) elve, amely megszabja a szöveg grammatikáját, felépítését, szerkezetét, ebben az értelemben szorosan összefügg: egymást egészíti . ki. A pythagoreusok valójában matematikusnak
képzelték a költőt, és Marsai) László most valóban matematikus módjára lát hozzá
az ősi „orfikus" szertartáshoz. „Szerelem" és „alfapont" ebben a szertartásban szinte
természetes módon találkozik. (Szépirodalmi, 1977.)
POMOGÁTS BÉLA

Fábry Zoltán: Ady igaza
Közismert az a hatás, melyet Ady gyakorolt Fábry Zoltánra. Éppen ezért megdöbbentő — amily örvendetes is! —, amiként ma hat egy, Fábry életében és életéből
elmaradt kötet megjelenése. A pozsonyi Madách Kiadó hiányt pótol, a figyelmet fölkelti a sajtó alá rendező Turczel Lajos, amikor közreadja a hiányzó művet. Mert
e mű hiányzik. Erre Turczel Lajos is nyomatékosan felhívja a figyelmet, hiszen
A gondolat igazát és A béke igazát — 1957-ben — nem a várt és ígért Ady igaza
követte, hanem a Hidak és árkok. Vagyis a második trilógia — csonka maradt; mert
az első — Korparancs, Fegyver s vitéz ellen, majd a Palack posta — után nem következhetett a teljes második. És ezen túlmenően: Ady, és Ady igaza — a Fábry
77

Zoltán-i életműben bizonyos kimagasló csúcsot jelentett; noha azt is leírta Fábry
Zoltán (régebben), hogy „ideje lenne már nem mindenért Adyhoz nyúlni v i s s z a " . . .
A Turczel Lajos sajtó alá rendezte mostani kötet egy régi Fábry-testamentumot
váltott valósággá; ugyanakkor számos, komoly értékű és kritikai igényű kiadásra és
munkára tereli figyelmünket. És ma, amikor a Fábry-életmű teljességben látása és
láttatása az egyik főfeladat, akkor e kötetnek még inkább megnő az értéke. Messze
túlmutat az Ady-centenárium és Fábry Zoltán nyolcvanadik születési évfordulójának
aktualitásán. Erre legfeljebb a kötet elején található kettős — Ady—Fábry — fénykép utal. Ám a kutatást jelentősen viszi előre a kötet elején olvasható Turczel-előszó
is. Ebben, valamint a kötet végén található utószóban Turczel Lajos pontosan körvonalazza, hogy e kötet csak pótolhatja mindazt, ami Fábryban rekedt — Adyról.
Ez Turczel Lajos filológiai becsületességét (is) bizonyítja. Ö ugyanis csak szemelvényeket nyújthat abból a hatalmas, kéziratos anyagból, amely hivatott lett volna bemutatni a Fábry-féle „igazi Ady igazát". Hiányt pótol e kötet, de nem helyettesít.
Egy alaposan előkészített szövegkritikai kiadás részeként — a most még kéziratos
anyag — bizonyára sokat segít majd ezen. Ha most hiányt érzünk — Turczel Lajos
is ezt sugallja —, ennek oka az, hogy az életet megfordítani nem lehet. Viszont a
kiadó és Turczel Lajos nagyon komoly lépést tett a teljességhez: előkészítette a talajt
— e vonatkozásban is — a leendő szövegkritikai kiadáshoz.
Tették ezt előremutatóan, előkészítve az Ady—Fábry-párhuzamokat; sőt, az irodalomtörténetírásnak is számos feladatot jeleznek. Mivel? — Az előszót követő találó
kötetbeosztással. Ezzel Fábry Zoltán Ady-képét máris beállította Turczel Lajos, a
közép-kelet-európai progresszió Ady-képéhez igazította. Fábry, a „stószi remete" nem
aludta magányos Csipkerózsika-álmát, hanem mindig a történelem és kor diktálta
intenzitással kapcsolódott az aktualitáshoz. Az egykor időben szétszórt Ady-mozaikokat Turczel most, e kötetben megfelelő tematikai csoportokba osztotta.
A sokak előtt talán vitatható módszer alapján készült csoportosítást érdemes
idézni: I. A találkozás Adyval; II. A háborúellenes Ady; III. A változás és változtatás költője; IV. Ady és a csehszlovákiai magyarság; V. Adyval a haladó hagyományért; VI. Harc Adyért, Ady igazáért. Aki csak kicsit is ismeri a Fábry-életművet,
vagy egy-egy művét, tudja-látja, azonnal megérzi: milyen mélyen és hány ponton
érintkezik-találkozik ez a felosztás Fábry Zoltán egyes pályaszakaszaival!
Az, hogy a Fábry-életmű — nem öncélú! — periodizációja mily fontos, csak most
látszik, most kezd igazán kirajzolódni: a szövegkritikai kiadás érdemi munkálatait
meg kellene előznie egy olyan vitának, amely — ha kell, nagyon is polemikus éllel
— megteremti az általánosan elfogadható pályaszakaszokat a Fábry-életműben. Tudományos eszmecseréről van szó, hiszen ezt éppen Turczel Lajos mostani bevezetője
(a 16. oldalon) szinte „provokálja". Szükség van erre, hiszen nála is vissza-visszatér
ez az igény (legutóbb a Portrék és fejlődésképek
című tanulmánykötetében is).
A csehszlovákiai valóságot, a magyarság számára is adott valóságot, a Fábry Zoltán
számára is létezett valóságot kell fölmérni, őszintén és becsületesen szembe kell
néznünk a ténnyel — nincs kialakítva a megközelítően egységes Fábry-életmű periodizációja. Több szertefutó szálat kell szemügyre venni.
A Fábry-féle Ady-képet sok progresszív kortársával és kortársáéval kell összehasonlítani és szembesíteni. így Révai Józsefével is. E sorok írójának be kell vallania: szinte revelációként hatott rá, amikor megpillantotta a már jelzett tematikai
csoportosítás végén: Harc Adyért, Ady igazáért. Azonnal Révai József nagy lélegzetű
és híressé vált tanulmányának záró fejezete villant eszébe: A harc Adyért. Félreértés ne essék: nem a címek azonosságáról vagy hasonlóságáról van szó, hanem —
a lényeglátás és láttatás megvizsgálásáról. Mert a Fábry-féle Ady-képet nemcsak
Révaival kell összevetni; másokéval i s . . . És ez komoly feladat.
Szeretnénk remélni: senki sem veszi (Turczel Lajos legkevésbé) holmi gáncsnak,
értetlenségnek a fentebbi megjegyzéseket. Inkább mindenki úgy fogja föl: a most
megjelent Fábry-féle Ady igaza — igen sok gondolatot, sejtést, felismerést, igényt
hozott felszínre. Vagyis — mint mondani szokás — szélesre tárta a kapukat. Turczel
78

Lajos bevezetője is itt maradt abba. Érezni lehet: tovább kellene, ő is tovább
akarná folytatni Fábry—Ady ürügyén, de hát egy monográfiát mégsem írhat a
kötet elé!
A jelenlegi Ady igaza tehát sok problémát vet föl; további lépésekre ösztönöz.
Arra „provokál" — a szó legnemesebb értelmezésében —, hogy most már tételről
tételre menjünk végig a Fábry-életmű vizsgálatában (Ady-kapcsolata csak egyetlen
szál ebben). Ez a feladat, ez a kötelesség. Az idő igaza, Ady igazsága, Fábry Zoltán
igaza megköveteli ezt.
Amikor az illetékeseknek köszönettel nyugtázzuk e kötet megjelentetését, bizonyosak vagyunk abban: egy biográfiai célzatú, és ilyen igénnyel készülő válogatás,
vállalkozás legalább ennyi — az életmű-biográfia adta — nyugtalanító pontra hívja
fel a figyelmet. (A Tanú és tanulság voltam című kötetre gondolunk, melynek megjelenését hasonlóan várjuk.) De mind egyet jelez: megindul a hatékony eszmecsere
Fábry Zoltán életművéről minden vonatkozásban. Ez azért elengedhetetlen, mivel —
túl és innen Adyn — élő és eleven hagyományról van szó. (Madách, 1977.)
KOVÁCS GYÖZÖ

Szőreg és népe
Napjainkban a társadalom egyre inkább igényli a szülőhely történetének megismerését, kutatását. Ez az igény is ösztönözte a Szőreg és népe című tanulmánykötet létrehozását. Szeged „bolygói" közül a Tápéról 1971-ben megjelent monográfia
után a szőregi tanulmánykötet már a második, és reméljük nem is az utolsó. A szőregiek 1976-ban ünnepelték lakóhelyük újjátelepítésének 230. évfordulóját. Erre az
ünnepi alkalomra készült a kötet; Hegyi András szerkesztésében.
Szőreg évszázadok óta magyarok és szerbek lakta község. Ez a könyv a közös
múlt és jelen bemutatásával az együttélés internacionalista tudatát is erősíti.
Az egész munkán végigvonul az elnyomott osztályok, a magyarok és szerbek
közös küzdelme, akiknek életkörülményei azonosak, és egyaránt kizsákmányolta őket
a mindenkori uralkodó osztály. A közös sorsot a kötetben megszólaló Zsiván pópa
1944 végén így fogalmazta meg, amikor a haragtól is fűtött szerb partizánok elé állt:
„Testvérek, eleget szenvedtünk, ne tetézzétek a kínt, ne gyújtsátok fel a falut, jöjjön
el végre a tiszta emlékek és makulátlan szívek világa! Menjetek vissza békességgel,
mi a magyarokkal testvéri békében akarunk élni, a magyarok rendesek hozzánk,
munkát és otthont adtak, megbecsülést... Legyen hát vége az apokaliptikus időknek!" Az 1944-ben áhított megbékélés az elmúlt 30 év alatt valóra vált. Ez további
lehetőséget és ösztönzést ad a nemzetiségi települések monográfiájának megírására.
A több mint 400 oldalas tanulmánykötet adatfeltárásának, anyaggyűjtésének
időpontját szerencsésen választották meg a szerzők, mivel az urbanizáció felgyorsuló
folyamata már-már elfeledteti és megváltoztatja a nemzetiségi szokásokat és a viseleti módokat. Szinte az utolsó percben szólaltatták meg azokat az embereket, akik a
két világháború közötti idő, majd a felszabadulást követő történelmi sorsforduló
aktív részesei voltak.
A tanulmánykötet három, jól elkülöníthető fejezetből áll: földrajzi színtér és
helynevek, Szőreg története, Szőreg népe. Az elsőt Andó Mihály Szőreg természeti
földrajzi viszonyairól írott tanulmánya nyitja meg, amelyben feleletet kapunk arra
a kérdésre, hogy miért szerepel szinte évezredek óta ez a terület állandó településül.
Jól egészíti ki a fejezetet Szabó Józsefnek a földrajzi neveket elemző gondos mun79

kája. A Szőreg történetét feldolgozó fejezetet Trogmayer Ottónak széles körű n e m zetközi irodalomra és saját ásatásainak eredményeire épített tanulmánya indítja,
amelyben a település őstörténetét szemléletesen vetíti elénk. A Tisza—Maros szögében fekvő sziget évezredek óta „történelmi erejű hely": átkelőhely és kereskedelmi
központ, az erdélyi arany és réz, valamint só egyik fontos kereskedelmi állomása,
de kapocs a Felső-Tisza-vidék és az Al-Dunán át a Balkán felé vezető út között is.
A Szőreg középkori történetét feldolgozó Karácsonyi Péter bemutatja, hogy a honfoglaló magyarok Erdély felől a Maros völgyén keresztül közelítették meg ezt a
területet. A Tisza—Maros szögét a Gyulák törzse vette birtokba, majd Ajtony lett az
úr. A község gazdasági fellendülése — amelynek alapját a halászat, a mezőgazdaság
és kereskedelem képezte — a korai középkor folyamán, a XII. századra érte el tetőpontját. A tatárjárás jelentősen visszavetette fejlődését, de a XV. században m á r
újra viszonylag nagy településsé vált. A békés életet az egyre gyakoribb török betörések zavarták, majd a 150 éves török uralom néptelen pusztává tette a községet.
Rákos István a XVIII. századtól kezdődő társadalmi átalakulásokról, demográfiai-etnikai változásokról ad szemléletes képet. A Rákóczi-szabadságharc bukása
után a török végleges kiűzése teremtette meg a feltételeket a Tisza—Maros szögében
a biztonságos letelepedéshez. Az első települők állattenyésztésből élő szerbek és m a gyarok voltak. Az 1700-as évek végén katolikus és görögkeleti templom is épült a
községben. Bár a szerb és magyar lakosság egymástól elkülönülve telepedett le —
Szerb és Magyar utca —, mégis hatottak egymásra, s ezáltal kölcsönösen kialakították Szőreg sokszínű népi kultúráját. 1848—49 eseményeit Szántó Imre elemzi. Levéltári dokumentumok felhasználásával m u t a t j a be az osztályarcvonalak összekeveredésének tragikus időszakát. A község dualizmus kori történetének feltárása nem
jelentett könnyű feladatot Bezdán Sándornak. A rendelkezésre álló és kutatható forrásanyag szegényes, az iratanyag zöme elveszett. Ezért a szerző csak a községi képviselőtestület jegyzőkönyvére és a hivatalos statisztikák adataira támaszkodhatott.
Ebben az időszakban a község nemzetiségi, nyelvi különbségeinél mélyebb és döntőbb volt a társadalmi megosztottság. Hegyi András és Székely Lajos sokoldalúan
elemzi Szőreg Horthy-korszak alatti történetét. Megtudjuk, hogy a község gazdasági
és társadalmi életében jelentős változást hoz létre az ipari munkások számának
emelkedése, s ez bizonyos hátteret biztosított a szőregi baloldali szervezkedéseknek.
Szőreg felszabadulás utáni történetét két tanulmány tárgyalja. Szabó István az
agrárviszonyok forradalmi átalakulásának folyamatát vetíti elénk. Bemutatja a II.
világháború pusztító hatását és az ennek nyomán jelentkező nehézségeket. A földreform végrehajtását nehezítette a jogos igénylők nagy száma és a kevés elosztható
földterület közötti ellentmondás. Ez is a magyarázata, hogy a demokratikus agrárátalakulás után viszonylag gyorsan, már 1948-ban megkezdődött a termelőszövetkezetek szervezése.
Nagy István Szőreg felszabadulásától az 1948-ig tartó időszakról ad hiteles, tudományos feldolgozást. Részletesen foglalkozik a gazdasági élet megindításával, a pártok megalakulásával, a közellátás megszervezésével. Megismerkedünk az 1945-ös,
illetve 1947-es országgyűlési választások szőregi eseményeivel. Sajnos az 1948 utáni
időről történeti feldolgozást nem kapunk, csupán utalásokat találunk.
A harmadik fejezetben — Szőreg népe — Ferenczi Imre a „Népi szokásrend" és
„Viseleti módok Szőregen" című tanulmányaival a néprajztudomány eszközeivel egészíti ki a község monográfiáját. Vizsgálja a falunak Szeged polgárosodó szokás- és
viseleti hagyományaival való kapcsolatát, és a szerb nemzetiség sajátos, gazdag
kultúráját. Tóth Béla és Dér Endre írásaiban egy-egy emberi sors villanásszerű bemutatása még világosabbá és érzékletesebbé teszi a történelmi változásokat. A kötet
valamennyi tanulmányát gazdag illusztrációs anyag egészíti ki.
Elismeréssel szólhatunk a kiemelkedően gondos, igényes nyomdai megoldásról,
amely a Szegedi Nyomda sok szép könyve között is előkelő helyet biztosít a szőregi
kötetnek. (Kiadta: Szeged megyei városi Tanács V. B. műv. osztálya, 1977.)
RIGÓNÉ PÉTER IRÉN
80

FILM

Jegyzetek a Nyolcvan huszárhoz
Lélektani kísérletek sora bizonyítja, hogy intellektuális életünk egyáltalán nem
független az érzelmi motiváltságunktól. Amiként a gourmand vérnyomásának és érverésének mutatószámai, ha csak finoman is, műszerrel mérhetően megemelkednek
a kedvenc étele láttán vagy neve hallatán; amiképpen a fiatal anyák szíve akkor is
megdobban, ha idegen gyerek nevetését vagy sírását hallják meg a játszótéren; s
ahogy a férfiember a repülőgépben ülve a stewardess jelenlététől szinte mágneses
térben érzi magát —, igen, mindezekhez hasonlóan a történelem valamely évszáma,
hősneve, valamely művész vagy író képmása, művének címe már észlelhető élettani
változásokat idézhet elő szervezetünkben.
Bizonyos szavakkal is így vagyunk — például a huszár szóval. Gyerekkorunk óta
megszokhattuk, hogy kedvező képzeteket keltsen bennünk, főleg 1848 és 1849 évszámával összefüggésben. De a népmesék, obsitostörténetek, történelmi festmények,
regények sora, művelődéstörténetünk tetemes része, sőt a mézeskalácshuszártól a
műdalokig és a huszároperettekig a szubkultúra is befolyásolta érlelődő tudatunkat,
hogy a huszárt szépnek, jónak, vitéznek és jellegzetesen magyarnak érezzük.
Érthető, hogy az eszmélkedésben magasabbra jutva, fokozottan igényesek lettünk
a huszár művészi ábrázolásával szemben, sőt bizonyos gyanakvással közeledünk
hozzá: nem élnek-e vissza eredendő hajlamainkkal, nem hajigálnak-e kéjgázzal töltött könnyfakasztó bombát lelkületünk diákkorban berendezett múzeumszobájába?
Volt idő, nem is olyan régen, amikor az úgynevezett deheroizálás divatja igyekezett országos méretűvé változtatni, s egész magyar voltunkra kiterjeszteni az embereknek ezt a fajta bizalmatlanságát. Szerencsére épp e divathullám tetőzésekor
született a magyar filmművészet egyik legragyogóbb műalkotása, a Jancsó Miklós—
Hernádi Gyula szerzőpár filmje, a Szegénylegények,
melynek tárgya, a betyárság, a
romantikus képzettársítások tekintetében, jócskán vetekszik a huszársággal. Igaz: a
Szegénylegények
pontot is tesz egyszer s mindenkorra mindenfajta betyár romantika
végére. De nem hőstelenít: a film rekviem, végső tiszteletadás azoknak a betyároknak, akik a szabadságharc idején (éppen Lenkey sikerrel hazatért csapatába osztva!)
a társadalmon és törvényen kívüliség állapotából kitörve, a nemzeti harcban való
részvételükkel változtathattak sorsukon.
Sára Sándor és Csoóri Sándor filmje, a Nyolcvan huszár azért kiemelkedő film,
mert esztétikai szempontból ugyancsak kényes témát dolgoz föl, elkerülve a fő buktatókat: egyik a „rájátszás" az átlagos magyar értéktudatra, jellegismeretre és érzelmi vonzódásra; másik a természetes magyar lelkületet, s a negyvennyolc-negyvenkilences huszárokkal kapcsolatban történelmileg indokolt hazafias hagyománytiszteletet sértő hőstelenítés. A film történelmi realizmusát dicséri, hogy alkotói a huszárságot, mint intézményt, életformát, szerepet vagy mint magyar jellegzetességet, egy
pillanatra sem színezik önmagában romantikusan kívánatossá. Az, hogy a nyolcvan
huszárral az első perctől az utolsóig egyre inkább együtt érzünk, tisztán közösségük
6 Tiszatáj

81

jellemfejlődéséből, s közös céljukból, a hazajutás és a szabadságharc szolgálatának
vágyából következik.
Ez azért fontos, mert igaz, hogy szívünk táján kedvező hőfokváltozást érzünk a
huszár szó hallatán s a vitézkötéses, sujtásos atilla meg a díszes csákó láttán —, ám
ez mit sem változtat a tényeken: történelmünk néhány dicsőséges közjátékától eltekintve, a huszárok szerepe alig különbözött a hadtörténet bármely egyéb fegyvernemének zsoldosszerepétől. Gondoljunk csak a Mária Terézia-rendre, mely Nádasdy
huszárainak a hétéves háborúban szerzett győzelmeiért alapíttatott. Gondoljunk csak
a császári udvar több évszázados manipulációjára, mely a török elleni harctól és az
ország Habsburg-kézbe kaparintásától, a dicstelen tnszurrekción keresztül, egészen az
első világháborús géppuskaállások elé vezényelt „vörös ördögökig" tartott látszategyensúlyt a bécsi udvar érdekei meg a naiv magyar öntudat között. Negyvennyolc
előtt egy Petőfi tündérálma, a János Vitéz kellett ahhoz, hogy a magyar huszárok ne
bármilyen ügyre felhasználható, nyalka vitézekként, hanem egy leigázott, idegen
ország önkéntes megsegítőiként tűnjenek f ö l . . .
A filmben gyönyörűen kifejeződik történelmünk legnagyobb tragédiája: a nemzeti feladat évszázadokig nem a teljesértékű cselekvés vállalása volt, hanem az,
hogy a teljes értékű nemzeti cselekvés lehetőségét megteremtsük. Ennek két föltétele
van: 1. Független nemzetként dönthessünk a saját ügyeinkben. 2. Az egész magyarság dönthessen nemzetként a saját ügyeiben, a néptömegek demokratikus részvételével, közös akaratából, illetve érdekegyeztetéséből. Kivételes, reményt sugárzó történelmi pillanataink java része abban merült ki, hogy e föltételekért — rendszerint
felemásan, csak az egyikért — harcoltak a nemzet legjobbjai. A film egy kis huszárközösségen mutatja be a harcot a demokratikus döntési jogegyenlőségért, m a j d amikor ez nagy nehezen megvalósul, a küzdelmet a lehetőségért, hogy a közös akarat
az egész nemzet akaratával egyesülve érvényesüljön.
Mindez a tények nyelvére fordítva így hangzik: 1848 tavaszától kezdve a Habsburg-birodalom különféle tartományaiban állomásozó, s főképp a helyi lakosság lázadásainak letörésére felhasznált magyar huszárezredek egységei, az itthoni forradalom
hírére, majd a kormány radikalizálódása után Kossuth felhívására, megkísérelték,
hogy hazaszökjenek Magyarországra, s a szabadságharc szolgálatába álljanak. Az
első fecskeraj Lenkey százada volt, s a film első része az ő történetükre épül. Sára
és Csoóri azonban nem csupán a Lenkey-század históriáját dolgozza föl, hanem beleszőtte a történetbe például a sokkal tragikusabb sorsú „Nádor"-huszárezred csapatainak véres kudarcait, a foglyul esést, a fele század lemészárolását, a tisztek kivégzését, s a maradék legénység megtizedelését. E bővítéssel, s még számtalan finom jelzéssel az egész magyar szabadságharcot, annak szinte minden lényeges mozzanatát
sikerrel sűrítettték egyetlen, anabázisszerű hazatérés történetébe. A film kulcsmondatát a kapitány e tömör szavaival határozhatjuk meg: „Térden csúszni a tett színhelyére . . . " Csoóri Sándor mintha erre utalna a filmről adott nyilatkozatában: „íme,
a sorstól kikényszerített cselekvés példája." Sára Sándor is ezt a mozzanatot emeli
ki egy interjúban: „(...) a reménytelennek látszó helyzetben történő »csakazértis«
vállalás — siker esetén is csak a kezdőpontra való eljutást eredményezheti, hiszen
harcolni indultak haza ezek a huszárok. Tehát, ha minden akadályon — a Kárpátokon, ellenséges seregeken — átvergődve hazaérnek, akkor kezdhetik az igazi harcot."
Nézzük az egyéb történelemszemléleti jelzéseket, amelyek a szökevény huszárcsapat történetébe sűrűsödtek. Forradalmainkban az első szikrát idegen mozgalmak
híre lobbantja föl. így volt Martinovics idején, így volt negyvennyolc márciusában,
1918—19-ben és máskor is. A filmbeli cselekmény kezdeti, külső — tehát internacionális — indítéka: a lengyelek — e velünk rokon helyzetű közép-európai nemzet és
nép — szabadságmozgalma. A huszárok lázadása kettős eredetű: morális döntésen
alapul, azon, hogy a kapitány a galíciai városban megtagadja a Habsburg-ellenes
diáktüntetés szétkardlapozását. A legénység pedig azért elégedetlenkedik, mert már
letelt a szolgálati ideje, s csupán a lázadások leverése miatt kellene még bizonytalan
ideig idegenben maradnia. Az otthoni hírek persze hozzájuk is eljutottak, de azok
82

másképpen hatnak a tisztekre, mint a parasztfiúkból toborzott közkatonákra; ezért a
kétféle indíték sokáig nem találkozhat össze, ahhoz a legénység erőszakos fellépésére
van szükség a császári hadsereg tisztje ellen, s valamivel szelídebb erőszakra a saját
őrmesterükkel, majd kapitányukkal és hadnagyukkal szemben. Túlzás nélkül állíthatjuk: valóságos forradalmi népfront-politikai folyamat zajlik le a szemünk előtt;
ezt fokozatos radikalizálódásnak is nevezhetjük. A huszárok osztálytagozódása, társadalmi rétegződése érzékenyen differenciált, a reform-nemesi képzeteket keltő kapitánytól és a nála militánsabb, „tiszti becsületét" sokáig mindenek fölé helyező
hadnagytól, a rangját mindenkinél jobban féltő őrmesteren keresztül az egyöntetűen
plebejusi legénységig. A filmalkotók árnyalatgazdag plebejusi osztályszemléletét jelzi,
hogy a huszárok közül a nyilvánvalóan paraszti eredetű, kicsiny kiváltságaihoz körömszakadtáig ragaszkodó altiszt marad a galíciai állomáshelyén, igaz, meghasonlottan.
E körülmények mellett azt is megmutatja a film, hogy a határainkon belüli és
kívüli nemzetiségek miként viszonyultak forradalmunkhoz — és viszont: hogyan
viszonylott a forradalom a nemzetiségekhez. Sokatmondó az a jelenet, amikor az eltévedt huszárok hahózására rideg közönnyel ballag tovább egy hegyi pásztorember,
és szívettépő, amikor a meghajszolt és kiéhezett szökevények csak durva erőszakkal
juthatnak egy falucskában élelemhez. Szabadságharcunk időben messzemenő következményű ellentmondása, hogy miközben seregestül álltak a magyar zászló alá a
császári hadseregek idegen ajkú tisztjei és közlegényei, tudva, hogy a magyar függetlenségi mozgalom szolgálata egyértelmű az egész Közép- és Kelet-Európára nehezedő reakció elleni harccal —, addig némely nemzetiségek — a bécsi udvar „oszd
meg és uralkodj" politikájának eredményeképpen — nagyrészt ellenszenvvel viseltettek a szabadságküzdelmek iránt, és magyar részről is kevés történt (s ha igen, akkor
későn) azért, hogy amazok a magukénak vallhassák eredendően internacionális érdekű ügyünket. Az említett jelenetekből értjük az erőszakos rekvirálás szubjektív
kényszerét —, de az ellenszegülést is meg kell értenünk, mert a film, anélkül, hogy
patikamérlegen kínálná a történelmi igazságot, a szenvedélyek, érdekek ábrázolásával tudatosítja mondandóját.
A realista művekben megszokott jellemfejlődés itt nem valamelyik hős egyéni
jellemfejlődése, hanem az egész közösségé. Talán nem hiábavaló, ha fölidézzük a
film művészi előképeit, közelebbi és távolabbi „fölmenőit": mindenekelőtt Fagyejev
kisregényét, a Tizenkilencent, azután Jancsó és Hernádi filmjét, a Csillagosok, katonák at, s a jugoszlávok (a Nyolcvan huszárhoz hasonlóan koprodukcióval készült)
filmjét, A neretvai csatát. Ennek az összehasonlításnak az ad értelmet, hogy az említett műalkotások (remekek és halványabbak) mind filmhősköltemények,
tehát segítenek a műfaj közelebbi meghatározásában. S még valami: A neretvai csata említésekor mindjárt kiviláglik, mi a különbség a győzelemért folytatott hősies küzdelem
és a harc lehetőségéért való küzdés között, két nemzet önérzése, önismerete k ö z ö t t . . .
A szereplők közül csupán egy személyt emelhetünk ki, anélkül, hogy főhősnek
nevezhetnénk: a Madaras József által alakított Korsós András közhuszárt. Az ő alakjában láthatjuk legélesebben az egész történelmi képlet „emberi" oldalát, minden
esendőségével, indulatkitörésével — személyességével és szenvedélyességével. Fontos
körülmény, hogy ösztöneinek parancsára, magánkezdeményből ő szökik meg legelőször a századból, akkor, amikor a többiek még nem is gondolnak szökésre. Tiszti
parancsra őt vesszőzik meg ezért a saját társai. Továbbá: az öreg lengyel halásztól
ő kap először idegen segítséget — és ugyanúgy ő szembesül elsőként a hucul hegyipásztor konok bizalmatlanságával, az emberi — másként mondva: civil — szolidaritás döbbenetes hiányával. Elmondhatjuk Korsós Andrásról: mindvégig ő mutatja
föl a huszárok közül a legtöbb civil tulajdonságot. Saját vesszőfutására emlékezőn,
ő szemléli fogvacogva, amint a foglyul ejtett osztrák őrmestert a zajló hegyi folyóba
buktatva vallatják és büntetik a társai. Ezzel különös összefüggésben ő az, aki a
saját, végkimerüléstől megtorpanó lován „veri le" megvesszőztetését, hogy aztán elszégyellve magát, nyakába kapja a nyerget, málhát, s úgy vágjon neki a döglesztő
6*

83

meredélynek. (Ahogy a kis ember, hátán a vöröslő teherrel, a vigasztalanul szürke
sziklaszorosban fölfelé kaptat, a néző hajlamos arra gondolni: íme a forradalmi cselekvés mindenkori, első számú teherviselője.)
Rendkívül impulzív alkat, és mindig a tettei árulják el erkölcsi magasrendűségét,
érzelmeinek nagy emberi értékeit. Amikor harmadmagával előőrsben kémleli az
ellenség hollétét és erőit, látja, hogy az osztrákok elfogták az egyik társát — éppen
a földijét. Egy szál karabéllyal akar a túlerőben levő császáriakra rohanni; társai
szinte földet etetnek vele, hogy némuljon el, ne kívánja mindnyájuk vesztét, ö volna
az „egyszerű" ember? — Szó sincs róla! ö a leggazdagabban árnyalt személyiség az
egész században. Azzal, hogy érzéseit kimondja, már gondolkodó, etikus lény lesz; ha
a Nyolcvan huszár „igazi népi mű", úgy, ahogy e szót Belinszkij óta értelmezzük,
akkor egyebek között azért mondhatjuk annak, mert az alkotók nem kényszerültek
fárasztó párbeszédeket pergetni az iskolázott tisztek között ahhoz, hogy s a j á t meggyőződésüket közölhessék velünk. Hanem: bemutatták a természetes emberi ösztönök
és érdekek működését, a hazaszeretet eszméjének megannyi földszagúan valóságos
összetevőjét Korsós András néhányszori, rövid megszólaltatásával, főleg azonban tetteivel. S a nyolcvan huszár közül senki sem fogalmazhatja meg pontosabban a hazatérés okát, mint ő. A hadnaggyal folytatott párbeszédében mondja ki: gyerekcsinálásra, földtúrásra rendeltetett parasztként mit keres ő immár tíz esztendeje egy idegen országban, olyan simára puhult tenyérrel, mint a bécsi bársony? Az elemi erejű
honvágy benne ér olyan legendásan magas fokra, hogy egyike lesz annak az öt-hat
huszárnak, aki hírmondóként végül hazaérkezik.
A filmeseknek volt annyi művészi bátorsága, hogy vállalják a cselekmény logikai fonalából kibomló szálak követését, vagyis a valóság sokarcúságát megmutató
egyéni motívumokat. A „főszereplő" valóban egyöntetűleg a nyolcvan huszár — de
az egyik például, amikor kidől a lova, érzésein uralkodni nem tudva, szembefordul a
közösség elemi érdekével: nem engedi, hogy kiéhezett bajtársai a ló húsával oltsák
éhüket. „Álmában ölöm meg, aki hozzá mer nyúlni" — mondja sírva. A nyolcvan
huszár történetének logikájából ez kirí, ha csak azt nézzük, miként kovácsolódott
egyetlen közös akarattá a hazatérés vágyától fűtött katonák egyénenkénti szándéka,
egész érzelemvilága. Ám ember és ló a filmben olyan sorsegyezségben küzdi végig a
történetet, hogy e rendhagyó viselkedést a bajtársaknak is, a filmnézőknek is el kell
fogadniok. Gondoljuk el: a lovak is szinte „hőseivé" válnak a nagy vállalkozásnak,
különösen, amikor a végső, vérfürdőbe fúló áttörési kísérlet alkalmával a huszárok
úgy terelik őket maguk előtt, hogy tömegükkel és erejükkel utat törve, valamint testük fedezete mögött, gyalog rohanva jussanak át a határon.
Kiemelkedő képsor a Szabó Sándor alakította Leopold Krüger tábornok jelenete.
A birodalmi oroszlánfej kitűnően tipizáló rendezői választás, egyszersmind egy ragyogó színészi teljesítmény eszköze. Miközben a tábornok metternichi fensőbbséggel
mond cinikus véleményt a szabadságról, orvosa piócákat helyez — egykor nagy erőket sejtető — mellkasára, hogy romlott vérét így megcsapolja. Mikor az egyik nadály
láthatóan teleszívta magát, Krüger int kirurgusának: „Ezt vegye le." Vérző foltocska
támad a csipesszel letépett pióca helyén. A szuperbirodalmak mindenkori szánandósága rejlik ebben: a kis tartományok, függeléknemzetiségek „vérét szívják" a központi hatalomnak.
Sára Sándor rendezői stílusának ismert sajátossága, hogy a drámai összecsapásoknál jobban kedveli az azokat előkészítő és a r á j u k visszautaló képek lírai telítettségét. Legszívesebben Baudelaire szavát használnám: szürnaturalista,
mert úgy
emelkedik a hétköznapi valóság fölé, hogy annak minél több „naturális" elemét dialektikusan megtarthassa. Talán ez a szimbolizmus titka, ezúttal egy olyan, modern
filmművészeti jelképiségre vonatkoztatva, melynek művelője tisztában van vele, hogy
a filmezés abszolút pontos leképezés, a valóságtól elszakadni a látványban úgyszólván
lehetetlen, de a cél nem a puszta „leképezés": a kép csak a kifejezésnek az eszköze
lehet, önmagán túlmutató, értelmes jelenség a világba vetett, értelmetlen jelenségek
végtelen halmazából kiragadva, tőlük elkülönítve és a mű szerkezeti egységébe
84

ágyazva. E filmesnek mintha vezérelve volna: valamire utalni több, mint azt a valamit kimondani. Innen ered Sára mindenkori közhelymentessége.
Amit korábban a film történelemszemléletének jellemzéséül mondtam, azt most
szeretném az esztétikai jellemzésre fordítani: a nyolcvan huszár története egészében
„utal" egy általánosabb drámára: úgy szól az egész forradalomról és szabadságharcról, hogy voltaképp csak a szabadságharcban való részvétel előkészítéséről szól, s úgy
beszél a szabadságharc bukásáról, hogy ez az előkészítés lesz sikertelen, legalábbis a
cselekményben; az emberek itt megértek a legmagasabb rendű tettekre, bukásuk
tehát úgy rendít meg, hogy fölemeli a szívünket. A filmképekre terelve a szót: az
utolsó áttörési roham utáni csatatér, halottaival, a kiszenvedő lóval, legalább olyan
kifejező, mint a kapitány ledöfése, mely részben azért is hat ránk nagy erővel, mert
önkéntelenül Petőfi halálára vonatkoztatjuk a látványt.
Nem volna értelme, hogy sorra megemlítsem a képi kifejezés példáit, a történelmi hűség és a hangulatfelidézés közös eszközeit, a lengyel város régi főterétől a
kitűnő kaszkadőrök bravúrjaiig. Egy Sára nagyságrendű művész esetében nem a
fotóművészeti tudást kell bizonygatni, hanem azt a rendezői és operatőri koncepcióját érdemes kimutatni, ahogyan mondandóját a mozgókép nyelvén adja elő. Most
csak két eszközét említem: egyik a színészarcok megválasztása — e történetben kiemelkedő szerepe van annak, hogy az arctípusok jellegzetesen „magyarosak" legyenek. S ez mindjárt összefügg a másik legfontosabb képi elemmel: a t á j ábrázolásával
—, ugyanis a „zordon Kárpátok" környezete kitűnően érzékelteti a magyar huszárok
és az idegen környezet éles ellentétét, s folytonosan utal a távoli célra, a hazajutás
belső késztetésére. Szüntelenül érezzük: innen el kell jutni valahova, ha nem egyébért, hát azért, mert a sziklás hegyormok, szurdokok nem valók a lovaknak. A patacsattogás kitűnő hangtechnikai érzékeltetése a hegyi jelenetekben olyasféle hatást
keltett bennem, mintha mezítlábas emberek járnának a tarlón: szinte f á j t a látvány.
A természeti képek kietlen szépsége már-már emberfölöttivé emeli a vállalkozást. Egyszerre kell menekülni az üldözők elől, csatázni velük, s közben megküzdeni
a roppant meredélyek, a lóval szinte járhatatlan talaj, s az éghajlat konok ellenállásával. A jelenetek nagy része játszódik sűrű ködben, hajnali párában és derengésben
vagy éppen éjszakában. E megoldás nemcsak ízlésesen tompítja le a tetszetős huszáregyenruha tarkaságát, hanem ismét a képek nyelvén mondja ki, hogy negyvennyolcnegyvenkilenc hősi eseménysorozata a magyar történelem ködéből és éjszakai álmából hasad föl hirtelen, hogy azután ismét visszasüppedjen a még mélyebb depresszió
homályába. A színes csataképek, ha felviláglanak, persze nemcsak a huszármenték
tarkaságától, hanem a vér pirosától is pompázva sokkolnak.
A romantikus „kalandfilmre" kínálkozó téma, az átlagos magyar tudatban hamis
nimbusszal is övezett huszármundér, a parádés lovasjelenetek és a gyönyörű tájképek fimrevitele nem csábította a rendezőt hatásvadász megoldásokra —, de az
ellenkező végletet is elkerülte: korántsem tartóztatta meg magát aszkétikusan a közönségsikerre számot tartó látványosságoktól, fordulatosságtól és izgalmasságtól; a
történet minden romantikája és vértől csapzottsága a tárgyból fakad, s az eszmekifejezést szolgálja: volt egyszer nyolcvan, mesébe illő huszár, egészen közönséges
magyar emberek voltak, de valamit elejétől végigcsináltak.
ALFÖLDY JENŐ

85

SZÍNHÁZ

Moór és Paál Szegeden
CSURKA ISTVÁN KOMÉDIÁJA A KISSZÍNHÁZBAN
Kevés megrázóbb és tragikusabb komédiánk van Csurka darabjánál. A Döglött
aknák írója a magyar múltból, félmúltból kiválaszt két végletes figurát — íme, nézzétek: azok az emberek, akiknek Moór és Paál mintegy prototípusuk, nem is olyan
régen még egymásnak feszülő történelmi erők képviselői voltak —, s közben nevet,
kacag, hogy a könnyei is hullnak. De a jókedvnek valami sötét alapszíne van. Dührohamok után tudunk így mosolyogni és nevetni. Kínok, kellemetlenségek, szenvedések után — de mindenképpen után. Persze nem kis hiba lenne, ha — a darab aktualitásán vagy aktualizálhatatlanságán merengve — átesnénk a ló másik oldalára és
azzal áltatnánk magunkat, hogy az aknákat fölszedtük, s ha maradt is véletlenül
egy-kettő, azok már biztosan nem robbannak. Igen, igen, döglött aknákról van szó,
de hát tényleg döglött-e mind? Hátha van — és minden bizonnyal van — köztük
olyan is, ami csak döglöttnek látszik. A múltból itt maradt Moór és Paál története
tehát nem panoptikumi figurák fölélesztése. A reakciós és a volt funkcionárius ellentétére nem lehet a darabot leszűkíteni. Még csak azt sem mondhatjuk, hogy kispolgáriság és dogmatizmus konfrontációját állítja középpontba Csurka. Hiszen Paál
(vagy Paálné) ugyanolyan kispolgár, mint Moór, csak éppen ő egy folyamat eredményeként lett azzá, a másik pedig mindig is az volt. Szidja, öli egymást ez a két
ember, de csak a mű végén derül ki, hogy ők valójában egy húron pendülnek. Elment mellettük az élet, nagyot fordult a világ, s ezt a megváltozott világot legszívesebben fölrobbantanák. De a döglött aknák, szerencsére, nem robbannak. A veszély
azonban nem szűnt meg. „Valódi döglött és nem döglött aknákat is rejt még a föld,
a világháború konok szívósággal rejtezik a humusz alatt, ehhez hasonlatosan társadalmi életünk humuszában is ott lappanganak ezek az elszánt — döglöttségükben is
elszánt — aknák, s úgyszólván erkölcsi parancs a felelősen gondolkodó ember számára a nevetéssel való ártalmatlanná tételük" — írja Csurka.
De vajon csak nevettet-é a Döglött aknák? Akik olvasták is a darabot, azok
előtt nem kétséges, légtornászok is megirigyelhetnék azt a mutatványt, ahogy a
szerző komikum és tragikomikum között egyensúlyoz. (Köztudomású, hogy a jó
komédia hősei — más megközelítéssel — könnyen tragédiahősökké alakulhatnak át.)
Hogy lesz-e Moórnak lángossütő-iparengedélye, az sokadrangú kérdés. Téved, aki az
utóbbi idők unalomig ismételt kabarétémáit (kisiparosok, bürokrácia, kórházi viszonyok stb.) véli itt a legfontosabb helyen fölfedezni. A műnek van egy mélyebb
rétege, s ebben a gondtalan nevetésre számító olvasót-nézőt meghökkentő írói üzenetben filozófia, valós, olykor fájdalmas történelmi tapasztalatok sokasága szűrődik
le. „El van altatva." — mondja Paálné Moórra bámuló férjének, s nem sokkal később már Paál is így jellemzi helyzetét: „Ez is politikai helyzet: én el vagyok altatva
— el vagyok." Ahogy a történtek torz képe ennek az emberroncsnak az agyában
kialakul, az már egyáltalán nem nevetséges, miként a második részben Paál f á j d a l mas sóhajtásán („Maris meghalt. Ki gondolta volna, hogy én temetem el.") sem
szabad nevetnünk. „Meghalt a feleségem, kirúgtak az állásomból, semmivé és senkivé
tettek, kizártak és kitagadtak m i n d e n ü n n e n . . . " — panaszolja Paál, s az sem véletlen, hogy a szerzői utasítások között gyakran olvashatunk ilyeneket: „Ettől most
dermedt csend lesz egy pillanatra." S e sziporkázóan szellemes darabban nem egy
ilyen szívszorító akusztikájú mondat van. A Döglött aknák komédia ugyan, de lehetetlen észre nem vennünk a mű egészében ott bujkáló tragikomikumot.
86

Paál, aki még az ágyból is kiveri az úri osztályt, ízig-vérig tragikomikus figura.
A rugalmas, alkalmazkodó Moórral szemben 6 merev, butaságában is haj líihatatlan.
„Fenevad volt. Mit fenevad? Élet-halál ura, de inkább a halálé:" — így (volt) szeretője, Zsóka, a kacér színésznő. (Zsóka itt csak megemlíti Paállal való megismerkedésének történetét, Csurka regényében — Moór és Paál, 1965 — az aratási műsor
fejezetnyi terjedelmű novellisztikus betét: korfestő szerepén túl az ötvenes években
erejükön felüli feladatokkal tönkre tett emberek tragikus képe.) Paál Károly, az
egykori kiskirály tehát perifériára szorult. „Szépen átrendezték ezt a világot. Most
maguké a világ" — mondja ifjabb Moórnak. S ezt a világgal való teljes szembenállást jelenti Moór Jenő is. Röhögését, ami a komédia első részében igazi bohózati
pillanatok megteremtésére ad lehetőséget, a második részben már az egész társadalom ellen fordítaná:
ha egészséges lennék, ezt az egész rendszert elsöpörném
egy röhögéssel." Ha Paál „sebzett oroszlán" és „papírtigris", akkor Moór a „hóttreakciós". Ám téved, aki azt hiszi, hogy Csurka klisékben, hús-vér valóságuktól megfosztott figurákban gondolkodik. Az viszont igaz, hogy hősei a régi nagy összecsapásoknak árnyékai csupán. A darab végén Moór és Paál kezet ráznak, de nem elhanyagolandó, hogy hol történik meg ez a kézfogás. Az 1971-es budapesti Katona
József Színházbeli bemutatón a befejező képben a színhely „elegáns pasaréti villa
terasza" volt. (így is jelent meg a mű a Rivalda 70—71 című kötetben.) Most az
utolsó kép is kórházban játszódik. (Csurka Amerikai cigaretta című, nemrég megjelent könyve is ezt tanúsítja.) Talán nem kell bizonygatnunk, hogy az első variációnak más végkicsengése van: a befejezés kevésbé tűnik idegbetegek csatározásának,
majd megbékélésének.
Talán az eddigiekből is kiderült, hogy Csurka műve nem andalít el, fölkavar
inkább. Ebben a nyugtalanító humorban, úgy látszik, megbízott a szegedi előadás
rendezője, Félix László. Megbízott, de nem végig és nem következetesen érvényesítette az írói szándékkal egyébként harmonizáló elképzelését. Nem ritkán a néző
tapsra és nevetésre ingerlésének hagyományos útját választja. Ám az előadás még
így is jó! Mert a darabban amúgy tényleg van vidámság, a dialógusok is olyan mulattató szellemi akrobatamutatványok, amikkel a magyar színpad nem kényeztet el
bennünket túlságosan. Félix nagy erénye a visszafogottság, persze, amikor kell, a
bohóckodást is megengedi. Legföljebb a keverék arányán töprenghetünk el: a komorabb színeket olykor semlegesítik az előző percben elhangzott „jópofaságok".
Moór és Paál figurájával Csurka két színésznek, Kovács Jánosnak és Kátay Endrének teremt parádés játéklehetőséget. Azt mondhatjuk, két nagy szerepre épül a
komédia, s igazán nem könnyen tudnánk eldönteni, hogy Kovács vagy Kátay brillírozik-e jobban. Ami miatt Kovács János alakítását magasabbra értékeljük, az a hamisítatlan csurkai figura megteremtése. Kovács ugyanis felismerte a mű — korábban
már említett — mélyebb rétegét. Olyan ez, mint amikor valaki megtalál a nagy
bőröndben egy kisebb bőröndöt, s nem elégszik meg az első zár sikeres kinyitásával.
Lázasan keresi azt a bizonyos másik kulcsot, mert nagyon kíváncsi arra, hogy mi
van a második útitáskában. Már a kezdés feledhetetlen pillanatokkal ajándékoz meg
bennünket. Paál betámogatására gondolunk. A kísérőzene és Paál támolygásának,
vetkőzésének groteszk ellentéte telitalálat. Kovács János Paálja beteg, nagyon beteg
ember, de még így is feltör belőle időnként a tömény dogmatizmus és erőszakosság.
A hülyeségig éber (volt) káder gyilkos karikatúrája mellé azonban Kovács szánalmas, sajnálni való emberi vonásokat is fölrajzol. Kátay Endre ezúttal is bizonyítja,
hogy — ha nem harsány, ha nem kabaré felé kacsintó — kitűnő színész. Fáradhatatlan komédiázó, félénk és agresszív, szerencsétlen és taszító, ártatlan és ravasz —
szinte percenként váltogatja arcát. Ahogy az első részben az ötvenes évek propagandastílusában monológját előadja, ahogy Paál pisztolyát megtalálja, ahogy az
utolsó képben idegbetegség és szenilitás ötvözetét kikeveri, az mind-mind Kátay sokoldalúságára példa. A két fiatalt, Zsókát és Moór Bélát Vajda Márta és Nagy Zoltán
alakítja. Vajda Márta dekoratív jelenség, pompás ruháit is megcsodálhatjuk. A könynyűvérű színésznőt azonban jórészt külsődleges eszközökkel kelti életre. Nagy Zoltán
87

nem tudott mit kezdeni a fiatal Moór figurájával. A félszeg építészből csak a félszegséget hangsúlyozza — néha túlságosan is. Pedig jóval sokrétűbb alakról van szó:
ha apja a nyerészkedő kispolgár, akkor Béla annak a legújabb kispolgár változatnak
a megtestesítője, amelyik dolgozik ugyan, de nem érdekli, hogy milyen világ veszi
körül, fejét homokba dugja, életcélja a pasaréti villa. Egerváry Klárát az ijedt kis
feleség szerepében láthatjuk, Szabó Mária mindig rohanó, mindig ideges ápolónőként
jelenik meg.
A Döglött aknák sikerdarab. Szegeden kemény kézzel és jó ösztönnel ragadták
meg a Csurka-darab kínálta alkalmat. A siker nem maradt el.
OLASZ SÁNDOR

KLIGL SÁNDOR: FOTOGRÁFUS
88

TÓTH VALÉRIA: NÓRA

TÓTH VALÉRIA: SZIGET

TÓTH VALÉRIA: NÉMETH LASZLO (HÓDMEZŐVÁSÁRHELY)

KLIGL SÁNDOR: ISKOLÁSOK (HÓDMEZŐVÁSÁRHELY)

M ŰTEREMLÁTOCATÁS

Tóth Valériánál és Kligl Sándornál
Fiatal házaspár. Szobrászművészek. Társak a magánéletben,
szövetségesek a művészetben. Nyolc éve élnek a vásárhelyi
művészkolónián. Ennyi idő elegendő az alkotói pályán való
elindulásra, az első bizonyításokra . . .

—

Visszapergetve

élménynél

merevedik

az emlékek

filmkockáit,

kinek

milyen

szobrászi,

plasztikai

ki a kép?

T. V.: Szüleimmel ötéves koromig
Erdélyben éltünk nagyanyámnál, aki
egy paplak házvezetőnője volt. A hegyek közé szorult kis falu csodaszép
templomának
festett faszobrait pici
lányként is tátott szájjal bámultam.
Arra is visszaemlékszem, hogy nagyon
tetszettek a díszesen faragott székely
kapuk. Rajzoltam mindenhová, homokba ujjal, földre bottal, falra szénnel.
De az iskolában sosem szerettem a

K . S.: Rajzolás és festés a gyerekkor természetes velejárója volt nekem
is. Hatottak rám a család művészi hagyományai: dédapám festő, ezermester,
feltaláló volt, apám ötvös, aki azonban
alighogy megkapta mesterlevelét, nyugdíjazta szerszámait — 45 után más
munka után kellett néznie. Ü g y emlékszem, 14 éves lehettem, amikor rácsodálkoztam Seneca római bronz portréjára. A z óriási élmény bűvöletében
89

mesterségesen beállított rajzórai csendéleteket. Szívesebben rajzoltam élményeimet és örökítettem meg osztálytársaim portréját. Gimnazista voltam,
amikor a kémiatanárnőm elvitt az
egyik úttörőházba, s az ottani szakkörben kezdtem igazi szenvedéllyel rajzolni, mintázni. Családunkban több elvetélt művész élt, festegető nagynénik,
írogató ősök.

egy plakettet is készítettem a szoborról. így szinte törvényszerűen sodródtam a Budapesti Képzőművészeti Gimnáziumba, mely egykor iparrajz iskola
volt, amelynek padjait apám is koptatta.

— Az iskolák, a tanítók mindig meghatározói az alakuló-formálódó
személyiségnek, magatartásnak és szemléletnek. Lendítői vagy éppen fékentartói
az egyéniség
kibontakozásának. Milyen hamuban sült pogácsákat őriznek a tarisznyákban az iskoláktól,
mesterektől?
T. V.: Engem nem vettek fel a
képzőművészeti gimnáziumba. Ez volt
az első törés életemben, azt hittem, sosem heverem ki. Azt mondják, túl naturalistán rajzoltam meg a hokedlit és
a lavórt, ö t évig jártam reál tagozatú
gimnáziumba, ebből következik, hogy
egyszer megbuktam. A gyerekes dac —
ha oda nem vettek fel, akkor semmi
sem akarok lenni! —, no és a matematika iránti ellenszenvem ismételtette
meg velem az első osztályt. Később a
főiskola lehetősége jelentette az egyetlen célt, s én igazán komolyan készültem a felvételire. Szerencsétlenségemre
— hátha ott könnyebb lesz! jelszóval
— az iparművészeti főiskola kerámia
szakára jelentkeztem, ami abban az
évben éppen nem indult. A következő
esztendőben már a képzőművészetire,
szobrász szakra adtam be a papírokat,
nem vettek fel. Akkor már együtt jártunk Sanyival, s azt mondták „ha ezek
egyszerre, egy csoportba járnak, egyik
sem fog tisztességesen dolgozni". Ű j bóli próbálkozásra azután bekerültem
Pátzay Pál osztályába. Megtanultam
mindent, amit a főiskola adhat: manuális tudást, melyből levonhattam a
szoborkészítés törvényszerűségeit.

K. S.: A mi 1945-ös évjáratú nemzedékünk meglehetősen rebellis társaság volt a képzőművészeti gimnáziumban. Ideális iskolatípus volt, mi mégsem szerettük. Megkaptuk a művészeti
alapképzést,
megtanultuk a szakma
manuális részét és a sok gyakorlás kifejlesztette a készséget is. Somogyi József akkor még ott tanított, azt hiszem,
az ő hatása, hogy megtanultunk folyékonyan beszélni a plasztika nyelvén.
Előfelvételivel kerültem a képzőművészeti főiskolára. Mikus Sándor volt a
mesterem, akinek meggyőző
emberi
példája, erkölcsi tartása nagy hatással
volt mindnyájunkra.

— Tősgyökeres pesti létükre Vásárhelyen ütöttek
itt, az Alföld közepén a két pályakezdő szobrászt?
T. V.: Hogy miért jöttünk Vásárhelyre? Máig is ezt kérdezzük magunktól. Főiskolásként jártunk a vásárhelyi művésztelepen, tudtuk, hogy
itt műtermes lakáshoz juthatunk. A k kor már vártuk az első gyereket. N e m
90

tanyát. Vajon

miért?

Mi

várta

K. S.: Meg kell mondani őszintén,
hihetetlenül rossz hangulat fogadott
bennünket. Legalábbis naiv, főiskolás
észjárásunkkal úgy éreztük. Aztán —
immár nyolc éve — ez a város lett
életünk színtere, ahol az ajtónkat nem

akartunk a pesti tülekedésben pusztán
egy önálló lakásért dolgozni, nem akartunk azért korrumpálódni, hogy összejöjjön egy lakásra való.

lehet és nem is akarjuk becsukni. A z t
hittem, Pesttől ugyanolyan messze van
Vásárhely, mint Vásárhelytől Pest. Tévedtem. Innen sokkal messzebb van a
főváros, mint fordítva.

— Vásárhely elsősorban a festők városa. A táblaképhez kapcsolódnak
hagyományai, örökségei, ez a műfaj határozza meg jelenét is. Hogyan épült — épül — be a
szobrászat ebbe a meglehetősen egyprofilú művészeti
közegbe?
T. V.: A z első időkben terrakotta
kisplasztikákat készítettem. Nagyon hiányzott az a fajta kollegiális kapcsolat,
amelyből leszűrhettem volna, hogy jó
úton járok-e, észreveszik-e törekvéseim
lényegét a körülöttem élő, dolgozó, tapasztaltabb művészek. Máig sem tudom, mi a véleményük munkáimról.
Sokak számára ma is kötögető-varrogató háziasszony vagyok, aki emellett
két gyerekre mos, főz, takarít. Biztatást jelentett viszont, hogy a Nemzeti
Galéria már az első évben vásárolt tőlem szobrot, s megkaptam első köztéri
munkámat is.

— Véleményük

szerint a mai

zavaros képzőművészeti

T. V . : Véleményem szerint teljesen
mindegy az anyag, mindegy az is, hogy
a szobor elvétellel (kőfaragás), vagy
hozzáadással (terrakotta, gipsz) készül,
a lényeg az, hogy a forma forduljon,
feszes legyen, ne törjön meg, szolgálja
készítőjének szándékát, lelki tartását,
tükrözze gondolatát, érzéseit, indulatait. A konkrét formán túl sugalljon
általánosabb érvényű érzelmi, indulati,
gondolati üzenetet. Én leginkább az
agyagot szeretem, az engem ért hatásokat ennek az anyagnak segítségével
tudom a leghatásosabban térbeli f o r mává alakítani.
— Hogyan fogalmaznák
beri-alkotói
szándékaikat?

meg

K . S.: A m i t főiskolásként magamban építgettem, tervezgettem, ahhoz itt
objektív feltételek teremtődtek. Egy
évig főiskolai ösztöndíjas voltam, szerettem volna tanítani is, de akkor nem
volt lehetőség. Később arra is volt módom és szakkört is vezettem. í g y kialakult egy sokféle emberekből álló
baráti kör. A szakma, a kollégák viszont meglehetősen gyanakodva fogadtak. Egy jellemző példa: első megbízásom egy Lenin-dombormű volt.
A
könyvtárban
böngészgetve
kerestem
hozzá anyagot. Hazafelé a bicikli csomagtartójára kötöttem a vörös fedelű
kötetet. Egy festő kollégám nem kis
iróniával megkérdezte: nálatok ez otthon a biblia? Persze nem lehetett naponta ilyen tüskéknek szánt m e g j e g y zéseken, furcsa szituációkon rágódni.
mi a szobrászat?

K . S.: Három nemes anyag — a
kő, a fém, a fa — felhasználásával készített
emberközpontú
alkotás.
Bár
próbálkoztam mással, betonnal, üveggel, műanyaggal, mégis úgy érzem, a
nemes anyagból készített emberközpontú téri forma a mindig korszerű
szobor. Ez nem szorgalmi feladat és
hogy így látom, nem fantáziahiányra
vall.

művészi hitvallásukat,

T. V . : Elég bizonytalanul érzem
magam a világban. Sokszor visszahallom, hogy szobraim túlságosan líraiak,
túlontúl harmonikusak, nem fejezik ki

világban

szobrászi alapállásukat,

em-

K . S.: Mondhatnék én most akármit, úgyis a szobrok mutatják meg,
hogy mit szeretnék, mit tudok, és hogyan elmondani. A legutóbb Vásárhe91

korunk drámai vibrálásait. Megzavarnak, bizonytalanná tesznek ezek a nem
okos, tépelődő vitákban, nem baráti
beszélgetéseken, hanem a hátam mögött, suttogva elhangzó vélemények.
Fölgyarapodnak kételyeim, hogy szobraim nem erre a világra születtek.
Hogy nem kell a ma emberének a szeretet, a harmónia, a tisztaság. De nem
tudok mást csinálni! Ezek a szobrok
csak vágyak, menekülési
kísérletek
lennének? A mindennapi életben nem
talált, áhított harmónia keresése? A d hatok-e ezekkel a szobrokkal a többi
embernek lehetőséget a megtisztulásra,
a harmóniára?! A z ember megismerése
nemcsak formailag érdekel, lélektanilag is mind többet szeretnék tudni róla.
Az
eddig
megszerzett
ismereteimet
igyekszem tökéletesíteni, vállalva azt a
missziót, amit a mai, kissé eltárgyiasult művészetben az általam gyakorolt
szobrászat jelenthet. Hiszem, hogy az
emberi érzések, gondolatok, emlékek,
tapasztalatok kimeríthetetlenek.
Ezek
mellett nem tudok behunyt szemmel
elmenni. A z igényesség és fogékonyság
feltámasztása a művészi szép és igaz
iránt a mai korban is elengedhetetlenül szükséges. Főleg ma, rohanó világunkban, amikor az emberek többségét pusztán anyagi és tárgyiasult dolgok érdeklik. Csak akkor nevezhetem
magam művésznek, ha alkotó képességemet fel tudom használni arra, hogy
a kicsinyes gondolatokból és gondoktól
az emberi szíveket és értelmet a művészet felé fordíthatom. Szobraim ebből a szellemből sarjadnak.

lyen felállított Iskolások című szobrom
talán annyi, talán kevesebb, mint szándékaim voltak. A szó nem vehet el, de
nem is adhat hozzá semmit. Jelenleg
Derkovits-ösztöndíjas vagyok. Ezeket
az éveket szeretném eredményesen fölhasználni. Szeretnék olyan megrendelőkkel találkozni,
akik
észreveszik,
hogy milyen szobrokat érdemes velem
csináltatni, s meg is teremtik a megvalósítás optimális lehetőségeit.

— Az elmúlt nyolc év alatt mindketten több köztéri munkát készítettek.
Kligl
Sándor többek között a Lenin-domborművet
Zalaegerszegre, épületplasztikát
Makóra,
női figurát Balassagyarmatra, őzeket Derekegyházára, Kligl József emlékművét
Bajára, az algyői egészségház elé két kőfigurát, Vásárhelyre az Iskolások című háromalakos kompozíciót,
az épülő buszállomásra pedig dekoratív frízt készített.
Tóth
Valéria első köztéri szobra, a Vak Bottyán portré, Pakson áll, a makói
könyvtárban
a Lány kövön, Fábiánsebestyénben az Anya gyerekkel, Székkutason a Béke csendje,
Budapesten, a XVII.
kerületben egy kétfigurás kompozíciója,
a Békaleső és a Fiú
madárral áll. Vásárhely kérésére mintázta meg Németh László portréját, most készül a szeged-kiskundorozsmai
új általános iskola udvarára kétfigurás szobra, s most
tervezi a SZOTE épülő oktatási tömbjére
a Pantheont is lezáró díszkutat. Ennyi
gyakorlati munka után mi a véleményük
a köztereken álló szobrokról, a magyar
köztéri szobrászat
helyzetéről?
92

T. V.: Szerencsés vagyok, minden
alkalommal nekem való feladatokat
kaptam, sosem kellett haragba lenni
magammal. Fontosnak tartom a kiállításokon való rendszeres szereplést, de
az igazi feladat a köztéri szobor. A kiállításokon bemutatott alkotások elhomályosulnak a látogatók emlékezetében, a köztereken álló szobrok feledhetetlenek. Egy-egy ilyen nagy munka
hónapokon át igen intenzív alkotó tevékenységgel készül. Nyugodtan kijelenthetjük, hogy aki saját maga vállalja e nagy munkák megvalósítását, az
órabérben farag, és centiméterben fizetik. Egy-egy ilyen hosszú ideig készülő
szobor
olyan, mint egy érzékeny
membrán. Felülete elárulja a szobrász
rossz hangulatát, kedvtelenségét, unalmát, de felfedi örömét, jókedvét, a felszabadult alkotást is. Jó lenne minden
alkalommal ugyanazzal a fűtöttséggel,
indulattal, ugyanazzal az érzékenységgel visszatérni a készülő műhöz —
amihez úgy kell odaállni, hogy ne kelljen formai problémákkal küzdeni, s a
megoldás, kifejezés, a mondanivaló
tartalma legyen a feladat.

K. S.: Nem dolgozom tudathasadásban. Ugyanúgy gondolkodom, amikor kisplasztikát csinálok, mint amikor
köztéri munkát tervezek. Nem egyet
magamnak, egyet a köznek jelszóval
veszem kezembe a mintázófát vagy a
vésőt. Nem restellem bevallani, hogy
több kisméretű szobrot eladtunk a
Képcsarnoknak, s boldogok vagyunk,
hogy egy-egy munkánk hat-nyolc példányban eljut azokhoz, akiknek készítjük, akik áldoznak érte, mert szeretik
azokat. Valamennyi köztéri megbízást
komolyan vettem, mindegyiket vállalom hibáikkal, ügyetlenségeikkel, megoldatlan problémáikkal együtt. Mindig
vártam a nagy pillanatot, amikor találkozik a feladat, elképzelés és megvalósulás. De a megrendelő és művész
kapcsolata még mindig nagyon ellentmondásos. Politikai emlékművek, portrészobrok esetében természetesen kötnek a konvenciók, a pontosan fölsorakoztatott elvárások, de a többi esetben
általában szabad kezet kapunk — a
tervezés időszakában legalábbis. Meggyőződésem, hogy nem kiszolgálni kell
a kívánalmakat, hanem a lehetőségek
kötöttségein belül saját elképzeléseimet
megvalósítani. Ez azonban alig-alig sikerül. Mert két dolgot tehetek. Vagy
makacsul ragaszkodom elképzeléseimhez, ez rengeteg alkudozásba, energiába, erőfeszítésbe kerül, s még így sem
biztos a siker. A másik lehetőség, hogy
visszaadom a megbízást. Csakhát így
jelentős anyagiaktól esik el az ember,
s a szobrász is a piacról él, ez az igazság. Ez mind-mind oka, hogy nem szívesen hivatkozom egyetlen munkámra
sem, mint olyanra, melyet példaként
állíthatunk, s amely minden munkaszakaszban csak örömet jelentett számomra.

— A köztéri szobrászat kérdéskörét sohasem választhatjuk
el az építészettől, a
környezetalakítástól.
Csak a művészeti ágak szoros kapcsolata teremtheti meg az
énület és szobor áhított harmóniáját, a környezet egységét. Ez legtöbb esetben feltételezi az együttgondolkodást,
az azonos alapállást. Csakhogy éppen ez az együttvégzett közös munka
hiányzik.
T. V.: Valóban gyakran elhangzanak olyan vélemények, hogy applikáljuk a szobrokat egy megadott közegbe,
nem szervülnek alkotásaink a környe-

K. S.: Egy-egy köztéri munkánál
nagyon fontos a környezet hatása. Ez
érvényes a természeti környezetre éppúgy, mint a környező épületek f u n k 93

zettel. De a megbízás mindig utólag,
egy megadott helyre érkezik, alkudozások árán születik, kompromisszumok
adózó buktatóin valósul meg.

ciójára,
architektúrájára,
léptékére,
anyagára. Építészet és szobrászat jó
kapcsolatának megteremtése egyre sürgetőbb feladat. Erre a megyében is
születtek elképzelések, sőt vannak megvalósulóban levő tervek is. Talán egyegy valóban sikerült együttműködés
mércét állít, s az utca embere nem fog
haragudni se az építészre, se a szobrászra.

— A házastársi kapcsolat, a szoros családi kötelék
alkotómunkában?
T. V.: Ez a művészházasság egymás megértésén, segítésén alapszik.
Olyan szövetségesség, melyből mindig
erőt meríthetünk ebben a vásárhelyi
elszigeteltségben. Egymásra
utaltság
elismerésben és kritikában. Ebben a
közegben, meglehetősen távol a barátoktól, szobrászkollégáktól és az elemző
kritikáktól a legfontosabb inspiráló,
előrelendítő erő. örülünk egymás sikereinek s ha valamelyikönk munkáját
meg nem értés vagy közöny fogadja, a
másik segít felülemelkedni a nehéz napokon. Tudom, sok embert izgat a művészi féltékenység és rivalizálás kérdése. De ha ilyenek bujkálnának bennünk, nem születtek volna meg eddigi
szobraink. Hogy mi a hátránya? Vannak, akik azt hiszik, közösen csináljuk
szobrainkat...

inspiráló erő vagy fékhatás

az

K. S.: Örülök ennek a kérdésnek.
Korábban nem így volt, mert zavart a
kérdező gyakran bevallott szándéka,
hogy arról faggasson, melyikünk hat
direkt módon a másikra, melyikünk
irányítja, formálja a másik m u n k á j á t .
Művészházaspárok esetén nemcsak jogosnak tartják a kérdést, hanem egy
kicsit zavarba ej tőnek, indiszkrétnek is
szánják. Azt ritkábban kérdezik meg,
hogy egyes festők, szobrászok miért
dolgoznak a másik modorában, amikor
nem is élnek egy háztartásban?! Az a
tény, hogy olyannyira különböző szobrok jutnak eszünkbe, feljogosít, hogy
nyugodt szívvel válaszoljak a kérdésre.
Nagyon örülök, hogy ilyen jó szobrász
a feleségem, annál szerencsésebbnek
pedig nem tarthatom magam, hogy a
művészet dolgaiban töretlenül egyetértünk immár több mint egy évtizede.
A szobrászat kérdéseiben egy véleményen voltunk akkor is, amikor az élet
más területeiről vitatkoztunk. Jó tudni,
hogy kritikus véleménye van arról a
szoborról amit csinálok, olyan, amit
érdemes meghallgatni és elgondolkodni
rajta. Évek óta azt játsszuk, hogy egymásnak csinálunk szobrokat. Ez persze
jelképes szoborajándékozás, mert manapság egy-egy nagyobb művet nemes
anyagból kivitelezni és megtartani egyszerűen képtelenség.

— Szereti-e ez a táj a szobrászait?
K. S.: Sok vita van mostanában
Vásárhely körül. Nem is alaptalanul.
Jó néhány ellentmondás szikráztatja
fel az indulatokat. Érvényes ez a művészek közösségére éppúgy, mint az
alkotások színvonalára, tartalmi és for94

mai kérdésekre. Csakhogy ezeket nem
lehet se sértődésekkel, se meggondolatlan vagdalkozásokkal, se kritikátlan
önámítással megoldani. Egy értékelemző fölmérés, egy valóban tudományos
igényű munka talán helyére tenné Vásárhely örökségét, jelenét és föladatait.
Nem hiszem, hogy egy városnak föltétlenül szeretnie kell művészeit. De
mindenképpen érteni kell szándékaikat, okosan fölhasználni erejüket, s becsülni értékeiket. Ügy érzem, hogy Vásárhely nem használja ki képességeinket, nincs jó értelemben vett verseny,
mintha nem tudnának mit kezdeni velünk. Pedig nem meggazdagodni jöttünk ide, és nem akarjuk telepotyogtatni szobrainkkal a várost. De egy
csomó dolog feszül bennem, megvalósításra vár. Ügy érzem, egy nagyobb
közösség számára tudnék szobraimmal
fontosat mondani, de valamennyi elvetél, mert nem tudom elképzelésemet
megvalósítani. A vásárhelyi kiállításokon az utóbbi időben már az „egy kép,
egy szobor" elv sem érvényesül, pedig
azt hittem, hogy ennél rosszabb rendezési elv már nem létezik. Tévedtem . . .
Pedig a kiállításokat fontosnak tartom,
a szobrászat megszerettetése és megértetése szempontjából. Ráadásul vannak olyan kisplasztikák, melyek méretüknél és témájuknál fogva csak kiállításokon mutathatók be a közönségnek.
A művészetben, konkrétan Vásárhelyen, egyre inkább misztifikált értékmérő lett az eladott munkák darabszáma, az eladás gyorsasága a művek
kvalitásával, minőségével, mondanivalójuk emberségével, mélységével, korszerűségével szemben. Lassan felbillennek a valódi értékek! A Magyar Képző- és Iparművészek Szövetsége délmagyarországi területi szervezetének
Csongrád megyei titkára vagyok. Ütközőpont a helyi érdekek között. Egy
jól szervezett művészeti életben, ahol
mindenki tisztában van jogaival és kötelességeivel, kevesebb lenne az ütközőpont, több a segítési alkalom, a
közös cél megvalósításának lehetősége.
Ez irányú munkámat szeretném a jobb
művészeti közérzet érdekében végezni.
Ez nem is kis feladat.
TANDI LAJOS
95

S&SttM&ri
A Somogyi-könyvtár
vendégeként
Szegeden járt Petár Vukov költő, a
szabadkai Rukovet című folyóirat szerkesztője és Urbán János író, az Üzenet
főszerkesztője.
A vendégek a deszki
délszláv klubban író-olvasó
találkozón
vettek részt, és szerkesztőségünkbe
is
ellátogattak.
*

Októberi számunkból a júniusi szegedi irodalmi tanácskozás vitaanyagának közlésekor Fekete Gyula második
felszólalásának befejező mondatai (a
73. lapon) nyomdatechnikai okok miatt
kimaradtak. A szerző kérésére pótlólag
közöljük a hiányzó mondatokat: „Nos,
ez az a koncepció, ez az az értékrend,
amellyel én vitatkoztam. Amelyről azt

ászéit
mondtam: sokan és sokszor érezzük
úgy, hogy csak ennek ellenében, ennek
az ellenszelét leküzdve lehet valóban
magas szintű, valóban időtálló, valóban
szocialista irodalmat teremteni."
*
November 23-án a Magyar Írók Szövetsége klubjában bensőséges
ünnepség
keretében osztották ki a Dénes Zsófia
által Ady Endre emlékére alapított jutalmakat. Király István akadémikus,
a
bíráló bizottság elnöke jutalmat
adott
át Keresztury
Dezsőnek, Ágh
Istvánnak, Horváth Bélának, Szabó
Sándor
Gézának Adyt népszerűsítő
munkásságukért, valamint a szerkesztőségünk
képviseletében megjelent Vörös László főszerkesztőnek a Tiszatáj
Ady-számáért.

KLIGL SÁNDOR: ADY ÉS HATVANY
96

