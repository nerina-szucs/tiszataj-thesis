tiszatáj
1973. J Ú L . * 27. ÉVF

Illyés
Gyula,
Jékely Zoltán,
Szilágyi Domokos versei;
Tóth Béla Tisza c. szociográfiája;
új rovatunk:
Kelet-európai Néző;
képzőművészeti
tanulmányok

r-

SZEGEDI TUDOMANYEGYETEfcí j

m/k tiszatáj

n m r irw>:n:»-^««a XPtt.'-.A l i i T f l t t i j

IRODALMI

ÉS K U L T U R Á L I S

A Magyar írók
Dél-magyarországi

FOLYÓIRAT

Szövetsége
Csoportjának

lapja
Megjelenik

havonként

F ő s z e r k e s z t ő : ILIA

MIHÁLY

Főszerkesztő-helyettes: A N N U S

JÓZSEF

K i a d j a a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság ú t j a 10. T á v i r a t c í m : T i s z a t á j
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 p é n z f o r g a l m i
jelzőszámra. Egyes szám ára 6 forint. Előfizetési d í j : negyedévre 18, fél évre 36,
egy évre 72 forint. Kéziratot nem őrzünk meg és nem a d u n k vissza. I n d e x s z á m : 25 916.
73-2546 — Szegedi Nyomda

A

Tartalom

V^
V\ x

\ i

v

XXVII. ÉVFOLYAM, 7. SZÁM
1973. JÜLIUS

ILLYÉS GYULA: Cél felé, b á r közömbösen (vers)

3

JÉKELY ZOLTÁN: ö n a r c k é p babérkoszorúval (vers)
KISS DÉNES versei: Mesetáj, Ködök, csillagok, Mosoly
vére

3
4

SZILÁGYI DOMOKOS: Héjjasfalva felé (vers)

6

VERESS GERZSON: Juhász-siralmas

7

(vers)

TORNAI JÓZSEF versei: M o n d j u k a könyörgést, Bíbic
n

koromban

8

TÓTH BÉLA: Tisza

10

RAB ZSUZSA: Ének Szent György vitézről (vers)
DÖBRÉNTEI KORNÉL versei: Az éj szegélyén, Bűvölő,
• Játszótér *...':....

21
22

TANULMÁNY
GÖRÖMBEI ANDRÁS: Sinka István novellái

I
JP-uív

,V

A

24

-

KELET-EURÓPAI NÉZŐ
Csehszlovákia

(K. Cs.)

33

Lengyelország (K. I.)

36

Szovjetunió (B. N. I.)

38

KRITIKA
KÁNTOR LAJOS: Rácz Győző: Értelem és szépség

40

BATA IMRE: Egy funkcionalista poétikai kísérlet (Tam á s Attila: A költői műalkotás fő sajátosságai)

42

i

OLASZ SÁNDOR: Gyergyai Albert: Anyám meg a falum

44

TAKÁCS JÖZSEF: Kiss Benedek: Békesség nektek, utak! 45
ÓDOR LÁSZLÓ: Korunk Évkönyv 1973

47

MŰVÉSZET
Képzőművészet
GAZDA JÓZSEF: Nyolc évtized (Keresetlen sorok Zsögödi Nagy Imréről)
49
SÜTŐ ANDRÁS: Egy festő égő csipkebokrai

54

BODRI FERENC: Kohán György arcképe

56

FODOR ILONA: A csillagfaragó (A hetvenéves Szervátiusz Jenő Cantata-reliefje előtt)
62
LÁSZLÓ GYULA: Genesis (Gondolatok Szalay Lajos
rajzművészetéről)

72

Tornyai János ismeretlen verse Szőri Józsefhez (Közli:
Apró Ferenc)
83
DÉR ENDRE: Gondolatok a XVI. Alföldi és a IX. Délalföldi Tárlat ürügyén
85
VEKERDI LÁSZLÓ: Sík Csaba: Rend és kaland
86
B. F.: Vajda Lajos Emlékkönyv

89

D. E. Koczogh Ákos: A modern művészet útjai

91

Színház
NIKOLÉNYI ISTVÁN: Két komédia

•

CSAPLÁR FERENC: Wagner Lohengrinje a szegedi operában

ILLUSZTRÁCIÓ
Szalay Lajos rajzai a 77., 78., 79., 80., 81. és a 82. oldalon
Szervátiusz Jenő munkái: Műmelléklet I—V.
Zsögödi Nagy Imre munkái a 9., 20., 23., 53., 55. és a
96. oldalon, valamint: Műmelléklet VI—VIII.
Tornyai János versének hasonmása a 84. oldalon

2

92
94

ILLYÉS

GYULA

Cél felé, bár közömbösen
Olajukat a földből szopva,
lámpaként
égtek a szürkületben a karcsú törzsű rózsafák . . .
Egyszerre hunytak el.
Csekély zúgás után
átszállt, de álló testtel, mint a mennybe Jézus,
egy szarvasbogár, egyre
finomabbá
szőve maga mögé a csöndet.
Egyedül maradtunk végképp, de immár
a vakok ösztönének
vigaszában
s türelmében sorsunk iránt —
így értettük meg, ahogyan a hangok
— főleg a parton surrogó hullámoké —
számolni kezdték, mint
igyekszik
közömbösen is cél felé,
hidegen és dühödt iramban
fáink is házaink között
s ujjaink közt ez az évszázad
roncsaival,
hulláival.

JÉKELY

ZOLTÁN

önarckép babérkoszorúval
Ö jaj, e-földi
megdicsőülés!
Lihegve, félaléltan az „érdem oszlopára" kötve!. . .
Csokonai Vitéz, elbírtad volrm-é,
harminckétévesen,
mit zord korodtól hasztalan kívántál,

s ami alatt, — majd,' kétszer annyi éves —
én holt sápadt-cingár an roskadok,
mióta soha-nem-remélten,
s
érdemetlen,
szállt halvány homlokomra
koszorú,
s árnyálja zöldelőn a duzzadó erek
vad lüktetését halántékomon —?
S mi ez a rezgő zizegés,
apró neszek játéka még az éj
közepén túl is — mert hallom a csendben
Koszorúmat tálán a
posthumusság
nyirkos, hűvös aurája zörgeti? .. .
(1973. április végén.)

KISS

DÉNES

Mesetáj
A régi utca égbe fut
az ég a régi útra ér
Felemelte a kis falut
a föld fölé egy nagy

tenyér

Már az idők fölött lebeg
nem éri el se kéz se hang
Egek tornyában
megremeg
bronzarcával a holdharang
Messzi mese e kis falu
Akác tövisén csillagok
A régi utca égbe fut
napsugár porban trappolok

Ködök, csillagok
1

A lófej-köd
nyerítését
mely az Orionban búsul
ki számítja ki?

—

Halál véd emberi
s halálos minden
ami emberi!

békét
halálos

2

Cet Tau csillaga
és ti többiek
Százezer éve
sóvárgok jelet!
Százezer éve
cserélem
testem
hogy való legyen
a lehetetlen

Mosoly vére
Kasza kékje
mosoly vére
kísért minden
temetésre

sose tudta
mi a bére
ki vert szeget
tenyerébe?!

Kifent fenék
fenyegettek
körmönfontak
fenekedtek

Nem tudom meg
mire lettem
az vár elöl
mi mögöttem?

En csak álltam
mint a gyermek
ki nem tudja
mért ijedt meg

Halálomból
keltem fényre
visszavár majd
sötét méhe

mért hallgatott
mért sikoltott
építve is
miért rontott

Mit nem élek
az a hosszabb!
Születéstől
harangoznák

mért
szeretett
mért
szerették
mért árulták
adták-vették

Kasza kékje
mosoly vére
villan minden
születésre

TW

SZILÁGYI

DOMOKOS

Héjjasfalva felé
1

Lihegve fordult vissza. Már
Ha itt vagy: hát szemből, Halál!
(Nemcsak ö s hona: ten hazád
is vérzik itt — tudod, kozák?)
Nem ágyban, nem párnák
között.
De így sem! — Nagy kötést kötött
hol a kivívott
diadal?
melyért még az ő fiatal
élete sem kár! semmi se!
ha hősökért zeng gyászmise,
hősökért, akik istenek
módjára erőt vettenek
a zsarnokságon! — Ö, de így! —
ravasz, alattomos, irigy
sors martalékaként! — Ha már
halni kell: hát szemből, Halál!
Az öröklétre valót
így keresi meg — a halott.
2

Papírok, szétszórt
iratok
a test mellett.
Nem-siratott
hulla — egy a többi között
hisz végképpen
levetkőzött
— levetkőztették
— e tüzes
életből. — Távozol — fizess!
Halál, ó szörnyű uzsorás!
— Hisz úgyis őrölte a láz,
a lelki, testi — kell-e még
idézni izzó szellemét — .

—

dehogy. Itt van.
Hívatlanul,
örök plebejus: ő az úr.
3
Napszállta? — már ki éri meg? —
Még visszanéz. Szalad. Liheg.
Van út. — Kiút nincsen. Ha már
halni kell: hát szemből, Halál!
Szemből, szívem, egyem, valóm.
Hadd lássalak még meghalón.
Erezzelek,
tapintsalak.
Aztán nincs már kín, nincs

salak,

verejték, szégyen, semmi gond.
Mért fut az élet, a bolond?
utolsó percig! Nincsen ír rá,
tinta, toll, kéz, amely leírná,
agy, hogy fölfogja, lássa szem. —
„El vagyok veszve, azt hiszem."

VERESS

GERZSON

Juhász-siralmas
szavak
dárdájára
fönnfektetve
nyájam
ordas-falka kerít
hajnal fölhasadtán
aj ki útról letért
bizony úttal indult
aj ki útról letért
csodaszarvasnyomra

ó hogy magam termem
gyapjotok
nyomába
csontom lesz lidércfény
ötágú síp hangja
csontom lesz lidércfény
az nagy éjszakába
az nagy éjszakába
jelet
fölmutatni

csodaszarvasnyomon
elbitangolt
nyájam
testemből
kiszakadt
édes-egy
fiaim

csodaszarvasnyomon
elbitangolt
nyájam
testemből
kiszakadt
édes-egy fiaim

étekül
megemészt
csöndek szakarája
7

csikorog a csendre
ömlik rekedt ének
féktelen-szép
nyájam
ordas-falka
kerít
elűz az mezőről
havak útján kerget
elűz az friss zöldről
vér-hóba
elterel
nyomunkba
szegődött
fogak csattogása
ó hogy már
megtérnénk
csodaszarvasnyomról
ó hogy térnénk haza

TORNAI

csodaszarvasnyomról
nyomunkba
szegődött
fogak
csattogása
vér-forró szép nyájam
ordas-falka
kerít
megtérnénk ó térnénk
csodaszarvasnyomról
csodaszarvasnyomon
elbitangolt
nyájam
testemből
kiszakadt
édes-egy
fiaim

JÓZSEF

Mondjuk a könyörgést
Kinyíltál, mint a szilva,
jobban, mint a szilva,
kinyíltál, mint a hullám,
jobban, mint a hullám,
kinyíltál, mint egy könyv,'
jobban, mint egy könyv,
kinyíltál, mint egy seb,
mint a hosszába hasított fa,
mint a megrepedt
szik,
kinyíltál, mint én,
kinyíltam, mint te,
és bezúdult a szarvas:
egyik agancsán mocsárba süllyedt
tankok,
másikán égő városok
szemei,
egyik agancsán kisded, madzagra
kötve,
másikán varangy, hártyás lábai közt
géppisztollyal,
egyik agancsán beszakadt szentélyű
templom,
másikán hársfa
felhőszakadásban,
egyik agancsán
holdfény-csónak,
másikán
rozskeresztek,
ablakkeresztek,
fakeresztek,
egyik agancsán a te
napkorong-arcod,
másik agancsán az én
napkorong-arcom,
és mondjuk a könyörgést
minden időkre:
Ne tépesd ki a szívünket,
Nap-istenünk,
8

ne fojts
sötétbe;
mi csak
egyszer
táncolunk itt a füvön,
csak
egyszer
lehetünk
előtted
kő, víz, láng,
madár-férfi
és
madár-asszony.

Bíbic koromban
Míg a bíbic sírt a vadvíz
szélben a fejem
fölött,
tavaszi vetések
fölött,

fölött,

a hosszú parton ülve
mindent
láttam,
mindent
hallottam,

kákásan-zölden
az esőben,

gőzölögtem

ázott hajam nádas
volt.
szívverésem
férfi és női volt,
gyerek-szemem
a föld
tükre,
mennybolt
lehelete
sóhajtásom

úsztam a csiborokkal
ebihalak fekete
pont-levesében,

\

9"

TÖTH

BÉLA

Tisza
A NEKILÖDULÁS

MAGYARÁZATA
Néha megapadva fáradtan fekszik kisárgult mederágyában, tán nem is mozdul. Máskor mellékfolyóival, s annak rokonságával
fölerősödve
nekilódul. Izmait játszva mutogatja, egész nemzetet táncoltat heteken át.

Másnap, hogy 1879. március tizenkettedikére virradóra Szeged 6000 házából csak háromszázat hagyott lábon a Tisza, Mikszáthék hajóval kinéztek Tápéra is. Jobban mondva arra a helyre, ahol azelőtt a falu állott.
A templomtorony iránt odatapogatóztak, közelebbről meg látszott, hogy a
házából kiöntött népség a gátakon tanyázik, ődöng, vacog, sír, főz, alszik
v a g y jajgat. Mi több, sokan akkor is fonták a gyékényt!
Némely, vízből kilátszó háztetőkön átvetett lábbal ülve várakoztak az egykori tulajdonosok. Szólígatták őket egyenként.
— Gyűjjön a hajóba, bátya, az isten hidege veszi meg itt kendet!
— Ugyan hová mehetnék én, itthagyva a családi tűzhelyemet.
— Víz lakik a tűzhelyén, s abban a halak. Kerüljön be velünk a városba!
— Ott is csak víz van, s emelkedik az emeletes házaikba!
— Majd elmegyünk Temesvárra.
— Elmegy a Tisza oda is.
— Beszél csak maga bátya, tán Svájcba is elmegy!
— A világ végére is, ha akar. De még ott is két méter magosan jár! Ismerem régóta, minden ijam-fijam itten született a partján! Erősebb a bornál,
mert a hajót is elviszi. Szétküldi a világnak az embereket, de össze is téríti,
ha akarja!
Macedónia fővárosában, Skopjéban mondom én ezt félhangosan, a Vardár
folyónak, amint odaérkezésem reggelén első pillanatban ránéztünk egymásra.
Ugyan ő csak ment nagy büszkén, vadul és kicsit hangoskodva a frissen faragott kövekkel rakott partjai között, úgy oda se ügyelve holmi kósza népeknek.
É n meg vendég is vagyok itt, idegen is, sietek, hogy nagyon megértsem őt.
Sok dolga lehet, csak alig tíz éve, hogy a földrengés végzett itt a régi
várossal, sok ezer szerető lakosával s a régi élettel. A Vardár alatt is meghasadt a meder, vízi erejét hetekig nyelte a szakadék, a hegyek mély gyomra,
m í g megtelt, s lentebb — húsz kilométerrel arrébb — irányt változtatva
tévedt egy másik völgybe. Maga is furcsállta kicsit. Ismeretlen kolostorok,
hegyi falvak, idegen nyájak kolompjainak szava fullákolt a feketés vízben.
Dolga pedig rettenetesen sok. Erejét száz kilométereken várják a posztóványolók, érckülük, fűrész- és lisztmalmok. A városban tizenkétezer ház dőlt
össze, elpusztult hatszáz műemlék, és a százig menő karcsú minaretekből is
leomlott hetvenöt.
A török híd lábánál fordul a Vardár vize, s örvényes szavakat szól.
— A Tiszától? — kérdi. — Régóta tudok az öregről. Pár ezer éve. Görög
kereskedők, török csatabárdosok, keresztény hitharcosok éppúgy helyembe
hozták hírét őkelmének, ahogy az enyémet elvihették néki.
10

— így jöttem ide — mondom neki. — Az írók küldtek, a partjaidon székel a jugoszláv könyvcsinálók szövetsége. Hát ők karolnak most föl. hogy
írhassak a nálatok hömpölygő Tiszáról.
Ha folyó küld valakit a másik folyóhoz, üzenet az.
— Most megyek — mondja —, mert odalenn téli halastavakat kell telibuggyantsak még, két érczúzó hámort most lendítek munkába, hatvan kilométeres öntözött rétet most futok meg, cipelek tutajt, hurcolok hajót, mosok
aranyat.
Ment is, tán sebesebben mint az imént, tán hogy késedelmét valahogy
letudja.
A városon ülő ködök éppen csak a lábukkal érintették a japánok kezében épülő felhőkarcolókat. S a török városrészek zegzugos utcáiban ötszáz
éves nyüzsgéssel tömegei a nép. Kicsike műhelyek füstölnek, gőzölnek, katakolnak. Pálinkafőző rézüstjét kalapálja egy törökülésben kucorgó férfi fáradhatatlan keze. A szomszéd bolt ajtójában gesztenyét süt szögletes tepsiben
egy olajos képű fiú. És nyárson serceg a zsiványpecsenye az utca közepén.
Bádogosok, papucsosok, aranyművesek, kovácsok, sapkások, ködmönösök és
utcai ügyvédek kínálják szolgálatukat s áruikat. Tímárok, szűcsök, szentképárusok, gyorsfényképészek, mint bazáros dobozában a préselt füge, oly szorosan összetorlódva. És sajt- és túróárusok, halasok, pekmez-, limon-, sijuárusok.
Kendős, szelíd képű török lányok, fürtökben szépségflastrom az arcukon. Minden harmadik házban papucsos. Mennyi papucs kelhet el itt? A papucs itt is
ajándék, talán váltságdíj is. Valamikor az volt. Egy-egy éjszakányi öröm valamelyes díja. Hárem? Azt hiszem, csak műemlék már. Míg felnézek a magasságba húzódó egyik basai hárem kőkonzolos ablaksorára, minden keleti ismeretem romantikája eszembe szökken. Egy percre.
Behajt a hajdani hárem udvarába. Kő és kő, bár csipkézve, játékosan
boltozódik az udvar, mégis valami sejtelmes, nehéz komorság ömlik belőle.
A cellákat most vakolják újra a földrengés után. Egy cella, egy ablak. Egy
cella, egy tetemes regény. Erős, fekete török férfiak meszelnek itt a folyosókon. Nézik kalapomat. A fehér mészcsöpp jól állna rajta, ám türelmesek, tán
látják, hogy idegen vagyok. Netán képemről lerí, hogy ide is a Tisza küldött.
BALLADABONCOLÁS
A víz úgy jár át a határon, ahogy a madár. S a
táj. Észrevétlen. A tökindák meg a folyandárok
csöndes kacsaikkal. A szelek szelíden simítják
az átváló paprikatáblákat éppúgy, mint az innenső kukoricaligeteket. Röszkétől Horgosra áthallatszik a kakaskukorítás.
— Továbbá i f j .
Móricz Pál régi szegedi újságíró elbeszélése vezessen minket a tiszai történelembuckák
hancsíkjai között.
A KÁRÁSZ URASÁG KOCÁJA
Horgost Kárász uramat, háta mögött, tót diáknak csúfolták a kényes nemes urafiak és a városi polgárság is. Mert Kárász, mint afféle írásokban tanult
ember, valahonnét fölülről, az erdős hegyeken túlról származott le az Alföldre.
Ámde szemtől szemben süvegelték még a vármegyebeli
első nemesek is. Sokfelől eljártak az udvarolására a horgosi földesúrnak, mert Kárász uram nemcsak Szeged szabad királyi városának vala főnótáriusa, de szép Mária Terézia
kedves tót diákjával,
a kegyenc Grassalkovich
herceggel is egymástértő
jó
11

koma volt; sőt a Grassalkovich herceg közbenjárásával ült he a horgosi rétes
és barázdos nagy uradalomba is.
A helység nevét az értők úgy magyarázzák, hogy a vonat előtti világban
itt szekerező emberek horoggal összekapcsolták az igavonók erejét, hogy a
Tisza járta dibdábos, mély homoktengerben odébbvonszolhassák terheiket. Mai
létleltárát Dobos János barátom így rója föl:
Horgos a Vajdaság Szocialista Autonóm Tartomány legészakibb települése.
A Tisza jobb partján — attól mintegy hat kilométernyire — a Greenwichtől
számított keleti hosszúság 19° 58' és az északi szélesség 46° 09' metszéspontján
helyezkedik el, átlagos tengerszint feletti magassága 87 méter. A település mint
helyi közösség, határa mint kataszteri község Kanizsa községhez tartozik. Horgos a Jugoszláv Szocialista Szövetségi Köztársaság forgalmas közúti és vasúti
határállomása a szomszédos Magyar Népköztársaság felé. Kedvező földrajzi
helyzetét a békés társadalmi viszonyok tartós fennmaradása feltételezi: ettől
függ fejlődésének gyorsabb vagy lassúbb üteme.
Horgos és környéke viszonylagosan gazdag régészeti leletekben. E leletek
arról tanúskodnak, hogy itt, a futóhomok és a tiszai rétség peremén az emberi
tartózkodás kedvező feltételei már a rézkorban megvoltak. A véletlen leletek
és a céltudatos ásatások egymás után hozták felszínre a tiszapolgári, nagyrévi,
halomsíros, szarmata, gepida és honfoglaláskori kultúra emlékeit Budzsákban,
Szűcshalmon, Kőlaposon és Kamaráson. Legjelentősebb volt azonban a kishorgosi majornál 1965-ben, Szekeres László szabadkai múzeumigazgató által
feltárt 1230 körül épült templomrom, amely a hozzá tartozó sírleletekkel
állandó település létezéséről tanúskodik a tatárjárás előti időkből. Sajnos, írott,
okleveles emlékek e településről nem maradtak fenn, s ha a XIV—XV. században a település, ugyancsak régészeti leletek alapján következtetve, fel is újult,
a török hódítások ismét elnépteleníthették.
Horgos nevét 1640-ben említik először írott forrásban. Habár ebben az
időben egész Dél-Magyarország török hódoltság alatt állott, a magyar hűbéresek mégis gyakorta kaptak a királytól és a nádortól bírtokadományokat olyan
területen, amelyre azok joghatósága nem terjedt ki, mert valójában török
uralom alatt állottak. így kapott 1640-ben Boda György és Kun Mihály egy, a
nádor által kiadott oklevélben birtokjogot HORGOS, Puczut és Adorján
p u s z t á k r a , amelyeket — az oklevél szavai szerint „már őseik is bírtak".
A királyi kamara így 1749-ben a két pusztát a két vásárló és Martonos között
felosztotta. Martonos kapta meg a Gulyás halom—Börcsök halom—Ladó tó—
Lapis halom—Kettős halom vonalától délre eső részt, ugyanakkor a szegedi
milícia által korábban bírt részt az előbb leírt martonosi határvonal, valamint
a Pap halom—Buzogány halom—Körös ér—Szeged—Szabadka határdomb jávai
határolt részt Andrássi és Kárász között osztották fel. Ennek az utóbbi felosztásnak azonban nem volt jelentősége, mert 1751-ben Andrássi része is Kárász Miklós birtokába került.
Kárász Miklós uraság a Nyitra megyei Privigyéről származott Szegedre.
Itt főjegyzői beosztásban, nagy becsben éldegélt.
Szeged a török utáni idők ocsúdásában egyre érezte földbirtokainak hiányát. Ha a szegedi tyúkja kiment a határba kaparászni, a polgárnak a német
lovagrenddel gyűlt meg a baja. Mert a pogány hadaktól felszabadító keresztény csapatok hadisarcban elkívánták az egykor vagyonos város földbirtokait
az utolsókig.
Ezért aztán Szeged szenátusa 1784-ben megbízta Kárász Miklós főjegyzőt,
járna el tisztelgő látogatáson Grassalkovich Antalnál, a M. Kir. Kamara elnökénél, és tapogatózna Horgos puszta, valamint Szent Péter puszta Szeged városa részére való megszerzésének dolgában.
Nehéz ügylet volt ez, mert a szegediek tudták, hogy kincstári birtokot
erkölcsi testület, tehát a város nem vásárolhatja meg.
12

A Bécs ostrománál elszenvedett katonai vereség után a hanyatló török
feudális állam nem volt képes többé közép-európai területeit megtartani; a
Habsburgok irányítása alatt álló keresztény hadak 1685-ben felszabadították
Magyarország legnagyobb részét, így a Tisza jobb partját is, és itt katonai
határőrvidéket szerveztek a visszahódított területek biztos megtartása céljából.
A Tisza—Maros menti határőrvidék szervezése, miként a háború is, sokáig elhúzódott, úgy, hogy végleges szervezetét 1700-ban kapta meg. A határőrvidéket a Tisza mentén elhelyezett sáncok láncolata alkotta, a sáncokban meghatározott számú helyőrséggel, „milíciával". Ilyen milícia volt Szegeden, hol az
egész határőrvidék parancsnoksága székelt, valamint Szegedhez legközelebb a
Tisza mentén Martonoson. A milícia eltartására minden sánc megfelelő földterületet kapott. így a Horgos és Szent Péter pusztákat elfelezték a szegedi és
martonosi sánc között. A két pusztát a két sánc milíciája háborítatlanul használta egyrészt azért, mert a puszták egykori tulajdonosai, illetve azok jogutódai nem jelentkeztek vagy nem tudták tulajdonjogukat a bécsi haditanács
Űjszerzeményi Bizottsága előtt hitelt érdemlően bizonyítani, másrészt azért,
mert e területeket mint határőrvidéket kiemelték a vármegyék jogköréből,
tehát azok szervei e területen hatalmat nem gyakorolhattak, hűbéri előjogaikkal nem élhettek. Később azonban, 1746-ban maga az uralkodó, Mária Terézia
úgy ítélte meg, hogy a martonosi milíciának amúgy is elég földje van a megélhetésre, a két pusztát a királyi kincstár javára el kell adni. A puszták értékét ekkor a királyi birtokok igazgatósága megbecsülteti és eladásra hirdeti.
Vásárlóként Andrássi Zsigmond és Kárász Miklós szegedi főjegyző jelentkezett. Szeged, nagy földéhségében erősen bízott Kárász főjegyző ügybuzgalmában, városszeretetében, s Grassalkovichcsal való jó kapcsolatai révén a horgosi földek megszerzésének sikerében.
Kárász megtudta, hogy a város nem juthat a földterülethez az 1715. XVI.
4., 5. §-a értelmében, ezért egyúttal a maga számára kérte és szerezte meg a
szóban forgó két uradalmat.
A város nagy meglepetéssel és bosszúsággal fogadta a hírt, küldöttségezett
a Kir. Kamara elnökéhez, Grassalkovichhoz, de hiába. Kárász haza sem jött,
amíg a királynő aláírásával megerősített birtoklevelet a kezébe nem foghatta.
Közölte a háborgó szenátussal, hogy ő tett jót a városnak, hiszen e réven
extraneus, azaz idegen, a városnak nehezen kezelhető birtokos ide be nem
teheti a lábát, továbbá neki a sok tízezer hold nem is kell, csak egy kis fészkecskét, otthont akar az egészből magának kihasítani, a többit árendában átengedi a szegedieknek.
Már ekkor megkezdte birtokának betelepítését. Emellett két tény is tanúskodik: egyrészt Kárász kétségtelen törekvése, hogy a vásárolt birtoktestet
jövedelmezően kihasználja és gyümölcsöztesse, és e célból bekapcsolódjon a
telepítési akcióba, amelyet a kamara is szorgalmazott. Másrészt az a határpör,
amely Bács és Csongrád megye között a két puszta hovatartozása miatt még
évtizedekig elhúzódott. A megyei igazgatást ugyanis elsősorban az adójövedelmek érdekelték, amelyeket a lakosságtól hajtott be; ha tehát a.két puszta
az említett időben lakatlan lett volna, a megyék igyekvése, hogy magukénak
tudják, nem lett volna annyira kifejezett.
Horgos újratelepítése tehát nem egyszeri telepítőakcióval történt, hanem
fokozatos benépesítéssel, amit több forrás is igazol. Kárász kezdetben, nem
lévén elég munkaereje egész birtokának kihasználásához, egyes birtokrészeket
bérbe adott szegedi és tápéi bérlőknek. Az 1760-tól fennmaradt összeírások,
amelyeket Bács megye készíttetett, évről évre név szerint kimutatják a szentpéteri „kertészeket" — Kárász telepeseit —, kiknek száma kezdetben lassan
gyarapszik. Az új telepesek a Kárász-birtokon nem hoztak létre egységes zárt
települést, A birtokos gazdaságszervezési elképzeléseinek és igényeinek megfelelően néhány majorságot — Rózsa, Budzsák, Vermes major — alakított ki.
13

A szórt település további fejlesztése azonban nem volt célravezető sem gazdasági, sem közigazgatási szempontból. Az új telepesek ugyanis a háromévi adómentesség letelte után a birtokos és a vármegye iránti hűbéri kötelezettségek
teljesítésére kényszeríttettek. Természetesen vágyakozva jobb feltételek után,
átszökdöstek a szomszédos, kiváltságos tiszai kamarakerületbe, a Martonoshoz
tartozó területre, hol nem volt robot, és csak nyolcadot kellett adni a kamarának. Mária Terézia kormányzati intézkedései, sőt az egyház törekvései is oda
hatottak, hogy az új telepítés k ö z s é g g é fejlődjön, de ezt segítették elő a
lassan fellendülő árutermelési és közlekedési viszonyok is.
Kárász birtokán a népesség száma gyorsan növekedett: míg a hatvanas
évek Bács megyei összeírásai húsz-egynéhány telepest (családot) mutatnak ki,
addig Csongrád megye 1783-ban megejtett összeírásakor Horgosnak már 1377
lakosa (lélekszám) van! A telepes családok a felnőtt családtagok munkaerejéhez képest a megszervezett majorságok körül egy, fél vagy negyed telket, „sessiót" (egy sessio nagysága 34—48 hold között váltakozott, a föld minőségétől
függően) kaptak művelésre, 22 hold legelőt és egy hold háztelket. Természetes, hogy a földmüvelés egyre szélesebb területet nyert az állattenyésztés
rovására, hiszen az egész telkes jobbágyok 52 napon át évente Kárász saját
kezelésében megtartott majorsági földjeit tartoztak művelni, ezen kívül a kapott telek termékeiből kilencedet adni. Saját gazdasági érdekei éppúgy, mint a
megye, a kormányzat és az egyház adópolitikai érdekei, a katonai szállítások
és az a tény, hogy birtokán találkozott két fontos, az Árpád-kor óta ismert útvonal — a szeged—szabadkai és a Tisza menti —, arra ösztönözték Kárászt,
hogy az ideédesgetett jobbágyokat, zselléreket minden lehető eszközzel megtartsa birtokán.
Visszaóvakodva a novella-balladához, így megy a történet dűlt betűs soraival odébb, kicsit tán avasan, annyi betyárballada fejlődésmenetének törvénye
szerint:
Kárász uramna!k még egy szépséges eladó leányzója is volt és a horgosi
udvarház ablaka virágos kertre tárult. Napáldozatkor
homályos
selyemfelhő
borult az ezüstlevelű rezgő nyárfákra. A kisasszony puccos frajlája sorra nyitogatta a zsalukat. Rezedavirág illatát lengette az alkonyati szellő. A gyepű
alatt, a, majoros-kert alján, bús tilinkó sirámos hangja epekedett. Fiatal kondáslegény pipicselt a tilinkón. A földes-kisasszony
fehér homlokát az ablak
fájához támasztotta. Szempillája reszketve csukódott le. Illatozott a rezedavirág. Epedve siránkozott a tilinkó.
Ez a tilinkós legény nem affajta zsíros, hájas, szurtos vadkanász
volt.
A rücsök nem verte ki az arcát. A napsugár csupán férfias pírral
színezte
hamvas fiatal arcát. Ez a szomorú, fiatal legény már akkor szembetűnt
szépségével, amikor néhány hónapja az urasághoz beköszönte és pásztori
szolgálatra ajánlotta magát. Még Mária Terézia királyasszony palotás huszárai közé
is verbuválhatták volna, ha sorsa nem szegődteti a zsombékot röfögve
turkáló
konda mellé.
A horgosi földes-kisasszony,
noha klavírkódicumon
is játszott, noha Bécsben varratta az öltözőruháit, szívesen hallgatta ezt a furulyaszót...
A tilinkószó volt előtte kedves; de ahányszor a sudár pásztorlegény
az udvarban
foglalkozott, a szép kisasszony is mindig talált sertepertélni
valót a gránárium
körül; majd a kendermagos jércéket étette, majd a csavargó fehér cicus után
irányozta a lépését.
Kárász úr hirtelen mérgű, büszke úr volt.
Kárász úr maga sem igen ösmerte kondáinak számát. A kondának
makkos, bogyós erdőhely vagy a rétség alkalmatos, hol tavas a föld,
süppedékes
a rétség; a mocsárban gazdagon tényészik a disznónak ízletes
vízinövényIá

gyökér. A horgosi uradalom, bővelkedett mocsárban, lápföldben és Kárász úr
az olvasation számú kondáiból a nagy kocát, a lógós fülű nagy kocát szerette
legjobban. Ángliusfajta volt ez a nagy koca. Grassalkovich herceg ajándéka,
volt. Ez a koca mindig kilenc malacot vetett. Tehát nem csodálható, hogy Kárász úr mérgesen ráncolta a szemöldökét, midőn hiába kereste az ángliusfajta
kocát. Vérbe borult az arca. Címeres gyűrűjével nyakon vágta az ágaskodó
hátaslovát. Rekedten ripakodott a nyalka
kondáslegényre:
— Kölyök! Hová tetted a kocám?
A kondás váltig magyarázta, hogy a kocák fiadzáskor keresik a csöndes,
magányos búvóhelyet; tehát a híres koca is majd csak előkerül a rétségből
malacaival, szép malacaival.
Nem hallgatott erre Kárász úr, hanem dühében oly szörnyű ítéletet végzett, ha három nap alatt nem kerül elő a koca, akasztófára húzatja a nyalka
kondást; mert ekkor épp statárium is volt a bolygó zsiványok
ellenében.
A földesúrnak joga volt bíráskodni a paraszt felett akkor is, mikor közöttük vitás kérdések merültek fel. Ezért ő lehetett a bíró és vádló egy személyben. Azt a jogát az úgynevezett úriszéken gyakorolhatta. S az ő ítélete
ellen föllebbezhetett ugyan a paraszt, de csak üres formaság volt az egész.
A jogérzet ebben a még balladákat termő világban annyira eltompult, hogy
senki nem érzett lelkiismeretfurdalást, ha valaki ártatlanul szenvedett börtönt,
vagy halált. Senki nem botránkozott meg azon, hogy a nemes, puszta szórakozásból, kedvtelésből háztetőről vagy fahegyből lelőtte a jobbágyot, mert az.
olyan jópofán üvöltött közben, s mekkorát puffant! Az utazók közönyösen
haladtak el az országutak mentén fölállított akasztófák előtt, amelyeken rendszerint gonosztevőknek minősített valakik függtek elrettentő például, s körülöttük varjú- és hollócsapatok keringtek.
Bár Csongrád megyében eleinte szelíden bánogattak a néppel, amíg a falvak benépesültek és a munkáskézre égető szükség mutatkozott. Azonban 1770'
körül már az uradalmi tisztek úgy verhették a jobbágyot, ahogy erővel győzték.
E kérdésben az uradalmak úriszékei és a vármegye törvényhatósága között
soha nem merült föl vitás kérdés az ítélet szigora miatt. Az elfogott gyanúsítottakat és a bűnösöket első fokozatokban botozással büntették. Birkalopásért
deresen kimérendő 50—100 botütéseket is elszenvedtek esetenként a befogott
delikvensek. Egy híres lótolvajt 150 botütésre ítéltek. Háromszor vehette el.
Ugyanis 50 botütés után hetek teltek el, míg a szenvedő fél fölépült, s egészségesen mehetett a következő 50 botért.
És életben volt az 1751-ben hozott négyféle vallatásról szóló törvény, mely
szerint ilyen kínzásokkal szabad kikeresni az igazságot: először: az ujjaknak
csavarokkal való összeszorítgatása, másodszor: a tolvaj keze hátrakötélen magasba csigázása fölhúzás által, harmadszor: a spanyolcsizma használata; negyedszer: a talpaknak tüzes vassal való égetése.
Csongrád vármegye ezeket a műveleteket holmi kontárokra ebben az időben nem bízta. Havi tizennyolc forintokat kifizetett a törvényszéki hóhérnak a
szakszerűségért.
Mária Terézia, de különösen az uralkodásban anyját követő József, a fölvilágosult uralkodó szigorúan föllépett a kínvallatással folytatott bűnüldözés,
ellen. Az eljárás finomításában ilyen nyalánkságok szerepeltek: a bűnös testi
erejéhez mérten szabják ki a büntetést, ne a bűn nagysága szerint, ha botozásról van szó. Halálos ítéletet királyi jóváhagyás nélkül nem hajthatnak végre.
A halálos ítéletet vasban való hajóvontatásra kell átváltoztatni. Más esetekben vásárok alkalmával nyílt vesszőzéssel tanítani a népeket.
Csongrád vármegye a javítóintézet felállítását még ímmel-ámmal csak elfogadta, de a tortúrázás ellen nagyon kikelt magából. Hová lesz az igazság,
meg a nemesi jog, ha a pálcát is le kell tenni! Ebbeli aggodalmait közölte a
szomszédos megyékkel, és véleményüket kikérte. Arad megye azt válaszolta,.
15

.'hogy ebben az ügyben még nem határozott, de úgy véli, ha összejön az illetékes gyűlés, ott helyeslésüket fejezik ki a tortúrázás eltörlése fölött. Csongrád
megye nem nyugodott, külön felterjesztést tett a helytartótanácshoz, tiltakozik,
•és rámutat a tortúrázás eltörléséből származó veszélyekre, és a kínvallatás
meghagyását kéri. Válaszul kapja, hogy őfelsége ezen embertelen vallatási mód
ellen kiadott rendeletét nem vonhatja vissza. Csongrád vármegye urai megszégyenültek ugyan, de a bot büntetésért még egy ízben alázatosan esedeztek.
.Ha már a körmök letépdesése, ujjak kicsavarása, a talpak megégetése el is
tiltattatott, legalább a vigasztaló botbüntetés csak maradjon a szelídebb erkölcsök érdekében!
Hanem Kárász uraság a kanászáról ezekben az években ítélkezett.
Búsult a nyalka kondáslegény
...
.Avagy, mely' emberfia ösmeri ingoványos, náderdős réteknek
vízikígyótól,
toportyánféregtől
búvott csalitját? Estenkint mind szomorúbban és szomorúbban furulyázgatott
a kert alatt; ámde a kisasszony ablakán nem tárult ki
•többé a zsalu. Most már horgosi Kárász úr a puccos frajlákkal együtt maga is
vigyázott a bánatos tekintetű, selyemhajú kisasszonyleányára.
Már nótát is
•daloltak a szép kanászról:
Elveszett a koca
Kilenc malacával,
Kesereg a kanász
Kis
tilinkójávál.

Ha meg nem kerülnek
Harmadnap estére,
Akasztófa halál
Lesz annak a vége!

A koca három nap múlva csakugyan nem került elő. Az uraság hajdúi vasra
verték a kondáslegényt.
Siralomházba zárták. A földesúr a
cigány-postással
„úri széket" hívatott össze. A szomszédságból két-három táblabíró-cimbora,
az
uradalmi ügyész, íródiák ..., íziben együtt ült a tekintetes szédria. A törvényterem ablaka alá a derest, a pálcáztató fapadot ilyenkor állították ki. Az urak
éheztek már az úriebédre, s mint tehát Kárász úr is kívánta: rövidesen
végez.tek a kanásszal. Az ítéletet sebtiben diktálták lúdtoll alá:
„Minekutána elpusztította az földesúr kocáját az betyár kanász, ezen hit•ván cselekedetijért
méltónak ítéltetik az akasztófára."
Hiába könyörgött Kárász úrnak a felesége. Szép kisasszony-lánya
is hiába
rimánkodott sírva; majd beleszakadt a szíve is. Kárász úr nem engedte el az
ítéletet. Az udvari cigány, postás és kályhafűtő is egy személyben, még aznap
,délután akasztófára húzta a szép kanászt...
A földeskisasszony
hófehér ágyában lázrémekkel vívódott. Odakünt pedig a hűvös éjszakai szél ködös kézzel
.simogatta az akasztott legény fagyos arcát, puha fekete
haját...
Másnap még alig virradt, a cselédség kiáltozva rohant az
udvarházhoz.
— Megkerült a koca kilenc malacával.. . Megkerült!
A cselédek ugyanis az akasztófa alatt találták a híres kocát. Sáros, tüs.kés, sörtés hátát dörzsölte az akasztófához. Körülte kilenc kis kövér malac
röfögött.
A kanászt menten levették az akasztófáról. Szép Kárász kisasszony
varrogatott neki halotti fehérneműt. Minden öltésre bús könnyet hullajtott.
Midőn
pedig a halottmosó öregasszonyok öltöztetni kezdték a szép halottat,
arany
medálját találtak a nyakán. A medáljába grófi név és címer volt vésve,
bizonyságul, hogy a szép kanászlegényt aranytalpas bölcsőben ringatták. Midőn Kárász úr látta ezt a gyémántokkal rakott drága medálját, ijedten vakarta a fejét, mert eszébe jutott az a kurenslevél, amelyben, kinek-kinek illett,
adatott
tudtul, hogy: „a Kaplonyi fiatal gróf, ki ellenfelét duellumban lőtte agyon, kerestetik és elfogandó".
16

Kárász úr tehát a kurrentált grófi fiút akasztatta föl. Midőn ez nyilvánvalóvá vált, Kárász urat erőszakos cselekedete miatt főbenjáró pörbe fogták.
A horgosi földesúr feleségét küldötte Bécsbe a szép királyasszony
kegyelmét
esdekelni. Az asszony aranyat is gazdagon vitt Bécsbe .., Mária Terézia szép
királyasszony a Kárászné számos síró esdeklésére kegyelmezett is Kárász úrnak. Ámde Kárász úr a puszta dombja alól a kondás-gróf holttestét
úrirendhez illőleg temettette el. Vaskoporsóba tétette. A szegedi nagy harangok zúgtak-búgtak. Kilenc alsóvárosi barát, papi díszben, gyalog kísérte a vaskoporsót,
noha a horgosi puszta Szegedtől távol esik. A Kárász úr városi háza. előtt
(a jelenlegi Klauzál téren) temették el a vaskoporsót. Kárász úr a szép grófi
kanász sírja fölé még szent Háromság-szobrot is építtetett, mely mindmaiglan
híres Szegeden, melynek újított mása a palánki öreg Demeter-templom
előtt
ékeskedik. A Kárász úr szép leánya pedig szomorúságáról vált
emlékezetessé.
Pártában maradt...
Amíg élt: mindennap imádkozott a vaskoporsó fölé emelt
szent szobornál.
TOVÁBBÁ
II. József török elleni háborúi idején Dél-Magyarország felvonulási terület
volt, s a gyakori katonai szállítások Horgoson át is bonyolódtak, hol a szekerek, a téren, pihenőt tartottak; ugyancsak itt váltott lovat Szeged után először
a kor gyorsvonata és gyorspostája: a delizsánsz, úgy, hogy a kilencvenes években Horgos postaállomás is, külön postamesterrel. Ugyancsak ebben az időben
jönnek létre a községi igazgatás szervei is: a Magyarországon dívó szokásjog
alapján a jobbágyfalvak elöljárókat választottak, mégpedig bírót és néhány
esküdtet, azzal, hogy a bírói tisztségre a földesúr három személyt jelölt ki a
lakosok közül, s e három közül egyet választott meg a falu lakossága. A bíró
és az esküdtek a földesúr befolyásával közvetlenül intézték a közügyeket,
gondoskodtak az országos adók méltányos kivetéséről, behajtásáról, kezelték a
közvagyont, gondoskodtak a közrendről, ítélkeztek kisebb peres ügyekben.
A kilencvenes évek végén a megye Horgoson is szervez hadnagyi állomást,
amely tulajdonképpen a bűnüldöző szerveknek, a későbbi csendőrségnek
csírája.
Á XIX. század elején Horgos fejlődésben utoléri és el is hagyja Csongrád
megye Tiszán inneni járásának két korosabb települését: Algyőt és Tápét;
Csongrád és Szeged után e járásban egyedül Kis Telek előzi meg. Lévén azonban, hogy Szeged nem tartozott a megyéhez, így Horgos a jelzett járás harmadik nagyságrendű települése volt. Horgos lakossága a Kárász-uradalommal
együtt osztotta a napóleoni háborúk terheit pénzben, fuvarban, természetben
és „inszurgensek", katonák kiállításában és felszerelésében. Ugyanakkor a politikai jogok tekintetében Horgos népe sem a megyei, sem az országos ügyek
intézésébe nem szólhatott bele: 1829-ben Horgoson a megyei összeírás nyolc,
választójoggal rendelkező személyt talált — főképp a Kárász család felnőtt
férfi tagjait!
A falu az 1827. évi megyei összeírás szerint már 274 házból állott, lélekszáma pedig 1999 volt. Ily nagy lélekszámú község az iskolát sem nélkülözhette. Bár a kor viszonyaihoz mérten már a templom építése után tudunk Horgoson kántor-tanítóról, tehát egyházi iskola a templom és a parókia körében
már a XVIII. század végén létezett, külön iskolaépület emelésére 1839-ben
került sor. Mégis, alig hat évvel később a megye által kiküldött bizottság a
következő jelentést tette: „1845. jan. 22-én Horgoson megjelenvén, a bizottság
az iskolát a következő állapotban találta: Van a helységben rossz karban álló
iskola, hol 143 fiú és 92 leánygyermek egy tanító által együtt taníttatnak;
azonban tekintve a nép számát, még csaknem annyi iskolába járó gyerek
van..."
2 Tiszatá]

17

A magyar polgári forradalom Horgos népét csak a nemzeti harcok vonalán érintette: a horgosi nemzetőrség főleg a Szeged körüli harcokban vett
részt, valamint 1849 tavaszán Kanizsa szerbektőli visszafoglalásában. Szociális
síkon a horgosi szegényparaszt kielégítetlen maradt, földet nem kapott, a Kárász-birtok — habár Kárász Benjámin a forradalomban való aktív részvétele
miatt kompromittálta magát a dinasztia előtt — a Bach-korban is érintetlen
maradt a Kárász család kezén.
A családalapító Kárász Miklós szegedi főjegyző Mária Terézia idejében
Szegeden a Palánki utcán kúriát építtetett, de leírás nem maradt róla. Dédunokája, Kárász Benő lebontatta s helyébe a mostani palotát építtette 1845ben. Kossuth több ízben ellakott benne, néha családostul, 49-ben a kormány
nagy része s különböző biztosságok itt működtek. Utolsó magyarországi beszédét ennek erkélyéről mondta.
A Kárászok pénzügyileg is támogatták a szabadságharcot, ám ezért különösebb hátrányt nem szenvedtek.
Ez a ház olyan főúri fénnyel volt bútorozva, hogy 1853-ban Ferenc József
elszállásolására is elég díszesnek találta az udvari szertartásmester. Hanem
éppen akkor vetődött haza külföldi útjából a tüzes kuruc érzésű ifjú Kárász
Géza, s a kapu alatt a burgzsandárokat és leibgárdistákat látva, iszonyú lármát
csapott: „Ki eresztette be a szobámba azt a büdös osztrákot?..." Az éktelen
lármára Kárász Benő az udvarra rohant, az összeszaladt hajdúkra és inasokra
ráparancsolt: „Hamar szorítsátok be az ifjú urat a kocsiszínbe, és zárjátok rá
az ajtót!" A markos fogdmegek pogány munkával hajtották végre a parancsot
a keményen ellenálló fiatal földesúron, s a német testőrök csak sejtették a
tülekedés okát.
Jelentősebb változást hozott azonban a forradalom a volt horgosi telkes
jobbágyoknak, a kialakuló kis- és középparaszti rétegnek. Megszabadulva a
hűbéri szolgálmányok terhétől, a robottól, dézsmától, kapitalista tulajdonba
véve megmunkált földjüket, bérmunkásként alkalmazva a tegnapi uradalmi
zselléreket, a betyárvilág mozgékony elemeit, szorgos munkával fejlesztették
birtokukat — és egyben a gabona-, paprika- és szőlőtermesztést.
1863-ban vasútállomást kapott, vasúti távírdát, majd 1870-ben községi
távíróvonalat Szeged, Szabadka és Kanizsa felé. A törvényhatósági utak kiépítése, majd 1873-ban a zentai, 1886-ban a kanizsai Tisza-híd felépülése egyre
növelte Horgos átmenő forgalmát és ezzel vonzerejét is iparosok, kereskedők
letelepülésére. Mindezt betetőzte az 1889-ben megnyitott Tisza menti vasútvonal, amikor Horgos közvetlen vasúti összeköttetést kapott Kanizsával, Zentával, Becsével, és kisebb vasúti gócponttá növekedett.
A kiegyezés utáni gazdasági fejlődés kulturális téren is éreztette hatását:
a horgosi gazda most már a megyei, az országos politikai és társadalmi életbe
is fel akarta küzdeni magát: fiait Szegedre küldi iskolába, érdeklődni kezd a
társadalmi élet, az újságok, a politikai pártok és a kor mozgalmai iránt.
H o r g o s n a g y k ö z s é g Csongrád megye Tiszán inneni járásához tartozott, melynek székhelye Kiskundorozsma volt: mindemellett a község teljesen
Szegedhez gravitált, ott volt járásbírósága, telekkönyvi hivatala, adóhivatala,
oda vonzották gazdasági és kulturális érdekei, s egyedül országgyűlési választókerületének központja volt Tápén. A századfordulón Horgos területe 18 539
katasztrális hold, lakóinak száma 7275, melyből Horgoson lakott 4931, Horgosi
Királyhalmon 552, Budzsákban 112, Kishorgoson 260, Kőrösoldalon 609, Öttömöspusztán 544, a többi határrészben — Kamaráson, Nagyálláson, Nagymajorban, Pörösön, Szelevényen és Szentpéter-pusztán — összesen 267 lakos. A községben az 1900. évi népszámlálás és összeírás 1176 házat talált, míg tíz évvel
később, 1910-ben már 1533 házat és 8037 lakost.
Az első világháború, majd az azt követő politikai változások Horgos fejlődését megállították. A mozgósitás elvitte a legtermelékenyebb munkaerőt, a há18

borús rekvirálások kimerítették a tartalékot. A trianoni béke Horgost elvágta
piacától, minimálisra csökkentette az átmenő áru- és személyforgalmat; a lakosság megszállókként fogadta a szerb királyi hadsereget s ellenszenvvel a SzerbHorvát-Szlovén Királyság elnemzetlenítő kormányintézkedéseit, mindenekelőtt
a királyi agrárreformot, amely a horgosi napszámost, földmunkást kisemmizte,
és egyholdnyit sem adott nekik a 150 éve általuk művelt nagybirtokból.
A királyi agrárreform Horgoson öt birtokost érintett: a Kárász-, a Reökés a Vermes-birtokot, valamint a közlegelőket birtokló úrbéri közösséget és a
politikai községet. A kisajátítás legsúlyosabban érintette a politikai községet,
mely 572 kat. hold jövedelméből a községi közigazgatás és háztartás kiadásait
fedezte, s amelynek a földreform mindössze 100 holdat hagyott. Ugyanakkor
a Kárász család kezén 1170 hold maradt meg. Az új telepesek legnagyobb
része Magyarországról és Romániából hazatelepült délszláv, optáns volt —
mintegy 150 család —, valamint Gyála és Keresztúr szomszédos bánáti községekből áttelepített kolonista — mintegy 100 család — és mintegy 20 világháborús önkéntes család. Az új telepesek kezdetben kellő eszközök híján a
kapott földet képtelenek voltak gazdaságosan megművelni, támogatást a kisajátított község — amely csak egyre növekvő pótadókkal, a robot újbóli bevezetésével tudott úgy-ahogy saját problémáival megküzdeni — nem nyújthatott. Ennek tudatában a telepesek a kormányzatot ostromolták kéréseikkel,
s annak támogatásával építették fel Kis-Gyálát — a kanizsai úton — az akkori
Horgostól mintegy három kilométernyire.
A századfordulón a horgosi uraságok gazdasági bajai annyira nyomasztóak
lettek, hogy az Európa-szerte híres Kárász-féle műgyűjteményt párizsi árverésen szélnek eresztve kótyavetyélték el. E gyűjtemény egyike volt a nevezetesebb hazai magángyűjteményeknek. Nem annyira a tárgyak nagy száma,
mint a gyűjtő rendkívül finom ízlése által tűnt ki s még az által, hogy áránylagos kicsinysége mellett is igen sokféle korszakot és technikát ölelt fel és
képviselt mindig jellemző, sokszor kiváló darabokkal. Mindössze 86 darabból
állott a gyűjtemény. Ebből hét az őskorra esik, egy az egyiptomi, nyolc a népvándorláskori, kettő a román, kettő a csúcsíves, negyvenkilenc a renaissance,
három a rokokó és tizenöt darab a kínai ízlést képviselte, őskori csoportjának
dísze a spirális fibula, mely különösen jellemzi a magyar csoport leleteit, továbbá egy dudoros aranykorong, melynek formája rézkorunkra jellemző. Híres
darabja még egy sodronyos aranydiadém, melyhez hasonló a Magyar Nemzeti
Múzeumban is csak kettő van.
A századfordulón kezdett kiéleződni Horgoson az osztályellentét a nagybirtok és birtokos parasztság, valamint a föld nélküli, legnagyobbrészt agrárproletárság között. Az 1916-ban lezajlott országos aratósztrájkokban már a
horgosi földmunkások is részt vettek: Reök István birtokán beszüntették a
munkát az alacsony napszám és kommenció miatt. Szervezettségük azonban
alacsony fokon állott, s így 1918—19-ben, az őszirózsás forradalom idején sem
tudtak a községben irányító forradalmi tényezővé válni: erejükből csak spontán zavargásra, a háborús gazdagok, a katonai szállítmányok fosztogatására, a
Kárász-birtok kamarási erdejének irtására tellett. Szervezettebb földmunkássztrájkokra csak a harmincas években került sor, a gazdasági világkrízis éveiben. Ekkor már valamelyest magára talált Horgos a jugoszláv államban, új
piacok felé orientálódott, főleg Szabadkához kötötték gazdasági és forgalmi
érdekei.
A második világháború, a Horthy-megszállás a Trianon előtti szervezeti
formáról és társadalom-gazdasági nívóról akarta folytatni az életet: Horgost a
zentai járásból ismét „visszakebelezték" a kiskundorozsmai járásba.
A bizalom az új, szocialista Jugoszlávia iránt akkor kezdett gyökeret
verni, amikor 1946-ban — kisajátítva a nagybirtokot — a horgosi magyar
földmunkás és kisparaszt is földet kapott. Ezt a bizalmat az újjáépítés korában
19

a terményfölöslegek kötelező beszolgáltatása — ami nem volt népszerű intézkedés — sem tudta megingatni. De megmutatta, hogy a horgosi nép hazája
ott van, ahol a munkája termékével, munkája eszközeivel rendelkezik, ahol
ezt a jogát elismerik és tiszteletben tartják.
Fönnállásának kétszázadik évfordulóját tavaly ünnepelte a kulturális célok szolgálatába állított Kárász-féle kastélyban. A mezővárossá cseperedett
Horgosnak ipari-mezőgazdasági üzemei füstölögnek; paprika-, paradicsomfeldolgozója, nagy almagazdasága, bortermelése s vidámsága.
Míg pöszögő tűzön, bográcsban rotyog a birkapaprikás, ezüstpikkelyes lajbikban, a juhászi nemzet viseletében, pásztorolja az ételt két horgosi atyafi.
Az ittvaló finom fehér boroktól amúgy is kipirosodva szólnak, valami büszke
katona láttán, hogy: egyszer, de tán a csúnyábbik világban oda, nagy déli
melegséges időben vándorolt a juhász valami kisebb városszéle aljában, a
szamara megpakolva pekvanccal, ami alatt nem szívesen kocorászott az istenlova. Hűvösben lustálkodtak a jóllakott katonák, odacsúfolódnak a juhásznak,
hogyhát kend meg ni, fényes nappal hogy de veri a feleségét. Mármint a szamarát. Mire a juhász sem lévén egészen fejreesett, csak visszaköszön a válaszszal, hogy de mennyire püfölöm a rusnya férgét, hisz örökké a katonák után
leskelődik, most is az őrmester úrban gyönyörködik!
Dobos János zentai levéltáros barátom pedig az ünnepség kapcsán még
ezt írta papírra:
Horgos legújabbkori történetében legnagyobb jelentőséggel a szocialista
önigazgatás bevezetésén kívül az államközi kapcsolatok békés kibontakozása
és fejlődése bír. Ez a folyamat az elmúlt tizenöt év alatt Horgoson fél évszázad
elmaradását pótolta. A szocialista Jugoszlávia és Magyarország kapcsolatainak
bővítése és elmélyítése ehhez még további távlatokat nyitott.

20

RAB

ZSUZSA

Ének Szent György vitézről
György vitéznek sok
gyötrelmét
énekeljük
győzedelmét.
Ment mennybe
szépen,
eleven-épen.

Egy szál ágyúhoz
kötözték,
vitézségre
kötelezték.
Feltámadt
szépen,
eleven-épen.

Meghasgatták éles késsel,
kísértgették
kísértéssel.
Állotta szépen,
eleven-épen.

Nyűgös asszonyt vett nyakába,
gyereket küldött világra. "
Nevelte
szépre,
eleven-épre.

Buzgó víz mélyébe
dobták,
fejét víz alá
nyomkodták.
Kibukkant
szépen,
eleven-épen.

Bort iddogált szombat este,
kis örömét
megkereste.
Ünnepelt
szépen,
eleven-épen.

Szűz testét kerékre
tették,
mulatságra
megtörették.
Lemászott
szépen,
eleven-épen.

Fizetését
beosztotta,
vágyait csak halasztotta.
Megőszült
szépen,
eleven-épen.

Taszították mély
verembe,
tölgy deszkákkal temették be.
Felméne
szépen,
eleven-épen.

Üldögélt az SZTK-ban,
fütyörészgetett
magában.
Megrokkant
szépen,
eleven-épen.

Idézgették
hivatalba,
hivatalnok-diadalra.
Ment haza szépen,
eleven-épen.

Ügy baktatott a halálba,
nem volt neki glóriája.
Elaludt szépen,
eleven-épen.

Szent György, törékeny
vitézünk,
benned bízunk, reád nézünk.
Biztass te szépen,
eleven-épen.

21

DÖBRENTEI

KORNÉL

Az éj szegélyén
Melegkolbász-illattál
kövezett utca hátán
fázták a versek, akár a fáklya.
Keshedt
nyeglék hivalkodtak a Madonna láttán,
lógójuknál gyéren serkenő szőr
sötétlett.
Guggolásomban megleptek a
Háromkirályok,
ajándékul hozták a szalmacsóva
vörös
fohászát. Repített vasorrúbába cipőm, míg álnok
szag oszlopa tartotta az eget. Érkörös
hasból gömbölyödő holdat csúfolta a szotyolás
hegyreakasztott
alfelével. A kés látomásait
véstem a vérbe. Lánglakta húsvéti
locsolás
öntözte almacsutka szívemet. Lesték mint ásít
az ünnep fétise züllött zsebemben,
gyalázva
babrált makkom nedvétől, s a térben
kékrenyalták
a szégyenfához láncolt virágot meg az árva
sast, az éj szegélyén kuporgó
ködkutyafalkák!

Bűvölő
Szétveti
lábait,
meghőköl a muraközi nagy mén,
szemérme
cégérét mereszti hosszan, vastag sugárba
veret a kőre, cseng fényesen, akár az érme
vagy a karének. Ö, sörényes, sörthabzó
csárda,
tátika szájam itt!
Orromnak legyek kosara hintál zöld illatokat.
Álommajszolta
küszöbön vonít egy kuvasz szaga.
S a port sárga lánggal bűvölő
csillagokat
jaj fehér homlokomra arkangyal tűzi éjszaka.

Játszótér
Beszakadt horpaszú kulacsok
lihegnek
a messzeség fekete istrángja
közt.
Féltérden az idegen
katonák,
a hajnal árterében rohadok,
hasukban
erjed az ábránd, hogy a rózsák
tavaszi detonációjában
meglelik
a kegyelem egyetlen
pillanatát.
A bor torkolattüzében
kihunyt
a katonák röpte, csonkig
hamvad
zubbonyuk
a hajnal
kráterében.
Kezeik a büntetésben
odavannak.
A csizmákból kiszabadul a vérengzés
szaga. Eleven létesítmények
a katonák
elrettenő tájban, és játszanak,
mindig
négyszöget
játszanak eldurvult
havon.
Akkor

a hóhér eltöri a

csodalámpát.

GÖRÖMBEI ANDRÁS

Sinka István novellái
i
Sinka István verseinek keserű lázadása folytatódik prózai írásaiban, az expreszszionista szabad verseket alig választja el a csattanóra épített történetek szuggesztív
szándékú prózájától egy-két árnyalat. Legjellegzetesebb novellái balladáival tartanak
testvérrokonságot. Mégis, mintha a versek koncentrált lázadó világa rétegezettebb
volna a prózai darabokban. Az író nemcsak a fájdalomra rezonál, teljesebben m u tatja fel a pásztorvilágot, megírja ennek a világnak a teljes tudatát, világképét.
Nemcsak a sorsára és vágyaira figyel, hanem azt is számba veszi, hogy mivel csitítja
fájdalmát és tehetetlen indulatait a puszták embere. A belülről látott és megélt
pásztorsors indulatokat teremt, ezek forrósága világítja be Sinka versvilágát. Prózai
írásaiban is ez a meghatározó, de ezekben nem mindig a fájdalom a műképző erő,
hanem az objektívebb, meditatívabb szemlélet felmutatja ennek a tudatvilágnak
rétegezettségét. Az indulatoknak így egy szelídebb népmesei változata is gazdagon
tárulkozik föl. Kétféleképpen is. Egyrészt nem mindig osztálymeghatározottságú
sorskérdésekről van szó, hanem egy-egy jellem vagy helyzet szeretettel körülölelt,
általános élettanulságokat üzenő humoros bemutatása révén (Szlinya és a kakuk;
Gitye; Fú a szél; Varnyú és az öt úr; Böjti Péter áldomása). A Szlinya és a kakuk
kedves, szórakoztató, időtöltő anekdota a botcsinálta tót legényről, akit felbosszant
egy kakukk, mert az önérzetes, de nem kevésbé ostoba legényke azt véli hallani,
hogy a kakukk őt csúfolja. Megpróbálja hát leütni kalapjával a szemtelen madarat,
és „itt kezdődött el aztán a Szlinya viszontagsága". A madár elszállt, a kalap legurult a hegyoldalon a faluba, Szlinya pedig eltéved a sok hegy és falu között, s
végül már a . kalap sem érdekli, csak valamiképpen kitaláljon a labirintusból.
A Gitye epikai lehetősége több ennél, a történet magja többféle utat villant fel,
mélyén ott van a határmenti ember kiszolgáltatottsága, de a tragikus magot csak
éppen fölvillantja az író, utána mikszáthi módon anekdotába f u t t a t j a a történetet,
amikor szomorúságba fordulhatna a cselekmény, anekdotikus fordulattal („Ekkor olyan
dolog történt, amire sem Gitye, sem a granicsárok nem gondoltak.") megérkezik a
természet népmesei segítsége: a ló beletapos egy vaddarázs fészkébe, Gitye elmenekül, a granicsárokon pedig ugyancsak bosszút állnak a darazsak. A történet humoros ízét fokozza, hogy a csattanós záróképben Gitye szemével látjuk a két granicsárt, amint nagyokat szökve forognak és táncolnak a határon, puskájukat is földhöz verve viaskodnak a darazsakkal. Az ilyen típusú anekdotikus történetek mögött
ott érezzük a derűs, kívülálló elbeszélőt, aki maga is élvezi a történetet. Ironikusan
mosolyog mindkét félen, Gitye sem viselkedett hősként, de az ő fejét vakaró sopánkodását, fokászkodását Szent Vazulhoz, a kiszolgáltatottak szeretete vonja be a h u mor színeivel. Szemben az önkényeskedő granicsárokat megcsúfoló természeti boszszúval. A Fú a szélben a hatalmának határait méregető ostoba úr a szélnek is
injekciót adat, hogy csendesedjék le, a természetnek és a parasztoknak egyaránt
parancsolni szeretne, de képtelen ötletei között éppúgy nevetségessé válik, mint a
24

másik novellában az öt úr Varnyúval szemben. A Fú a szél és a Varnyú és az öt űr
alapötlete a hatalmukat fitogtató urak és az egyszerű parasztok, pásztorok világának ellentétére épül, de ez a szembenállás felületi dolgokban mutatkozik meg, nem
éleződik ki, mélységei nem tárulkoznak föl, hanem kacagásba oldódnak, az ítélkezés,
egyértelmű, de hősök nincsenek, mert oly kicsi a tét. A humor éle az író szíve
szerinti embereit is éri, a szegény Böjti Pétert is, aki amikor végre egy kis földhöz
jut, talán nagyobb áldomást tart, mint a föld ára, vagy Sillyét is, akit csak addig,
szeretett a felesége, amíg nagyobb állásban levő partnerre nem talált (Böjti Péteráldomása; A pocak). Az egyszerű pásztorember kemény önérzetessége éppúgy t e r mészeti adottság, mint magányban okosodott furfangja, önbecsülése nemcsak az úrii
ellenfelekkel szemben szólal meg, törvény az a hasonszőrű társak között is. A sértést az idő sem tudja kimosni a sorsán tépelődő pásztoremberből. Feledtető élményei ritkán adódnak, magányában számtalanszor meghányja-veti sérelmeit. Bosszúállásra keményedik a lélek. Csakhogy ennek is ritkán van ideje. Az anekdotikus,
típusú Sinka-novellák egyik legsikerültebbje, a Móricz Barbárokjára
emlékeztető.
Két juhász ezt a lelkiséget, ezt a pásztorbecsületet és népmesei rafináltságot együtt,
hozza. A rövid novella a pusztai világ egész mentalitását tárja fel. A kitűnő indítás a pusztai találkozás végletek között feszengő bizonytalanságát jeleníti meg. Távolról méregetik itt először az emberek egymást, ritkák a találkozások, olykor hetekig embert sem lát a magányos pásztor. Méregeti hát a közeledőt az ősi életösztön indulatai szerint: barátkozni kell-e vele, vagy leütni. Barát lesz, vagy ellenség? Olyan ősi mélyvilág ez, hogy szinte a szólásmódok értelmét lehet magyarázni
rajta. A primitív viszonyok között élő ember hajdan, az idők elején még azért,
fogott kezet a másikkal, hogy meggyőződjék arról, nem fegyver van-e a közeledő,
kezében. Így közelít itt is egymáshoz két pásztor, de ők régi ellenfelek: Bence Jóska
szűrét kitették ott, ahol a Koszor Janiét bevették. Sűrűsödik a novella atmoszférája,,
a feszültséget rövid leíró betétek fokozzák: „ . . . N a , igen, ballagott hát egymásfelé
a két juhász Darvas-éren. A birkák legeltek. A nap délutánba hajlott s a tücskök,
villanásszerűen pattantak fel az elvirágzott tallón." Ez az intenzitást fokozó természeti aláfestés olyanná teszi az atmoszférát, mintha csak ez a két ember volna a.
világon, s most döntenék el a világtörténelmet. Ez a Barbárok világa. A találkozáskor a napokra kitolódó pótcselekvés már-már azt a látszatot kelti, hogy ezúttal
kivételt tesz a pásztortörvény. Pedig csak a fondorlat készül. S itt oldja az író a
Barbárok világát az anekdota felé: Harmadnapon a két juhász vásárt játszik a
bosszúvágyát kitűnően leplező Bence ajánlatára, s ekkor a lobbanó indulat a saját
törvényei szerint tesz igazságot, és még a védekezésre is van megszégyenítő, népmesei módon emlékeztető szó: „— Hisz országos vásárban v a g y u n k . . . Ki a fene
tuggya, hogy ki ütött le ebben a nagy sűrűsigben." A novella egész világa ezt a
megoldást sugallta, a szerkezet ökonomikusán efelé építkezett, a mű külön világa,
teljes, a sugallott törvény életesen érvényesül, a világban a harmónia helyreállt.
A népmese, a naiv művészet törvénye ez. Pogány és ószövetségi „szemet szemért,,
fogat fogért" ridegségét a népmesei furfang enyhíti.
Sinka István igazi népmesei indíttatású hőse azonban Tamási Áron Ábelének
és Tersánszky Kakuk Marcijának pásztor rokona, a leleményes és furfangos Fütyöri.
A népmesék igazságosztó „legkisebb fiának" testvére. Egyéniségének formálódását
nem követhetjük nyomon, miként az Ábelét, formáló élményeiről szó sem esik.
Felnőtt korában, kalandjainak közepette találkozunk vele először, de korántsem
olyan botcsinálta figura, mint Kakuk Marci. Nem olyan mély érzésű, sokat szenvedő, mint Ábel, de legalább annyira furfangos. Tizenkét rövid történet szól róla,
hat a Harmincnyolc vadalmában (1939), hat pedig az Eltűnik a hóri domb (1961)
című kötetben jelent meg, de az utolsók is legkésőbb 1945-ből valók. Az. elbeszélő*
aspektus változatos, az elbeszélő olykor jóbarátjaként ad számot cselekedeteiről,
máskor maga is hallomásból tudja a történetet, vagy Fütyöri mesélte el neki, de
van olyan történet is, melynek az elbeszélő az áldozata. A tizenkét történetből mint
mozaikkockákból épül fel Fütyöri világa. A népmesék csodatevő fiának indul. Csa25*

•varos eszű, roppantul szegény és nagyon árva. Csodás eszközök segítségével a k a r
.rendet teremteni maga körül. Vasfüvet keres, mert arról az a hír járja, hogy min•den ajtó kinyílik előtte, s aki a bőre alá varrja, az még a börtönből is k i s z a b a d u l . . .
.Népmesei módon, egy dongó segítségével meg is találja a vasfüvet, de szörnyen
pórul jár vele, majdnem belehal a varázsolási kísérletbe. Mindenki beszéli szégyenét
•.(Fütyöri vasfüvet léi). Ez az első Fütyöri-történet. Az irracionális próbálkozás, a
•csodatevés kudarcot vallott. Ilyesmivel nem is kísérletezik többet Fütyöri, h a n e m
.józan és furfangos eszét hívja segítségül, meg azt, hogy a természetnek olyan
.ismerője, mint senki más. Az emberek gondolkodásmódját régen kitapasztalta, így
aztán nem lehet komoly ellenfele. Megszégyeníti a csendőröket, lelövet velük egy
.szamarat önmaga helyett. Addig ő ellopja a magyar urak szép lovait. Ez a leggya.koribb módszere: tévútra futtatja a nyomozást, s addig ő megszerzi magának a
-legértékesebbet. A történetek komikumát legtöbbször az adja, hogy ellenfeleinek ad
valamit, hogy míg azok a kevésnek örülnek, addig ő a sokat elvegye tőlük, s azok
megszégyenülten egymásnak essenek (Fütyörit felkeltik az erdőn; Hét vadász; Mikor
a kakukk dalol). Fütyöri furfangosságát mutatja, hogy ezek a történetek legtöbb.ször egész építmények. Vagy előre kigondolja, kiszámítja a cselekedetek minden
.mozzanatát, vagy közben adódó ötletei adnak új, még változatosabb irányt a bonyo•dalmaknak (Mikor a kakukk dalol). Baja legtöbbször urakkal, ispánokkal, kasznáxokkal és csendőrökkel van, de nem nagyon válogat. Nem a szegény népet meg.segítő romantikus betyárhős ő, hanem a saját hasznára dolgozó csavargó legény, aki,
ha kedve szottyan, meglopja a csikósokat, juhászokat egyaránt. Az ilyen történetek
azonban sohasem a pásztorok rovására hozzák a csattanót, hanem Fütyöri hallatlan
.ügyességét hangsúlyozzák (Fütyöri vásárra megy; Lovas ember égtájakkal
igazodik).
Nemcsak az emberek eszén jár túl, a kutyák természetrajzát sem könyvből tanulta.
Nemcsak azt tudja, hogy a vacsorát főző csikósok nem látnak a tűz mellől a sötétbe, hanem azt is, hogy ilyenkor a kutyák figyelme is a bográcsra összpontosul.
-Ásóval megy hát lovat lopni, mert az éhes kutyák a dolgozó emberre nem nagyon
ügyelnek, így lassan magához szelídítheti azokat. Majd pedig a lopott ló h á t á n oda
.rúgtat a csikósokhoz érdeklődni, nem láttak-e erre egy sárga lovat, ö k sajnálkoznak, Fütyöri pedig jó éjszakát kíván (Lovas ember égtájakkal igazodik). Fütyöri
többször a váradi börtönben találja magát, de leleményessége még ott is lehetővé
teszi, hogy az őt ért sérelmekért bosszút álljon (Fütyöri Váradon). Fütyörinek
ugyanis az a legerősebb jellemvonása, hogy sérelmet senkitől sem tűr el. Előbbutóbb módját ejti a visszafizetésnek, akár szerelmi históriáról van szó
(Termékeny
nyár), akár csak kihasználták (Hét vadász) vagy elárulták (Fütyöri Váradon). Az ő
••eszén túljárni senkinek sem sikerül; esetleg néhány percre vagy órára látszólag,
hogy aztán annál szembetűnőbb legyen Fütyöri diadala, ellenfelének szégyene, b ü n tetése (A simonkerekei fütyölés). A Fütyöri-történetek magja a független és szabad
•élet vágya, valamiféle emberi teljességigény, egyenértékűség-vágy. Ezt a törekvést a
legszelídebb tréfás népmesék módján anekdotikus stílusban, beszélgető, játékos közvetlenséggel fejezi ki az író. A történetek megképződését egyenlő arányban motiválja ez az igazságosztó szándék és a játékos mesélő kedv, az ötletek és t r é f á k
•elősorolásának öröme. Ezért nincs Fütyöri alakjának történetisége, ezért a pillanatnyi produkciója a fontos, indulatait, lelkivilágát nem ismerjük, könnyed biztonságát
-az adja, hogy mindig módja van sorsát irányítani. Nincsenek meghatározottságai,
nincsenek gátjai. A Sinka-novellák sötét, balladás hangoltságú, visszaszorítottságban
és tehetetlenségben vergődő nagyobb csoportjának mesei vigaszt hozó ellendarabjai
•ezek a történetek. Fütyöri pedig a Sinka-hősök kegyetlen sorsának ellenpontozója,
akinek alakját és történeteit azért álmodta meg a nép és az író, hogy keserű sorsával legalább a játék szintjén diadalmasan perlekedjen. A Harmincnyolc
vadalma
jellegzetes Sinka-novellái prózai balladák. Ezekben nem a könnyedség és játékosság
felé oldódik a novella, hanem az irracionális felé tágul a történet. Valóság és látomás, realitás és álomvilág mosódik össze azoknak az egyszerű embereknek a tudatában, akiknek sorsáról, életéről ezek az írások szólnak. Ezek az életek pedig sem-

.26

mibe vesző tragédiák. A történetek iránya az átokszerű társadalmi kiszolgáltatottság
módozatait mutatja. Sinka István novellaművészete a fájdalom és kivetettség rajzában érte el első csúcsait. Népmeséink, népballadáink gyakori irracionális motívumát
használja fel az író Lomb Péter sorsának expresszív bemutatására: a hős álmot lát
mindig, amikor övéi bajba kerülnek. A népi szürrealizmus gyakran visszatérő eleme
ez a látomás, melynek a jelentése párhuzamos a képi látvánnyal: a pusztulást
mutatja mindkettő. Az ismétlődő látomás adja meg a mű struktúrájának balladai
ritmusát. A mű világa irracionális törvényszerűségeknek engedelmeskedik, a kiváltó
motívum, az okozatrendszer azonban nagyon is reális és evilági. Lomb Pétert szegénysége taszítja olyan kivetett sorsra, melyben megbomlik a reális világkép (Lomb
Péter fehér szekere). A Góg Eszter visszapillant elkoptatott ötlettel indul, az író, aki
ezekben a szociális töltésű novellákban önéletrajzi elemekből felismerhetően, áttétel
nélkül maga a pásztor Sinka István — véletlenül megtalálja Góg Eszterke naplóját.
A szaggatott feljegyzések azonban ismét balladává rendeződnek, a naplót a végső
kétségbeesés íratta az öngyilkosságra készülő árva kis cselédlánnyal. A mozaikokból
iszonyú sors világlik ki, olyan, amelyik láttán a halál elérhető közelsége megváltás.
A közelgő nihil megnyugvásként hat. A novella a halál választásával lázító. Góg
Eszterke sötét világát a kiskocsis fel-felvillanó képe csak elviselhetetlenebbé teszi,
hiszen az árva kislánynak a szerelemhez sincs joga. A Holt folyó művészi értékét
a keretként ránehezedő keresett költőiség csökkenti, maga a központi történet azonban hibátlan. A tehetetlen pusztulás motivált rajza az egyedi esetnek általános
érvényt ad, a zárókép itt is a halál. Alig van a novellák e típusában olyan, amelyik
ne értelmetlen pusztulás képeivel zárulna. Elnyomottak és elnyomók világa áll
szemben egymással, az erőviszonyok eleve eldöntöttek. Csupán a módozatok mások.
A kisemmizettek olykor már lázadni sem képesek, csak nyomtalanul pusztulnak.
Máskor emberségük nemcsak a megadó és tehetetlen jóságban nyilvánul meg, hanem abban is, hogy a megaláztatások mértéke betelik, s a hősök robbanó keserűsége
megkísérli az igazságtevést. Mindig morális győzelemmel, de mindig végleges pusztulással. A két kiengesztelhetetlenül szemben álló világot és törvényeiket a Paprikás
krumpli című novella mutatja fel legmagasabb művészi szinten. Más törvények
rendezik ezeket a világokat. A történet in medias res kezdődik, a szokásos sinkai
lírai-elmélkedő intonáció itt sem marad el, de itt nem anekdotikus küldetése van,
hanem a cselédhős sorsát, életérzését motiválja. Az egyszerű ember és a természet
közelségének költői rajza már a mű során később kibomló írói állásfoglalást sugallja. Máté ugyanis nem azért éjszakázik az árokparton, hogy a becézgetőn ráhajló
füvek alól meglesse az éjféli idő titkait, hanem mert „ember lett, megtanult perelni,
és megtanulta az Isten szétágazó titkait". Ezeknek a legmélyebb Sinka-novelláknak
a kulcsszavai: a vád, lázadás, igazságért való perlekedés. A Máté-szerű megrugdalt
hősök azért fényesednek-magasodnak istenivé, mert van bennük emberi méltóság,
amely emberi törvényeket állít szembe a másik világ zsarnokságával. Mátét elcsapták, mert föllázadt a krumpliért. A novella balladás homályba rejti eme lázadás
konkrétságát, de a cím sejteti, hogy élelemről, elemi szükségletről van szó. A lírai
nyitókép is ezt sugallta: „az ember is Isten önmagáért és piszokban és a szidalmakban jutó darab kenyérért". Mátéban méltóság és elemi kényszer küzd, bocsánatkérésre szánja el magát hosszan fontolgatott szavakkal. Az intéző ázonban féregnek
nevezi, és megüti. Itt végképp szétpattan a határ, ezt a csendőröktől sem tűri el.
Élete árán sem. Az intézőt könnyedén a falhoz penderíti. Nemcsak erkölcsileg, de
fizikailag is föléje nő. A novella egyik szálán Máté nő mind magasabbra, ezt költőileg is fokozza a történeten túl a félénk cselédlány szerepe, aki előbb menekülésre
biztatja Mátét, majd pedig az egész társaság ellenében melléje szegődik, és „hihetetlen hittel" bízik abban, hogy visszatér bele az élet. Szimbolikussá nő ez a zárójelenet: a tiszta emberi lázadás legyőzhetetlenségét sugallja. A másik oldalon fordított az ív: minél többen gyülekeznek Máté ellenségei, annál jobban megmutatkozik világuk embertelen gyarlósága. Az intéző még azt a füvet is sajnálja, amelyet
a hontalan Máté letaposott. A csendőrök pedig az ellenállásra szuronnyal válaszol27

nak. A kötet jellegét megadó novellák világa általában ezt a szemben álló kettősséget mutatja, de az ellenállás módozatai mások. A lírikus ismerszik fel azáltal is,
hogy a novellákban az érzelmi töltés erős. Ezzel harmóniában van a társadalmi
meghatározottság is: a realitás keretei között az író nem rajzolhat igazságtevő paraszti hősöket az úri osztály erőszakával szemben, csupán morális magasabbrendűségüket igazolhatja. Ez a tehetetlenség líraivá hangolja a darabokat, másrészt gyakran találkozunk emberfeletti jóságú bosszúálló parasztokkal. Sinka István azt is
érzékelteti ezekben a darabokban, hogy a jóság szükségképpen választott harci eszköz is, mert félelem is motiválja. A szegény elnyomott nem mer indulatai szerint
igazságot tenni, mert tudja, hogy többszörösen bosszút állnak r a j t a és övéin. Másrészt erkölcsileg magasabb rendű: azért fenyeget halállal, hogy belátásra b í r j a ellenségét, megölni azonban nem tudja, erkölcsi erői visszafogják ettől a lépéstől. Juon,
az elcsapott és megalázott béres elhatározza, hogy megöli János urat, de az író
érzékeli, hogy az efféle bosszúállásnak túl kevés a társadalmi érvénye, így mesébeballadába hajlítja a történetet. Juon megsajnálja a cigányoktól halálra rémült urat,
s a bosszúállás helyett védelmére kel, életét áldozza megalázójáért. Sinka István
abszolút reménytelennek, kiúttalannak látja a kisemmizettek életét, a változás
egyetlen lehetőségét a lázadásban találja meg, de ennek a lázadásnak nem l á t j a a
módját. így aztán csak a jogos indulatokat mutathatja fel. Hiába határozza el a
véresre vert cseléd, hogy megnyúz egy zsarnok intézőt, csak addig jut el, hogy a
kocsi aljára kötve megáztatja egy kicsit a folyóban. A halálra rémült ember mindent ígér már. Ezzel be is teljesedett az igazságtevés, a cseléd felmutatta, hogy
mindig az erősebb törvénye él. Megkegyelmez, de nem az ígérgetések miatt.
A novella kitüntető esztétikai értéke a tömör drámai párbeszéd, mely a paraszt
hallgatag határozottságával szégyeníti meg az intézőt, aki nem tud más kategóriákban gondolkodni sem, mint a megvesztegetés álságaiban (Bagi levág egy szál
vesszőt). Az igazságtalanság és a pusztító nagy indulat nemcsak a két világ szembeállítását megrajzoló novellákban vezet balladai tragédiákhoz, hanem a parasztság
belső világának kegyetlenségére is fényt vet. A Köd hőse saját zsarnok apósa ellen
lázad, visszafogottan, önpusztító tragédiába hajlón. Nemcsak a, létalatti szegénység
világának pusztai ridegsége — irodalomban szemlélve: móriczi mélységei — novellaképző erők, hanem ennek a világnak gyermeki melegsége, meghittsége is. A Hét
krajcár bánatoldó játékossága és szomorúságba forduló derűje is hitelesen szólal
meg a Daloló éhség és a Kis fények nagy árnyékok alatt című novellákban. A móriczi hang itt a még primitívebb világ reális sajátosságaként a tündérezés, a semmiből való teremtés felé színesedik tovább. A gyermeki látásmód, fogalmak helyett
képekben való gondolkodás szerves része ennek a világnak, sajátos költőiséget ad
neki, hangulati skáláját úgy frissíti, színesíti, hogy tragédiás mélységei is megmaradjanak.
Sinka mélyen megélve, megszenvedve, belülről mutatja fel a legelesettebbek
világát. így természetes, hogy nemcsak szociális indulataikat, izzó vadságukat és
gyermeki játékosságukat, tisztaságukat látja, hanem minden ízében ismeri mitikus,
irracionális félelmeiket, hiedelmeiket is. Novelláinak külön típusát alkotják ezek a
mitikus, babonás történetek (Kis felleg nő az ég alján; Virágfüzés; Kun Mári babonája; Jégeső). A világ az irracionális szférával bővül beláthatatlanná, de hangsúlyoznunk kell, hogy ez nem Sinka István irracionalizmusa, hanem az általa bemutatott világ szerves része. Ö maga kívül áll ezen a mitikus körön, mások hiteként mutatja fel. Éppen ezért strukturálisan is kétszintűek ezek a novellák: egyik
oldalon a néprajz számára kincsesbányát ígérőn sorakoznak a hiedelemvilág tárgyi
elemei, a másik szinten viszont mindig lelepleződik a nép ilyen jellegű hiedelmeit
kihasználó, ezekkel visszaélő öregasszony. A betegség oka csak rontás lehet, a gyógymód pedig különös szertartás: „füst megyen a rontás ellen" a fűből, fából; virágból
főzött gyógyszer pedig az álom ellen. Fontos ám a tizenkét gyertya meg a bájoló
szöveg is (Virágfőzés). Kun Mári „vénbanya" pedig ahhoz ért, hogy a szerelmesek
egymásra találjanak. A szép fehérvászon pendelyért megígéri a legénynek a lányt.
28

A legénynek figyelmet elterelő, látszólag fontos tanácsokat ad: „ . . . most hazamisz,
Boncos Imre s ijfél előtt eljössz; hozzál ú j cserépszilkében piros bort, de ne zsidóiul.
Olyan mizzel legyen keverve, ami faodvában termett. Hozol egy tiszta ú j olajmécset, rézigővel; egy rózsavesszőt két rózsával, magadra eccermosott fehir inget
vegyél, meg oszt ettől a perctől fogva csak arra a jányra gondolj. — Na, eriggy
nagyfiam, dóga van Kun Mári nénédnek." A dolga persze nem valami varázsolás,
hanem egyszerű rafinéria: elmegy a lányhoz, tudja, hogy az éppen elveszett pendelyét siratja, és megdöbben attól, hogy a varázshatalmú Kun Mári már ezt is tudja.
Könnyen kötélnek áll hát, hiszen igen szíve szerint való legény Boncos Imre. Egyéb
vágya sincs, mint hogy az övé lehessen. A novella egyszerű, szembesítő építkezése
már itt leleplezte a vénbanya tudását, de a harmadik fejezetben természetesen eljátssza még Boncos Imrével a szertartást, meg is kapja érte a szép ruhát, hogy
aztán a záróképben majd az egymásra talált boldog fiatalok ajándékozzák meg. Kun
Mári abból él, hogy a nép tele van hiedelmekkel és félelmekkel. Az ilyen irracionális félelmeket erősítik a történetekben periodikusan visszatérő bájoló énekszövegek, melyek igazi költői remeklések, és az ilyen típusú novellák sajátos hangulatát
megadó, jellegzetes szerkezeti elemek egyszerre:
Lássátok nyári csillagok:
Kun Mári lelke, mint az illat,
két keze, mint őszi virág,
száll jelétek és néz jelétek,
— a jövendő nagy jényes kulcsát
s
adjátok gyorsan ide hát...
(Kun Mári babonája)
Kun Mári babonája is meggyőzően mutatja, hogy mítoszfosztók ezek a novellák —
miként Sinka István balladái is —, nem pedig mítoszt táplálók. Vannak olyan történetek is, amelyek nemcsak az olvasó előtt leplezik le a csaló bűvölőket és táltosokat, hanem partnereik, kívánt áldozataik előtt is. Ilyenkor menthetetlen pusztulás
a sorsuk (Jégeső; Kis jelleg nő az ég alján). Ez utóbbi darabok már a mitikus világkép sorsát, megszűnésének útját mutatják, hiszen bizonyítják, hogy érvénye csak
azok számára van, akik hisznek benne, s azok is csak szenvednek tőle. E novellák
legszebb értéke az archaikus és mitikus atmoszféra s az ezt mozgásba hozó rafinéria
összeszövése és leleplezése.
Kevés művészi értéket hordoznak az anekdotikus típussal közeli rokonságot
tartó történeti tárgyú, archaizáló történetek (Kondások; Fehér ökrök a gázlón; Egy
óros borral a Sárjaluért, A kard énekese). Nem véletlen, hogy később, a művészi
tudatosság erősödésekor ennek a típusnak nem találjuk folytatását.
Harmincnyolc vadalma az első novellás kötet címe. Nagyon találóan. Nem lecsiszolt, hibátlanná faragott írások ezek, hanem harmincnyolc vadon nőtt gyümölcs
a természetesség minden bájával és eredetiségével. Egy világ ösztönös, faragatlan
szépségű megfogalmazása. Nem az egységes művészi átformáltság, hanem a népköltészet világához való közelség, a lírai részvét és a lázadó indulat harmóniája a sajátos jegyük. A történetek zordonságát a legtöbbször túlcsorduló expresszionista jellegű, de olykor szinte szecessziós természetfestés ellensúlyozza: „Fölöttük egy öreg
szilvafa vetett árnyat. Mellettük tökinda nőtt kövér levelekkel és nagy, sárga virágokkal, mint a csengő. A virágokon dongók dúskáltak; egy napraforgó csüngette
le tányérját arrébb; két lepke birkózott messzebb a tájban. Csend volt és termőn
és puhán énekelt a nyár." Ember és t á j olyannyira összeforrott itt, hogy az efféle
természetfestő betét szinte elmaradhatatlan a novellákban, éppúgy mint a rövid
magyarázó kitérők, a fővonulathoz szorosan kapcsolódó összefoglaló epizódok. A bihari tájjal összefonódott történetek, életsorsok mindig ízes, Nagyszalonta környéki
tájnyelven szólalnak meg, olykor a határmenti kétnyelvűség is motiváló eszköz.
29

II

A Harmincnyolc vadalma kötet a sokszínű -változatok ellenére világképében és
művészíségében egyaránt egységesnek mondható. A próza népköltészetibb, archaikusabb változatát képviseli. Viszonylag rövid idő termése, egységes művészi szemlélet
tükre. A 45 utáni prózai életműből készült válogatás, az Eltűnik a hóri domb (1961)
tematikailag is, művészileg is nagyobb változatosságot mutat, egészen más típusú
próza. A 45 előtti anyagból ide sorolt Fütyöri-történetekről a megfelelő helyen szóltunk. Az ezt az anekdotikus típust folytató másik két novella, a Mikor Gebei gulyás
volt és a Balla Sándor egyik szavát másikba őti is m u t a t j a a próza szembeötlő jellegváltozását: a történet érdekessége és tanulságos üzenete helyén vidám jellemrajz
áll. Nem a direkt mondanivaló, hanem a jellem árnyalt bemutatása a művészi cél.
A tudatosabb művészi szemlélet érvényesülése elsősorban a régi témájú novellákban
figyelhető meg, mert ezekben összehasonlíthatóan előttünk áll az ú j vonás: a n a gyobb gondolati erő, a zártabb kompozíció, az egyszerűbb, stilizálatlanabb vagy
irodalmibb nyelv. „A sinkai képzelet látomásokkal, jelenésekkel gazdag világa egyszerűsödött hát, s a biblikus sóvárgás, az elképzelt életforma agyonmitizált világa
sem kísért" — írja a kötet egyik kritikusa. Az emléktémák lényegükre egyszerűsödve élnek az íróban, a távlat visszafogja a lírai részvét túláradását. A Három öreg
időkihagyásos, két lényegi képet egymás mellé állító kompozíciója egy osztály múltbeli sorsát a legbeszédesebb ponton fogja meg. Amíg dolgozni bír a cseléd, addig
van helye, utána senki nem törődik vele. A hetvenesztendős béresnek széttaposta a
lábát a bivaly. Ötödnap mert csak előállni az uraság elé immár gyógyíthatatlanul
elfekélyesedett sebbel. Hárman vannak már ilyen nyomorultak a majorban, feleségeik meghaltak, gyermekeiket elpusztította a háború, energiájukat, életerejüket az
utolsó cseppig az uraságért szórták el. A lélekben lejátszódó történéseket egy-két
szóval teljes mélységükig képes feltárni az író. A párbeszéd világokat szembesítő
drámai tömörsége csak a lényeget mutatja fel, de azt hibátlan pontossággal. A szerencsétlen ember azt kutatja, milyen munkára lenne még képes, de nincs kegyelem:
„Amit mondtam: mondtam. Köszönjön kend, oszt mehet!" A novella második része
késő őszi időben játszódik. Három öregember, „egy féllábú, egy másfél lábú és egy
csonkakezű" megy élettől búcsúzón a homokbányába, és magukra omlasztják a homokot, „úgy temetkeztek el, mint sok ezer évvel ezelőtt meghalt sumér királyok".
A novella első része motiválja a másikat. A két időszak közötti ugrás sűríti az
atmoszférát, hiszen nyilvánvaló, hogy mi történt közben. A feszültséget nem balladai homály és direkten megszólaló líra fokozza, hanem drámai fejlődés. Olyan ez
a novella, mint egy kétfelvonásos tragédia. Saját élmény körét dolgozza fel ezekben
a novellákban Sinka István, de hőseitől már bizonyos távolságot képes tartani. Művészileg formálja a cselekményt, nem ragaszkodik a megtörtént esemény minden
eleméhez. A Sinka első pesti évét bemutató önéletrajzi jellegű Két ember a Váci
utcából önmagának és hasonlóképpen nyomorult véletlen ismerősének találkozásait
rajzolja meg. Mindketten a mosoda gőzébe menekülnek, lakás híján, éjszakára, a
hideg elől. Itt ismerkednek meg. A későbbi találkozás a kórházban történik, ahová
az író éhhalál veszélyével került, társa pedig sorsának következményeként gyógyíthatatlan betegséggel. A novella struktúrája a Három öregéhez hasonlatos, ok-okozati
kapcsolat van a két rész között. Az önéletrajziság keretein belül tematikailag a városi proletárok élete felé tágul az írói szemlélet. A pontos, szinte szociográfiai jellegű leírást hagyományos képi asszociációkkal lírizálja Sinka István, a balladás
hang már háttérbe szorul, s inkább a lélekrajzi teljességre törekvés érzékelhető.
A háborús tematika már a Harmincnyolc vadalmában megjelent a romantikus
véletlenre alapozott erősen szentimentális Bogyóka halála című novellában. A második világháború élményei ismét aktuálissá tették és kiszélesítették ezt a témát.
A fekete rigó még megőrzi a romantikus motívumot, de szociális irányban elmélyíti
a történetet; az Érparti történetben is csak mellékmotívum a háború. A kötet címadó írása, valamint A sárga tyúk viszont a háborús tematika értékes művészi eredményei. Az állat vitalitása, természetes életösztöne megszégyeníti, túléli a háborús
30

pusztítást, s a megkeseredett embernek is ú j ösztönzést ad, munkára, cselekvésre, azélet értékelésére szólítja: „Ki tudja, hogy élt meg, de élt, él, és csirkéket költött,
mert az a rendje az életnek. Nincs meghátrálás." Az élet költészete lengi be a n o vellát, az emberek és az állat világa válik szét: az első részben egyformán mozgalmas mindkettő, a jóval később játszó második fejezetben a mozdulatlanná kövült
emberi világba a sárga tyúk legyőzhetetlennek minősült vitalitása visz életes moz^
dulást. Az élet legmélyebb törvényeit lesi meg itt az író, romantikus színezet nélkül, természetes realista költői bájjal. K. Nagy Magda alapos kritikájában jól érzékeli, hogy a címadó elbeszélés hatásában, művészi erejében a legjobb Sinka-művek.
között foglal helyet. Az is bizonyos, hogy ebben az elbeszélésben Sinka- István határozott antifasiszta állásfoglalása szólal meg, azt azonban mindenképpen tévedésnek
kell minősítenünk, hogy'az ösztönösség visszatérését is jelzi ez az írás: „A primitív
ember szemléletében álom és való egybe játszik, s ennek tudatában az író vagy azonosul hősének naiv képzeletvilágával, vagy azon felülemelkedve kritikusan kezeli
azt, de felhasználja hősének jellemzésére... Sinka múltjából itt maradt prófétizmus,
sámánizmus azonban nem választja szét a valódi élményt az álombélitől teljesen, s
így a hajnali mese az álom szintjén nyer beteljesedést, pedig az álomba nagyon is
véres valóság ékelődik." Ezzel szemben úgy véljük, hogy Sinka István alkotói módszerének egyik szintézisét láthatjuk itt. A legtökéletesebb lélektani realizmussal
indul az elbeszélés: a juhász különös álmát a körülötte zajló események motiválják.
Nincs ébren, de tudatának egyes mezői működnek, ezért nem tudja felébredése után
azonnal szétválasztani az álmot és valóságot, mert a valóság rokon azzal, amit
álmában látott: felébredve is hallja az ágyúszót, melyhez az álom szürrealista logikája a hóri domb eltűnését kapcsolta. Az egyszerű juhász tudata meglepetésében ezt
nem érti. A korábbi novellákból ismert anekdotikus íz finom árnyalata szövődhet
így alakja köré, de ezt szétfoszlatja a négy német katona megjelenésével bekövetkező eseménysor. Minden apró cselekménymozzanatnak önmagán túli jelentése is
van: a juhásznak sincs elég élelme, mégis megosztaná a katonákkal, mert „emberek
vagyunk". Ezzel szemben a katonák neki semmit nem hagynak, sőt az egész falkát
maguk elé kapják. A brutalitás áll szemben a humanizmussal. A megcsalt juhászra,
„valami ijesztő magányosság és elhagyatottság érzése szakadt rá", a megtévesztett
ember, a megtévesztett ország fájdalma. Eredendő humanizmusa ellenére ezért jut
el a fegyveres ellenálláshoz, melyben a túlerővel szemben életét veszíti. A Sinkanovellákra oly jellemző lírai zárókép kettős szállal is megjelenik. A haldokló juhász
agyában az álombelihez hasonlatos ragyogás villan fel, a puli pedig azon- igyekszik,,
hogy az idegen katonáktól minél messzebb hajtsa az immár gazdátlan - nyájat'.
„A falka után por kavargott, s jó darabon belepte a tájat, olyannyira, hogy a porban eltűnt egészen a hóri domb." Régi élménykör, modern formai megoldás; kerek
történet, drámai sűrítés, balladai hangoltság, széles érvényű modern mondandó sugallatos összeszövöttsége — valóban Sinka egyik legjobb prózai írása. Még nagyobb művészi tudatosság, a hőstől való távolság okán nagyobb mértékű művészi
absztrakció és jelentős tematikai újszerűség teszi kiemelkedővé a hasonlóképpen a
lélekábrázolás tökéletességére koncentráló Utolsó ítélet című elbeszélést. A nyugalmazott szadista törvényszéki bíró a lakását törvényszékké alakítja át, és tovább
ítélkezik az emberek fölött. Egyedül végezte az egész perrendtartást, csak vádlott
nem akart lenni saját ítélőszéke előtt. Kitűnő humorral és finom árnyalással m u tatja be Sinka ezt a figurát: külsejének leírása és jelleme tökéletes párhuzamban
van. Fogad egy vádlottat. Annak nem kell mást tennie, mint vállalni mindennap a<
régi aktákból előkotort bűnöket, s a szadista bíró új, szigorúbb ítéleteit. Talál is
erre a szerepre egy „pesti nyomorulttá süllyedt" zsellért, aki azzal biztosítja m e g élhetését, hogy hagyja magát elítélni. Megy is minden a rendjén, de egyszer a v á d lott tiltakozni kezd, mert véletlenül a saját nagyapja az, akinek a bűnét magára*
kellene vállalnia. A lélektani indíttatású novella itt fordul át szigorú társadalombírálatba: a vádlott tiltakozik, mert tudja a tiszta igazságot. Tudja, hogy ártatlanul
ítélték el a lánya becsületét védő zsellért, a bíróság hamisított aktákkal döntött a;
3L

löldesúr javára. Addig kínoztatták a csendőrökkel, amíg bűnösnek vallotta magát.
A fogadott vádlott fellázad a szadista bíró ellen, meggyalázottnak érzi magát azok
nevében is, akik helyett vállalta a vádlott szerepét. Ugyanúgy áll bosszút a bírón,
mint a korábbi novellában Bagi a hasonlóképpen szadista intézőn. Az Utolsó ítélet
azonban érettebb alkotás. A városi problematika felé szélesedik az Adél című elbeszélés világa is, a vénlány kitűnő jellemrajza azonban kissé romantizált idillikus
szerelemben halványodik meg, a magánakélés feladása remek ellenpontozással (húga
boldog házasélete) és természetes szerelmi vágyainak motivált ébredésével meggyőzően van motiválva, éppen ezért érzünk a párhuzamosan futtatott eseményszálakban (Adél főbérlőjének, sőt kutyájának hasonló törekvései) fölösleges túlkomponáltságot, jóllehet a kutyamotívum a természet rendjének életes törvényeit kívánja fölmutatni Adél előtt, mintegy sugallván az ösztöneiben megsejtett és immár
elfogadhatónak vélt természetes élet vállalását.
Az Eltűnik a hóri domb eddig elemzett írásai a szemlélet lassú tágulását mutatták. A modern művészi eszközök sikerült birtokbavételét, a korábbi, hagyományos és primitív szépségű Sinka-prózával való szintézis módozatait villantották fel.
A műképző alapélmény azonban mindig az 1945 előtti világból származott, történetileg nézve a második világháború volt a hozzánk legközelebb eső időpont (Eltűnik
a hóri domb). A világ szélesítése és mélyítése a múltban történt. A jelen nagy
fordulataival is szembe kellett azonban néznie Sinka Istvánnak. Amíg a múlt idők
világában teljesen otthonosan mozog az író, a jelen mélyreható változásai meggyőzik, de „alakjait irodalmilag hitelesen nem tudta még megteremteni. Elsősorban
azért, mert az írói átéltség nem elég mélyreható, hiányzik belőle az az intellektuális,
absztraháló készség, amely korunk hőseinek tipizálásához elengedhetetlen" (K. Nagy
Magda). Mindez Sinka István sajátos tragédiájával függ össze: 1945-öt felszabadulásként ünnepelte, úgy érezte, most jött el az ő ideje, jogot és emberséget kapnak
a „szegény alulsó országbeli" cselédek. „Csakhogy én kiköpöm a számból már a
keserű ízt, János. És aggályaim sincsenek. .. Ha valakinek van joga beszélni, akkor
neked csak van!" Üzeni a lelkes biztató szavakat 1945-ben az egykori kondásnak
(Levél Ág Jánosnak). De aztán a fordulat éve után megcsalatva érzi magát, és
elzárkózva, nagy kételyekkel nézi az ötvenes évek eseményeit. Nem vesz részt a
nagy átalakulásban, az ország ú j arcának formálásában. Fenntartásai csak az ötvenes évek legvégén oldódnak valamelyest, a teljes azonosulásig azonban érzelmileg
sohasem jut el. Tényeket lát és elfogad, de csak értelmileg. Ez a szemléleti kettősség
mutatkozik meg az ú j életet vállaló írásaiban. Az Érparti történet nagy, eszmeileg
összegző elbeszélésnek készült, „a tanyasi szegénység munkaszeretetének bemutatásában már-már a Talpalatnyi földig emelkedő, elmélyült műgonddal megalkotott"
(Szekeres László) mű addig kitűnő, amíg a múltbeli időket tárgyalja. Itt az író minden ízében pontosan motiválja a cselekményt, érzékelteti a kegyetlen élettörvényeket és társadalmi problémákat egyaránt, de amikor a szocialista építés korszaka
következik, motivációja elszegényedik, a meggyőző ereje elhalványodik, pedig tipikus
alakokat enélkül teremteni nem lehet. A Viszontlátásra
pankotai juhászok az ú j
életet feltérképező riportsorozat első tagjának készült, de aztán nem lett folytatása.
Múltat és jelent szembesít itt az író, a juhászok mai életével a saját bojtárélményeit állítja szembe, tényeket regisztrál, kalapot emel a jelen előtt, de alakjait most
sem tudja élővé varázsolni. Tény az új, eredményei vitathatatlanok, de nosztalgiája
öregesen csak a múlt köré szövődik. Idegenként jár az egykor oly ismerős tájon.

32

Ha visszatekintünk az időben egy évtized távolságába, föllapozzuk irodalmi
sajtónk tíz év előtti termékeit, hosszasabb tanulmányozás nélkül is szembetűnik, hogy örvendetesen megnőtt az érdeklődés a közeli vagy távolabbi szomszédságban élő, velünk egy társadalmi rendszert építő népek irodalma-kultúrája iránt. Sok tanulmányban, könyvben, cikkben olvashattunk történelmi fejlődésünk párhuzamairól, a rokon vonásokról, a múlt és a jelen sokrétű és termékeny kapcsolatairól. Bartók Béla óta azt is nemegyszer megfogalmazták
szaktudósok és publicisták egyaránt, hogy amiképpen népzenénket nem érthetjük igazán a szomszéd népek zenéjének ismerete nélkül, úgy irodalmunkat
vagy történelmünket sem. Szinte már divat lett hangoztatni a szomszédok
megismerésének szükségességét. Az igények bejelentését azonban nem követte
megfelelő tempóban az érdeklődés kielégítése, ismereteink a kelet-európai országok kultúrájáról esetlegesek, hézagosak.
A történettudomány és az irodalomtudomány egyre mélyebbre ásva tárja
föl múltbeli kapcsolatainkat, mutat rá írók, gondolkodók, irodalmi és társadalmi jelenségek hasonló vonásaira, eszmék, művészeti stílusok csereforgalmára ; paradox módon minél közelebb vagyunk a jelenhez, annál kevesebbet
tudunk a kelet-európai országok kultúrájáról, elvétve kapunk híradást a jelen
irodalmi életének zajlásáról, a legújabb és legérdekesebb művekről. A tudósítások tükör helyett tükörcserepek inkább, irodalombarát és -értő olvasó is
nemegyszer idegenkedve forgatja a könyvesboltban szomszéd országok akár
élvonalbeli írójának magyarul megjelent könyvét.
A kelet-európai országok természetes együttléte, a kapcsolatok szorosabbra
fonódása folyamatos tájékozódást kíván meg az itt élő népek irodalmáról is,
hogy találkozásaink ne csak ünnepi pillanatokba sűrűsödjenek, hanem részévé
váljanak mindennapjainknak, ösztönzést kapjunk hazai eredményeinken-próblémáinkon való töprengéseinkhez a hasonló örömökkel-gondokkal élő keleteurópai irodalmak életéből.
Rovatunkban a folyamatos kitekintést szeretnénk elősegíteni, rendszeresen
kívánjuk tájékoztatni az olvasót a szomszédos szocialista országok irodalmáról.
Természetesen nem törekedhetünk teljességre, inkább egy-egy metszetet akarunk adni. Igyekszünk figyelemmel kísérni az irodalmi folyóiratok legérdekesebb közleményeit, a legjelentősebb művészi teljesítményeket. Külön érdeklődéssel kísérjük majd az olyan kérdések körüli vitákat, amelyek hazai irodalmi életünkben is aktuálisak. És végül szeretnénk beszámolni a magyar vonatkozású publikációkról, az irodalmi sajtóban, a könyvkiadásban Magyarországról, kulturális-irodalmi életünkről napvilágot látó írásokról.

Csehszlovákia
Történelmi esszé Hurbanról. Idén a Népek Tavaszának 125. évfordulójára emlékezhettünk, nem kétséges, hogy 1848 eseményei döntő fordulatot jelentettek valamennyi kelet-közép-európai nép számára, a nemzeti ébredés fölfelé ívelő pályája
ekkor jutott tetőpontjára. Olyan történelmi csomópont volt ez az év, ahová összesűrűsödtek a nemzeti mozgalmak ellentmondásai, ahonnan a jelenig is vezetnek szálak, nemegyszer máig kibogozatlanok. Vladimír Minác évek óta lankadatlan szenve3 Tiszatáj

33

délivel keresi a választ a szlovák 48 legizgalmasabb kérdéseire. Az elmúlt évben a
Slovenské Pohladybcn öt folytatásban (8—12. szám) jelent meg történelmi esszéje
a szlovák mozgalom egyik vezetőjéről Jozef Miloslav Húrban összegyűjtött vitái
címmel.
A legellentmondásosabb alakot választotta 1848 szlovák szereplői közül. A Stúr
tanítványaként színre lépő Húrban kezdetben a szegény falusi nép fölemelésének
szószólója, egyik úttörője a szlovák irodalmi nyelv diadalra juttatásának. 1848 szeptemberében és decemberében ő vezeti Bécs szövetségeseként a magyar szabadságharc ellen támadó szlovák fölkeléseket; élete második felében egyre konzervatívabbá
válik, megcsontosodott nézetei akadályozzák a szlovák szellemi élet továbbfejlődését,
alakja árnyat vet a szlovák—magyar megbékélési kísérletekre is.
Minác tárgyilagosan kíván közeledni hőséhez, mégsem a száz-egynéhány év távolából szemléli, hanem élő alakként, akinek nézeteivel vitatkozni kell. Beleéli m a gát Hurbannak és kortársainak helyzetébe, szuggesztív erővel idézi föl a szlovák
mozgalom belső ellentmondásait. Keresi az érveket és az ellenérveket, nem a késői
szemlélő mindentudásával, hanem a korabeli adottságok és erőviszonyok figyelembevételével. Kritizálni is így kritizál, a szlovák fegyveres akciókról ezt í r j a például:
„Nem töltenek el bennünket határtalan büszkeséggel történelmünk objektív tényei,
előítéletek — és mindenekelőtt nemzeti előítéletek nélkül kell szemlélnünk őket."
Ű j esszéjében azt az utat mutatja be a szlovák író, ahogyan Húrban és nemzedéktársai a reakció oldalán találják magukat, ahogyan szembekerül egymással
érdekellentétei miatt a magyar és a szlovák nacionalizmus: „Mindegyik ugyanazt
akarta, de magának, ezért szét kellett válnia útjuknak." Akkor érthetjük igazán,
hogy milyen bonyolult ellentmondások szövevényében kellett 1848-ban cselekedniük
a szlovák politikusoknak, ha látjuk, hányfelé kerestek legjobbjaik kiutat. Jankó Kráf.
a költő, aki a magyar radikálisokkal rokonszenvez, népfölkelést szervez Hont megyében a földesurak ellen; a kollári szláv kölcsönösség eszmevilágában élő és az ú j
szlovák irodalmi nyelvet elvető Launer István forradalmi röpirata Bécs ellen a k a r j a
mozgósítani az összes szláv népet; A Nép Barátja szlovák változatát szerkesztő
Szeberinyi László és társai végig támogatják a magyar szabadságharcot, a szlovák
nép döntő többsége pedig a honvédseregben harcol. Esszéjében nem kerüli az ellentmondásos kérdéseket a szlovák író, Húrban egyik legnagyobb tragédiáját éppen
abban látja, hogy naiv és ködös elképzelései voltak a népről, hiszen megdöbbenten
tapasztalta, hogy az nyíltan szimpatizál a magyar forradalommal.
Húrban életének három döntő dilemmája kerül Minác vizsgálódásainak középpontjába. Az első: vitája Stúrral a társadalmi radikalizmus és a Bécshez való
viszony kérdésében a szlovák mozgalom kibontakozása idején a 40-es években, amikor Húrban még következetesebben demokrata, mint mestere, és elvet minden próbálkozást az uralkodóház irányába is. A szlovák fegyveres fölkelések okai, kimenetele és tragédiája a második. A stúri nemzedék képviselői, akik a szlovák mikrokozmoszban a szegények egyenjogúsításáért emeltek szót, az európai politikai makrokozmoszban a haladásellenes erőkkel kerültek egy táborba. Minác azt következteti
az események logikájából, hogy kikerülhetetlen volt a tragikus szembekerülés. Szinte
végzetszerűen vezetett az összeütközéshez, hogy az egyik oldalon nem vették tekintetbe a nemzetiségi jogokat, a másik oldalon pedig nem láttak túl saját nemzeti
követeléseiken. Nem könnyű Hurbanról ítéletet alkotni, hiszen nem feledkezhetünk
meg róla, hogy népe mit köszönhet neki. Oroszlánrésze volt a szlovák irodalmi
nyelv elterjesztésében, az irodalmi élet megszervezésében. A szlovák nyelv önálló
léte ma természetes, de a múlt század negyvenes éveinek elején korántsem volt az.
Ezért lesz Minác esszéjének harmadik alappillére a szlovák nyelvért folytatott viták
és küzdelmek, győzedelmes harcok bemutatása. Ez biztosítja a helyét a szlovák író
szerint az őrizendő hagyományok között. Ezt a hajlíihatatlan, konokságig makacs
embert nem apologizálva állítja elénk az összegyűjtött vitáit bemutató esszé, hanem
hús-vér emberként, erényeivel és hibáival. Olyan emberként, akinek nagyok voltak
tévedései és érdemei egyaránt.
34

Petőfi-jubileum.
Nagy költőnk születésének 150. évfordulója alkalmából Szlovákiában is alakult emlékbizottság az ünnepi megemlékezések szervezésére. Ennek
elnöki tisztét a Nemzeti-díjas költő, Andrej Plávka tölti be. Az egyik legjelentősebb
rendezvényt az elmúlt év novemberében tartották Besztercebányán a Szlovák Írószövetség, a pozsonyi Népművelési Intézet, valamint a Szlovák Tudományos Akadémia Szlovák Irodalmi és Világirodalmi Intézetének szervezésében. Jan Ponicán
költő „Jankó KráÜ és Petőfi Sándor", Emil Boleslav Lukác költő és műfordító
Petőfi fordításáról, Rudo Brtán irodalómtörténész pedig Petőfi diákéveiről tartott
előadást. A Slovenské Pohlady januári számában Andrej Plávka és E. B. Lukác
méltatja a költő jelentőségét. A cikkek mellett Lukác fordításában két verset is
találunk: a Föltámadott a tengert és az Egy gondolat bánt engemet címűt. Plávka
Petőfi világirodalmi nagyságáról ír, arról, hogy mit jelentett forradalmi költészete
más népek és a szlovákok számára. Sorsa és művei szorosan kapcsolódnak a szlovák nép szabadságért vívott harcához is — írja. „És ha tudjuk, hogy szlovák szülőktől származik is, azt is tudjuk, hogy Kiskőröstől, születésének helyétől egészen a
végzetes Segesvárig kizárólagosan a magyar néphez tartozott, amelyért élt, alkotott,
harcolt é; meghalt végezetül." Lukác Petőfi aktualitásáról, költészetének nem halványuló értékeiről szól Petőfi él című cikkében. A cseh Literární Mésícník áprilisi
számában az idősebb nemzedék neves költőjének, Vilém Závadának olvashatjuk két
Petőfi-fordítását, a cseh lírikus a Csárda romjai és a Mit csinálsz, mit varrogatsz
ott? című. verseket ültette át anyanyelvére.
Emil Boleslav Lukác még Selmecbányái diák korában szívta magába a magyar
irodalom szeretetét, amelynek egész költői pályája során számos műfordítással adott
kifejezést. Az utóbbi években Balassitól máig ívelő antológiát állított össze magyar
versfordításaiból, már csak a kiadón múlik, hogy mikor kerülhet az olvasó kezébe.
Hogy Lukác nemcsak líránk klasszikusainak barátja, kiváló ismerője és tolmácsolója
szlovákul, azt a Nővé Slovo című kulturális-irodalompolitikai hetilap idei 13. számában közölt egész oldalas versösszeállítás bizonyítja, amelyet Rudolf Chmel válogatott az élő magyar költőktől fordított versekből. Jékely Zoltán, Nagy László, Garai Gábor, Kormos István, Weöres Sándor, Juhász Ferenc, Jánosy István, Csanádi
Imre, Simon István, Pilinszky János egy-egy költeménye ad keresztmetszetet mai
líránkról.
A Cseh írószövetség havi folyóiratának, a Literární Mésícníknek januári számában Josef Rybak főszerkesztő-helyettes ír a lap célkitűzéseiről, 1973-as terveiről.
A véletlen úgy hozta, hogy az idei évben a klasszikus és a modern cseh irodalom
számos alkotójáról lehet megemlékezni születése vagy halála évfordulója kapcsán.
120 éve született Jaroslav Vrchlicky, a modern cseh költészet egyik jelentős előfutára, 15 éve halt meg Petr Bezruc, a nagy hatású bányászpoéma, a Sziléziai dalok
költője és Maria Pujmanová, a cseh munkásosztály sorsának epikus ábrázolója. Kettős évforduló kapcsán idézhetik Julius Fucik emlékét, aki 1903-ban született, és
idén szeptemberben lesz harminc éve, hogy áldozatául esett a német fasizmus rémuralmának. A XX. századi cseh szellemi élet egy másik jelentős, világszerte jól
ismert alakjának, Jaroslav Haseknek is két kerek évfordulója esik 1973-ra. A Svejk
írója fél évszázada, 1923. január 3-án halt meg egy Lipnice nevű kelet-csehországi
faluban. Annak az évnek áprilisában lett volna negyvenéves. A Literární Mésícník
januári számában Ivan Olbrachtnak 1921-ben a Rudé Právóban közölt, Hasekről
szóló írását jelentették meg, a folyóirat áprilisi számában részleteket közöltek a
január 25-én rendezett Hasek-emlékülés anyagából. A Cseh Írószövetség, a Csehszlovák Tudományos Akadémia Cseh Irodalmi és Világirodalmi Intézetének szervezésében rendezett konferencián hazai és külföldi kutatók elemezték a haseki életmű
egyes rétegeit, jelentőségét a cseh irodalomban, a Svejk idegen nyelvre fordításának problémáit. A szovjet, a lengyel, a román, a bolgár, az NDK-beli vendég mellett
hazánkat Sándor László, az egykori sarlós, a cseh és a szlovák irodalom kérdései3*

35

nek ismerője képviselte. A mintegy két éve megjelent legújabb sikeres Hasek-könyv
szerzőjének, Radko Pytliknek előadásából hoz hosszabb részletet a folyóirat, amelyben a Svejkről mint a hagyományos regényszerkezet fölbontására tett sajátos kísérletről olvashatunk. A konferencia egy másik fölszólalójának, Alena
Hájkovának
hozzászólásából a Tvorba című kultúrpolitikai hetilap 18. száma közöl részletet
A haseki humor tipikus vonásairól címmel.
K. CS.

Lengyelország
Külső szemlélő a kulturális lapok fejlécére pillantva is megállapíthatja, hogy a
lengyel irodalmi és kulturális élet nem koncentrálódik csupán Varsóra. A lengyel
főváros mellett Krakkóban is olyan rangos hetilapok jelennek meg, mint a Zycie
Liter eckie (Irodalmi élet) vagy a Tygodnik Powszechny
(Egyetemes Hetilap), míg
a kulturális élet szempontjából talán második helyen álló Wroclaw az igen rangos
havilappal, az Odrával veszi ki részét az irodalom népszerűsítéséből. A Poznanban
megjelenő havilap, a Nurt (Áramlat), inkább a szaktudományok felé h a j l ó anyagoknak ad helyet — (így múlt évi számaiban tág teret szentelt szemiotikai problémáknak). Az 1970 decembere utáni politikai változások kedvező lehetőséget biztosítottak a kulturális sajtó számára is, hogy hétről hétre, hónapról hónapra gazdag
tartalommal töltse meg orgánumait, helyet adjon társadalmi és kulturális problémákat boncolgató polémiáknak, több oldalról is megközelítve a felmerülő kérdéseket. Jelzi a változások súlyát az a tény is, hogy a decemberi események óta négy
ú j lap alakult Lengyelországban. A népszerű hetilap — a Litsratura; a fiatal írók
havilapja — a Nowy Wyraz (Új Hang); a rendkívül rangos kritikai, elméleti fórum
— a Teksty (Szövegek); és a mi Nagyvilágunknak megfelelő Literatura na swiecie.
A Literatura népszerűvé válását az is segítette, hogy hasábjain hétről hétre
olyan jelentős írók jelentkeznek, mint a Hamu és gyémánt című regény világhírű
szerzője, Jerzy Andrzejewski vagy a lengyel irodalmi és társadalmi-politikai életben előkelő helyet betöltő Putrament. Andrzejewski Napról napra (Z dnia na dzien)
című hetenként megjelenő jegyzeteiben a hazai és nemzetközi kulturális élet eseményeinek ürügyén „avatja be" olvasóit gondolataiba. A naplószerű jegyzeteknek
ezek a személyes reflexiók adnak irodalmi rangot. Jerzy Putrament „Rapanuja"
címmel önéletrajzi jellegű visszaemlékezéseit közli folytatásokban. Rövid útirajzai
mellett különös érdeklődésre tarthat számot a 60-as évek politikai és kulturális
életének feltárása, megvilágítása, mely hol élesebb, hol anekdotikusabb formában
nem nélkülözi a kritikai megjegyzéseket sem.
Máris nagy a visszhangja Krzysztof Kakolewski a Literatura májusi első számában elindított riportsorozatának, melynek a Mi újság, uram? (Co u pana slychac)
köznapi címet adta a szerző. A téma azonban egyáltalán nem köznapi. „Elmegyek,
megnézem közelről azokat, akiknek megközelítése egykor lehetetlen volt, mert
egyenlő volt a halállal" — kezdi a riportot Kakolewski. Az NSZK-ban tett látogatásairól számol be. Olyan emberekkel találkozott, akik ma nyugodt anyagi körülmények között, bizonyos társadalmi megbecsülésnek örvendve élnek a Szövetségi
Köztársaságban, bár Hitler „parancsainak" készséges végrehajtói voltak a II. világháború idején. Kakolewski az első riportban dr. Hans Fleischhacker professzorral
való találkozását írja le, akit a háború után 115 ember brutális legyilkolásának
vádjával állítottak bíróság elé, de akit az ügyész javaslatára fölmentettek. Fleischhacker udvariasan válaszol Kakolewski dokumentumokkal „alátámasztott" kérdéseire, de feleleteit mindig a bírósági döntésre való hivatkozással zárja le: „Ami en36

gem illet, ha a bíróság felmentett, senkinek sem áll jogában megbüntetni." A riporter,
aki Auschwitzot „a másik oldalról" is látta, nem a német államügyész szemüvegén
keresztül nézi Fleischhacker háborús múltját.
A iycie Literackie január 14-i száma a Nép nevében és a Téli világ lengyel
fordításaival emlékezik Petőfi születésének 150. évfordulójára. Tadeusz Fangrat régi
népszerűsítője Petőfi költészetének. Különös örömünkre szolgál a kitűnő író és
költő Tadeusz Nowak fordítói vállalkozása, aki a Nép nevében című verset ültette
át lengyelre kongeniálisan. A lapnak ugyancsak ebben a számában olvashatunk
Andrzej Wajda legújabb filmjének, a Weseíenek (Lakodalom) első visszhangjáról.
Nem volt könnyű feladata a rendezőnek, aki a film művészi eszközeivel igyekezett
Stanislaw Wyspianskinak századunk elején született drámáját életre kelteni.
„A Wesele — írja a cikk szerzője, Aleksander Jackiewicz —, egy nagy színház
a mozivásznon. A rendező hű maradt itt az eredeti anyaghoz, s a forgatókönyvíró,
Andrzej Kijowski szándékaihoz, aki már az első percekben aláhúzta, hogy Wyspianski művének a filmvásznon színpadi műfajnak kell lennie, hiszen a mozi —
színház."
Wyspianski darabjának még a színpadara vitele is mindig izgalmas feladatot
jelent a rendezőnek. A Mloda Polska irodalmi korszaknak kiemelkedő műve a
Wesele. A lengyel parasztság és értelmiség konfliktusát, cselekvését, illetve „cselekvésképtelenségét" rajzolta meg az író, annak a világégésnek előestéjén, melynek
végül is Lengyelország állami létét köszönheti. A Wesele a lengyel drámairodalomnak klasszikus darabja. Így érthető, hogy a szakemberek és a közönség egyaránt
nagy várakozással tekintett az ú j Wajda-film bemutatása elé. S hogy a fogadtatás
sem volt egyértelmű, bizonyítja Wlodzimierz Maci^gnak Amit Andrzej Wajda nem
értett meg címmel közzétett cikke a hetilap február 4-i számában. A cikkíró Wyspianski drámájának gyökereit a Kosciuszko-felkelésben és Lengyelország III. felosztásában látja. Ilyenformán a Wesele beilleszthető Mickiewicz, Slowacki és a későbbi szerzők nemzeti drámáinak sorába. A Wesele „nemzeti betlehemi játék",
amelyben nem bábok, hanem emberek állják körül a jászolt. Ezzel szemben hogyan
értelmezte a darabot Wajda? „Eljöttek a lakodalomba, hát isznak. Isznak és makognak. Isznak és felfordulnak. Mert mi mást tehetnének, ha leisszák magukat?
No meg veszekednek. Egymásra kiabálnak. Járkálnak és szószátyárkodnak. Verekedni akarnak. A fiatalabbak kislányokat döntenek a kazalnak. ( . . . ) Az egyik úgy
leitta magát, hogy még felkelést is akart csinálni, néhányan hittek is neki, de aztán
kijózanodtak. Közel a határ, őrjáratok, és általában véve is a politikai realitás. Játszani, énekelni, hazafias frázisokat üvöltözni — no igen, azt lehet. De semmi többet. Ilyen volt a galíciai igazság. Ennyit értett meg Wajda. így népszerűsítette a
film klasszikusan nagy művünket."
Izgalmas kérdést boncol a kéthavonként megjelenő varsói tudományos folyóirat,
a Przeglqd Humanistyczny
(Bölcsészettudományi Szemle) 2. számában az ismert
irodalomtörténész Andrzej Feliks Crabski. Már a cím is utal a problémára és a
korszakra: Bukás vagy felosztás'.' Hogyan közelítette meg a felvilágosodás nemzedéke a lengyel állam XVIII. század végi katasztrófáját, megszűnését Európa térképén. „A III. felosztás dokumentumába foglalták (...) II. Katalin kijelentését is,
hogy »a Lengyel Köztársaság teljes egészében képtelen bárminemű függetlenség
megtartására, jogszerű békés létre, arra hivatott kormányzat megteremtésére, ezért
a múlt tapasztalata« meggyőzte Oroszország és Ausztria uralkodóit (...), hogy a
Köztársaság felosztása a három szomszédos hatalom között feltétlenül szükséges."
Történelmi tény, hogy a lengyel társadalom egy része kárörömmel szemlélte az
ország „sorsának beteljesülését", s minél zökkenőmentesebben igyekezett beilleszkedni az ú j államok keretei közé.
A felvilágosodás nagy költőjének, Adam Naruszewicznek Holtak hangja (Gios
umarlych) című verse testesítheti meg azoknak az önvádját, akik egyenként önmagukat is felelőssé tették Lengyelország bukásáért.
A Tudomány Barátai Varsói Társaságának programja a lengyel nemzeti múlt
37

hagyományainak ápolását tűzte ki célul. Ez rendkívül fontos volt, mert a lengyel
nemzeti tudat erősítését jelentette, még ha a földbirtokos osztály, kiváltságainak
konzerválását is látta a nemzeti múlt emlékezetében.
A lengyel művelődéstörténet nagy alakja, Hugó Koll^taj, Lengyelország bukásáért teljes egészében a szomszédok hatalmi kapzsiságát okolta, s a hatalmi egyensúly megbomlásáért Európának szomorú sorsot jövendölt. Harcra buzdította a lengyel nemzetet a betolakodók ellen. A harcra Kosciuszko zászlóbontásával került sor
1794-ben. A felkelés bukásával hosszú időre megpecsételődött Lengyelország sorsa.
A Przeglqd Humanistyczny
1. és 2. száma két folytatásban közli Jan Slaskinak
Janus Pannoniusról, a költő halálának 500. évfordulója alkalmából írt hozzáértő,
tudományos értékű tanulmányát.
K. I.

Szovjetunió
A „Nas Szovremennyik"
(Kortársunk) ez évi márciusi számában Viktor Lihonoszov, a nálunk is ismert szovjet prózaíró egy kisregényét olvashatjuk. Címe:
Tiszta szemek. Az 1967-ben napvilágot látott „Ketten a lámpa alatt" elbeszéléskötetben a fiatal prózaíró a Valami lesz című rövid elbeszéléssel szerepel. Lihonoszov 1936-ban született Szibériában. A krasznodari pedagógiai főiskolát végezte el,
és jelenleg is Krasznodarban él, vidéki íróként. A Tiszta szemek hősei is szibériai
fiatalemberek, akik a fővárosba, Moszkvába mennek szerencsét próbálni a színművészeti főiskolára. Hétköznapi történet hétköznapi hőseivel ismerkedhet meg az
olvasó a kisregény lapjain. Jegorka, Nyíkita, Gyimka — három érdekes szibériai
fiatalember, akiknek minden vágya, hogy híresek legyenek. Nekivágnak az ismeretlen, de oly sok dicsőséggel kecsegtető színészi pályának. A „tehetségtelen" Gyimkának nem sikerül a felvételi, visszamegy Szibériába, míg Jegorka és Nyikita előtt
megnyílik az annyira áhított ú j élet kapuja. Csakhogy a moszkvai könnyű élet naponta próbára teszi Jegorkát és Nyikitát, különösen az előbbinek kell keményen
megküzdeni helyéért a világban. Naponta kell vizsgáznia, becsületből, emberségből,
helytállásból. Nemegyszer az a kínzó érzés gyötri, hogy nem találja helyét az emberek között, elbizonytalanodva, ugyanakkor görcsös igyekezettel keres valami eszményt, amibe a bizonytalan baráti és szerelmi kapcsolatok ellenére kapaszkodhat.
Az otthon maradt barátnak, Gyimkának írja egyik elkeseredett levelében: „Olvasok,
és néha az az érzésem, hogy az élet elrepül mellettem, úgy tűnik, ha nem kapom
el azonnal, talán sosem érem utol. Szörnyen akarok é l n i . . . Itt nálunk most divat
mindent szidni és tagadni, az sem érdekes, ha a tagadáshoz hiányzik még a saját
sorsod, a megszenvedett eszméd, csak az a fontos, hogy körülötted mindenki tudja,
te sem maradsz el az ú j szelektől... Tagadni semmibe sem kerül, de mi legyen
helyette, milyen eszmény?"
És az ú j Bazarov, aki szörnyen rühelli a nihil határát súroló mindent tagadás
szellemét, szakít moszkvai életével, hátat fordít a holnapi hírnévnek és sikereknek,
visszamegy Gyimkához ú j életet kezdeni. A kisregény hétköznapi története alig több
ennél. Egy fiatalember első nekifutása az életnek, amely bár kudarccal ér véget, de
mégis tanulságos, mert szemnyitogató, mert tisztítja a látást. A kisregény mélyebb
tartalma — és itt érintkezési pontot látok a fiatal magyar prózaírók törekvéseivel
— az életforma kérdése. Mit kezdjen életével a magában tehetséget érző ember, ha
a cél még nem világos, és az eszményt is inkább homályosan érzi. Ilyen kérdések
tartják fogva Lihonoszov kisregényének hétköznapi hőseit.
38

A Znamja 1973. februári számában a nálunk is jól ismert Jurij Nagibin Szentimentális utazás címmel publikált elbeszélést. A történet szereplője egy hamburgi
házaspár, akik Észak-Norvégiába kirándulnak, mert az idősebb korú férj itt szolgált a háború alatt, és szeretné fiatal csinos feleségével viszontlátni az ismerős helyeket. A békés öregkort megért hamburgi úr azonban, mint ez lassan kiderül az
elbeszélésből, egykori háborús bűnös, akit életfogytiglani börtönre ítéltek, de egy év
után szabadlábra került. Az öreg úr régi emlékeket visszapergető töprengéseit lépten-nyomon felborítják a fiatal asszonyka „naiv kérdései". Szentimentális utazásukat beárnyékolja a múlt. Lorent, a férj, most is taktikai hibákban látja a vereség
okát. Az elbeszélésben a háborús bűnösök fordított szituációjával van dolga az olvasónak. Tudniillik Lorent nem azért tér vissza a háborús bűnök színhelyére, hogy
egyszer s mindenkorra leszámoljon háborús múltjával, mely zavarja a jelen élvezésében, hanem hogy folytonosságot teremtsen a múlt és a jelen között. Ebbe akarja
mit sem sejtő fiatal élettársát is belerántani. Lorent szentimentális utazása tulajdonképpen „kísérlet arra, hogy erős szálakkal összekösse a múltat a jelennel". A feleség, Gizella, lassan rádöbben férje háborús bűneire, a mai elégedett hamburgi
nyárspolgárban a tegnapi gyilkost látja, menekülni próbál tőle, de nincs ereje.
Hazaérve idegösszeroppanással szanatóriumba szállítják, ahonnan felépülve visszatér a régi életbe. Negyvenévesen már képtelen ú j életet kezdeni, vállalja férje háborús múltját, minden bűnét.
A Novij Mir 1973. februári számában Lazarev bevezetőjével Ilja Ehrenburgnak
a külföldi sajtó számára írt egykori háborús jegyzeteit találja az olvasó. A jegyzeteket „A helytállás évkönyve" címmel publikálja a folyóirat. Az 1941 és 45 között
kelt írások a publicistának is kitűnő író, Ehrenburg tehetségének széles skáláját
demonstrálják. Egykori frontkatonák visszaemlékezései szerint Ehrenburg cikkei
mindig ú j reményt öntöttek az ütközetbe menő katonákba, még a visszavonulás keserves hónapjaiban is. Ezek a jegyzetek a maguk szenvedélyesen nyers stílusukban
nem az örökkévalóság számára íródtak. Hogy mégis megdöbbenéssel olvassa a mai
olvasó, annak oka az írói attitűdben keresendő. A fasizmust leleplező, a pusztítással szemben az élet mellett érvelő ehrenburgi humanizmus ma is korszerű. A franciákhoz írott jegyzetek soraiból a francia nép iránti tisztelet árad, ugyanakkor az a
mély meggyőződés, hogy az ellenálló franciák és az orosz, ukrán, üzbég, grúz szovjet katonák az Embert védik a barbár fasizmussal szemben. A „semleges svédekhez"
írt publicisztikai jegyzet szellemi attitűdje Bálint György aktív humanizmusára
emlékeztet: „A szív az nem állam, a szív az nem lehet semleges" — írja Ehrenburg. Érdemes lenne ezeket a háborús jegyzeteket mint az emberi helytállás szép
példáit a magyar olvasókkal is megismertetni.
Végül legyen szabad két irodalomtudományi tanulmányról hírt adni. Mindkettő
M. Hrapcsenko akadémikus tollából jelent meg a Russzkaja Literatura, illetve a
Znamja című folyóiratokban. A szaktudományi folyóiratban közölt tanulmányban
Hrapcsenko mai irodalomtudományi irányzatokról ad rövid értékelő, polemizáló
összefoglalást. Különös figyelmet szentel az összehasonlító irodalomtudomány, a
tipológia és a szemiotika egyes kérdéseinek. Egyik irányzatot sem abszolutizálja,
inkább a marxista irodalomtudományba is beépíthető kérdésekre irányítja a figyelmet. A Znamjában közölt esszében — Irodalom és a valóság modellje — Hrapcsenko
polemizál azokkal az irányzatokkal, amelyek az irodalmat és a művészetet szimbólumok és jelek olyán rendszerévé alakítanák át, amelynek a valósággal való kapcsolatai másodlagos szerepet játszanak. Az igazi művészet nem törekszik, mert nem
törekedhet, az élet jelenségeinek puszta reprodukálására vagy „megduplázására",
hanem a változó valóság jellemző, tipikus tendenciáit ragadja meg — hangsúlyozza
Hrapcsenko akadémikus.
B. N. I.

39

Rácz Győző:

Értelem és szépség

Közel egy évtized filozófiai, irodalmi és művészeti tárgyú tanulmányaiból, cikkeiből válogatta össze első kötetét Rácz Győző, a kolozsvári egyetem filozófia tanszékének előadója, a Korunk fiatal főszerkesztő-helyettese. A hatvanas évek második felében, a hetvenes évek elején kelt (a kötetben nem mindig keltezett) írások
egy gazdagodó publicisztikai gyakorlat elsődleges dokumentumai ugyan, így egybegyűjtve mégis többet dokumentálnak: a szerző elméletírói és kritikusi képességei
mellett, az elmúlt évtized (és a jelen) romániai irodalom- és művészetpolitikáját,
amelytől semmiképpen sem függetleníthető maga a művészi alkotás. Rácz Győző
kötetének egészét és egyes tanulmányait is csak ebben az összefüggésben ítélhetjük
meg helyesen, funkciójukhoz illő méltányossággal, e tanulmányokhoz, cikkekhez
hozzágondolva azokat az irodalmi alkotásokat is, amelyek a közelmúlt romániai m a gyar irodalmát magasabb művészi szintre emelték, s amelyek a Rácz Győzőtől sem
független alkotói légkörben születtek és jutottak el — sokszor az olvasók tízezreihez.
Esszék, tanulmányok, kritikák gyűjteményének szánt kötetét a szerző két vallomással alapozza: az elsőben a filozófiáról, a másodikban a művészetről vall, de a k á r csak könyve egészében, itt is kölcsönhatásban jelentkezik a kettős közelítés, lényegében minden cikkét, kritikáját egyfajta művészetfilozófiai céltudatosság h a t j a át,
amely a művészetpolitikai gyakorlatban ölt testet. Rácz, az alkotó marxizmus jegyében, „a totalitás megragadására vágyó ember felemelő küzdelmét'' akarja nyomon
kísérni „a valóban fenyegető dezintegráció ellen", s ezt egyaránt döntőnek véli a
modern tudomány szintéziskísérleteiben és a nagy gondolatokkal küszködő művészetben; a meglevő valóság „jövőbe néző művészi kritikája" mellett tör lándzsát,
egyértelmű optimizmussal. A kötet egyik kritikusa, Bretter György találóan írta
róla: „ . . . radikálisan ragadja meg evidenciáival azt, amit tendenciának vél, amit
valóságnak szeretne, anélkül, hogy a valóságot radikálisan kezelné." E megszépítési
lehetőségnél azonban fontosabb a hitelesítési eljárás, az állásfoglalás a valóban jövőbe mutató művek és szerzőik mellett, bizonyos művészeti törekvések jogosságának
hirdetése, alátámasztása marxista filozófiai-esztétikai érvekkel.
„Ma, amikor szocialista művészetünk eszmei elkötelezettsége ekkora hangsúllyal
kerül az ideológiai elemzések homlokterébe, különös jelentőséggel hangzanak József
Attila művészet és őszinteség viszonyát mélyen megvilágító sorai:
Te jól tudod, a költő sose lódit:
az igazat mondd, ne csak a valódit."
Nos, e kiragadott idézet (A művészet valódisága és a művészet őszintesége), a hetvenes évek elején írt művészetpolitikai cikksorozatának e tulajdonképpeni mottója
szerzőnk törekvéseinek lényegére, céltudatosságára világít, egyaránt érvényes a m ű vészet világnézeti meghatározottságáról, hozzáférhetőségéről, szabadságáról, korszerűségéről és elkötelezettségéről szóló eszmefuttatásaira, de valójában kiterjeszthető a
kötet régebbi és újabb, jelentősebb tanulmányaira, kritikáira, recenzióira is. Mondhatni, csupa alkalmi írásból állt össze ez a könyv, ám az alkalmiság itt elsősorban
a használni akarást és használni tudást hangsúlyozza, s csak néhány esetben (Petőfi,
Dosztojevszkij}
szinonimája a hevenyészettségnek, efemer jellegnek. Mert igaz
ugyan, hogy például a futólagos Lukács György-pályakép a nagy filozófus és esztéta
40

nekrológjának, készült, de ezt az alkalmat Rácz vallomásra használja fel, úgy idézi'
e nehezen követhető példaképet, hogy saját gondokra keres nála választ. „Főleg az
utóbbi években — írja Rácz — nemegyszer kellett gondolnom erre a mondatára:
"A közéleti ember hűsége: mély világnézeti kapcsolat valamely történelmileg adott
irányzathoz, s hűség akkor is, ha egy pillanatnyi kérdésben nem is áll fenn teljes,
egyetértés.«"
Lukács György és Gaál Gábor esztétikai öröksége határozza meg, mindenekelőtt,.
Rácz Győző mai művészetszemléletét, az ő társadalmi elkötelezettségük, történelemszemléletük, realizmus koncepciójuk az a mérce, az a fő vonásaiban ma is érvényesnek vélt viszonyítási alap, amely az Értelem és szépség tanulmányaiban felismerhető.
Kétségtelen tekintély tisztelete ellenére, Rácz nem idealizálja példaképeit, nemcsak.
Lukács György tévedéseire utal, de mindmáig ő fogalmazta meg a legélesebb kritikát Gaál Gábornak „a negyvenes évek második felében kifejtett szektás, dogmatikus irodalomkritikusi és közírói gyakorlatáról", eljutva innen egy rendkívül f o n tos, általánosabb esztétikai-irodalompolitikai következtetéshez: „Minél intelligensebbtálalásban jelentkezik ugyanis egy hamis elméleti álláspont, annál több az esélye
arra, hogy azok is elfogadják, akik egy primitívebb kifejtést mint nyilvánvalóan
tudománytalan teoretizálást elutasítottak volna." Ugyanakkor azonban a jelenkori,
romániai magyar irodalom fejlődése szempontjából alapvető kategóriákat is Gaál.
Gábor, illetve a régi Korunk tevékenységének elemzéséhez kapcsolja, a történelmi
példa időszerűségét emeli ki olyan figyelemre méltó tanulmányaiban, mint A népfronti Korunk általános orientációja és A Korunk harca a realista művészet marxistaértelmezéséért. Rácz többször is foglalkozik Gaál Gábor sokat emlegetett romániaiság koncepciójával; korabeli cikkekkel, levelekkel, egyéb dokumentumokkal bizonyítja, hogy Gaál Gábor részéről a romániaiság hangoztatása nem valamiféle „elvtelen konformizmus" megnyilvánulása, nem is egyszerűen a politikai valóság, a,
földrajzi adottság tudomásul vétele, hanem „esztétikai alapelv", a valóságirodalom
Gaál Gábor-i koncepciójával függ össze, amennyiben „a romániai írók számára,
szükségszerűen a romániai valóság a legismertebb, az íróilag legátéltebb élményanyag forrása és meghatározója". S hasonló meggyőződéssel idézi szerzőnk a Korunk.
népfronti tapasztalatát „ma, amikor túlléptünk a dogmatikus irodalomszemlélet t o r zításain, és minden eszmeileg igaz és esztétikailag jelentős művészi megnyilvánulást,
humanizáló funkciójúnak és ezért jelentősnek tartunk". A harmincas évek közepétől,
érvényesülő alapvető népfronti törekvéseknek, meghatározó vonalnak ellentmondó
cikkeken talán túl könnyedén siklik ugyan át, a példa felmutatása azonban ismét,
csak hasznos, a jelen problémáiba is bevilágító. Mint ahogy annak kell mondanunk
a Gaál Gábor-i „nyitott szocialista realizmus koncepció" dokumentálását. „Ma különösen aktuális hangsúlyoznunk — összegezi tanulmánya gondolatmenetét Rácz —,.
hogy eltérően a korszak marxista esztétikai irodalmától, egyetlen Korunk-tanulmány
sem minősítette a szocialista realizmust stílusnak vagy ábrázolási módszernek.'-'
Elsősorban Gaál Gábor és Lukács György korabeli tanulmányaira hivatkozik, amelyek a szocialista realizmust művészi magatartásként értelmezték.
Az Értelem és szépségben viszonylag kevés, közvetlenül a mai romániai magyar
irodalommal foglalkozó tanulmányt, kritikát találunk, s ezek közül is nem egy
inkább hangulati jellegű. (Tulajdonképpen ez jellemzi az Anakronizmus
vagy korszerű költői világkép? című Bartalis-méltatást is.) Annál jelentősebbek a „Színház
és korigények" fejezetbe sorolt fejtegetések egy-egy kolozsvári színházi bemutató
alkalmából. A hosszú távon elsőrendű értékeket is felmutató kolozsvári játékrend
lehetővé tette a színházhoz különösen vonzódó Rácz Győző számára, hogy olyan
drámai művek filozófiai-erkölcsi tartalmáról írja meg véleményét, mint Euripidész—
Sartre Trójai nők, Miller A bűnbeesés után, Illyés Gyula Kegyenc, Gorkij Utolsók
című darabja — és hogy a szokványos színibírálatot egyetemesebb mondanivalók,
mindenekelőtt hatalom és erkölcs összefüggésrendszerének kifejtésére használja fel.
A közéleti ember hűsége találkozik így korunk döntő filozófiai és művészeti problémáival. (Kriterion, 1972.)
KÁNTOR LAJOS
41

Egy funkcionalista poétikai kísérlet
TAMÁS ATTILA: A KÖLTŐI MŰALKOTÁS FŐ SAJÁTOSSÁGAI

Tamás Attila könyvét azért öröm olvasni, mert megértése föladat. Nem idegen
.szavai okán, nem is a bonyodalmas és természetellenes mondatszövés miatt, mert
amiben annyian és sokat vétkezünk, abban szerzőnket igen kevéssé találjuk vétkesnek. Már ez is méltánylandó érdeme a könyvnek, értekező stílusának jó magyar.sága, harmonikus előadásmódja. Föladat őt mégis megérteni, mert gondolkodásának
-sajátos jellege van, eredetisége és tartalmassága mellett módszertani újsága.
Hozzávetőleges hipotézisében avval kezdi, hogy a költészet közismert funkciói
.közül éppen a gyönyörködtetést emeli ki, mint amit nem lehet levezetni a többi
funkcióból, tehát nem lehet azok függvényének tekinteni. Pedig „A költészet lényege
elválaszthatatlan attól a funkciótól, amelyet betölt." A gyönyörködtetés nem más,
mint az esztétikai állapot megteremtése, s éppen ebben az állapotban van a költészet saját lényege. A felületes olvasó az indítás polemikus mivoltát érzékeli, s eléggé
szokatlan számára éppen a gyönyörködtetésre vetett hangsúly. A tanulmány következő fejezete viszont hagyni látszik a hozzávetőleges hipotézis gondolatmenetét, s a
művészet lényegét „az ember egész akar lenni" törekvésben jelöli meg. Itt a marxi
elidegenedés-elméletből vezeti le a költészeti lényeget, amivel könnyen egyet lehet
• érteni. Viszont éppen ez az egyetértés jogosítaná föl az olvasót fölvenni az előbb
könnyeden odavetett kesztyűt, a fő funkció, a sajátos gyönyörködtetés polemizáló
.kiemelését.
Mit ért a közfelfogás a funkció fogalmán? Ha megkérdi a tanárnő (mert a magyartanár a középiskolában utóbb már legtöbbször nő), megkérdezi a diáktól, melyek is az irodalom, a költészet funkciói, a gyermek sorjáztatja minden különösebb
erőfeszítés nélkül. S a tanárnőnek nem jut eszébe, hogy az ilyen fölsorolásban a leglényegesebb mosódik el. A költészetnek úgy vannak funkciói, mint az iskola igazgatójának, aki hivatali beosztása mellett népfrontelnök, a városi kulturális bizottság
titkára stb. A költészet is ilyen mindenes. De a funkció akkor realitás, ha az igazgató funkcionál. Tevékenykedik. Mikor igazgat, mikor agitál vagy szervez; csak akkor funkcionál, ha cselekszik. Különben minden funkciója látszat. A műalkotás is
-akkor van, ha funkcionál. A funkciót Tamás Attila nem úgy érti, mint a mesémbeli
tanárnő és diákjai. A költészet funkciói működések. A költészet marxi értelemben
vett termék, szükségletet elégít ki, tárgy, amely funkciókat tölt be az emberek életében, a társadalomban. Ahogy funkcionál az ember karja-keze és lába, belső szervei vagy értelme. A költészet is, mint a többi ember alkotta termék, tárgy, arra
"lett, hogy funkcionáljon. Akkor is, midőn alkotják, akkor is, mikor befogadják. Ha
'Tamás Attila a költészet funkcióiról beszél, akkor nem statikus tulajdonságokra gondol, hanem dinamikus működésre. A funkció itt funkcionálás. A kitüntetett „sajátos
•gyönyörködtetés" nem azt jelenti, hogy a műalkotás arra való, hogy gyönyörködtes•sen bennünket, hogy szépségein álmélkodjunk, hanem azt jelenti, hogy a műalkotás
funkcionálása révén kerülünk olyan állapotba, amiről aztán a következő fejezet szól,
;amit előbb az „esztétikai állapot" kategóriával jelölt meg.
Tamás Attila a költészetet organizmusnak, életnek tekinti. (Hogy virtuális, verbális stb. az most nem tartozik a lényeghez!) Azért beszél a funkcióiról. Az élet
-viszont fejlődés. Nyilvánvalóan történeti is, mert minden fejlődő élet történeti. De
azon általánosságban, ahogyan ő tárgyát kezeli, nem a történetiségre, hanem a fejlődéstani szempontra figyel. Ahogyan van gyerekkor, serdülőkor, felnőttkor, a költészet is különböző fejlődésállapotokat mutat történeti útja folyamán. Az első fejlődésállapotra ugyancsak kiterjedt korszak következik, az átmenet periódusa, a fokozatos öntudatosulás szakasza, mígnem bekövetkezik az érettség állapota, az öntudatosságé. Az első szakasz a költeményeket is szülő tevékenységek ideje, nyilvánvalóan
-42

a prehistorikus állapot, amikor a költészet még nem önállósul, nincsen saját tudata;
erre az állapotra a funkciókomplexitás jellemző. A következő fejlődési fázisban kialakulóban van a költészet öntudata; a „még" és „már" állapota ez; mígnem a
„már" marad. Hozzávetőlegesen az újkori költészetről van szó, az önmagára eszmélt, művészetté lett költészetről. E fázisban viszont már nem a funkciókomplexitás,
hanem a funkcióhomogenitás a jellemző. Erre a fázisra vonatkozik a „sajátos gyönyörködtetés", mint fő funkció, mint a költészetnek az esztétikai állapotra való
sűrűsödése. Az egyetemes differenciálódási folyamatban tehát a költészet önmagára,
lényegére eszmél. Ez viszont azt is jelenti, hogy a költészet az első állapotban is az,
amivé lett. Az a lényege. Ha a költészet az újkorban mint par excellence esztétikai
állapotot teremtő működés funkcionál, a bontatlan ősi emberi kultúrában ugyancsak az esztétikai állapot kifejeződése is volt.
Ennyiből máris nyilvánvaló, hogy Tamás Attila fényesen oldotta meg a művészetelméleti rendszerezés dialektikusmódszer-problémáját. Az elméletíró dilemmája
mindig is az, hogyan hangolja össze az elméleti szempontú rendszerezést a történetiséggel. Ami lineárisan következik egymás után, időbeli probléma, mint elméleti
kérdés a térbén helyezhető el. Tamás Attilának sikerült kiválasztania azt a teret,
amelyben az elméleti kérdések mindig időbeli mivoltukban kerülnek felszínre. S ez
Tamás Attila funkcionalista szemléletének köszönhető. A költészet ősi fázisában, a
funkciókomplexitás periódusában, az újkori költészetből kivonható tapasztalat alapján, megtalálja a par excellence költészeti elemeket, s ebben a József Attila-i módszertani útmutatás vezeti: Bartókból kell megérteni Bachot és nem fordítva. De ismeri e módszeri meggondolás határát, s az ősköltészeti elemeket keresi az újkori
poézisban is. Egyik vonatkozásban a funkciófejlődést a komplexitástól a homogeneitásig terjedő sornak fogja föl, a másikban pedig a közvetlenségtől a közvetettségig
haladó sort rögzíti. Az első fázisban a közvetlenség által nyilvánul meg a sajátos
jelleg, a harmadikban viszont a homogén esztétikusban. Amott a funkciókomplexitás
takarja á költészet lényegét, emitt a közvetettség. A költészet e szerint közvetlen és
homogén mivoltában azonos az esztétikai állapotot teremtő gyönyörködtetéssel. S ez
József Attila elképzelésével egybevágó gondolat. Minthogy a végtelen világegészet,
amelyre a teljességre törekvő embernek igénye volna, nem lehet érzékileg, csak elvontan megragadni, az elvont végtelen világegész helyett az érzéki véges egész
helyettesíti, szimbolizálja azt. Az érzéki véges egész viszont valóban bír a két tulajdonsággal: közvetlen is, homogén is.
Tamás Attila- kísérletének marxista igénye — és vitathatatlan igényessége! —
közvetlenül is látszik, mikor a teljességre törő embert, s a világ nem szemléleti
egész mivoltát jelöli meg a költészet kettős forrásának és igazolásának. József Attila
szép gondolatával szól: „szükséges hogy a vers írassék, mert különben meggörbülne
a világ gyémánt-tengelye." Miként a természetben, a szellemben sem lehetséges tautológia. Fejlődéselmélete is marxi, hiszen nem Hegel szerint gondolja el a fejlődést,
de nem is a Hegel utáni polgári esztétikai gondolkodás nyomán. Az elidegenedés
marxi elméletéhez köti magát, ezért nem beszél a művészeti korszak elmúlásáról
(Hegel); nem is tekinti a művészetet az elidegenedés áldozatának. Marx nyomán
úgy látja a művészet fejlődését, mint fokozatos öntudatosulást, amelynek az alapja
a társadalom mozgásában fedhető fel. A közvetlen objektivációnak megfelel a kevert (komplex) funkciót képviselő ősköltészet, a közvetett objektivációnak pedig az
esztétikus funkciót betöltő újkori költészet. A költészet fő sajátságainak második
fejezete foglalkozik az ősköltészeti periódussal, a költészet csíráival, ősformáival.
A harmadik fejezetben a költészet önállósulásáról, művészetté levéséről van szó. Ez
az önállósulás, a költészet önmagára eszmélése összefügg a munkamegosztás differenciálódásával, a közvetett objektiváció — a marxi elidegenülés — kialakulásával.
A költészet elszakad a közvetlen gyakorlati cselekvéstől, mert a közvetlen gyakorlati cselekvés nincs többé nyilvánvaló kapcsolatban az emberi egyetemes lényeggel. A jelképes cselekvés és a költészet közötti dialektika fölvázolása a könyv egyik
legérettebb gondolati teljesítménye. Végül a negyedik fejezet tárgyalja „a teljes
értékű költői mű fő sajátságait". E fejezet az előző kettő szintéziseként is fölfogható.
43

Most szembesíti Tamás Attila az előző két fejezet eredményeit. Az ősköltészeti csírák és formák vizsgálata során leszűrt esztétikai sajátságok hierarchiája a költészeti
lényeg szempontjából a negyedik fejezetben alakul ki.
Nincs koncepciózus ellenvetésük. Amit ilyen összefüggésben mégis kifogásolunk,
a munka helyenkénti vázlatossága. Különösen a negyedik fejezet két utolsó paragrafusát tartjuk odavetettnek. A költői mű „megértésének" folyamata és A költői műalkotás értékproblémái... című alfejezetek bizony kidolgozatlanok. S ezt abban a
reményben jegyezzük meg, hogy Tamás Attila visszatér poétikája teljes kidolgozásához, megírja a rendszeres poétikát.
Részletkérdésekben természetesen lehetségesek további ellenvetések, kritikai
jegyzetek. Ezek azonban egyáltalán nem érintik az érdembeliséget. Pusztán illusztrációs anyagnak kínálom az alábbi kritikai jegyzetet.
A 227. lapon olvasom: „Hogy mi Weöres Dob és táncának egyedi-konkrét f u n k ciója? Vagy melyek azok?" Tamás Attila szerint az egyedi-konkrét funkció, a személyes itt jórészt feloldódik az általánosban. Lehetséges a versnek olyan értelmezése, amely szerint nem annyira általános a Dob és tánc. Ha A szörnyeteg
koporsója
viszonylatában értelmezzük Weöres nevezetes versét, akkor A szörnyeteg
koporsójával szemben, ahol a nyelv széthullása, a démonikus rossz erők végső tobzódása a
„téma", a Dob és tánc e mélypontról, a széthullott nyelv néhány érintetlen maradt,
szűzies eleméből építi föl a nyelv ú j rendjét e szavak ismétlésével, a ritmussal. Leomlik a világ, fölépül a világ; e két ellenkező irányú folyamatot érzékelteti a két
vers, s ilyen értelemben a Dob és tánc egyáltalán nem a szavak puszta kombinálása.
A versnek föltűnik a személyes, egyedi-konkrét funkciója is, s már nem arra példa,
mire Tamás Attila használta.
Érdemileg azonban csak méltánylani lehet Tamás Attila könyvét. A szegényes
hazai elméleti irodalomban — a sivatagban — oázis. Sürgetjük és várjuk a szerző
újabb munkáit, s örülünk, hogy a debreceni magyar szakos egyetemisták ilyen kiváló elméleti embert hallgathatnak, hogy Barta János távoztával nem szakadt meg
ott az elméleti nívó folytonossága. (Szépirodalmi, 1973.)
BATA IMRE

Gyergyai Albert: Anyám meg a falum
A nyolcvanéves Gyergyai professzor regényes életrajzának elolvasása után kissé
meghatódva, elfogultsággal küszködve veszem kézbe a tollat. Még a kaján olvasók
se gondoljanak kritikusi fegyverletételre. Csupán egyetemi francia irodalomtörténeti
kollégiumaim jutottak eszembe. Hányszor kerestem (kerestünk) tanácsot, eligazító
segítséget — nem lévén más tanácsadó — Gyergyai Albert könyveiben, A mai francia regény című ma is érvényes gondolatokat tartalmazó monográfiában, a Klaszszikusok és a Kortársak okos tanulmányaiban. „Ez a könyv — Anyám meg a falum
— nem annyira önéletrajz, mint inkább hódolat a szülőföldnek, az otthonnak, a
gyermekkornak, az emlékezés megszépítő távolából" — írja a szerző. A gesztus —
hogy egy nagy nemzedék szinte utolsó tagja egyre gyérülő emlékei fölidézésével az
emberélet első évtizedeire, a kevésbé látványos, de sorsmeghatározó élményekre
tekint vissza — önmagában is figyelemre méltó.
Természetes, hogy a Proust bűvöletében élő Gyergyai Albert visszaemlékezéseinek írása közben sem tud a nagy francia író példájától szabadulni. Érdekes lenne
alaposabban megvizsgálni, hogy Az eltűnt idő nyomában első két kötetét oly bravúrosan fordító szerző milyen mesterien alkalmazza a prousti módszert: az emlékezésnek az elbeszélés sarkkövévé tételét. A hagyományos életrajz, illetve memoár szigorú
kronológiája helyett lazán egymáshoz kapcsolódó emlékképeket és — látszólag —
soványka cselekményt kap az olvasó. Valójában nagyon is sok minden történik
ebben a könyvben, de ez a történés valamiképpen csak hátterül szolgál. A középpontba az emlékképek, asszociációk, s a hozzájuk kapcsolódó gondolatok kerülnek.
44

A kivételesen nagy műveltség, a bölcselkedésre való hajlam ad erre magyarázatot.
Az olvasmányélmények nagy szerepe mindvégig megfigyelhető, s ebben egy kicsit
a halála előtt nagy olvasmányain végigtallózó Benedek Marcell Hajnaltól
alkonyatig
című könyvének visszapillantó bölcsességére ismerünk. A primér élmények előadását néha bizony megakasztó hatalmas műveltségtől Gyergyai nem akar (nem is
tudna!) megszabadulni. Amikor például a kis somogyi faluból a főváros nagyvilági
életébe, kaszinók és orfeumok világába csöppenő Rozika (később Rosanette, majd
Rozália) jut az eszébe, röpke értekezést tart a Nanákról, Szapphókról, Kaméliás hölgyekről, no éí természetesen ezek irodalom- és művészetbeli ábrázolásáról. Élet és
olvasmány, élet és művészet szüntelen egymásbajátszására jó példa az a fejezet,
melyben a család bizalmasáról, a szakács- és házvezetőnő magas pozícióját betöltő,
a cselédek között különleges rangot kivívó Kalló Ételről olvashatunk. Csodálkoznunk kell-e azon, hogy e különös sorsú nő mennyire hasonlít egy másik szakácsnőre,
Frangoise-ra, aki viszont Proust regényóriásának emlékezetes szereplője.
A szerző a kötet „fülszövegében" egy gyermeklélek „érzelmi nevelését" ígéri. De
Flaubert Éducation sentimentale-ja
sem csupán a főhős „érzelmi" fejlődéséről adott
képet. A széles történeti korrajz a XIX. század második fele francia társadalmának
egészéről tudósított. A somogyi kisvllág Gyergyai könyvében is szimbólummá, a társadalom szimbólumává válik. Gondoljunk csak a szülőfalu, Nagybajom társadalmi
rétegződését megvilágító bevezetőre, vagy a gimnáziumi évek színhelyét, Kaposvárt
bemutató Források című fejezetre. Az emlékezés szelíd nosztalgiáját itt a történészi
hitelesség váltja föl. Megdöbbenve olvassuk a kaposvári korzó „kacsalábon forgó
úrivilágára" emlékező kegyetlenül igazságos sorokat: „ . . . azon az esti korzón fogamzott meg először bennem az emberi méltóság és megalázottság nagy élménye, egy
tört gerincű társadalomé..." — írja Gyergyai. Mennyire azonos élmény, mennyire
hasonló indulat mozgatja a volt egri polgármester fiát, Kálnoky Lászlót Az elsodortak című vers írásakor! („Újra és ú j r a látom a képet, amely köznapiságával lenyűgöz, / banalitásával mellbe vág, szürkeségével lehengerel, / az egri főutcát a század
harmincas éveiben")
Az Anyám meg a falum egyik legrokonszenvesebb vonása az őszinteség. Gyergyainak persze igazán nincs szüksége arra, hogy a valósnál kedvezőbb színben
mutassa be magát. De egyénisége egészére jellemző a nyíltság, a nyitottság. Gyergyai még azt sem tagadja le, ami utólag szégyenkezésre adhat okot. Nem titkolja
például, hogy kezdetben milyen nagy hatással voltak rá a századforduló, századelő
érzelgős, érzelmes operettjei és vígjátékai, divatos, valójában a kispolgári ízlést kielégítő írói. (Első elbeszélése még Herczeg Ferenc Üj Időkjében jelent meg, bár a
Nyugat iránti rajongása már akkor jelentkezett.) A hatás — szerencsére — csak átmeneti volt. A magyar és világirodalom labirintusait végigjáró tudós ma már enyhe
fölénnyel s némi szkepszissel néz vissza szellemi fejlődésének erre a korszakára.
Bárcsak mindenki így tenne!
Mindvégig érdekes, élvezetes olvasmány Gyergyai Albert könyve. A magyar
irodalom legjobb hagyományaira épülő, klasszikusok fordítása közben edződött stílus pedig csak fokozza örömünket. Egy irányzatok, klikkek kicsinyes marakodásán
fölülemelkedő nagy tudós gesztusnak is szép könyvét kapta most kézbe az olvasó.
Illő, hogy egyúttal annak a magatartásnak is tisztelegjünk, amely e megnyerő kivitelű kötet lapjairól sugárzik. (Szépirodalmi, 1972.)
OLASZ SÁNDOR

Kiss Benedek: Békesség nektek, utak!
Megbékélés? Kiss Benedek második verseskötetében csillapodott volna a teremtő
indulat, költészetének értékes alkotórésze?
A fájdalomnak vannak csöndesebb hangjai is, különösen akkor, ha önmarcangoló. Az indulat a dal létrehozása előtti fázisban reked, már csak a csönd van,
45

amelyben a hamis hang bántóan éles, a tiszta pedig alig hallatszik. Vallomásos versei a széthullást, a magányt, a magáramaradottságot panaszolják. „Életem
rostokra
hullik, / indázik fölém a szégyen — / hogy mit akarok még itt? / Csak amit anyám
ölében!" (Mit akarok?). A megmaradás és az erről való tanúságtétel lehetne költői
program — ahogy költészetünk egyik, népes csoportjánál az —, de ez a motívum is
keserűen csendül: „Hogy megmaradtam? Más sem maradt." (Csont-citera). Kiss Benedek önvizsgálata nem eredményeket tud felmutatni, elbizonytalanodva csapong.
Inkább csak fölsejlik a mindig képekben megragadott külvilág és az alkotó személyiség diszharmóniája. Már-már szimbólumokká növekszenek bizonyos „költői kellékek": a cigaretta és a borospohár. A megnyugodottabb, boldogabb hangok egy-két
versben jelennek meg, „örök témákban": a szerelemhez szóló fohászokban, vagy
családi ihletésű dalokban.
Nagy próbatétel ideje következik. Mindenféle „beérkezés" meghökkentő: az a
költészet, amelynek a létjogáért lehetett és volt érdemes küzdeni, egyszerre elfogadottá, támogatottá válik. Pedig semmi sem változott, legalábbis a költészetet belülről
és kívülről meghatározó tényezők nem. Vannak-e a megmaradás után következő
célok is? Ezek felismerésére nem kisebb kérdést kell tisztázni, mint. a költészet helye
és szerepe itt és most. Az elméleti tisztázás igénye tragikus eredményt szülhet: az
elhallgatást; a mégis-vállalás csak a legtisztább etikai-esztétikai értékekkel igazolható, a felelősség óriásivá nő. A legmagasabbrendű választ persze maga a vers, a
dal adja.
Kiss Benedek versei máséval össze nem téveszthetők. Üjabb kötete aligha jelöl
stílusfordulatot, hangvétele továbbra is a népdalokhoz és talán a rokon népek költészetéhez áll legközelebb. Ezeket az indíttatásokat egyre mélyebben asszimilálja,
innen fakad az a rácsodálkozás, amely néhány, nyersebb képét olvasva lep meg:
„Szólj hát szívednek: Te bestia! / aortákkal agancsozott j szelíd képű• ragadozó!
/ coki ha mondom!" (Piros szökőkútját a vérnek), vagy: „Haj, te
kandzsikaforgató
régi kedvem!" ugyanitt, a Hol vagy, kölyök? című versében hasonlata sem a legszerencsésebb: „Mint a vérbélkörte, csattan a csapón a lószőr — A magyar költészetből Ady, a Nyugatosok, József Attila, Nagy László hatottak rá, meglepő, hogy
Petőfit mennyire távol tartja magától. Ez az igazodás egy bensőségesebb, gondolatibb irányt határoz meg; indulatokat őrző versei, mint pl. a Zápolya uramék asztalára, anakronizmusukon kívül ezért is állnak idegenül a kötetben. A nehézkes, darabos versmondatokat kedveli, amelyek igen alkalmasak a tények, tapasztalatok kimondására. Veretességé menthetetlenül patetikussá válik azonban, ha az anyag nem
elég súlyos: „csak a vízesés zuhog egykedvűen, / szemben, / makacsul szemben az
egyetemnek." (A szobor visszaszáll). Bizarr képeit, megfordított szórendjeit legtöbbször mégis igazolja érzékenysége. Emlékezetes kép a Tanárok ballagása című versből: „Krétaporos fejüket ekkor az öreg tanárok befedik nyakig j cilinderrel, ne lássa
senki, hogy szemeik elrepültek, / és amíg jegyzeteiket zavartan összeszedegetik,
rájuk csapja / az ajtót az utolsó óra utáni mázsás
súlytalanság."
Delejes erőt tulajdonít a szavaknak — ha eléggé átengedjük magunkat dalaínak,
gyakran érezzük ezt a hatást. Költészet című versét zárja ezzel a sodró, szójátékot
is feloldó szakasszal: „dal / dalom / fáj- / dalom / fáj / dalom j fáj". Verssorainak
tördelésével gyakran szervezi képszerűvé az egész verset, játékosan, de a szavak
egymáshoz kapcsolódásának gazdag lehetőségeit is felmutatva. önEeledt bátorsággal
alkot szójátékokat, legtöbbször sikeresen, néha megkegyelmezve a gyengébbeknek is:
„de mi köze a cseresznyéhez a cserebogárnak? / csak mert egy fán terem?!"
(Szentenciák — magamnak).
Magától értetődő természetességgel jelennek meg verseiben a képek, valóságelemek, a legszubjektívebb érzések. Beolvaszt világába hagyományosan szép gondolatokat-képeket is: „Békesség neked hegyiösvény / valahol Németországban, / melyen
egy asszony ment, / amikor arra jártam. / Ezentúl mindig ott lépeget — / azon az
úton / esteledik." (Békesség nektek, utak!). Az egymástói távol álló valóságelemeket
szemlélete képes egységgé formálni. Az ismétléseket, párhuzamokat az egyedi jelen46

ségek objektivizálására használja fel: „Lányokon túli vizek tépnek. / Elúsznak
lányszigetek — / szenes totemként visz már a tenger. / Héj! visz a tenger egy totemet!"'
(Busó).
A kötetzáró nagyobb lélegzetű költemény, a Böjti szél, foglalja össze legérzékelhetőbben a széthullást és a darabokból való újrateremtés kísérletét. Visszatérő h á rom sora: „Csak ami hullt, / csak ami múlt, j az a jelen Jelen." szomorú parafrázis - .
József Attila soraira: „Csak ami nincs, annak van bokra, / csak ami lesz, az avirág, / ami van, széthull darabokra."
A „jelen Jelent" nyilván egy másik, egy eljövő követi. Kiss Benedek arra ajelenre látszik készülődni, ez a kötete a felkészülésé; az ő szavával: „gondolatelőtti,
csönd". (Szépirodalmi, 1973.)
TAKÁCS JÖZSEF

Korunk Évkönyv 1973
Tematikus számaival az egykori hagyományokat ápolja immár évek óta a Korunk, és éppúgy lett ezáltal sikerek kivívója, mint kritikai támadások céltáblája.
Az Évkönyv pedig megállást parancsoló tető, amelyről kép nyílik a vizsgálódásra,
kiszemelt területre: a romániai magyar tudományos munkásságra.
A Korunk 1973-as Évkönyve 24 tudománykör fő érdeklődési területéről tudósít,
mindegyikén azt az áramot fürkészi, amely „újabb és újabb vizsgálódásra sarkallja"
a kutatót: „a még feltáratlan, a még meg nem ismert jelenségek feltárásának, megismerésének állandó gondolati önmeghaladásra késztető izgalmáról" — írja Ritoók
János a bevezetőben, „A szerkesztő asztalánál". A kötet kutatólaboratóriumok és
könyvtárszobák sorát nyitja egymásba, s végigjárva rajtuk, a tudományok egyetemességének, fölbonthatatlan közösségének reneszánsz hite igazolódik. A valóságmegismerő indulatban egy filozófus és vegyész, matematikus és irodalomtörténész,,
régész és biológus. Az egymásba nyíló tudományok füzére az összefogóbb igényű,,
filozófiai jellegű általános tudománytörténeti és tudományelméleti kérdéseket boncoló írásokkal kezdődik (Gáli Ernő, Rácz Győző), majd a filozófia (Kallós Miklós,,
Bretter György), az irodalomelmélet és irodalomtörténet műhelye (Kántor Lajos,.
Láng Gusztáv) következik. A kultúrtörténet könyvtárszobái (Jakó Zsigmond, Benkő
Samu, B. Nagy Margit), a nemzetiségelmélet, -történet (Mikó Imre) és a nemzetiségi folklór (Faragó József) után a létezés legszigorúbb jelzőállomása, a szótárkészítés, a lexika kerül sorra (Szabó T. Attila, Balogh Edgár), hogy a nyelvjáráskutató•
(Márton Gyula) szava után a képzőművészet (Szervátiusz Jenőről Banner Zoltán), a-,
népzene (Jagamas János), s végül a régészet határvilágán túl átlépjük a tudományok legbozótosabb mezsgyéjét, s megérkezzünk a reáliák birodalmába, a fizika, at
kémia, a matematika (Zsakó János, Toró Tibor, Radó Ferenc), a biológia (Lazányi,
Endre), az orvostudomány (László János) és a géptervezés (Rohonyi Vilmos) problémái közé.
Mivel a Korunk célja a tér és idő függvényében vizsgálni a kort, s a romániai,
magyar valóság leglényegesebb determináló tényezője a kisebbségi létforma, ezért e speciális létforma köré rakódó és belőle sarjadó kérdések forrnak össze egységes, a.
kötet lényegét hordozó gerinccé. Erdély, a középkor végén s az újkor hajnalán a
magyar tudományos szellem szülője volt, ez az ősi bizonyosság épül a Korunk Évkönyv aljába is, talapzatként. Nem a húszas évek transzilvánizmusának a múltszemlélete ez, nem kényszerabsztrakció, hanem alapos, tudományosan végzett
munka, amely a múlt örökségét nem lobogással, hanem tárgyias, tényszerű föltárással gondozza.
Jakó Zsigmond például az enyedi Bethlen-kollégiumi könyvtár történetének
első korszakáról (1622—1658), Bethlen tág medret szabó, haladó művelődéspolitiká47

járói ír, s nyomon követi a még Gyulafehérváron működő kollégiumi, egyszersmind
fejedelmi könyvtár darabjait Lórántffy Zsuzsanna és Rákóczi Zsigmond pataki várába, ahol aztán azok 1658-ban zsákmányoló martalócok gyújtogatásának estek áldozatul. Erdélyi határokat szab, erdélyi jegyeket keres a felvilágosodásról szólván
Benkő Samu is: „ . . . az erdélyiek magát a tolerancia-irodalmát is a maguk igényeinek szűrőjén engedik át." A transzilvanisták egyik, Erdélyre vonatkoztatott jelzője („konzervatív") támad fel fejtegetéseiben, amikor megállapítja, hogy a XVII.
.században az erdélyiek „elhatárolják magukat a radikalizmustól, s a vallási közömbösség vagy éppen az ateizmus eszméjével harcosan szembeszállnak". (A konzervatív Erdély-képlet a transzilvánizmus láttatása.) B. Nagy Margit is — az építészet
kapcsán — megemlíti azokat a különbözőségeket, amelyekkel a nyugat stílusait,
divatjait Erdély — megkésve és a maga látása szerint, művészetébe olvasztva —
befogadta. Erdély a Magyarországon meghonosodott irányokat csak rostálva vette
.át. Ez is az erdélyi gondolat tétele volt: a két „ország" emberi és művészeti különbözőségéről, s igazolást rá szép számmal találunk az évkönyvben is. „A magyar
.folklór ama részének, amelyet ma romániai magyar folklórnak nevezünk, megvannak az egyedülálló, évszázadokon át kialakult és felhalmozódott sajátosságai mind
.a magyar folklór egészében, mind a román folklórral való kapcsolataiban és kölcsönhatásában" — írja Faragó József „Nemzetiség és folklór" című tanulmányában.
.Mintha a magyar—román—szász hármas szövetség korábbi gondolata rejteznék abban a tudományos szándékban is, ahogy Szabó T. Attila művét a j á n l j a : „Ez a Tár
(az Erdélyi Magyar Szótörténeti Tár) háromnyelvű értelmezéseivel . . . nemcsak a
magyar nyelvtörténet művelőinek, hanem az erdélyi művelődéstörténet sok-sok kérdése iránt érdeklődő magyar kutatók mellett a román és szász történeti kutatások
munkásainak is" hasznára válhat. Faragó József szerint a Kelet-Európában együttélő népek folklór-kölcsönhatásai, az összehasonlító folklór kutatása nélkül „a nemzeti és nemzetiségi folklórkutatás merőben hiányos lenne". Ezzel a megállapítással
túllép a transzilvánizmus erdélyi határokon belülre záruló három-nép-szövetsége
tételén, s a megoldást kelet-európai szinten, kelet-európai kulturális és
tudományos
.közösségben keresi. A romániaiság Gaál Gábor-i és újabb keletű (a hatvanas évek
közepétől alakuló) értelmezését hasonlítja össze Tóth Sándor, a korszakhatárt képező
Gaál Gábor-monográfia szerzője. A legfőbb különbségnek, a mai romániaiság fogalom többletének „a szocialista állam iránti aktív, pozitív viszonyulás"-t látja,
„amely a legtermészetesebb nemzetiségű viszonyulás a szocialista államhoz, m e r t az
elvi internacionalizmusával biztosítéka, letéteményese nemcsak az állampolgári, hanem a nemzetiségi egyenjogúságnak is gazdasági, politikai, nyelvi, kulturális vonatkozásokban egyaránt." A kisebbségi nyelv használata, mint a legelemibb nemzetiségi
jog törvény szabályozta magyarországi és romániai változatairól és történelmi változásairól olvasván Mikó Imre révén ahhoz a gondolathoz jutunk el, hogy a nemzetiségeket „közületeknek"
elfogadó jogi rendelkezés teszi csak lehetővé a több nemzetiségű országok minden néprésze számára a közszabadságok maradéktalan élvezetét.
A készülő Romániai Magyar Irodalmi Lexikon tudományos tervéről s a terv —
részleges — megvalósulásáról készített tájékoztatójában Balogh Edgár a lexikon
célját olyan formulában határozza meg, amely maga az évkönyv, a romániai m a .gyar tudományosság vizsgálata okát és indítékát is megjelöli: „a hazai
magyarság
önismereti szükségleté"-hen.
Mert nem pusztán magas igényű tudományos körképet
készít Évkönyvében a Korunk, hanem — míg hagyományt őriz — példát is teremt:
egy közösség tudatos és öntudatos magafigyelését, határa gazdagságának számbavételét végzi el. Legyűrni irigységét — nehéz dolga van a magyarországi
kritikusnak, mert önző magábafordulással — míg forgatja a vaskos kötet lapjait — csak az
jár benne, milyen szívesen hasonlítaná hazai magyar próbálkozáshoz a Korunkét —
ha lenne, mihez.
ÖDOR LÁSZLÖ

•43

KÉPZŐMŰVÉSZET

Nyolc évtized
KERESETLEN SOROK ZSÖGÖDI NAGY IMRÉRŐL

Arca: ráncos és komor. Talán ezt mondta valahol valakinek: szörnyű még csak
rágondolni is, hogy ez a rettenetesen öreg ember én vagyok! Van ebben valami
drámaiság. Ö, az erő festője, a dinamizmusé, a keménységé, 6 már öreg ember.
S hiába dacol sorsával. Hiába dolgozik még mindig annyit, mint két fiatal! Fákra
mászik rajzó méheit befogni! Kaptárokat készít! És fest, fest, ha kell, tíz órán
keresztül is egyvégben. És milyen frissek azok az egymás mellé kerülő színek!
Mindez mit sem változtat a tényen: a kilencedik évtized küszöbére l é p . . . Szembe
kell néznie az idő múlásával. Figyelmeztetik a testi fájdalmak, a gyakrabban fellépő
betegségek, és figyelmezteti maga az élet. Más ember talán egyre érzékenykedőbbé,
elégikusabb hangulatúvá válna. De hozzá ez nem talál. Öt nem ilyennek ismertük
meg. Még akkor sem szenvelgett, sajnálkozott önmagán, amikor ezelőtt fél évtizeddel szívinfarktussal feküdt a kórházban. Ott is határozott, tudatos és kemény volt
önmagával szemben. Keménysége nem abban mutatkozott meg, hogy makacsul
szembehelyezkedett orvosai tanácsával, utasításaival. Hanem abban, hogy meg akart
gyógyulni. Mert érezte, hogy még nem fejezte be azokat a feladatokat, amelyeket
magára vállalt. És mindenki csodálkozására ott folytatta, ahol néhány hónappal
előbb abbahagyta. Semmit sem változott emberi karaktere. Épp olyan céltudatos
maradt önmagához, mint addig volt. Könyörtelen és kérlelhetetlen. Mint akit kőtömbből faragtak. Magányosan él, de nem csendben. És nem hallgatagon. És nem
öregesen. Valamikor azt mondták róla, hogy természetes ember. És hogy: ilyennek
kellene lennie az embernek, mint amilyen ő. Céltudatosnak, szándékaiban megmásíthatatlannak. Életkora, alkotásai mindezt bizonyítják.
A múltkoriban felkerestem Zsögödön. Hosszú kérdéssorozat lapult a jegyzetfüzetemben. Tervezgettem, hogy miről is faggathatnám ki. Adósnak érzi-e még magát
valamiben? Hogy érzi: krónikásvállalkozását, a székely ember életének, mostoha,
és mégis tőle elszakíthatatlan környezetével való egységének a végső „felleltárózását" elvégezte-e? Vár-e még valami újat magától? Még mindig vallja-e azt, amit
3-4 évvel ezelőtt mondott nekem, hogy az igazi művész egész életében tanul, s ha
nem térítik le útjáról holmi mellékes gyengeségek, ital, betegségek és egyebek, élete
végén kell megalkotnia legnagyobb műveit, hiszen akkor teljes énjével a feladatára
koncentrálhat, s a hosszú élet során összegyűjtött tapasztalatok mind támogathatják
m u n k á j á b a n ! . . . Kérdezni akartam a képeiről, legújabb terméséről is, aminek csak
egy részét láthattam, mert a többi részben kolozsvári lakásában, részben pedig már
ki tudja hol van!? Ezt és sok mást is meg akartam még tudni tőle! D e . . . pillanatok alatt beláttam, hogy nem fog menni. Nem, mert nem olyan fából faragták,
hogy mások terveihez, céljaihoz tudjon igazodni. Épp a méheivel bajlódott, takarította a kaptárokat, amint szokta már nem is tudom hány évtized óta.
4

Tiszatáj

49

A tervezett beszélgetés elmaradt. Még addig sem jutottam, hogy b á r egy kérdést
feltegyek. Annál jobban ismerem őt, semhogy ne láttam volna: ilyenkor minden,
próbálkozás hiábavaló, s eredményhez úgy sem v e z e t n e . . .
Maradtak a k é p e k . . . Még a címüket sem tudom ideírni. De nem is az a lényeges. Hiszen a munka sohasem a cím. Vagy legalábbis az igazi munka nem az.
Hanem a látható, megtestesített élet. Ez esetben: költészet! Költészet a vásznon, az
ecsettel, a színekkel. Most éreztem meg igazán, jobban talán, mint bármikor eddig,
hogy Nagy Imre költő. Költött valóságot ábrázol! Hol van az a szétáradó béke,
amelyet panorámikus vásznairól leolvashatunk! Asszonyság ölében t a r t j a k u t y á j á t !
Nem holmi kicsi szobaállatot, hanem nagyot, parasztosat, éles szeműt! És hol van
ez a Kánaán! Alvó, mezítlábas parasztgyermek a fűben. Mellette kecskék, odább
ludak! A meredek domboldali úton legény küszködik lovaival! A távolban fák, bokrok, csupasz domboldal, hegyek!
Micsoda epikai bőség — mondom! — és már nem azt nézem, hogy mennyire
mása a Nagy Imre-i mű ennek a légkörnek, amelyben mi élünk, hanem azt, hogy
milyen szép is ez a költői világ! És mennyire igaz! Olyan mértékben, mint ahogy
Arany János is megkívánta az epikustól a valósághitelt! Azt, hogy semmit a maga
ösztöneitől vezetve ne „találjon" ki, hanem mindig mindenben a hiteles tényekből
merítsen!
Az ilyenféle költészet nem lódítás, nem helyzetek kreálása, és nem is valamifajta absztrahálás! Lehet azt is. Nagy Imre tudja, hogy korunk törekvései sokirányúvá váltak! Tudja, elismeri, hogy miért ne lehetne bármit, éppen csak őt n e m
érdekli az ilyesmi. Neki megvan a maga útja. Ö azt is tudja, hogy „nem ami rész
szerint igaz", hanem „ami egészben, s mindig az" — olyan kell, de a nagy igazság
is részletigazságokból épül fel!
A nagy epikus játszik, zsonglőrösködik a lehetőségekkel. És micsoda lehetőségek
az övéi! Egy hosszú élet ezer meg ezer megfigyelését, élményét, mélységidézését t o r nyosítja most fel magában, s mint valami monumentális zenekar karmestere, akinek
az intéseire más és más hangszerek lépnek be, úgy irányít, komponál, rak össze
elemeket, taglal, értelmez és magyaráz, elvesz és hozzáad, életet lehel a holtba,
zenévé varázsolja a prózát; úgy ír prózát, hogy költ, úgy mutat valót, hogy álmodozik, s úgy álmodozik, hogy ott áll egy dombhajláson, és figyeli a kecskéket, libákat, a férfit, aki éppen botjára támaszkodik, s közben áttekint a túlsó, a párálló
Olt-völgyet odaátról szegélyező Hargita-oldalba is, s ott is megfigyel egy-két olyan
dolgot, amit már milliószor látott, de csak most vett észre igazából. Most, először, és
amire észrevette, már nincs is! Mert a valóság is illanékony, tünékeny, olyan, mint
a percek zakatolása, amikor meghallod az óra kettyenését, már el is tűnt, és jön
az újabb, újabb, megállíthatatlanul. S ha egyformák is azok a kettyenések, mégis
tudod, hogy mindenik egészen más. Nem a szemed, a füled diktálja, h a n e m a
tudatod .. •.
De hol is hagytam el?
I g e n . . . Hogy költészet ez! Játék a fényekkel, a rögökkel, fül rátapasztva a
mellkas lüktetésére. Már nem is a képet látom. Hanem az ő arcát. Az arcra gyűrődő
ráncokat meghazudtoló fürge tekintetet...
Játszódjunk csak! De mivel? Állítsuk egymás mellé az éveket! Fordítsuk vissza
a történelem kerekét! Valahová oda, ahol ennek a fürge tekintetnek a hatodfél évtizeddel fiatalabb mása először kémlelt bele öntudatosodó szemmel a világba! Amikor már kezdte sejteni, hogy nem zenész lesz, amihez ugyancsak érzett hajlandóságot, hanem festő! Majd ott bolyong Pesten, a háború dúlta évek főiskoláján, Aba
Nóvák Vilmos, Varga Nándor Lajos és Szőnyi István társaságában, vagy a fronton
Nagy Istvánnal, a két évtizeddel idősebb rokonnal; kialakít egy csomó kötődést,
közös eszméken, elképzeléseken, szemben álló véleménykülönbségeken vitatkoznak,
elutasítják maguktól az akkor már terjedőben levő és az Akadémiára is betörő
nonfiguratív irányzatokat, legfennebb az expresszionizmust fogadják el, hiszen a n nak a célkitűzései, felfogása, stíluseszköztára egyeztethető az ő s z á n d é k a i k k a l . . .
50

Aztán a főiskola után is folytatódó barátság, eszmecserék, véget nem érő töprengések, és végül: vállalása az egyetlen lehetségesnek, annak, hogy az eldugott kis falu
legyen a művészi küzdelem végső színtere, ott, azon a csodálatos helyen, ahol a
legjobban összeszorul a Kárpátok két láncolata, s szűk szorossal választja el egymástól az Alcsíki és Felcsíki medencét, s az ott folytatott természetes élet, melynek
éppen úgy része volt a gazdálkodás, a méhészkedés, a gyümölcstermesztés, a halászat, a szarvasbőgés-hallgatás kint a havasban, megszelídített medvebocs, mókus
vagy farkas, mint a fába metszett, tustollal papírra barázdált vagy ecsettel vászonra vitt szenvedélyek.
Ez a természetes élet, ha más körülmények között is, de folytatódik... A váratlan későn jött fagy miatt elpusztult méheket éppúgy seperte ezen a délutánon is
ki a kaptárokból, mint ezelőtt ki tudja hány évvel. Csak a környezet változott kicsit.
Az öreg ház egyik szárnya hosszabb, mint régen, modern műtermet épített oda
városának, Csíkszeredának (ma már hozzátartozik Zsögöd) a támogatásával, s a
kert is összébb szorult, a gazdasági udvar meg éppenséggel eltűnt, egy év óta nincsenek ott a melléképületek, ahol hajdan a bikaborjak híztak, s a tenyészkocák fiai
elindultak meghódítani a maguk számára a csíki medencét, szóval nincsenek ott a
gazdasági épületek, mert kellett a hely annak a furcsán hagyományos és modern
épületsornak, amelyik most bontakozik ki vörös tégla falaival, a csíki építészeti
hagyományokat követő meredek tetőzetével, ahol majdan a Nagy Imre-képek végleges otthont kapnak, mintegy bizonyítandó városának, hazájának az iránta, művészete iránt tanúsított megbecsülését...
Tudunk arra számtalan példát, hogy művészek hozzánőttek a maguk közvetlenebb pátriájához, s nem tudnak aztán attól elszakadni. Bárhová is menjenek,
mindenütt azt festik, ami otthon körülvette őket, ami beléjük gyökerezett, ami
vérükké vált. Láttam síkvidéki festőt az erdélyi hegyek közé szorult faluban dolgozni! Olyan alföldi képeket festett, hegy ide, hegy oda, mint otthon! Nagy Imre
azonban szinte meg sem próbált mást! Öt tökéletesen kielégítette: keresni egy etnikumnak és egy hozzá nőtt tájnak a lelkét, s elmondani róla, amit emberileg el lehet
mondani! Talán hitte valamikor, hogy ezt be fogja tudni fejezni! S most úgy érzi,
hogy végeérhetetlen feladátot vállalt. Ha örökké élne, akkor is meglenne az állandó
foglalatossága.
De mit ér mindez, amikor a XX. századnak ezer egyetemesebb problémája
van?! Mit ér? Merné csak valaki megkérdezni Nagy Imrét. Tudja ő jól, hogy mi
megy végbe a világban. Tájékozott. Olvassa az újságokat, meghallgatja és fontolóra
veszi a híreket. Ott is érzi a porcikáiban mindazt, ami a világban történik. Éppen
csak nem tartja feladatának azt, hogy mindent, amit tud, próbáljon rágyömöszölni a
vásznaira. Hisz: a művészet nem leltár. Nem is antennák betájolása arra, hogy lássuk, hol, kik és miként festenek! ö nem akar birokra kelni senkivel. Semmi mást
nem akar, csak céljait megvalósítani.
Tinódi Sebestyén-i krónikásszemmel járja környezetét, s döbben rá szinte minden bokorban, a háza mögött kanyargó kis patakban, a játszadozó gyermekekben
vagy a zárkózott arccal jövő-menő emberekben, hogy nem mondott el még róluk
mindent.
Nézem legújabb képeit. Mik is a fő erényeik?
Atmoszférateremtő képesség . . . ?
Képi egység megteremtése... ? Minden kép egy kis univerzum. Egy kis világ.
Világmetszet nyüzsgő élettel, fiatalokkal és öregekkel, férfiakkal és nőkkel, álommal,
ébredéssel és elmúlással. És ez nem fantázia, hanem valóságköltészet.
Epikai bőség, gazdag mesélő kedv . . .
Fejlett színkultúra... Tulajdonképpen ebben nyilatkozik meg líraisága. Epikai
témáit — s ez elsősorban öregkori képeire jellemző — meleg líraiságú színvilágba
öltözteti. Megpróbáltam az egyik képét egészen közelről, a technikaiakra figyelve
nézni. Régi temperakorszakából őrizte meg a leheletfinom fedések, egymásra épülő
rétegek festői hagyományát. Egymásba fut a citrom- és a narancssárga, narancs
4*

51'

ragyog a zsengezöldön, porosz kék az okkeres b a r n á n . . . Ahogyan ezek a színek
egymásra kerülnek, van abban valami légies finomság. Hajdanában keményen, robusztusán festett. A nagy egységek elrendezésében ma is megőrizte a határozottságot, de a kis felületek kiképzésén érzik a nyugodt, higgadt, improvizálásra hajló
játék a színekkel. Hihetetlenül könnyed az ecsetkezelés. Szinte gyöngédnek érezzük,
ahogy dédelgetőn épít fel egy bokrot, fatörzset, domboldalt vagy akár egy-egy
állatot. Néha kontúrba szorítja a képfigurákat. Mint az akvarelleken szokta. De
nem általános ez. Egyik-másik esetben épp az a szép, ahogyan belesejlenek a t á j b a
a fák, a bokrok, az alakok. Mintha a hajdani expresszionista hanghordozás helyébe
finom, lebegő impresszionisztikus-szürrealisztikus kifejezési nyelv lépett volna. Költészet ez is. Nem csak az epikai tartalmat, hanem ezeket a finoman megmunkált,
sejtelmesen rezgő felületeket is költi a művész. Olyan érzékenységgel, amilyenre
fiatalabb korában gondolni sem mert volna.
Az öreg kor érzékenysége ez?
Valószínűleg igen. A hosszú életút megedzette, alkalmat adott számára, hogy
tisztába jöjjön önmagával, célkitűzéseivel, s amit hajdan elfödött a fiatalos lendület
benne, énjének a rejtettebb rétegeit, az most mind feltör belőle. Nem szab gátakat
az ecsetnek, nem a lélek felsejléseinek, s még annak sem, hogy esetleg ismételni
fogja önmagát. Hiszen — törvényszerű — akinek van egyénisége, úgyis mindig azt
teszi. Miért lenne éppen ő ez alól kivétel? Úgysem lesznek az ú j a b b és ú j a b b képek
a régiek utánzásai, mindig más és más köntöst öltenek, más és más lelkiállapotban
születnek, más és más lüktetés ölt testet bennük. Legfennebb: variációk egy témára.
A csíki élet témájára. A szülőföldszeretet témájára. Arra, hogy itt, ezen a vidéken
mégiscsak jobban hozzá vannak nőve még ma is az emberek a természethez. Erdőinek, pisztrángra halásznak a hegyi patakokban (Nagy Imre is ezt teszi még most,
30 évesen is), vadásznak, élnek, vagy csak egyszerűen megpihennek a f á k hűvös
árnyékában szénacsinálás közben. Ezt látta kisgyermek korában is, a szüleitől, ezt
csinálta és csinálja mindig.
Szőnyi István és Aba Nóvák Vilmos kortársa még ma is folytatja a maga harcát. Mint valami misszionárius. Mint valami csuhás krónikaíró. Aki miközben népe
lelkét figyeli, arra gondol, miként lehetne a tegnapok szépségeit tolmácsolni a holnapi embereknek. Talán úgy fogják évszázadok múltán az ő képeit figyelni, mint
ahogy ma nézzük a múlt idők nagy mesélőit. A Bruegheleket. A Hobbemákat.
A Vermeer van Deliteket vagy az Adrién van Ostade-típusú művészeket. Életet
lehelnek a képeik. Művészeten átszűrt életet. Olyan látványt nyújtanak, melyben a
részlet és az egész egyaránt igaz és egyaránt költészet is.
Ezt éreztem, ahogy azt a néhány képet néztem. Kintről behallatszott a halk
kopácsolás, ahogy a kaptáraival bajlódott. És hátulról a múzeumépítők zaja. Aztán
esteledett. Bejött ő is. Arról beszélt, hogy fáradt. Néhány napig Marosvásárhelyen
tartották, íróarcképeket rajzoltattak az Igaz Szó egy ünnepi számára. Na még csak
egyet. Még csak egyet. Még csak e g y e t . . . míg a végén már nem bírta. Menekült.
Izgatta, hogy mi van otthon a méheivel. És íme, be is következett a baj. Megsínylették a hideget. Látom rajta, hogy levert. .. Most már kérdezhetném, de nem
teszem. Talán csak így tudok tapintatos lenni. Barátok jöttek, éppen csak megérdeklődni, hogy mit csinál, Imre bácsi? Közös csíki dolgokról kezdtek beszélgetni, én
meg nem zavartam tovább őket.
Hűvös este volt. Csíkban mindig hidegek az esték, éjszakák. Be, Szereda felé
már másfajta emberek jártak. Nem olyanok, mint amilyeneket a képekről megismertem. Fent, a domboldalba épített hatalmas iskolából éppen kirajzott a délután
tanuló gyermeksereg. Elgondoltam: talán az ő igazságuk már más. De azért Nagy
Imrét nekik is tisztelniük kell. Még akkor is, ha valami modern, gépzúgásos műhelyben élik le majd az életüket.
*

52

Viharok dúlnak korunk művészetében. Ebben a változékonyságban az ő életm ű v e : csend. Nyugodtság. Még a k k o r is, ha a n n a k is megvan a belső lüktetése.
Ráncos, öreges az arca. De fürge és friss a t e k i n t e t e . . . 1893 július 25-én született. 80 éves. Csak végigtekinteni egy ilyen hosszú életpályán — m á r az is nagy
dolog. H á t még végigélni! És a sok nehéz küzdelem, megpróbáltatás közepette is
megőrizni a frisseséget. A szemek élénk tekintetét. Az ecsetet tartó kéz higgadtan
nyugodt és lendületes, dinamikát és visszafojtottságot, erőt és békességet kifejezni
tudó mozgását.
Lehet-e a szónak olyan ereje, hogy legyőzve tíz meg száz kilométereket, jusson
el a fülébe: csak t o v á b b ! . . . t o v á b b ! . . . Így köszöntjük Öt. Ezt k í v á n j u k Neki.
GAZDA JÓZSEF

ZSÖGÖni NAGY IMRE: CANTATA

53

SÜTŐ ANDRÁS

Egy festő égő csipkebokrai
Zsögödi Nagy Imréről arcképvázlatot írtam, kettőt is, színorgonáinak hangjai mélyén az embert kutatva; így hát a kezéig juthattam csak el a vizsgálódásban, az u j j a i
közé melegedett ecset nyeléig. A további vizsgálódást a szakemberekre kellett bíznom.
A festményeit nem tudom magyarázni. Aki tudja, ezt a munkát amúgy is véghez
fogja vinni, s megtudjuk majd, mennyi benne a hagyomány, milyen mérvű az ú j í tás, francia impresszionizmus vagy német expresszionizmus, meg minden egyéb,
amit az elemzés ilyen esetben óhatatlanul kimutat. Néha olyanformán is, hogy
Magyarázatanak végén, a feldarabolt Mű holtan mered vissza ránk, s tudatlanságunk érzésénél ilyenkor csak a vágyunk nő még erősebbé, hogy újra meg ú j r a
visszatérjünk az eredeti, elemzéstől érintetlen munka színe elé. Laikus mivoltomban
én úgy őrzöm magamban Nagy Imrét, a szakmának gyakorta indokoltan rideg —
vagyis kizárólagosan színképelemző — értékítéleteivel szemben, amiként Mózes gondolhatott vissza a pusztában fellobbanó csipkebokorra. Hogy is lett volna Mózesnek
lélekjelenléte a tűzben gyönyörködni, vagy netán a hamvukba hulló pernyés ábrák
fölött eltűnődni, mikor a lángok közül az Űr hangja morajlott fel, a mitikus látomás Értelme; a gyújtogató égi kéz nyomán a megértő üzenet: „Látván látám az én
népemnek nyomorúságát..."
Nagy Imre égő csipkebokraiból egy több mint fél évszázados művészi szemlélődés eredményeként sugárzik tudatunkba az elkötelezett
művész összegezése: íme a föld, az ég, a pisztrángos patak, az erdő; az ember, akinek sorsában osztozom, akiben eredendő magányosságom feloldódik. Kísérlet ez
vagy megoldás? Nem hinném, hogy a kérdésre — mint bármely nagy művész esetében — egyértelmű választ lehetne adni. Miként az oly sokféleképpen átélt, megszenvedett vagy filozófiává növesztett magány: a közösségi elkötelezettség sem az
egyedül üdvözítő és ujjongó abszolútum; a megváltás sem, aminek ezt a szolgálatot
minduntalan — hisz cselekvéseink értelmét keressük — látni szeretnők. Tény azonban, hogy Nagy Imre magányos színálmai egy meghatározott népi-nemzeti közösség
— nevezetesen a székelység — emberi és tárgyi világában, annak konkrét formáiban
nyerik el igazi értelmüket. A sajátságosban — mit helyinek is nevezhetünk — az
egyetemest. Bartóki mintára. A szarvassá vált fiak kiáltozásaiból Párizs hangját is
kihalljuk; de ezek a szarvasok nem Párizs utcáin sétálnak. Nagy Imre Bartók biztonságával tudta megállapítani mindig: hol bugyognak az ő forrásai. Szó szerinti
értelemben is tudja: melyik szarvasfiú hol fog naphaladáskor megjelenni a Hargita
vágatos oldalán. Épp ezért oly gyakori a kérdés: mi ez? Holmi vaskos népiségbe
oltott székely panteizmus? A festészet határain túlról átlopott mitológia? A munka
költészete, mit a század modern festői képviselete mint irodalmi terhet régen megtagadott? Azt hiszem: egyik sem. Egyszerűbben kell fogalmaznunk. A zsögödi t á j b a
született Nagy Imre — mint minden igazi művész — a világot szemlélő, annak titkait feszegető ember élébe állva mintha azt mondaná: egyedül az én ablakom nyílik
a megértés irányába. Ennek a tájnak a lelkét az én színeim hordozzák. Az én zöldjeim, kékjeim, rőt lobogásaim, ezek a sohasem ellágyító, megnyugtató vagy éppen
idillikus szunnyatagságra andalító, hanem inkább felriasztó, penge élességű, élénkségükben is zord, zúzmara alól kimentett színek. Mert hisz ilyen zúzmarás a való,
bizonyos értelemben a kedély is, amely a látszatok mögül kiszűrte őket. A drámaiság fogalmát sötét színekhez kötjük. Nagy Imre mélykék havasai, előterükben a
gondba-küzdelembe fagyott munkásarcokkal, a jégcsapos egek szigorúságával, a
kiáltó színek élénk kavargásában is balladisztikus feszültséget keltenek bennünk.
S bár kivitelük titka a kizárólagos festői látásmód, a nézőben riasztó hatás legtöbbször polifonikus. A színek hangján a természet változatos formáiban egy történelmi54

leg meghatározott népsors hangulata, életérzése áramlik föl a szív kamráiba. A t á j kép tökéletes egyensúlyát szolgáló, hegynek iramló mezei út f o r m a h i v a t á s á n túl azt
is jelzi, hogy a verejtékes kenyérkeresetnek útja. Szénégető székelyek lába taposta.
A Brummadza alvó l á n y k á j a mögött az ágreccsentö medve sötét színtömege nem
tündéri álom. A fenyegető valóság távolról sincs összhangban a játékos címmel.
Ugyanez az ellentét a két önarckép között is. A rajzos, a korábbi, bizakodó k a j á n ságával, az ecset könnyed röpködésivei, a fejtetőn rikoltó kucsma hetykeségével
b e n n ü n k is rikkantást keltő; a maszkos önarckép ugyanazon életérzésnek az árnyékos, de még inkább északos oldala. A női akt fénykörében is a m á r - m á r fáradó
konokság t a r keserűsége üli meg a torkunk. A bizakodás kötelező, de vajon érdemes-e — sugallják a háttérben a maszkok egyenest a fülbe.
Ha bizonyos értelemben az íróra nézve érvényes igazság, miszerint egyetlen,
elhatározó e r e j ű élményét, gondolatbugyrát bontogatja egész életében: akkor ez a
kényszerűség a festőt is m a r k á b a n tartja. Nagy Imre, egy olyan korszakban, amely
nemigen foghatta föl — tulajdonképpen a zaj miatt, amit a művészetben maga
körül csapott —, hogy egy Cézanne-virágcsendélet forradalmibb, mint példának
okáért egy valóságos f o r r a d a l m á r ódon stílű, tehát művészileg halott megjelenítése,
emlékszünk, maga is elbandukolt a békási cementgyárak hengerei alá. Ott vehettük
észre, hogy alkata, l á t á s m ó d j a egyetlen ihlető otthonának — a csíki t á j n a k —, a
kötelezően m a g á r a vállalt népi érzésvilágnak a mélységeiből táplálkozik. Másutt, a
szürke hengerek csikorgásában képtelen a szüntelen megújulásra. Ebben a kötöttségben rokona ő Tamási Áronnak. Ábel módra vissza is tért hamarosan ismerős
fenyőfái, az ecsetje alá szelídült viharok közé. S mily biztonságos mozdulattal nyitotta meg ú j r a az egek k a p u j á t , hogy ú t j u k r a engedje a Vihar apokaliptikus lovait.
S alant a szomjas libák, mint mocorgó, fehér reménykedések n y ú j t j á k n y a k u k a t a
zuhogó eső felé. Az ő állandó m o n d a n d ó j a a világról: a n n a k a népnek mindennapi
küszködése, amelyből vétetett. A színei, röptükben, mintegy útravalóként vagy t a n ú jelként k a p j á k föl s módosítják saját immanens természetükhöz ennek a világnak
konkrét f o r m á i t ; végső fokon mindazt, amire rábólint az erdei f a m u n k á s és a
madárijesztő kísértet á r n y é k á b a n alvó lány: ez az életünk.

BODRI

FERENC

Kohán György arcképe
„Ügy kellene festeni,
ahogy
kemencét tapaszt az ember . . ."
(KOHAN)

„Aki átlépi e kiállítás küszöbét, számoljon azzal, hogy meglepetésben lesz
része..." — kezdte a megnyitót Erdei Ferenc Kohán első méltó tárlatán (Magyar
Nemzeti Galéria — 1965). A festő életének utolsó évében rendezett kiállítás tíz
teremben mutatta be a jórészt nagyméretű műveket; az összegyűjtött anyag megrendült felismerést, elmélyült és érdemelt sikert, nagy ráébredési hozott. Ü j hívekkel növelte Kohán korábban maroknyi táborát, nagy metamorfózisok, ádáz viták és
perlekedések kavarogtak a vernisszázs nyomán.
Az éltető vihar a festőnek a vásárhelyi Tornyai-plakett (1959), a két Munkácsydíj (1960, 1964) után a Kossuth-díjat hozta (1966), evvel a teljes és végleges elismerést. Örülni sokáig nem tudott ennek, de a díj elismerése lett a Tornyai Jánossal nyílott és súlyos társadalmi felismerésekkel terhes alföldi festészetnek is. Kohán
képvilága tematikájában és mondandóiban a paraszti magyar élethez, stílusában
pedig valóban az alföldiekhez, a Nagybánya előtti realista szerkezetes piktúrához
kötődik leginkább. Igaz, az „alföldinek", sokszor „vásárhelyinek" nevezett Önálló
iskola korábban és ma polémiák kereszttüzében, sok szélsőséges ítélet, nem kevés
elfogult kinyilatkozás hegyesszögében áll. És ebben ugyanígy a Viharsarokban élőkkel közösséget vállaló Kohán-piktúra is.
A harminc esztendő munkásságát dokumentáló 1965-ös tárlaton bemutatott 127
képből csak négy volt olyan, amely nem Kohán műterméből került a termek falaira.
Négy darab tehát, és mindez nemcsak illusztrálhatja a végül is révbe ért festő életútját és mellőztetéseit, de jellemzi művészetének szinte félelmetesen fátumos elhivatottságát is. A tárlat idejében pusztító betegsége már előtte is nyilvánvaló volt,
Kohán a közeles halál tudatában és igézetében élt.
„Egy hatalmas erejű, balladás hangvételű" Kohán-kép, amelyen „a történelem
forgószelébe került szegény ember, Dosztojevszkij tollára méltó konfliktusok láthatók" (Pogány ö . Gábor) nehezen lehetett volna magántulajdon, nehezen lehetne az
ma is. Mint ahogy nem lehet ilyen egy Ady- vagy Juhász Gyula-vers. Különösképpen nem azok a művek, amelyeken a magyarság és szűkebben az alföldi földművesnép sorsa izzik a színek és allegóriák mélytengerében, a hangok keserű dallamaiban, a formák kölcsönhatásaiban vagy a mondatok plaszticitásában egyaránt.
Az öreg Kunné vagy A tápai lagzi borzongató és sötét varázsú igazságaira, hatásaira
gondolhatunk, a félelmetes erővel ránk zuhanó valóságra bennük: megannyi a teljes
nemzet sorsát érintő szimbólum, szín, erő és indulat.
Kohánnál a többnyire hatalmas vászon síkjában viharok és festői formák élnek,
színek és alakzatok. Az ezekből összeállt, feledhetetlenül élményes képlátvány, végül
a mindezek közösségében született gondolat keményen belénkivódik, kitörölhetetlenül. A képi valóságban jelentkező tenebróz hangulat, jelentheti a megidézett költőkkel szőhető rokonságot is, korántsem a szimbolikus vagy impresszív eredetű stílusegyezés. Ugyanígy az életút és életmű keserű és öntépő szomorúságának felhangjai,
komor világa legkivált: az azonos méretű és teremtő igazságtevés, felelősségtudat a
kisemmizettekért.
A korán özveggyé lett, száradó asszonyokért, az elillanó szépségért megfestett
sok rekviem a művek jelentősebbje. Ügy mondják, hogy „fegyelmezett férfilíra" ez,
56

pogány keménység és keresztényi lágyság jellemzi az alakzatok harmóniáiban, a f o r mák és színek felrakásában a kettő együttes szintézise legkivált. „Kemény volt a
sorsom, kemény lettem én is . . — írja a festő szinte a balladák tizenkettesében,
egy ívre fűzhető géniusza „azokat a jegyeket viseli magán, amelyek a Viharsarokra,
ennek népére és a nép művészeire olyannyira jellemzőek" — jelölte Erdei. Bár mi
mégiscsak nagyobbra kerekítenénk az élménykör sugarát, kitépnénk a festőt a helyet,
adó vidék belső történetének mitikus közegeiből. A teljes alföldi parasztnép sorsának valóságát és félelmeit véljük látni ma már a Kohán-képeken.
„Ínyenceket megriasztó, igazakat megrendítő piktúrája" (Pogány ö . Gáborinapjainkban már nemcsak gondolataiban, de valóságában is a köz tulajdona lett..
Képletesen és hivatalosan egyaránt: Kohán 1966 őszén kelt végrendeletében teljes
életművét Gyula városára hagyta, az otthont adó közösség szemei elé mindenekelőtt.
Az Erkel Ferenc Múzeum pedig sorozatos tárlatokon bocsátja a képeket a festőt,
immáron befogadó sorstársak és közönség elé (1968, 1970, 1971).
A „rekedtes hanghordozású, komor kedélyű, töprengő észjárású, dühödt és lázongó szívverésű f e s t ő . . . utolsó és iszonyú erőfeszítéssel tért haza Gyulára, édesanyja házába, képei mellé. Fortunája késve érkezett..." — írja Kohán művészetének elemző monografusa, B. Supka Magdolna az egyik katalógus előtt. A díjakkal
az érdemelt jólét érkezett, de nem hozhatta már vissza az élet szerelmes tudatát, a
festőben e tájt már kevéske jövő élt. Napjainkban pedig csak a képek élnek a szemünk előtt, „tüzes-kormos izzás", a vásznakon felőrölt élet idézi az alkotó éveit.
Kohán fortisszimói és sötétenlátása a miénk, mint ahogy eget ostromló vagy földet
döngető embersége is, amelyben az említett költőtársakkal rokon.
Szenvtelen hangon kár lenne szólni a művészetéről, hidegen aligha lehet mérlegelni az őt ért hatásokat. Józanul elemezni színeket, formát és eredményt. Ahogy
egy tűzhányó kitöréséről vagy egy földrengésről sem lehet impasszibilisen tudósítani: az élmény megrázó és lenyűgöző, nyomában százféle indulatok. Kohán piktúráját analizálni meg sem kísérelték eddig kritikusai. Többnyire lírát kapott, sokszínű indulatot. Megkísérelhetnénk közelítését egyszer a festészet felől.
Fehér izzásban vall róla ellenfél értő és jó barát; egyik monografusa „festőToldinak, kulturált barbárnak" nevezi. Egy másikat drámaisága, zordonsága, a lélek
mélyéből feltörő vallomásosság rendíti meg. „Kohán Györgyöt nem kényeztette a
jósors; minden lépéséért, amit e pályán megtett, fölösen is megküzdött..." — folytatta Erdei. Öt a festő vonzódásai és emberarca Szántó Kovács Jánosra, a parasztvezérről készült Somogyi-szoborra emlékeztette. Mi az akkori vádlottak szavát és
jellemét, a per folyamatát Tömörkény István leírásából ismertük meg, a tárgyalásról az író tudósított egykoron.
Kohán asszonyalakjai — a műveken kevés a férfifigura — akár az akkor vádelőtt állók hitesei és sorsosai lennének, talán maradékaik. Végül is róluk sem lehet
hidegen és büntetlenül szólni: szenvedésükről, fájdalmaikról, imáikról és átkaikról
a festményeken ökölbe zárt vagy összekulcsolt kezük beszél. Az ajkak némák rendszerint, szikes sorsukról tudósít a teljes festői világ: témák, színek és konvergenciák.
Kohán megfestett drámáiban nyilván közrejátszott személyes emberi sorsa is.
A képek mégis inkább egy földhöz láncolt közösség, egy gonddal vert nemzedék
életének és élethangulatának ábrázolásai. A gyulavári születésű festő — hősünk
1910. február 22-én született — „messze tájakat látogat sorba" fiatalon, és útja is
az Ady által megénekelteké: nem szakadhat el kiszáradt pátriájának földjétől, az
ott megismert emberektől legkevésbé nem. Honosainak sugárzása és paraszti sorsuk
tudata kísérte a festő életét. Ö pedig nemcsak fogadta, de élte is a fátumot: így
mindenképpen meggyőző és önálló értelmű lett a képek drámaisága, az ábrázoltak
feszült és kegyetlen konstrukciója. Az a néhány alaktípus, aki a műveken megelevenedett.
A katartikus élményt pedig nem csökkenti a néhol felcsillanó dekoratív és
líraibb színvilág. Hiszen a festő korántsem „díszítő szándékú" (szociálisan és művé57'

-szileg sem az), leginkább az örök és általános, olykor a pillanatnyi és egyszeri mondandó, az elcsöndesedő órák hangulatainak kifejezője lett.
„Megörökítésre csakis az érdemes, ami emlék, ami az élmény ereje által meg
tudott maradni a látott dolgok ezrei közül. Ami aztán megmarad, annak súlya van.
Ettől tud a jelenbe váltani, megelevenedni. Tartalma felerősödik, és emlékművé,
monumentálissá n ő . . . " — vallja Kohán monografusának. Mintha az elébb. említetteket kívánná igazolni az elhatározó élmény erejéről. Arról a szépségében és értelmeiben is öntörvényű világról, ami megfogta őt, amelynek ábrázolása a képek tárgya
lett. „Polgári műfajok" aligha akadnak a képei között: a budapesti, párizsi és olaszországi emlékek — bármennyire „élményesek" is — nem tudták áttörni és elködösíteni Kohánnál az otthoni és a gyermek-, majd férfikorban tapasztaltak élményfalát. Jelentékeny mű a tanulmányok és utazások ihletéből aligha született. Még a
.kor szomorúsággal és szenvedésekkel fölösen telített története is úgy hatol a tudatába, majd a művészetébe is, hogy érezhetjük: a korai képeken megismert paraszti
hősök és hozzátartozóik szenvednek a későbbieken is. Leginkább így a monumentális freskótervek kartonjain. A háború (1938), a Háború emléke (1941—42), a Háború után (1949) című sorozat alakjainak arca mindegyre görcsösebb, elmélyülnek a
ráncok és barázdák a homlokokon, az asszonyok tekintete a kétségbeesetten felemelt
kezekkel egyre takartabbá válik, de a hősök nyilvánvalóan ugyanazok, megöregedve,
.akiket megismertünk az első kartonon, a legelső festményeken.
Aligha találhatnánk tehát „földhözkötöttebb" piktúrát a korban, a kortársak
között. Tornyai, Nagy Balogh figurái tartozhatnak ennyire egy családba talán.
Ugyanígy a házak és a kazlak az alföldi városképeken. De Kohánnál még inkább
baljóslatú, vészterhes a szivárvány, a puszta kenyérért és létért küzdenek a vonszolódó emberek és állatok (Bivalyos szekér napkoronggal — 1962; Lófékező — 1950).
A hófehér falak tövében árnygondok ülnek, félelem fészkel a vakolat alatt (Ház
tövéből, Fehér ház I—II., Föld és kozmosz, Napkorong, kazal stb.). Kívülről a „komondor-világ" leselkedik.
Kohánnak „az élet több a poézisnél", a rekedten és elementáris erővel kimondott igazság a szines lakodalmi strófák kellemdús összecsengéseinél. Aligha lehettek
pusztán etnográfiai érdeklődései, szociális elhivatottság fűtheti legkivált. Sohasem
tud a változó világ hangjain szólani: hangulattartalmai változatlanok.
A kezdetben Tornyai igézetében, az idős mester hatása alatt dolgozó festő (Tornyai Párizsból 1905-ben tért vissza Vásárhelyre és mindvégig itt maradt) személyes
gondok és a közeles háború előérzetének terhei alatt találja meg őrzött, önálló stílusát. Vásárhelyen bizonnyal akadtak barátai, de tépelődéseiben társai aligha: talán
ezért lenne nehéz Kohán öntörvényű útját az „iskolához" szorítani. A festő kívülálló
és szuverén egyéniség, leginkább a költőkhöz hasonlítható. Említettük m á r Ady
Endre nevét, és a személyes sorsban, melankolikus élményekben, messze révedő
hangulatokban annyira rokon Juhász Gyuláét. A Goethe által éginek tartott, de
•általuk nagyon is földinek látott törvény nyert többszörös alakot életükben, napjaikat „könnyel sózott kenyéren" élték, akárcsak műveik hősei, Kohán megrázóan sejtelmes asszonyalakjai.
Ha előszámláljuk a jellemző Kohán-képeket, azonnal feltűnik, hogy az alkotót
.leginkább ihlető vidék a nőkhöz, asszonyokhoz kapcsolja talán. Kezdve akár az
„impressziós-realizmussal" megfestett, a sötét ruha ölében virágos kendőt tartó
.Anyámtól (1937; az édesanyja Kohánnak egyik legnagyobb élménye volt) a Fáradtság
(1938) súlyos és szép, székben alvó fiatal nőalakjától akár a fekete kendőbe burkolódzott, távolba néző Asszonyig (1964). Közben az élet és oeuvre jeles állomásai.
.A dekoratív Fogadalom (1948) szimmetrikus megoldású, színpompás nőalakja előtt
formás váza az asztalon, a fejéből áradó sugaras formákkal melankolikus. Mégis,
még színeiben is ez lett az egyik legderűsebb képe a sorozatnak. Az egy évvel ké.sőbbi Asszonyok—korok nőalakjai — arcukon és tartásukban a múlandó idő, a közöttük álló asztal lapján tál, kancsó, gyümölcsök szép csendélete — már fáradtabb,
elgondolkodóbb sorsokat és éveket idéznek elénk. A nők szemében a „búbánat
:58

iszapja" ült meg, sötétebb ruhájuk az idők múlására utal. A múlt tűnhet terhesnek
az idősebb előtt, a mögötte álló fiatalnak félelmes a jövő. De ott a másik példa is:
teljes asszonyi pompájában —. élénk sárgás-vörös színekkel — jobbra egy érett
szépség virágzik. Ülő alakjában szinte mítoszi és kortalan istenasszony rejlik, a
természet megáldotta élettel és bizonyára gyönyörrel is. Sok múló emlékkel és egy
lassanként tűnő világgal talán. Hiszen láthatja: fensége megtörik. Egy tíz év múlva
született Kohán-képen — Eurydiké — 1959 — a varázsos nőalak szinte már csak
árnyékfigura: kezében aranykancsóval lépked az alvilágba vezető folyosón. Járása
könnyű, testének szinte csak törzse van, nincsenek karjai. A földi szerelmes, Orfeusz
visszanézett rá, és széttépte evvel, várják az alvilágiak.
Az asszonyhősök inkább a múltból élnek, sorsuk kielégíthetetlen vágy lehet csak
tovább, sírás és szenvedés. De ebből a szenvedésből valahol érett művészet születik:
Kohán képén mégis életvágy dereng felénk, bár legszebbik részünket viszi a kancsóval távozó. Ugyanakkor a görög mitológiák hősnője magyar parasztasszony is: népdalok születnek a léptei nyomán.
A Gondolat és pohár (1962) hősnője is a múltjának él. Dürer magábarévedője
(Melankólia I.) körül kaballisztikus jelek és tárgyak szóródtak szét megfejthetetlenül.
Kohán hasonló figurája földközelibb környezetben ül. Erre a nőalak népi öltözéke
utal, kendője, egy nemes formájú váza is. Mintha a magyar történelem, akár a
shakespeare-i tragédiák özvegy királynéi, vagy Szilágyi Erzsébet kapnának képi
formát Kohán ecsetje nyomán: oly gonddal terhes a kupával helyet foglaló. Történelmi asszociációkra késztetnek a sokféle kellékek is.
Ha ezután megfigyeljük a Sirató című képet (a két változat keletkezési éve 1942
és 1965), az elsőn az elemi élmény friss elevensége, a másodikon az újraidézett múlt
emléke tűnik elő. Akár a Gondolat és pohár hősnőjének emlékezete előtt. Mindhárom képen egy-egy paraszti asszony látható, nem nehéz keresni a koporsóra hullott, kezeit görcsösen egybefűző, fekete ruhás és törékeny nő szinte titáni szenvedésének okait. Az 1942-ben festett képen a hangtalan arcból, a kezek rázkódásából, a
ruha fekete redőzetéből feltörő fél mondatokat.
A későbbi Siratón (1962—65) hasonló képfelszíni alakzatok vallanak a sorozatos
gyászokban végigmorzsolt élet sejthető titkairól. Megroskadt tartású nő ez, elnehezült az alakja is.
A Kohán-figurák jó néhánya bizonyosan „ölni szeretne", de tehetetlen és elvakult is, nem sejti, sorsáért ki a felelős. Az 1960-ban festett Parasztasszony kemény ecsetvonalakkal monumentális alakja, konok kontúrokkal ábrázolt arca és feje
hasonló gondolatokat ébreszt és idéz: égnek emelt pillantása körül évtizedek gondja
húzhatott mélységes árkokat. Az ajkak mindegyre némák, a tekintetek rejtik a súlyos felelősségrevonásokat. A hősnőknek aligha lenne kihez szólniuk, ezért fordulnak
mindannyiunkhoz. A festő közvetítésével növelik bennünk a felelősségtudatot, panaszuk száll címzés nélkül és végeérhetetlenül.
Kohán György hatalmas történelmi táblák és hatalmas falak megfestésére lett
volna hivatott. De az általa vallott történelmet nem írták meg még, csak Derkovits
fametszetein. Épp ezért tűnhet mesterkéltnek és skolasztikusnak minden összehasonlítás a murális mexikói piktúrával (Diego Rivera, Dávid Alfaro Siqueros, Jósé
Clemente Orozco), akár Aba Nóvák álhistóriai kavalkádjaival is. A művészetesztétikai játék és műszerezés egy kissé önérdekű lehet: Kohán képvilága annyira eltér
az említettekétől, akár a két kultúrvilág. Harmadiknak joggal tekinthetjük az Aba
Nóvák Vilmosét. Németh Lajosnak vitatható megállapítása az, mikor Kohán helyét
korának magyar és alföldi piktúrájában így határozza meg: „ . . . egy mester emelkedett túl a sablonná merevedett alföldi stíluson, a drámai erejű, kontrasztosan
festő Kohán György, aki Aba Nóvák útját is folytatta, csak őszintébb, drámaibb
hangvételben. Főműve, a háborúellenes monumentális kartonja Aba Nóvák és a
mexikói festészet irányát fejlesztette tovább . . . " Szerintünk valóban túlemelkedett,
valóban továbbfejlesztette, igencsak sokkal és elsősorban szellemében is. A Kohón
által megközelített parasztság és történelem az Aba Novákénál sokkalta igazabb és
59

szenvedőbb. A szándék szociálisabb tartalmú, Kohán sohasem a monumentális dekorativitáshoz keresett a történelemben és a népéletben ihletet. Elsősorban a társadalmi igazság, a keserű magyar paraszti élet ábrázolását szolgálta, művészete szenvedőbb, átéltebb és igazabb, bár sikertelenebb az említettekénél. Sikertelenségének
okát éppen sötét és elriasztó élményeiben lelhetjük fel.
Freskóiból csak a kartonok készültek el, az eseményekkel szinte azonos időben
figyelmeztetnek az átélhető, majd az elért borzalmakra, a háború hírére, létére és
áldozataira. Nem kis merészség és elhivatottság kellett mindehhez: összetört testek,
sövényként sorjázó szuronyerdő, sisakos és marcona férfiak („meg nem csömörülnek"), kézbe zárt asszonyi arcok, megzúzott hangszerek, felborított és összetört paraszti Vénusz-szobor a kartonokon. Élet és művészet egyként a halálé — hirdetik
Kohán jelképei a pillanatnyi mámor illékony napjaiban. Mesebeli Jánosok tekintenek megfáradt és megvilágosodott szemmel a rohamsisakok alól. Előttük az ismeretlen, mögöttük az otthonhagyott és növekvő nyomor, agyukban félelem és céltalan
kétségbeesés. Picasso Guernicája, Ottó Dix háborús triptichonja említhető a freskóvázlatok előtt: katartikus erejükkel és megrázóan súlyos expresszivitásukban egyaránt. Mégis: a Kohán-mű emelkedetten, sajátosan és világosan magyar. A megoldás inkább a festő által vállalt és vallott „drámai-realista" piktúrát folytatja, a
három nagyméretű karton harmonikusan illeszkedik a személyes életműbe, az alföldi
iskola sorstragédiás és balladai hangú vonulatába egyaránt.
Derűsebb és talán konvencionálisan festőibb témák a viasztemperával, keveretlen és virágpompájú színekkel megfestett, „vakmerően egyszerűsítő és a végsőkig
felfokozó" (Erdei) nagyképek, a síkban komponált festmények sorozatában aligha
kereshetők. Inkább az 1971-es gyulai tárlat kisebb temperaképein, kréta- és tusrajzai
között, a festő színvázlatain és grafikai munkáinak egy részében talán. A Szépség
dicsérete című lavírozott tusrajzon öt termékeny és érett nőalak látható, a Fürdőzők
című kompozícióvázlaton kettő: köröttük és kezükben Kohán jellegzetes miliői, a
sajátos képvilág kellékei. Korsók, tükrök, tálak, távolba vesző horizont, napkorong
és holdkaréj, hasonló környezet és tárgyak a Termés vagy a Korsós nő című lapjain.
Mintha az ifjúkor világszomja és legendás érdeklődése elevenednék itt ú j r a az indus,
az egyiptomi, a görög élet és művészet iránt: a rajzokban szinte víziós harmóniák.
Bőséges élet, bukolikus és árkádiai világ, az antikvitás szellemében meghirdetett nosztalgiák: az ember és természet pogány kölcsönösségéről talán.
Legkivált feltűnik ez a furcsa panteizmus a Hódolat életnek-halálnak
című
krétarajz peplumos nőalakja láttán, előtte amfora, az álló figura kezében hatalmas
tál, feje felett virágzó olajág. Egy pompázatos élet és a sorsszerű halál szimbólumai,
a jelképekben is szétválaszthatatlan és Kohán előtt is eggyé lett harmóniák. A grafikai lapok jó részét a természet egységben élő törvényeinek megnyugvó vállalása,
halvány nosztalgia és lebegő melankólia szárnyalja körül.
Az élettel és a halállal egyként perlekedő, keserű és démoni harag a főműveken.
Az oeuvre egészében, a festő vallomásaiban a magyar népköltés balladás hagyományai. A primitív sorstragédiák mélyéről feltörő igazság a széles mozdulatokban,
rendkívüli paraszti hősök felmagasztosulása, elsöprő indulatok fekete izzása, tehetetlenség, drámai lét ember és környezet, ember és ember kapcsolataiban. A figurák
póza nyilatkozik, a komor tekintetek arcváltozatai: nemcsak a sokszor említett igazságról, de Kohán György művészetének nagyszerűségéről is. A munkásságában felvillanó törvényről, a benne feszülő elemi erőkről. Létének egyszervoltságáról ugyanígy: útja lezárt és megismételhetetlen, ugyanígy piktúrájának folytatása is.
Pedig a festő élete szinte szabályos. A népi tehetség indulása olyan, hogy a további út akár lehetne sikeres is. így volt ez utóbb már súlyukat vesztett tanítómestereinél: Kohán előbb a gyulai őslakos József Dezsőnél, majd a budapesti Képzőművészeti Főiskolán Glatz Oszkár osztályában tanul. Mindkét tanítója kiváló festői
kultúrával rendelkezett, az utóbbi példája a növendéket csábíthatta volna a könynyebb megélhetés és megoldások irányába, az etnografikusabban felszínes falusi érdek60

lődés felé. A húszéves Kohán első kiállított képei (1930), majd a Nemzeti Szalonban
bemutatott szénrajzok (1932) mégis súlyosabb gondokat és gondolatokat bizonyítanak.
Inkább a szeretett Tornyai művészetéhez és. hagyományához kötődő fegyelmezettségeket. Hasonlóan keményebb mondandókat az első önálló tárlat (1939) anyaga, a
Műbarát 1943-as kiállításán pedig a falra szegezi a freskóvázlatok kartonjait. Szinte
lutheri tett ez, súlyában és következményeiben is. A festő személyes sorsára, művészetének további alakulására egyaránt hatással volt. „Moshatta vér is", ő maradt
lázadó.
Közben — és ez is egy szabványos pályakép szép állomása lehetne — 1931-ben
Kohán megjárja Párizst, 1935-ben már Itáliát. A reneszánsz festői nagykompozíciók
teatralitásából vallottan sokat tanul, a modernség hidegen hagyja, távoli tájak
aligha ihletik.
Magányos ember piktúrája volt és marad az övé: jelesebb publikációkat nem
hoznak a tárlatai, magányban marad üres óráiban is. Budapesten és Gyulán él,
1946-ban Hódmezővásárhelyre költözik. Első emlékezetesebb és többször ismertetett
kiállítása 1948-ban, a Képzőművészek Szabad Szakszervezetében volt. 1953-tól tagja
az ekkor alakult vásárhelyi ú j művésztelepnek, társaságot nyer így, de társakat
aligha. Lassan elhúzódik még a családjától is.
Az I. Vásárhelyi Öszi Tárlat (1954) képeivel Kohán festészete országos érdeklődés és dúló szakmai viták kereszttüzébe kerül, óvatos követőket vonz és szívós
ellenlábasokat. Az 1956-os gyulai, majd az 1959-es műcsarnoki bemutatkozás, a vásárhelyi önálló tárlat után kapja a város Tornyai-plakettjét, ez lett az első hivatalos elismerés. A képek szép sora, díjai jelzik további útját a budapesti nagy tárlat
(1965), a Kossuth-díj (1966) felé.
Az elhatalmasodó és felismert betegség nyomán fokozódó keserűség pedig a
hangulatokat: félbemaradt művek, elkezdett vagy csak alapozott vásznak vakablakai
a műteremben, az állványokon.
Kohán élete és betegsége utolsó idejében ismét a szülői házba, Gyulára költözik.
Itt is hal meg, sorsosai és szerettei között, 1966. december 16-án. Az utolsó őszön
kelt testamentuma gondoskodott az összegyűlt művek sorsáról. A festő evvel bizonyította ragaszkodását az oltalmazó város iránt. A gyulai hívek jól gazdálkodnak az
örökséggel, bizonnyal megteremtik majd a város fiának állandó múzeumát.
A Halott című Kohán-kép (1965) mintha a festő személyes sorsát vetítené: az
egyszerű padra tett szegényes koporsó mellett fejkendős parasztanyóka áll. Háttal
egy kucsmás férfialak. A konstruktív szerkezetű, puritán kép már nem idézi a korábbi hősök széles és teátrális mozdulatait. A vásznon állók imára kulcsolt kezei
beolvadnak a testek fekete foltjába: fenség és drámaiság, atavisztikus gyász árad a
kép körül. A lelőtt varjú (1963) megrázó élménye, az elhagyott műterem (Kabát —
1949) fal felé fordított vakrámái, sivársága és ember nélküli otthonossága vezethetné
be az előbbi hangulatot. A tehetetlen és önmagába forduló lét balladás sűrítésű
bizonyítékai. Az életmű csúcsai talán.
*

Kohán Györgynek mégiscsak helye lett a magyar Parnasszuson: kultúránk keserű tapasztalásokkal és megismerésekkel vívódó művészei között. Társaival együtt
csodákat vártak, és csodákra képesek. A névsor ismert és hosszú: zenéjük, verssoraik és megfestett világuk vállalásával, mondandóik meghallgatásával talán feloldhatók lesznek a keserűségeik. Megnyert harmóniává és megtalált békévé válnak
a csodák.

61

FODOR ILONA

A csillagfaragó
A HETVENÉVES SZERVÁTIUSZ JENŐ CANTATA-RELIEFJE ELŐTT
„Kicsi csillag jaj de régen vándorol.
Nem láttad-é juhaimat valahol?
»Láttam bízón bárán havas fejébe
Nagy fekete felhő közepébe.«"
(Gyimesi csángó népdal,
Szervátiusz Tibor)

énekelte

Kevesebbet írtak róla-magáról, mint kezéről. Kevesebbet dicsérték szobrait, mint
kezeit. Kevesebben ismerik emberi-művészi titkait, mint ujjait, tenyerét. Költők,
ítészek szobrai helyett sokszor — kezeiről adnak hírt. Szobrai megmutatása helyett
kezeit mutatják be: „Én nem látom a vésőt és a kalapácsot, csak a kezét és a fát,
csak az erdőt és az embert, szilfákat, tölgyfákat, állhatatlan és egyenes törzseket,
egyenetlen ágak karjait, csak a fogékony izmot, csak a kezet, mely rájuk simul és
átveszi nyugalmukat és idegességük, kitapintja a lüktetést, a szívüket, az ereket és
az üzeneteket, csak a kezet látom, és nem látom a vésőt és a kalapácsot."
így ír Márki Zoltán kolozsvári költő, s hasonlóképp dicséri a szobrász kezét a
műbíráló, Banner Zoltán is azzal, hogy a szobrok kezét dicséri: „Szervátiusz Jenő
egész művészetét a valósággal küzdő, a valóságot birtokába vevő, a valóságot megszépítő emberi kéz dicséretének szentelte." Mert a kezeknek tartalomhordozó erejük
van, a lakat-súlyú ujjak mindannyiszor „a szobrok arcába, görnyedésébe zárt titkot:
a szenvedést, a szegénység nyomasztó terheit zárják magukba, mondják el". És
mondják a művész életét, vándorlásait, örökös munkában tellő napjait, ők a szobrász sok-sok önarcképének elengedhetetlen tartozékai: az arc mellől nem hiányozhat a tenyér.
Hisz még az élet keletkezését megmintázó szobor sem a hagyományos szimbólummal, nem a fallikus mítosz jelképével, hanem egy férfikézzel-tenyérrel, s a
tenyérben bimbózó-kivirágzó női fejjel, fejekkel érvel. Tamási Áron novelláiban
rügyezik így ki az emberfia, mint Szervátiusz szobrainak ágbogas kezei.
Költők és műértők azonban nem beszélnek arról, mennyiben mások e kezek,
mint például Leonardo, Dürer, Rodin vagy Munkácsy kezei, mestereké, akik külön
kéztanulmányokat csináltak, akiket annyira foglalkoztatott az emberi kéz. E művészek ars poeticáját többé-kevésbé Leonardo fejezte ki, aki azt tartotta: a gép azért
nem lehet „jó", mert nem szép. Szervátiusz szobor-kezei ez elvet megerősítik, de
meg is cáfolják. Szépség és erkölcs viszonya e szobrász felfogásában sokkal bonyolultabb, mint az elébb említett művészeknél. Szervátiusz szerint — így mutatják
szobrai — a munka nem feltétlenül „nemesít", s önmagában véve nem „szép", legalábbis a hagyományos esztétika értelmében : nem az. Ami szépség e hatalmas
lapátra emlékeztető kezekből árad, azt nemcsak a munka, a feladat, hanem az
emberi fajta évezredek mélységéből átvilágló emlékezete adja, akárcsak Rimbaud
munkáslánya, Jean-Marie kezén, ezért kérdezheti Szervátiusz Rimbaud-val: „Mily
álom adott kezének szárnyat / Hallatlan álma Ázsiáknak?"
De Szervátiusz még ennél is továbbmegy : ő az ázsiai álomban azt • a csodát is
keresi, mely az embert valamikor két lábra állította, ő az emberi kézben a legtökéletesebb gépet is dicséri, kezet, mely még a tudós Darwint is költővé avatta egy
pillanatra. Ebben az értelemben a szobrász által megformált kezek nemcsak har62

monikus folytatásai szoboralakjainak, de azokkal ellenpontban is „dolgoznak", h a t nak. Ök szorítják még szorosabb abroncsok közé az ember lehetőségeit, de ők is:
toldják meg: a vággyal szemben ők az akarat megtestesítői, ö k az expresszivitás
visszafogői és segítői, úgy és abban az értelemben, ahogyan Bartók szerzett zenét —
Ady-dalaiban — a koporsóból kikopogtató „régi embernek". Ahogyan a sirató s i r a tott is lehet.
Ha egyáltalán létezik szervátiuszi „titok", akkor a kezek ezt „játsszák el": élet
és halál: sirató és siratott természetes viszonylatáról adnak hírt. A fájdalom elcsigázza a testet, a száj lefele görbed, de a Csángó siratóasszonynák a test mentén
elsimuló keze már a halottat is „játssza": mintha e kezeket a halottmosók, a siratóasszonyok egyengették volna végső mozdulatlanságra, de egyidejű feltámadásra is.
Hisz a szobrot életrehívó siratóból egyetlen sikoly maradt meg a művész emlékezetében: „Édesapám hogy húzhatnálak én téged ki a sírból?'."
Nem kiásni, kihozni: kihúzni a halottat a föld alól — erre születtek e kezek;
sorsszerűségük mégis mozdulatlanságukban rejlik. Ha tehát Szervátiusz művészetében „kopogtat a sors", akkor botütésekkel kopogtat, akárcsak Bartóknál: munkáért,
szépségért, kenyérért, emberségért botot, botot és botot kap fizetségül az ember, a
művész. A szoboremberek sorsa és a művész sorsa — egy.
Ott áll tehát Szervátiusz Jenő kolozsvári műtermében a székely. Nem idealizáltan, nem is ízes-„ábeles" góbéságában, de úgy, amint van: ahogy él. Égy pesti bírálója az „amint van"-t magabiztos egykedvűségnek mondja. De Szervátiusz tanú rár
élni: olykor a puszta létet is jelentheti, aminek nincs köze a magabiztossághoz..
Az emberhez van köze, hallatlan és bevallatlan álmokhoz.
Ezt az ősibb, a szoboralak testi mivoltánál mélyebb és egyetemesebb világot
nemcsak a proporciók, a perspektíva eltolódása: de újra és újra a kezek idézik,
elénk. Mert a torzba merevülő emberre, a több atmoszférányi nyomás alatt összezsugorodó testre egy fordított nehézkedési törvény is hat: alulról felfele, a kezek,
gyökérszerű indázatából. A bírálókkal beszélhetünk mi is e szoboralakok meghittségéről, de elég egy pillantást a kezekre vetnünk, máris meggyőződhetünk: az emberi f a j emlékezete sosem a meghittségét (még kevésbé a „kedvességet") őrzi, hanem a létet, amint volt és amint van. Az ember megrendülését önmaga nagysága és
kicsinysége tudatában. Ez az emlékezés sugárzik át a szoboralakok esetlenségében,
TORZ mivoltában. De az ellenpont: az IDEÁLIS: az emberi nagyság pecsétje a
kezekben van.
Rendeltetésük, súlyuk van a kezeknek akkor is, ha valami, oknál fogva n e m
dolgoznak, ha csak a munka emlékének hordozói. Ha a falu bolondja, Emré bá''
kezét veszi munkába a sors. Erről az Emré bá'ról megtudom, hogy éhen halt és megfagyott házikójában. A falu, mely addig eltartotta, egy télen megfeledkezett róla..
De a keze, mely a bárányt szorongatja, az állat selymes melegét érzi. Az állatét,,
mely nem övé, mely egy pillanatra mégis „tenyérnyi" birtoka. Pillanatra? De hisz
a biztonságot adó kéz az elmondhatója: a találkozás ember és állat között nem ú j
keletű: ők ketten a lét forrásainál találkoztak össze. Hiába a lábak járta groteszk
tánc, a Kicsit ázottan szaporázó, a bartóki TORZ-ra emlékeztető esetlenség: a kéz
mozdulatlan, őrző és megőrző az élet minden esetlegességével szemben: őrzi a b á rányt, az egyetlen életet, mely véglegesen és visszavonhatatlanul — övé.
És a másik szoboralak: Az Alszeg felé ballagó paraszt keze, amelyben úgy b ú vik meg az igavonó barom, mintha hatalmas eresz terülne fölébe. A hűség borít beígy. A természet, mely maga is olyan, mint egy óriási megejtő tenyér.
A szobrász szívesen emlékezik a Monostori úti falatozóban történtekre, amikor
egy vele szemközt ülő kőműves fogadott vele, hogy kitalálja mesterségét. Szervátiusz.
állta a fogadást: „Márpedig maga kőműves!" — erősítette az igazi kőműves. Majd a
művész fejrázására újabb és újabb mesterségekkel ajándékozta meg Szervátiuszt::
keze után asztalosnak, ácsnak is mondta, csak épp „fafaragónak" nem.
Egy másik alkalommal egy parkettázóval elegyedett vitába, aki szobája padlóját rakva ezzel tromfolta le a művészt: „Talán én jobban tudom, mert asztalos is
voltam valamikor." — „Én is" — replikázott Szervátiusz, s így licitált rá a mester63:

¡emberre azzal, sorra, hogy volt ő kovács, kerekes, méghozzá nem is akármilyen:
kerekesinasként kezdte pályafutását.
NéZem Szervátiusz Jenő kezét, ujjait, amelyek a véső, hegesztőpisztoly, a villanyköszörű nyeléhez idomulva begörbültek, mint a nehéz testi munkát végző munkások, mint a favágók, kerekesek, szénhordók kezei. Elképzelem: ilyenek lehettek a
reneszánsz mesterek kezei; ilyen kell legyen a jelen század homo faberének keze.
Mert a kolozsvári Fellegvár e nyúlványán, Szervátiusz Jenő műtermében a kéz a
„munkavezető" is: ezt a művészt nem segíti a fizetett segítőkéz, sem a gipsz- vagy
bronzöntő brigád, sem a kőfaragó mesterember: itt ő a Mester.
És mert így Mester ő, ezért értem, mit jelent legújabb szobrán, a Tamási Áron
sírját jelző hatalmas andezittömbön a népet jelképező két óriásalak, mit a fegyverrel tisztelgő katonák mozdulatára emlékeztető kezek: tisztelgés és őrzés együttes
gesztusát, fegyvertelen és mégis minden fegyvernél hangosabb intést: „Őrzők, vigyázzatok a strázsán!"
Mert e kezek mindenkor a gesztust, az intést is magukban hordják.
Ha tehát Pátzay Pál szobrászművész Bartók zenéjében a zongorázó Bartók szokatlan erőt bújtató finom ujjait látja, s e muzsikát „gesztikuláló" zenének mondja,
mondhatta, ugyanúgy „gesztikuláló" művészet a Szervátiusz Jenőé is. Ha van szobrászművész, aki művébe építette kezét, úgy minden bizonnyal ő Erdély legnagyobb,
legigazabb kőművese. Nemhiába mintázza újra és ú j r a Déva vára építőjének mondáját. „Mert úgy van az, tudja, béfalazzák az asszonyt, de közben tovább építenek.
És feloldódik így a sötét; látja, legfejül már nem a hold süt, hanem a nap, és az is
aranyba' ragyog, és jelzi, hogy áldozatot kell hozni mindenért, és akkor csak valahogy kitisztul minden . . . "
Mint minden igazi kőműves, Szervátiusz is az anyag szerelmese, ahogyan e
szerelmet a költők értelmezik. De úgy is, ahogyan az érző, sőt gondolkodó anyag is
szereti mesterét, ahogyan például a fa lábra kél s a fafaragó elébe siet lelkes találkozóra: „Egy tölgy a tompán lüktető / lombos ujjbegyekbe lát / s kutatni kezdi mell.kasában / annak a lánynak mosolyát, / akit Szent Jakab éjjelén / verejtékes,
vad
szerelemmel j itt ölelt át az a legény." Aki Szervátiusz Jenő szobrait látja, nem
csodálkozik a költő, Farkas Árpád előbbi sorain, s azon sem, hogy mielőtt a szobrász akár kezét is felemelné, „a fa kérge alól kinyílik a lány", s az ámuló művész
pillantásától kísérten felszáll — a villamosra.
Szervátiusz nemcsak témáiban, de anyagában is ugyanúgy az erdélyi világ, az
•erdélyi táj, a székely anyanyelvét beszéli, akárcsak Bartók. S épp mert
anyanyelv:
•az anya iránti gyermeki szeretet, gondozás, törődés, hűség a megtartója és jelképe is:
A tiszta forrás képe és képzete — Szabolcsi Bence szerint — Szervátiusz anyagában
• éppúgy fellelhető, mint formáiban. „Szervátiusz abban hasonlít Bartókra, hogy számára is, akárcsak a zeneszerző számára, a forma mindenkor — erkölcs."
Nem csoda, ha Szervátiusz Jenő a fát t a r t j a a legtisztább,
legerkölcsösebb
anyagnak. Hisz ez a halálában is élő anyag vall leghűségesebben az emberről: az
anyanyelvről is. E közös anyanyelv érteti meg Szervátiusz Cantata profanáját a fa
másik szerelmesével, Koczogh Ákossal, akiből adott pillanatban mintha asztalos
nagyapja szavai kérezkednének elő: „Nincs még egy olyan élő anyag, mint a fa.
Tölgy, bükk, gyertyán, szil, hárs, juhar, jávor, tiszafa, jázmin, dió, körte, cseresznye,
fenyő, akác, tuja mind más szerkezetű, más keménységű, színű. Egyik a sovány
talajon lesz szívósan kemény, mint a tölgy és az akác, másik a televény földet kívánja. Ágaik helyén színesek, évgyűrűik játékosak, megannyi szépséges lehetőséget
kínálva a szobrásznak, Szervátiusznak. Sejtelmes, szinte romantikus anyag a f a :
rajzában évszázadok esős, napos, szeles idejét őrzi, a földet, ahol felnőtt, s a történelmet, mely árnyékában pihent. A fa él, dolgozik..."
Dolgozik a szobrász keze alatt, de — mint láttuk — dolgozik már az első találkozás, a szembesülés alkalmából is. Olykor még helycsere is történhet ember és
.anyaga között: nemegyszer „mintha szobrász lépett volna át a természet szerepébe, s
ember formájú fákat teremtett volna a maga képére".
De hagyjuk a költészetet, még az előbbi szép idézet megfogalmazóját, Banner
v64

Zoltánt is, aki műbírálóból költővé válik valahányszor Szervátiuszról beszél. Inkább
azt próbáljuk kideríteni, milyen szerepe van a kőnek, a fának: az anyagnak egy-egy
szobor létrejöttében. Erről kérdem a szobrászt, s ő Cantaíája második változatával
érvel, azzal, ami itt készült a Bartók-archívum „megrendelésére". Megrendelésre
készült a dombormű, s a megszokott kifejezés azért indukálja az idézőjelet, mert az
anyag, a fa ezúttal túljárt mind a megrendelők, mind a szobrász eszén, szándékán.
A szobrászművész egyszer már megfaragta e művet, azt hitte tehát, hogy az
újabb Cantata annak hű másá lesz. Tudta azt is, hogyan beszéli a juhar a bartóki
tiszta forrás nyelvét, zenéjét, csakhogy a Fekete-erdőből érkező „gyönyörű fa" nagyobb és mélyebb, vastagabb volt áz erdélyi fánál, mélyebb vájatokat, monumentálisabb, elnagyoltabb formát és ezzel együtt nagyobb szabadságot sugallt a szobrász
kezének, de szellemének is. Bármennyire fájdalmas lehetett, Szervátiusz megritkította szép piros gombáit, páfrányait; más lett a szarvasok ritmusa, egyenesebbekké
nőttek a szarvak, „szinte mint a kardok, vágtak", szellősebbé lett a világ. A gyermekeit haza váró anya nem süllyed az egyiptomi szobrok passzivitásába, karját nem
tartja ölében többé, de — figyelmeztet Szervátiusz — „nézze a kezét: ahogyan a
farönkre támasztja, amelyen ül: ebbe' benne van az otthonhoz való kötődés, s a
készenlét is, hogy ellökje magát, és fiai után eredjen".
A Duna forrásától érkező juhar egyszerre ú j és ú j lehetőségeket villant fel
az eszmei mondandó megvalósítását illetően is: azzal, hogy a méretek megnőnek,
kitágul a szabadság élménye is: „Én addig lezártam egy-egy fával a domborműveket,
egy-egy balladát mintegy keretbe szorítottam. Most. megnyitottam a kompozíciót a
két oldalán, kinyitottam a természetet, hogy a szarvasok a teljes szabadságba kimehessenek."
Tévedés azt hinni, hogy Szervátiuszt munka közben bírta rá a fa: változtassa
meg eredeti koncepcióját. A felismerés már abban a pillanatban megtörténik, midőn
a szobrász kimegy a telepre: „Amikor kimentem.a raktárba, s megláttam a fát, elszédültem a gyönyörűségtől" — ekkor született meg a második Cantata, az igazi.
Ennek oka az is, hogy Szervátiusz már első percben, már ránézvést is tisztában
van az anyag, a kő, a fa, a márvány, a bronz természetével, ismeri egy-egy kő történetét, de történelmét is: nem véletlenül mondja Koczogh Ákos, hogy a történelem
ott pihen egy-egy fa árnyékot adó ága alatt, aminthogy a fa is kivallja a történelmet, amelynek árnyékában nőtt. Kézrátétel nélkül is, Szervátiusz messziről kivallatja a fát életkoráról, a követ állhatatosságáról vagy éppen morzsalékonyságáról.
Az akadályok nem egykönnyen futamítják meg. Példa erre a Tamási-emlékmű körüli viták, bizonytalanságok, amikor Kápolnásfalu határában a szobrász ráakad egy
„gyönyörű szép kőre", de ott kell hagynia „kőnek", mert akkor még nem került rá
pénz. Később a Szent Anna-tó körül keresgél, de a talált követ nem találja eléggé
időállónak. Törvényszerű, hogy Szervátiusznak vissza kell térnie a „tett színhelyére",
•ott kell rátaláljon az igazi kőre Kápolnásfalu fölött, s hogy ott tébláboljon izgatottan a traktoristák között: szinte maga emelné a több mázsás andezitot, és vinné
egyenesen Farkaslakára az azóta híressé vált két cserefa közé. „Két traktorral húzták fel a követ a vízmosásból, a traktorok kukkra ágaskodtak, mint a lovak a nagy
terű a l a t t . . . Gyönyörű idő is volt, május vége, s amikor a farkaslaki templom
mögött végre földre állítottuk, reszkettem a gyönyörűségtől."
Van, amikor a fa, a kő fajtája, van, amikor — főleg a fánál — az anyag alakja
szól bele a szobor jellegébe, de jellemébe is. Ez persze minden igazi szobrásszal
megtörténik. De Szervátiusznál mélyebbek a gyökerek, őbenne, mint már mondtuk,
az emberi fajta emlékezete is él, mely Szabolcsi Bence szerint azt jelenti: „Ha van
a faragásban pentatónia, azt Szervátiusz Jenő csinálta meg."
A Kékszakállú herceg ilyen ősi zené hangnemében született: az anyag, a szil
kettős értelemben „játszotta" e pentatóniát. A nagyon kemény fa kiválóan alkalmas
a Kékszakállú zártságának kifejezésére: „Mert olyan az egész ember — mondja
Szervátiusz —, mint egy vár." Ezért a fának fejtetőre kell állnia, hogy gyökereivel
nemcsak a koronát, de a várat is formálja: „Fejül úgy hagytam, ahogy ferdén lecsapták fejszével: mint egy vasabroncs, úgy feszíti ez a korona a Kékszakállú hom5 Tiszfltáj

65

lokát". De a pentatóniánál valamivel fiatalabb mondandója is van a szilnek: a gyermekkorra, a nagyapára, a régi kerekesmesterre emlékezteti a szobrászt. Kaphat-e
nagyobb dicséretet a szil s általa a Kékszakállú, minthogy abból az anyagból készül, amelyből a régiek a kerékagyat készítették. S zene vagy szobor szempontjából
igen fontos körülmény — legalábbis Szervátiusz lényegesnek tartja megemlíteni —:
„Falun ma is szilből csinálják a kerékagyat, ha ugyan akad hozzá sziL"
Hasonló pentaton anyanyelvet beszél a Csodálatos mandarin szobra is. „Űgy
szoktam, hogy időnkint csak úgy belenézek a fába, és nézem, mi van benne, mit is
láthatok beléje." Ez azt jelenti, hogy a mandarin sokáig kóválygott testetlenül, amíg
a műteremben régóta elfekvő fára rátalált. „Találtam egy agyongyötört fát, amelyik
tele volt görccsel, furcsa, mindenféle csomókkal, és csak úgy hazavittem és csak vártam, még nem tudtam mit csinálok belőle." Látszólag ez még csak az élettelen fa
története; valójában már a céltalannak látszó vásárlás pillanatában a mandarin
benne élt a fában: „Na és néztem sokat itthon is a fát, és egyszerre rádöbbentem,
hogy hát itt a Csodálatos mandarin, egy agyongyötört ember, egy fa, amibe be tudom szorítani egy ember elgyötört testyit, lelkületit. A keze kicsavarodva, az egész
fa teli mélységekkel, magától adódott a behorpasztott mell, a kidüllesztett has. Az
egész torz emberiség. A fa még a lány alakját is elbújtatta alig sejtetőn: ő is ott
szenved a mandarin alá gyűrve."
„Néztem a fát, és egyszerre rádöbbentem, hogy itt a csodálatos mandarin": az
ihlet perce ez, az átváltozás pillanata, amikor a fa szobor és „fa" is egyszerre, ezért
beszél a szobrász hol fáról, hol szoborról: a művész maga sem érzi, hol ér véget a
bot, és mikor kezdődik a szobor, a királyfi vagy a mandarin: egyre megy. Mert a
Fából faragott királyfi is ilyen „kész" szobor, azzá teszi a faágak természetes szétágazása, s azzá férfi és nő együvétartozásának fájdalma és öröme: sorsszerűsége.
Ki tudta volna ezt jobban, ki tudná jobban Szervátiusznál?
Mi szerepe van e szobroknál a kéznek? Mire ott kéz, ahol a fa zenél? — „Kéztelen" szobrok ezek, még ha a Kékszakállú arca, koronája, vára felé Judit kígyószerű keze kúszik alattomosan, követelőn (ahány női ujj, annyi „jellem"). S mi szükség kézre ott, ahol az anyag maga a sors, mit számít tehát, hogy a királyfi ráteszi
kezét a királylányéra, és azt mondja (a szobrász szavaival): „Most megfogtalak és
többé nem eresztelek el!" Szervátiusz, akárcsak Bartók, tudja, hogy férfi és nő
között nincsenek ilyen „megfogtalak!" viszonylatok, hogy a kölcsönös rabság öröktől
fogva való. Öröktől, mint a szenvedés. Ezért kerül ki a Fából faragott királyfi, e
szépen színezett meseszerű, a falusi mézeskalácsokra emlékeztető szobor a Mandarin
göcsörtös fájához oly hasonló anyagból. A szobrász azt a fát választja ki, amiről
szobrásztársa azt tartja: nem elég szabályos. „No, nekem éppeg jó lesz, mondtam.
Hagytam, válasszák ki mások a javát, én ezt választottam, ezt a göcsös f á t : az ilyenekbe tudok én mindig remek dolgokat belelátni."
„Remek dolgokat" lát bele a szobrász a fába úgy is, hogy ő, akinél szerényebb
művészt nem ismerek, minduntalan szobrai „szépségéről" beszél, megfeledkezve
arról, hogy az álszerénység mást diktálna. Mást? De hisz ő a fáról beszél, a királykisasszony pruszlikján pedig a „gyönyörű szép kalotaszegi hímzést" dicséri, a „gyönyörű színezést", mely legalább annyira Kalotaszeg, mint az ő érdeme.
És bizonyságul, hogy a közös anyanyelv, a pentatónia mennyire összehoz különböző foglalkozású, különböző érdeklődésű és felkészültségű embereket, lám, akadt
magyar zenetudós Szabolcsi Bence személyében, aki egy alkalommal elzongorázta
Szervátiusznak a Fából faragott királyfi zenéjét, és úgy zongorázta el, hogy a billentyűk alól 0a góbé lovacska is előmasírozott, a kis ezüstpatkó dobogása is kihallatszott.
Beszéltünk a szobrász kezéről s az anyagról: a munkaerőről a szó materialista
és idealista értelmében is.
A szobor Cantata révén most a munkafolyamatot kísérnők végig a szobrászművész elbeszélése nyomán.
Ne tekintse az olvasó „hazabeszélésnek", ha a szobrász zenei fogantatású m ű veit némileg elhatárolnám a többitől. Mert bár e művek közelebb állnak a tiszta
66

forráshoz, mintsem Bartók zenéjéhez, e szobrok eredendően zenei fogantatásúak.
Erről beszél Cantatájárói szólva Szervátiusz Jenő is. A művész számára nem elegendő, hogy népdalgyűjtő barátja elmondja neki a kolinda szövegét. S nemcsak
azért nem elég, mert a „szavalat" farkasordító hidegben, a Bocskay-ház előtt, kutyafuttában történik, de azért sem, mert a szobrász igényli Bartók zenéjének „lepergetését" is. Ám ekkor még csak a kíváncsisága éledezik, a ballada szövege-értelme is
homályos marad, meg is kérdi nemsokára Szervátiusz a folkloristát, megint csak az
utcán: mit is akart az az öreg „suszter", aki nem nevelte fiait semmi mesterségre,
se szántásra, se vetésre, se ménesterelésre? Jagamas János, aki egyben Bartók legjobb ismerője is, elneveti magát: „Nem suszter volt, hanem öregapó volt." Azután a
szobrász kézhez kapja a szöveget, de újra kéri barátját, forgassa le neki a zenét:
csak másodszori hallomás után jelenti ki: „Megfogtam!"
A „megfogás" annyira jelentőségteljes élménye a szobrásznak, hogy bele is
építi Cantatája bal sarkába. „Halk, lágy mesével indul (a történés), háromszögbe
fogva a fába szelíden belesimuló s a furulyára és természetre figyelő Bartókkal, a
dallamos kerekded formájú mókussal s a kicsi pásztorral, aki önfeledt áhítattal
fújja furulyáját."
Igazat adhatunk Koczogh Ákosnak: a képi történés s a zenei történés összefüggéseit kereső szép kísérletének; magam is szívesen tetten értem már szobor és
zene „műfajon" túli találkozásait. Csakhogy a kicsi pásztor furulyáját hallgató Bartók: maga Szervátiusz; ő az, aki a gyimesi csángó fiúcska dalát, többek közt a mottóul választott „kicsi csillagot" hallgatta és énekelte > egy csillagtakaróval beborító
nyári ég alatt, a Setétpataknál, a Naskalat hegy lábainál. Ilyen értelemben a dombormű e részlete a szobrászi élmény elindulását érzékelteti, annak képi megfelelője,
ezáltal a térbeli megfogalmazásba az időbeliséget is befogva.
„Megfogtam!": Hányszor érhetjük tetten Bartókot zenéjében, amint kipattan az
ötlet, ahogyan megfogamzódik a téma, kibomlik a gondolat, ahogyan például a Fából
faragott királyfiban megszületik a bábfaragás eszméje. A zeneértő az ötlet e kipattanását egy másik bartóki dallammal, a „Megfogtam egy szúnyogot" karakterzenéjével párosítja össze. Ami azt jelenti, mind Bartóknál, mind Szervátiusznál: a megismerés és annak különböző fázisai egyre nagyobb, egyre fokozódó örömmel jár,
hogy a tudatrétegződés az érzelmi telítettség fokozódásával, felforrósodásával azonos
jellegű. Mert Szervátiusznak, akárcsak Bartók számára nem elegendő, hogy ismeri a
népet: újra és újra meg kell ismerkednie az öregapóval, a szarvassá változott kilenc
szép szál fiú édesanyjával, noha maga is mondja: „Engem is így várt mindig az
édesanyám, ahogyan: ez az asszony várja haza az ő szarvasfiait."
A relief ezt a művészi keresést is tükrözi, amikor előbb az egyes, egyénített,
„emberi" szarvasokat bemutatja. Mert látott ugyan Szervátiusz nemegyszer szarvasvadászatot addig is, „de akkor inkább csak nézőbe". Látnia kell a „jelenetet" újra,
amint a szarvas kilép a „színre", azaz a tisztásra, és széjjelnéz. Ez megfelel a kolinda
s a bartóki zene történésrendjének is: „A lét folyamából lassan emelkedik ki a
szarvasokká vált fiúk drámája. Mintha egy dráma színpada lassan megvilágosodnék": mutatja be Bartók zenéjének „színpadát" Rónay György.
• A megismerés reveláció ja mégsem következik ezzel be: a lét folyamához a többi
szarvas is hozzátartozik, s nem is csak az élő szarvasok, nem is csak szépen elsimuló
ritmusuk: persze szerepet játszik a domborművön az emlék is, „milyen szépen mennek, hosszan elnyúlva, és úgy mennek el, hogy nem alakjuk, inkább a gerincük és
a fejük egy-tömege hullámzik". Ez már a tiszta forrás szelíd, lírai hullámzása.
A szabadságba vágyó szarvasok, az igazi szarvasok mégis azok, amelyek emberlét és
állatiét határmezsgyéjén állnak, amelyek megértik az apa szavát, és akinek szavát
az apa is felfogja, ha teljesen meg nem is érti. Ezekhez az emberszabású szarvasokhoz a véletlen vezeti el Szervátiuszt; mily sokatmondó, mennyire törvényszerű, hogy
nem az élő, hanem a halott szarvasünő vezet el a lét tragédiája, a szarvassors
megértéséhez: „Ott feküdt a Hargita tetején a zöld puha mohába' egy szarvasünő,
sok koponyát is láttam ott elszórtan (lehet hogy egy szarvasvész érte az állatokat,
de az is lehet, hogy farkasok tépték szét őket): láttam a szarvastemetőt."
5'

67

Miért lényeges az élményrétegződés sorrendisége? Mert ez lehetett Bartók élménye is, mert a szobrásznál, akárcsak a zeneszerzőnél az „epikus" élmény drámaivá
válását is végigkísérhetjük. Szervátiusz Tibor mondja apja szobor-Cantatájáról:
„Mint minden dombormű — mint az egyiptomi, a görög reliefek — eredendően ez
is epikus. Elvileg, műfajilag nem térben elhelyezett koncentrált plasztikai magot,
hanem egy hosszabb falnak, egy fríznek hosszát őrzi. Egymás mellett létező f o r m á k nak a ritmikus ismétlését adja. Most ezen belül a Cantata feltétlenül drámai mű,
nem balról jobbra, vagy jobbról balra, hanem két oldalról középre sűrűsödik, ott
van a drámai magja az egésznek: a művész belső feszültségének a kicsengésében,
fókuszában, de úgy is megfogalmazhatjuk, hogy a két világ, a két nemzedék összecsapásában. Ahol ez az összecsapás, egyfelől, a művész bensejében, másfelől, a domborművön az apa és a szarvasfiúk között a csúcspontjára ér, ott van a kompozíciós
és formai mag. Most ettől balra: a múltnak, az anya, a hagyományok világának a
szarvasok elcsendesült hullámzása: a tiszta forrás válaszol jobb oldalon. A dombormű sorrendje tehát nem lineáris, hanem egyszerre két oldalról indítható el, közbül
gvüremlik fel, mint a hegy: a szenvedélyek összecsapása a művész belső d r á m á j á nak kivetülése is."
Ezután szinte magától kívánkozik a művész összegezése: „Mert ismerem az
erdős, hegyes tájat, ugyanazt az erdőt, ugyanazt a szarvast, amelyet Bartók is jól
ismert, hisz ő is itt élte gyermekkorát, mert ismerem a hegyi embert, még a keze
fogását is, ahogyan fegyverét tartja, ahogyan az ásó-kapa után nyúl, és ismerem
asszonyát is, a mozdulatot, ahogyan háza elé kuporodik és várakozik, ezért tudtam
megfogni azt, amit Bartók, noha nem vagyok zeneértő."
Nem mérheti fel a közös anyanyelv ércnél maradandóbb erejét, aki Szervátiusz
Jenő és Bartók Cantatája között csakis a programszerű, vagy műfaji, m ű f a j o n túli
egyezéseket keresi. Az erdélyi hegyek anyanyelvét kell ismernie annak, aki a Cantata lényegét érteni akarja. „A fa: fa; a kő: kő" — mondja Szervátiusz; a zene: zene
— élte meg Bartók, ha netán nem is mondta. De: a szarvas: szarvas, mondta szobrász és zeneművész; de: a vadászat: vadászat: ember és vad méltó megmérkőzése,
mely sehol a világon nem ilyen valóságos, ennyire tényszerű.
A művészet szimbólumokkal: Bartók és Szervátiusz tényekkel is érvel: azért oly
igazak jelképeik is. És tény és jelkép izgalmas és igaz valósága az, hogy az erdei, az
erdélyi ember nemcsak ellenfele, de elsősorban és mindenekelőtt rokona a szarvasnak.
Ha tehát Szervátiusz Jenő ugyanarról a szarvasról beszél, mint Bartók, akkor a
rokonságot tényszerűen, azaz szó szerint is kell értelmeznünk, így a tiszta forrásról
nyomban kiderül, hogy mennyire nem jelkép, mennyire valóság: a hegyi patakok
kristályforrása az. Mert ugyan megénekelte a szép híves patak tisztaságát Dávid
prófétától Arany Jánosig, Juhász Ferencig sok író, zeneszerző, költő, megfeledkezve
arról, amire ú j r a és újra Szabolcsi Bence figyelmeztet, hogy tiszta forrás csak egy
van. Legalábbis Bartók értelmezésében: egy. Az, amelyik a haldokló zeneszerzőt
messze hazájától, Amerikában is kísérti, amely hazahívja őt, s mely a III. zongoraverseny erdő-zenéjében újra felcsendül: a gyermekkor „boldog nyári erdeje" hazavárja a fiút.
Ez a varázslatos, ez a megejtő, ez az egyszeri világ nem „költött", nem jelképes
szarvasokat teremt. Ez a szarvas a hegyi ember méltó ellenfele épp azért, mert mély
„ázsiai" rokona is.
Koczogh Ákos, a bartóki s a Szervátiusz-féle Cantata rokonságának kutatója fel
is sorolja zene és dombormű naturális, természetutánzó kellékeit, anélkül hogy elmondaná, hogy a zenei és szobrászi „naturalizmust" az erdélyi hegyek, maga a kárpáti szarvas sugalmazta.
Szervátiusz arról a szarvasról beszél, mely Bartókhoz hasonlóan, a domborművön is pentaton zenében: dór hangnemben jelenik meg a „színen". A szobrászi s a
fiangszeres bevezető úgy lépteti tisztásra a büszke szarvast, hogy neve van. Mint a
Megyei Tükör írója mondja, ez a szarvas csakis itt él, s fajtájában, jellegében, arculatában és jellemében különbözik a többi szarvasoktól.
68

Vadászata nem egyszerű, épp ezért hívja és kihívja a vadászt. És megkezdődik
a küzdelem egyrészt a szarvas hallatlanul finom érzékszervei: füle, szeme, de főleg
szaglása s a vadász képessége, hozzáértése és tudománya között.
Hogyan tükröződik e „tudomány" a szobron és a zenében? Bartók puskával közelíti meg a szarvast, mivel ezt a többi fegyvernemnél tán hathatósabbnak, vagy
éppen „modernebbnek" érzi: belekölt tehát a népi kolinda szövegébe, ahol nincsen
puska, de nincsen híd sem, amin a vadász áthalad, hogy a szarvasokat elejtse. A kolinda bartóki szövegében a híd jelképes csodahíd, mely a szarvasok átváltozását, a
csodát érzékelteti. Azt, ami a két világot: a vadász és a szarvasok világát elválasztja.
Szervátiusz közvetlenebbül közelít a szarvasok felé: ő már tudja, hogy nincs híd,
s azt is tudja, hogy — mint mondja — „puskát nem adhatok az öregnek a kezibe,
merthogy egy ősi dolog ez az egész Cantata, ezért, hogy balladásabb legyen, nyíllal
oldottam meg, mert a nyíllal hatalmas erőt lehet éreztetni. Ügy hogy egy olyan
hatalmas nyilat komponáltam, amibe szinte az egész ember belefér: a nyíl megfeszül, a húr szinte pattan szét és benne az öreg csizmával és lobogó szakállal,
mintha hatalmas vihar tépné szakállát, akárcsak a mögötte kínlódó fenyőfát, még a
kabátja is majdnem — a nyíllal együtt — elszáll róla".
Mítosz és naturális — ne féljünk a kifejezéstől: naturalista — elemek a szoborban és a zenében is. A homorú véső rusztikus egyszerűsége egyfelől, a kürtök, tülkök zenéje másfelől; a tiszta forrás „hárfaglisszandója" mindkét műben érezhető.
Követhető tehát a párhuzam abban is, hogy zenében és szoborban egyre inkább
sűrűsödik a dráma: az anyának, a szülői háznak, a gyertyáknak, a serlegnek, mindennek, ami a múlt, zene felel: a „quíntekbe váltó szarvasok vissza- és elforduló
plasztikai élményéből", akárcsak Koczogh Ákos, kihallom én is a beszélgető szarvasok anyagtömbjeit, az ideges szarvastestek ritmusát.
De aki a kárpáti szarvast látta, tudja bizonnyal: a naturalisztikus elemek csak
kísérői a lényegnek. Most derül ki, mennyire abszurdum Szervátiusz kezéről és
szobor-kezeiről, valamint Bartók „gesztikuláló" zenéjéről tovább elmélkednünk. Már
a fiaira támadó vadászapa is megtoldja lehetőségeit, amikor íjat vagy nyilat vesz
kezébe. De ami az apának tudomány, praktika, az a szarvasban — adottság. Ami az
apa kezébe fegyvert ad, az a fiúban fegyvertelen erő: eszköztelenség. „Ö ilyen".
A „Caccia alla Bartók", akárcsak a Szervátiusz-féle vadászat, mitikus mélységekben történik, de úgy, hogy közben pontosan, földrajzilag is feltérképezi az eseményeket, a lélek történéseit is. Ezért van igaza Szabolcsi Bencének, midőn Szervátiusz
Cantatáját Bartók „ifjabb méltó testvérének" nevezte:
„Miért érzem Szervátiusz kompozícióját a Bartók-zene méltó tükrének? —
A Cantata profana alapgondolata: a világok harca, melyből a természet kerül ki
győztesen. Nos: Szervátiusz műve — mint dráma, mint líra és mint epika — mert
elbeszél, reflektál és megjelenít egyszerre — ezt a kettős-hármas világot adja vissza,
a konfliktust és a győzelmet. Szervátiusz egyforma erővel érzi magában a harcoló,
megkötő és felszabadító erőket s a Természetet, mely mindezt magába fogadja és
feloldja.
A főalakok: a vadász apa s a kilenc csodaszarvas magában is úgy jelenik meg
itt, mint természeti és elementáris erők szimbólumai, melyeknek mérkőzése, összecsapása elkerülhetetlen.
Otthonmaradni, vagy kimenni az erdőbe? Bartók vissza-visszatérő kérdése ez.
Szervátiusz együttérez Bartókkal, amikor drámai kompozíciójában azoknak a nagy
erdőknek ad igazat; de keze alatt a szarvasok és az erdők egyetlen nagy dantei
erdővé válnak, az élet rejtélyeinek nagy megoldójává."*
Szervátiusz Jenő szobrász fia, Tibor mondja: „A faragott Cantata profana nem
* S z a b o l c s i B e n c e 1967. o k t ó b e r 10-én h a n g s z a l a g r a f e l v e t t v a l l o m á s a a b u d a p e s t i B a r t ó k archívuimban, S z e r v á t i u s z J e n ő j e l e n l é t é b e n h a n g z o t t el. M e g t a l á l h a t ó a M a g y a r R á d i ó h a n g a r c h í v u m á b a n az „ A k i s z e b b e t t e r e m t , e l s ő s é g i s a z é " c í m ű m ű s o r b a n s z e r e p l ő s z o b r á s z m ű v é szek visszaemlékezéseivel együtt.

69

illusztrációja Bartók Cantatájának. Nem, még akkor sem, ha plasztikailag érintkezéseket is mutat fel. Nem illusztrálása a román népi balladának sem. Ez az ő
alkotása, az apám domborműve, eddigi domborműveinek folytatása, belső életének,
lelki világának a törvényszerű kivetítése. Lényegében »expresszionista« mű, akárcsak
a Bartóké. De még inkább expresszív, ahogyan a népi balladák azok. Hogy közelebb
áll a népi forráshoz, mint Bartók zenéjéhez? — m o n d j a . . . Ez az eddig elmondottakból következik. Valójában Bartók is a kolindához nyúlt vissza, de a népi forrás
számára is csak indítás volt, amit felhasznált arra, hogy a motívumot • önmagából
kivetítve, önmagának hozzon létre valamit: egy zeneművet. (Hogy aztán ez a mű
az emberiségé is, az természetes.)
Apám is ugyanazon ősforrásból indult ki, s abból, hogy fiúk mindenkor összeütközésbe kerülnek az apával, a családdal, a megszokottal. De ahogyan felmerült
benne a problémának egy domborműbe való megfogalmazása, mint minden alkotóban, benne is előretörtek egyéni indítékai. A Cantata, mint zene, mint téma csak egy
művészi folyamatot elindító mozzanat, ahogyan maga mondja: »-ötlet« volt, kiváltója
annak, hogy bensejében működésbe lépjenek azok a tényezők, amelyek alapjában
saját lelkében, formavilágában már benne éltek, abban mélyen gyökereztek, amit
faluról falura vándorolva, fészerben hálva vagy a szabad ég alatti pásztortűznél melegedve hallott-látott: átélt. És amit mindenáron ki akart magából adni. Mindez az
egyéni élettől függően, de attól függetlenül is, arra sarkallta, hogy túltegye magát
emberi és művészi mivoltát gátló kötöttségeken. Látta, érezte, élte, hogy a személyiség, a művész, de minden, ami és aki szabadságba vágyik, túl kell tegye magát
mindenen, ami szabadságát gátolja, ami megakadályozza, hogy önmagává legyen.
Ez apám művészetének lényege, ez a Cantata magja. A Bartóké is."
Apa és szobrász fia szép találkozásának lehettünk tanúi és lehettem t a n ú j a nemegyszer magam is. Beszélgetésüket, olykor a fiú kirobbanó panaszát, az apának tett
szemrehányásait és rajongó és főleg értő dicséretét mindig Bartók Cantatájával
„kísértem" — gondolatban.
Az apa tudja, hogy lehetetlent kíván, és mégis hazahívja fiát, fiait: „Megteszi,
amit szíve szerint tennie kell; hazahívja őket; de tudja, hogy nem jöhetnek haza.
Könyörgő dallama csupa esdeklő gyöngédség. Férfinak, apának csak azért lehet ilyen
csodálatos gyöngédséggel esdekelnie, ami úgyis reménytelen. S ha a dallam talán
valakinek nem mondaná el ezt: elmondja világosabban a zenekar kísérete. »Az asztal is készen...« Innét, ahogy föllobognak a gyertyák, van mindebben valami szakrális, valami nem annyira profán, mint inkább elemi, vallások előtti, eredendő
szakralitás, és itt egyszerre világossá válik, hogy a mű »nem oratórium, hanem kantáta«, mint Bartók mondja; és világossá válik az is, hogy miért profán kantáta, a
szónak nem mindennapi, hanem sajátosan ősi, elemi — akármilyen paradoxul hangzik is — szakrális értelmében."
Miért e terjedelmes idézetek?
Szabolcsi Bence, a zeneértő Szervátiusz Cantatájának „zenei": mitikus jelentőségét, Szervátiusz Tibor ugyané dombormű emberi, lélektani és művészetlélektani
eredőjét, indítékát, Rónay György, a költő profán és szakrális: valójában IDEÁLIS
és TORZ viszonylatát közelítette meg. Mindazt, ami Bartók és Szervátiusz igazi
rokonságát adja.
Magyarországon talán e sorok írójának van a legteljesebb „Cantata-gyűjteménye": egybehordta költők és képzőművészek műveit, műveikről formált vallomásait,
s látta-olvasta e műveket. De — Szalay Ferenc kép-Cantatáját és Juhász Ferenc
szarvasénekét is beleértve —: ezzel a szakralitással, mely a Szervátiuszé, nem találkozott. A szobrászművész, „a saját önzésébe bezárt apáról", a nyíl ívébe bebörtönzött szenvedélyről beszél, s hozzáteszi: „Mind így vagyunk: jót akarunk. Magunkhoz akarjuk kötni fiainkat, s aztán csak ártunk vele."
Bartók és Szervátiusz tudta: az apa nem változhat nem-apává, a szarvasfiú sem
változhat nem-szarvassá. Bartók azonban csodához folyamodik és híd hoz, az átvál70

tozás külső kellékeihez. Szervátiusz, akárcsak a székely népmese hőse, azt mondja:
„Tettem is hidat és nem is." És valóban: a szobron egy kidőlt farönk látható, innen
és túl az apa lába és a szarvas mellső lába egy-egy kövön. Láthatóan a harc nem
dőlt el, és nem is dőlhet el soha, annak ellenére, hogy az utolsó szarvas nyaka megadóan hajlik a tiszta forrás fölébe, hogy a végén a vihar, a dráma líraivá oldódik.
Nem gondolhatok másra, csak erre a zenére, amint nézem kettőjüket, szemben
egymással, s hallgatom a fiút, amint beszél: „Én azt hiszem, hogy minden apa elindítója valaminek, de a fiúnak magának kell eldöntenie, mit akar, magának kell
érte megverekednie, kiverekednie a magáét. Ami által valóban önmaga lehet. És önmagáé is. Ezen belül szálak és antennák lehetnek nyilván mindenfele: előre is,
hátra is, a tradíciókhoz; közös utak vannak és közös célok vannak, lelki és formai
és egyéb rokonságok, vagy ha tetszik: kötöttségek.
Mi ketten ráadásul egyazon műteremben dolgoztunk és dolgozunk még ma is,
közös anyagokkal élünk együtt, óhatatlanul közös meghatározó tényezők is vannak.
Nekem eléggé nehéz volt elszakadnom attól a tanítástól, amit édesapámtól kaptam,
ugyanakkor szerettem volna és ma is szeretnék az apámtól kapott örökség erejében
megmaradni, azt továbbfolytatni. Ez természetesen > küzdelmet jelent. Ügy érzem,
tízszeresen nehéz küzdelmet jelentett nekem, aki nem magam indítottam el a
magam művészetét. Bráncu$i mondta: Rodin szólt egyszer neki, legyen a tanítványa,
ő nem lesz, mondta Bráncuiji, mert a nagy fa árnyékában nehéz még egy fának
megnőni, ö is tovább ment, és nem vállalta a dolgot; gondolom, én is tovább
mentem. De ebből a küzdelemből akármennyire is nehéz volt nekem, annyit' hasznosítottam, hogy műveimben ez a harc látszik is . . . A belső feszültség, belső energia, mely sugárzik — úgy érzem — szobraimból, ebből a forrásból táplálkozik."
És aztán nézem a Tamási-emlékművet: apa és fiú közös munkáját; az apa
terve szerint készült művet, és hallom a fiú szavait: „A kő teljes egészében apám
műve. ö tervezte és alakította ki. Az én szerepem elsősorban az volt, hogy ha a
munka bármely fázisában (tervezés, faragás, szerszámkészítés stb.) megtorpanás áll
be, továbblendítsem a dolgokat. Eleinte előre dolgoztam, kinagyoltam a felületet, s
ő fejezte be, de végül is az idő úgy rohant, hogy amit elkezdtem, be is kellett fejeznem, persze nagy önfegyelemmel, hogy megtartsam magamat az ő felfogásán
belül..."
Mennyire törvényszerű, milyen szép példája a fiúi alázatnak és „szarvasgőgnek"
is, hogy a Cantata furulyáié kicsi pásztora a gyimesi „kicsi csillag" daloló nótafája,
az apa több művének „főszereplője" nem a tervet készítő Szervátiusz Jenő, hanem a
csillagfaragó fiú keze alól bomlik ki a kőből. Hogy épp Tamási Áron emlékműve
őrzi kettőjük kezenyomát. Tamásié, aki harmincévesen elhatározta (Bartók Cantatája még meg sem született): „Elmegyünk egy tiszta forráshoz, hadd igyanak lelkeink a nagy munka után!" A tiszta forrás akkor, 1928-ban, Kodály Zoltánhoz vezette Tamásit, találkozáshoz, „melynek melegét, szent titokzatosságát szóval nem
lehet megközelíteni", melyet „talán egy végtelenbe hangzó székely nótával" lehet
érzékeltetni: kiénekelni.
Szervátiusz Jenőt és Tibort Bartókhoz vezette a tiszta forrás vágya, a Mesterhez, aki példamutató nagy ikertársához hasonlóan „szabályozta és világba vezette a
székely nótafolyók medreit", aki Európába vezette az erdélyi szobrászpárt is.
Nézem Szervátiusz szobor-Cantatáját, és teljes bizonyossággal tudom: a szóértés
tökéletes, a találkozás egy „tágasabb Székelyországgal" megtörtént, Ér és Óceán
parabolája testté lett. Tamási Csórja Péterének álma beteljesült. S a Csórják utóda,
Szervátiusz, aki oly sokszor panaszolhatta, hogy nem feredhetett meg a „legszebb
tóban", az élet tavában, nos ez a szobrász már elmondhatja fiáról azt, ami Tamási
hősének csak óhaja volt: „Benned, ha Isten van az égben, nagyot fog nőni Csórja.
Üdőt jelző fa leszel, székelyek látó szeme, titkokat olvasztó tűz és elme. Az én halálom felett hidat építesz valamikor és megferedel a legszebb tóban és nem ijedsz
meg a világtól, a bojgó angyalát neki!"
71

LÁSZLÓ GYULA

Genesis
GONDOLATOK SZALAY LAJOS RAJZMŰVÉSZETÉRŐL

Szalay Lajos 1909. február 26-án született a Borsod megyei
Őrmezőn. 1927—1935 közt — egyévi franciaországi megszakítással — a Képzőművészeti Főiskolán tanult. A II. világháború után előbb Franciaországban, majd Argentínában
telepedett meg, s ott több mint tíz évig élt. 1949—1955 közt
a grafika tanára a tucumani Universidad Nacionalon, 1958tól a Buenos Airesben levő Képzőművészeti Főiskolán. 1961től New York Cityben élt, az utóbbi években többször hazalátogatott, és 1972-ben nagy kiállítása volt a Nemzeti Galériában és Miskolcon. Rajzait világszerte múzeumok őrzik.
Nevezetesebb könyvei: Szalay Lajos 60 rajza (Bolyai Akadémia, 1941); Tizenkét rajz (Üj Idők, 1943); Dibujos-Drawings (Tucuman, 1954); Dibujos-Drawings (Buenos Aires,
1957); Genesis (New York, 1966); Faludy György, Villon
balladái (Pannónia Press, 1968).
BESZÉLGETÉS A RAJZRÓL
Többszöri beszélgetésünk jegyzeteiből kerekedett ki ez a képzelt, de mégis minden szavában hiteles beszélgetés, illetőleg ennek „jegyzőkönyve".
— Mondd, Lajos: meglátsz valamit környezetedben, s az ingerel arra, hogy tollat ragadj s rajzolni kezdj?
— Igen is, meg nem is. Ha a látvány indít el, akkor tanulmány lesz a rajzból,
de lényegesebb a következő: Támad egy-egy izgalom jellegű érzéki inger bennem,
s ez változik aztán optikai jelképeken keresztül rajzzá. Ennek megfelelően a rajz
nem lesz egyenletes, hanem izgalmi csomópontok keletkeznek benne. Talán egyszerűbben megértjük egymást, ha arra gondolsz: ha az Üristen azt mondta volna,
én a világot rajzban teremtem meg, akkor ilyennek sikerült volna. Pontosabban ezt
próbálom én, mint kis inasa elérni. Ilyen elemekből teremtette volná meg a világot
az Úristen is. Érzed, ugye, hogy itt a vonal több mint körvonal, s nem is az a szerepe, hogy egy tárgyat körülírjon. A vonalak viselkedése feszültségnövelést okoz a
rajz lapján. De ha már a tudatos ellenőrzés kérdése is érdekel, elmondhatom, hogy
nagyon vigyázok arra, hogy a rajz formái sohase legyenek horpadók-konkávok, hanem mindig térbetüremlők — konvexek. Az élet nem horpadás, hanem kitüremlés.
Az én rajzmodoromban hiányzik a germán konkavitás, így kerülök ellentétbe a nyafogó germán expresszionizmussal.
— Nagyjából ezt vallotta szobrait illetően Medgyessy Ferenc is. Mondta s mutatta, hogy szobrain csupa domborodó forma van, egyetlen negatív horpadás sincsen,
ami annak látszanék, az két domború forma találkozásának völgye.
— Hadd fűzzem tovább az előbb elkezdett gondolatsort. Büszke vagyok arra,
hogy jól beszélek magyarul, méghozzá az alkotás szintjén beszélek, ú j szavakat alkotok s illesztek a mondatok következetes rendjébe. De ez megvan rajzolásomban is.
Megtaláltam? Nem, dehogy is találtam: „itt van, Lajoskám — mondta az Úristen —
a ragozható vonal." Vonalaim nem ábrázolnak abban az értelemben, hogy valamely
72

felület kontúrjai lennének, hanem cselekvő igék. Hadd hozzam fel példának, hogyhaazt mondom: „most lábbadok", akkor ezt cselekszem, nem pedig csak ábrázolom ai
cselekvést, ugyanígy vonalaim is cselekszenek s nem az állapotot ábrázolják. Mikor,
rajzolok: cselekszem.
— Mondd,. Lajos, vékony vonalaid közé húzott vaskos, indulatos vonalaidat
ecsettel suhintod oda?
— Ecsetet sohasem használok, csak tollat. Gyakran a toll fonákjával, hátával r a j zolok. Vannak szeretettel öregített tollaim, az ú j tollakat nem bírom, be kell játszani őket, mint a hangszereket. Szimbiózisban vagyok a tollal. A vonal a toll papírra helyezésének szögétől függ, s ezt néha úgy élvezem, mint a gyermek. Angol
rajztollaim vannak, puhák, mint az ecsetek, ha megnyomom őket, ráfekszenek a papírra, s utána visszapattannak. Ezzel húzott vastag vonalaim az ösztön ökölcsapásai..
Az ecsetet nem bírom, a durvasághoz, amit fékezek magamban, az ecset nemtelen..
Tollra idomult a kezem, úgy mint Hunyadié a kardhoz. A rajzoló iskolázott kezetalán csak egy sebész kezéhez mérhető, a legdurvább finomság árnyalatai is t e r m é szetesek benne.
— Igen, ez rendben van, amikor mi teremtjük a jelenséget, de mi a helyzet, ha:
természet előtt, a jelenség adottságai előtt állsz, amely akarva-akaratlan diktál n e ked, méghozzá az előbbeni rajzi törvényekkel ellenkezőt is!
— Ez az oka, hogy például a Genesis rajzai között nincs egyetlen természetutáni
jegyzet, vázlat sem! Rengeteget rajzolok és festek természet után, a szín és vonal!
izgalma édestestvérek, mégis a rajzot szeretem jobban, mert a színek lenyelnek engemet, a rajz felett pedig én vagyok az úr. Visszatérve az előbbihez, kezünk megneveléséhez, tollhoz szoktatásához, valami olyant érzek ideálisnak, mint az erős kéz
simogatása, amely egy alvó gyermeket nem ébreszt fel, de egyetlen csapással levág:
egy török fejet!
Hiába igyekszem ezt jobban megmagyarázni. Tehát: a rajz igyekszik drámai'
módon részt venni abban, amit mutat, a vonalaknak eszerint nincsen okuk arra,,
hogy ábrázoljanak, hiszen ők maguk a cselekvés. Gyermekkoromtól belém idegződött, hogy még a legnagyobb izgalom esetén sem szabad kilépnünk az ok-okozati
indokoltságból. A történésnek okának kell lennie, létrehívója nem lehet szeszély
vagy véletlen. Hádd utaljak itt arra, amit gyermekkorommal kapcsolatban a latin
fegyelemről és világosságról beszéltünk. Talán ez volt az oka annak is — amire
szívesen emlékszem —, hogy egy alkalommal Picasso engem említett maga mellett
mint olyant, aki tud rajzolni. A létezés szörnyű komolyságát minden rajzomban érzem.
— Állatrajzaidhoz sem használsz fel tanulmányokat?
— Az állatokkal Szent Ferenc-i viszonyban vagyok. Néha még magam számára
is félelmesen ismerem őket, s úgy emlékszem reájuk, mint muzsikus a melódiákra:
bármikor képes felidézni őket. Én az „állatok melódiáját" le tudom fütyülni, b á r mikor, grafikában. Soha természetutáni rajzomat ki nem állítom.
A GENESIS RAJZAIRÓL
Szalay Lajos több levelében írt nekem a Genesis rajzairól, különösen az után,,
hogy elhatároztam: erről a sorozatról fogok írni. A Genesis rajzaiban mintegy 25
esztendő rajzai egyesülnek, valóságos életmű-katalógus. Először kérdéseimben — természetes módon — a rajzoknak a teremtésmonda szövegéhez való viszonyát kérdezgettem. Ugyanis először még nem tudtam, hogy ez a képsor nem úgy állt össze,,
ahogy a rajzolók általában megrajzolnak egy szöveget, nyomról nyomra haladva a
cselekmény menetében. Levelezésünk és kérdéseim kapcsán megtudtam, hogy a.
Genesisnek nem ez a genezise.
A Genesis értelme nem abban van, hogy Mózes I. könyvéhez mintegy 140 rajzot:
készített volna, hanem abban, hogy a rajzok megismétlik az alkotás folyamatát, s így
kapcsolódnak a Biblia szövegéhez. A kiindulópont tehát nem a szöveg volt, nem
73:

:az, hogy a Biblia szerint az őskorban hogyan teremtette a Teremtő a világot. Ezek
¡a rajzok -nem a szöveg szó szerinti megszólaltatói, hanem beszámolók egy életműről,
¡amelynek során újrateremtődtek a dolgok. A magyarázat kissé körülményesnek látszik, de mindjárt fény derül értelmére. Minden nagy művész élete-műve voltaképpen
•a .világ újrateremtése. Olyannak formálja a világot „a maga képére és hasonlatosságára", hogy otthon érezhesse magát benne. Fiatalkorunkban Ferenczy Sándor idegorvosnak volt egy szép gondolata. E szerint minden ember magzatkorában átéli a
cselekvéstelen boldogság ringató élményét, s életében — tudattalanul — ezt álmodja
"vissza, erre felé törekszik, ez szabja meg cselekedeteit. Íme: a világ újrateremtésének modern mítosza, amely minden emberben megismétlődik, s legsugallóbb módon
a nagy művészekben.
A mestereknek nem szükséges tehát a Genesis illusztrálása ahhoz, hogy meg«elevenítsék a világ teremtésének mítoszát: hiszen egész életük, minden művük, minden mozdulatuk ennek az újjáteremtésnek jegyében alakul. E megérzés helyességét
¡sal folytattam a Genesisről. Nem a kíváncsi ember érdeklődése kérdezett, hanem az
meggyőzően bizonyítják azok a beszélgetések, levélváltások, amelyeket Szalay Lajos•egykori pályatársé, arról, hogy miként is történt mindez. S nem is csak a művész
Telelt nekem céhes rátartisággal, hanem az ember és a barát. Nos, e feleletekből
.tudom a következőket:
A Genesis úgy „állt össze", hogy Szalay — de mások is — úgy érzik, hogy r a j zaiban mindig van valami az áhítat magányából, emberszeretete melegségéből. Amik o r tehát egy felszólítás kapcsán foglalkozni kezdett Mózes I. könyvének rajzi megszólaltatásával, nem kellett mást tennie, mint régi rajzai között keresgélni, arra figyelvén, hogy a rajzok magatartása a bibliai szöveg mely részéhez illik. E régi r a j zokból alakult ki a Genesis gerince, vagy ahogy ő mondta, ezek alkották a pilléreLet, s aztán már csak annyi maradt hátra, hogy ahol a pillérközök foghíjasok voltak,
•oda kellett rajzokat készíteni. Mindezt meg is írta egyik levelében. Halljuk most az
ő szavain keresztül: „Valaki mondta egyszer — és elítélően —, hogy minden rajzom,
imég az aktok is, valami vallásos ünnepélyességgel készülhetett. Ez adta az ötletet
•és egy bostoni milliomos nő már egyenesen vallásos rajzokat kérő megrendelésére,
hogy a Genesisre, mint madzagra felfűzzek egy csomó »ünnepélyes« rajzot. Ahol
••aztán a cím megtartása miatt hézagot kellett pótolnom, oda betoldtam egy-egy már
Igazán a Genesis számára készült rajzot. így keletkezett tehát »ünnepélyességem«
¡árujegyzéke, katalógusa. Azt is lehetne mondani, hogy ez a könyv, meg a többi könyv e m is az én genezisem, keletkezésem, fejlődésem önéletrajz-szerű regisztrálása. És
ragisztrálása annak a ténynek, hogy mindig mindent komolyan vettem, mintha az
•egész világ egy teológiai értekezés lenne. Nem gondolom, hogy több információt adhatnék a Genesisről. De azt hiszem, nem is igen lehet egy rajzról a látványon kívül
bármit is mondani, hiszen annyira elfoglalja a művészt maga a csinálás, hogy a
"körülményekre oda sem figyel, tehát nem is emlékezhetik rájuk."
Summázzuk tehát még egyszer: ez a félelmes raj sorozat nem az írott szöveg
vetületeként született, hanem a Szalayban — s többé-kevésbé, minden emberben
¡meglevő alkotóerő Genesis-ét adja.
A Genesis sorozattá való összeállásból azonban egy sereg dolog támadt még, ami
hallatlan feszültséget ad a sorozatnak. Például a rajzokban sok a félreérthetetlenül
mai ábrázolás (ruhák, fegyverek stb.), a szöveg viszont ótestamentumi. Ezzel az idő
múlása kiesett, s a múlt mint „ma" jelenik meg. Ezáltal — akarva-akaratlan — valami szürrealista hangulat, feszültség keletkezik. A rajzok ugyanis sok helyen szemmel láthatóan nem követik a szöveg mondatait, hanem önálló képi tartalommal állnak melléje, néha az a meghökkentő, hogy az ember még keresés után is csak áttételekkel talál kapcsolatot a szöveg és a rajz között, viszont mégis érzi, hogy egyazon dologról van szó. A szöveg és a rajzok közti feszültség tehát nemhogy kárára
lenne a sorozatnak, sőt éppenséggel elmélyíti, olyan gondolati rétegek felé, amelyekre el sem kalandozott a rajzaiból válogató Szalay. A régi rajzok egy része egé•szen más célra készült, semhogy képül szolgáljon a teremtéstörténethez, más részük
'.74

meg belső rajzi izgalom szülötte. De hogy ne rébuszokban beszéljünk a kérdésekről,
idézem Szalay Lajos két levélrészletét. íme:
„Amit a Genesis rajzairól m o n d h a t o k . . . az, hogy a rajzok jó része más célra
készült. Nagyon sok ezen kívül csak úgy l'art pour l'art magamnak rajzolódott, és
csak elenyészően kevés készült direkt a Genesishez." Levelében pontosan megjelölve
f e l is sorolja, hogy melyik régebbi rajza mihez készült. Itt csak a levél summáját
adom: a rajzokból tucatnyi készült előbb egy Librium nevezetű idegcsillapító reklámjául, van a régi rajzok közt újságillusztráció is, egy rajzot meg Kodály Psalmusához készített, négyet Illyés Gyula könyvéhez, még olyant is beillesztett, amelyek
a Les fleurs du mal-t illusztrálták, de szerepel köztük Darwin-illusztráció és freskóterv is. A részletek majd a Genesis „kritikai kiadásában" kapnak helyet, S most
idézek egy másik leveléből:
i „Ami készülő cikkedet illeti, abban bizony én nem nagyon tudlak segíteni, mert
a rajzok készülésének a körülményeire nem figyeltem akkor, és így nem emlékszem most. Ennek az »alkotás« körüli homálynak az okát én abban gondolom, hogy
én nem vagyok teremtő művész, én egyszerűen csak rajzokat termő — nem teremtő — valaki vagyok, akinek kevés személyes harca van az éppen készülő munkával. Talán míg a rajz bennem kibuggyanásig feltöltődik, addig van bennem valami
építő nyüzsgés, de erről éppen úgy nem tudok, mint ahogy az anya nem tud arról a
folyamatról, ami a fétust szülésig felrakja.
Lám, míg nem említetted, azt sem láttam, hogy rajzaim gesztikulálnak. Most
— visszamenőleg — próbál az agyam valami magyarázatot találni. Hogy én, aki csak
mértéktűrő, de nem mértéktartó vagyok, a karok szemaforjával próbálom irányítani
ki-kitörő indulataimat, amik azért maradtak így vissza bennem, mert én nem nevelt, én csak idomított voltam, aki ilyen vagy olyan bálvány előtt pitiztem, nem
tiszteletből, csak félelemből . . . most itt (ti. Párisban) aztán absztrakt mindenki.
Ugyan nem tudom mit és miből absztrahálnak, mert olyanok, mint az egyszeri baka.
Már nem tölt, csak lő és ü r í t . . . "
Amikor Szalay Lajos rajzait nézegettem, „cselekvő" vonalainak természetéről
a következő jelzőket írtam fel, s mindjárt meg is kíséreltem érzelmi hatásukat is
melléírni. Félreértés ne essék, itt csak magáról a kézmozgásról, a húzott vonalról
van szó, függetlenül attól (persze végül is nem független!), hogy halott katonát,
galambját útnak eresztő Noét vagy bármi mást ábrázol. Ez a jelzőbokor tehát a kézmozdulatvonal líráját jelzi. íme: pókháló — gyengéd; leheletszerű — tovatűnő; érdes — durva; vastag — üvöltés; lendületes — szédület; megszakadó — szalmaszálba
fogózkodó; merev — dogmatikus; reszelős — rekedt; bizonytalan — kapatos; atommodellszerű — nyüzsgő élet; firka vonalak — önfeledtség; leíró vonalak — megfeszített figyelem; foszforeszkálók — erre nem találtam még megközelítőleg sem jó
érzelmi értéket, talán: bizsergető; foszlós szélűek — változatok; acélos vonalak —
határozottság; megtörő vonalak — fájdalom; finom hullámverés — női elv; felkiáltójelek — férfielv; s folytathattam volna még. Most nem is arról van szó, hogy megtaláltam-e mindenütt a megfelelő szót a vonal leírására s még inkább a megfelelő
érzelmi magatartás meghatározását, hanem arról, hogy ilyen van, s hogy ez a rajz
megítélésében legalább olyan lényeges, mint az ábrázolás. Érzem annak veszélyét,
hogy a vonalnemek után odatett érzelmi jelző könnyen szótárrá, álmoskönyvvé válhatik, sőt azok számára, akiknek a művészet csak cinizmusuk, „szellemességük" kiélési területe, remek céltábla, mégis valamiképpen ki kell szabadítanunk a rajz
megítélését abból a kezdetleges szempontból, hogy mit ábrázol s milyen felfogásban. Persze hogy ez továbbra is fontos, de csak az által tudunk a rajz mélyére
hatolni, ha megismerjük a vonal „élettanát".
Műkritikánk nyelve elképesztően szegény a rajzok értékelésében. Egy-egy rajz
megítélését olvasva még azt sem tudjuk meg, hogy remekmű-e a rajz, vagy eladásra
szánt olcsó vásári portéka. Mindkettő értékelése belefér a „megítélésbe". Mennyivel
érzékenyebb például zenekritikánk. Itt a hegedűhang, vonótartás, billentés, hang75

hatások finom elemzése, kidolgozott megnevezése valóban lehetőséget ad értékítéletre. Sajnos ismét csak azt kell mondanom, hogy a rajzi vonal művészete, m a j d nem azt mondhatnám optikai grafológiája tekintetében műveletlenek vagyunk. Hadd
iktassam ide ellenpéldaként a kínai művészetelmélet ecset- és vonalneveit Felvinczi
Takács Zoltán könyve nyomán. Ecsetvonások: esőcseppek nyomához hasonló vonások, összekuszált bozóthoz hasonlók, timsókristályhoz hasonlók, ördögbőrhöz, vagy
csontvázhoz hasonlók nagy balta csapásaihoz hasonlók, kis balta csapásnyomaihoz
hasonlók, lófoghoz hasonlatosak, összehajtott övhöz, kender rostjához, összekócolt
kenderhez hasonlók, lótusz erezetéhez, szétbontott kötélhez, viharfelhőkhöz hasonlók,
gombához, a bivaly szőréhez, örvénylő vízhez, szétszakadt hálóhoz, gomolygó felhőkhöz hasonlók.
Szalay rajzai valósággal megkövetelnek valami hasonló szemléletet. Úgyszólván
nincsen két rajza a Genesisben, amelyben a vonalak élete ugyanazt sugallaná. Csodás gazdagságú vonalművészete van. A fenti jelzőbokor csak sejteti, közelíti ezt a
gazdagságot. Aztán meg: egy-egy rajzán többfajta természetű vonal érzelmi rácsát
kapjuk! Ezek egymást áthatják, fokozzák, tompítják. Effajta szemlélet nélkül a Genesis megítélése megreked a tartalomnál — és tökéletesen helytelen irányba vinné
az olvasót! Első kísérletként a Genesis hat rajzát vizsgáljuk meg a vonal élete szempontjából, és hogy tévedésünk minél kisebb legyen, csak megállapítjuk a többszólamúságot, de még nem teszünk kísérletet e többszólamúság érzelmi fordítására.
A GENESIS H A T RAJZÁRÓL
Meggyőződésünk, hogy Szalay rajzművészetének majdani mélyebb megismerése
műbírálatunkat is kiszabadítja méltatlanul szegényes, egyoldalú „irodalmi" szemléletéből, s a rajzi vonal értékeinek árnyalt felismeréséhez vezeti nem csak a műbírálókat, de a művelt nagyközönséget is. Természetesen egy-egy ilyen elemzés bemutatásához — legalább is, amíg ki nem alakul a „közös nyelv" — sok hely, sok
részletfelvétel kell. A Genesis rajzain való tallózáshoz is a kötet terjedelmének többszöröse kellene, de valahogy mégiscsak el kell indulnunk. Hat lapot választottunk
ki a Genesisből, amelyek kissé elmélyültebb megbeszélése során a szöveghez való
kapcsolattól a vonalban való megjelenítés árnyalt megfigyeléséig próbálunk közeledni a rajzok felé. Ezek a kísérletek nem teljes értékűek, de talán még így kezdetleges voltukban is jelzik, hogy Szalay rajzművészete megköveteli és elbírja az ilyen
fajta „élveboncolást".
Noé galambja (a címlapon, Mózes I. 8:8—12), a könyv 90—91. lapján még kétszer láthatjuk ugyanazt a témát. Bár a három rajz alapjául ugyanaz a szöveg szolgál, a három rajz három külön világ. Nézzük például a galambot: az első rajz atomnodelles rajzú, belső izgalommal teli galambjával szemben a második rajzon a
csaknem feketéig fokozott, ujjlenyomatos tónusú galamb és a harmadik rajz vékony vonalrajza áll. Ugyanilyen megmunkálásbeli és világosságbeli különbségek
vannak Noé alakjában is. Itt azután egészen nyilvánvaló, hogy Szalaynál nem a téma
volt az elsődleges, hiszen akkor azonos hangulatú rajzok keletkeztek volna, hanem
a megcsinálás izgalma. Az elektronpályák izgékony kavargása, az örvénylő feketék,
vagy az érzékeny lebegő vonal erősen különböző érzelmi hatásúvá teszi ugyanazt
a témát: az első lap prófétai, szinte ceremoniális, ezt sugallja a mozgásképlet is, a
második rajz szintehogy családias-familiáris hangulatú, a harmadik jegyzetszerű, remegő. Nézzük e három közül most az élsőt még közelebbről.
Az első rajzban többfajta vonalmuzsika jelenik meg, ám a rajz mégsem esik
szét; ezt szigorú szerkezetének köszönheti. A háttér tiszta, mocsoktalan (Szalaynál
szinte törvényszerű, hogy a hátteret nem mozgatja meg „véletlenekkel", hanem
patyolatfehéren hagyja a papírt). Ebben a háttérben éles határok közt jelenik meg
az ábrázolás, amelynek vezérszólamát itt a szinte tetanuszos merevséggel kifeszülő,
ég felé mutató kéz és a galamb viszi. A kéz feszességét fény-árnyék és hengeres
jellegű körös mozgások fokozzák, erős rajta a keresztező, sűrű vonalháló. A galambot tartó másik kézen élesen válik el egymástól a megvilágított és a vonalráccsal
76

árnyékolt felület. A másikkal ellentétben a vonalrács itt nem fekszik rá a formára,
nem követi fordulását, h a n e m szinte síkokat határol (gyakori „fogás" Szalaynál).
A két kéz grafikai képlete, megmunkálása tehát más, s most jött számomra is a
meglepő: a galambot tartó kéz n e m tartozhatik Noé testéhez, ez a kéz semmi körülmények között n e m kerülhet ilyen helyzetbe. Ezt persze csak hosszas figyelemmel
vesszük észre, egyébként csak valamiféle szürrealista hangulat érződik a kéztartáson.
Az erős rövidülésben, kevés vonallal megrajzolt h á t r a h a j l ó fej, két parányi orrlyukával voltaképpen ugyancsak „nem hiteles" alulnézet. A vékony vonalakkal megrajzolt laza szakáll egyre több foszlós tollvonással izgatottan rendezetlenné válik
és feketébe hajlik. Nézzük most Noé r u h á j á t : jellegzetes atommodell rajz, akárcsak
a galamb teste. A körvonalat ezeknek az örvénylő vonalaknak „ h a t á r é r t é k e " rajzolja
ki. Hasonló jellegű füzéres vonalháló és a beiktatott nyomatékok ábrázolják a tenger
hullámverését, míg a hajó, a jobb kéz vonalrácsával készült. í m e : öt-hatféle vonal
használata, a hosszan lendülőtől, az önmagában körözőtől, az egymást feketítő vonalrácson át a laza kötelékekig és a foszlós szélű nyomatékokig alkot változatos és sugallóerejű felületeket s ír le prófétai ihletettségű mozdulatokat. Valóban olyan ez
a rajz (és sok más Szalay-rajz), m i n t h a egy zenekart hallana az ember, a különböző,
sokszor ellentétes hangszerek együttese a d j a a művet (természetesen tud Szalay egy
vonallal, „egy hangon" is énekelni). Külön kellene beszélnünk a benépesített és üre-

A URAPHIC

INTERPRETATION

BY L A J O S

SZALAY

sen hagyott felületek arányáról, egymásba kapcsolódó f o r m á j á r ó l (pl. itt a kéz és a
galamb között), amely végül is mint „az anyag és a semmi" küzdelme d r á m a i v á
fokozza a lapokat.
„Isten képére teremté őt" (Mózes 1:1:27, a 26. rajz). Jellegzetesen háromszólamú
Szalay-rajz. í m e : az egyik szólam az egyenesek sugárkévéiből alakult profil, amelynek szegélyvonaláról visszhangként verődnek vissza a vonalkötegek; a másik: a fejet
kettévágó hófehér folt patyolata, a h a r m a d i k a két felületet összekötő szem. Míg
az első bokrosodó, cikázó nyugtalanságát, a f é j formáit sejtető „nyomatékok" még

f

77

nyugtalanabbá teszik, a fehér ettől az izgatott szomszédságtól még nagyobb n y u galommal telik meg (hiszen a vonalnyalábok megtörnek a határán!), e két felületet
a határozott vastag vonalakkal megrajzolt és vékony vonalráccsal f é n y - á r n y é k r a
bontott hatalmas szem köti össze. A szem a patyolatból „ e r e d " és belemetsz a vonalzavar arabeszkjébe. Figyeljük meg: az arcél s a j á t o s keveréke a t e r m é s z e t n e k és
a jelképnek. Hunyorítva nézvén az arcél, a csodálkozástól t á t v a m a r a d t s z á j á v a l

természethű, ám az orr egyenese nem a d j a az orrcsont feszülő ívét és a húsos alsóbb
részek gyengédebb körvonalát; a fogak helyét s u g á r n y a l á b foglalja el, s á l t a l á b a n
a merev egyenesek megfosztják az arcélt emberi melegségétől. Az eszközök h á r o m szólamú alkalmazását itt m i n t h a á t j á r n á k olyan emlékképek is, amelyek a t e r e m t é s
geometriáját idéznék a rajzba. De vigyázzunk, m e r t az efféle belelátások c s a p d á k !
Itt ugyanis t u d j u k , hogy a r a j z nem a szöveghez készült, h a n e m a L i b r i u m nevű
idegnyugtató szer reklámjához. Mindez legyen intő példa v a l a m e n n y i ü n k n e k , a m i kor a r a j z és szöveg egyezését vizsgáljuk.
„És megáldd Isten a hetedik napot" (Mózes 1:2:1—3, a könyvben a 29. rajz).
Ismét több szólamú rajz, és szemléletekor ú j megfigyelésekkel b ő v í t h e t j ü k Szalay
művészetéről való tudásunkat. Figyeljük a lépő f é r f i a l a k o t : felénk eső bal l á b á n á t rajzolta a jobbot. Szalay rajzaiban gyakori az, hogy n e m t a r t j a m a g á t a h h o z a k é p zőművészeti beidegződésünkhöz, hogy a takart dolgok a rajzon sem láthatók. Sokszor rajzolja ő a nem láthatót, de csak ritkán úgy, hogy „ b e l e f o r g a t j a " a k é p síkjába. Ez a r a j z a is legalább háromszólamú, eszközeit — hangszereit — tekintve.
Az ecsetszerűen odanyomott tustoll vastag, határozott nyomait ujjbeggyel n y o m j a
szét, ahol az „árnyékhatás" miatt kívánatos. Ugyanezt a feketét — más jelleggel —
az angyalnál elsősorban azzal éri el, hogy a súlyos vonalakat egymásba húzza, míg
a tus még friss, s ezzel határozott — n e m foszlós szélű — f e k e t e folthoz jut. S végül
nézzük a „felhőt", min a muzsikáló angyal t é r d e p e l : ez atompályás jellegű, vékony,
könnyed vonalkeringő. A két alak közti terület patyolatfehér, sugallóerejű „ ü r e s "
folt. Ennyit a rajzi megfogalmazásról. Most pedig nézzük a témát. H i b a l e n n e á
bibliai szöveg bármilyen áttételes tükröződését látni benne, m e r t ez a r a j z Kodály
88

Zoltán Psalmus Hungaricusához készült, s nagy erővel eleveníti meg a „mikorom
Dávid nagy búsultában"-t. Ismét egy vonás ahhoz, hogy miért hat Szalay Genesise
lenyűgözőn: aki nem tudja, mit ábrázol a r a j z — de a r r a is hasonlón hat, aki m á r
t u d j a —, az égbekiáltás és az angyali hegedűszó bizony hogy megidézi a megszentelt hetedik n a p hangulatát! A r a j z nem idegen test ebben a bibliai világban, bár
n e m szolgai szövegkép.

„A kígyó pedig ravaszabb vala" (Mózes 1:3:1—5, a könyv 40. képéről). Olvashattunk Szalay Lajos és az állatvilág bensőséges kapcsolatáról. S itt az „atomhálóból" szőtt kígyóban tökéletes szövegképet kapunk. A bagoly Szalay hozzáfűzése, s
a kettő együtt ékítmény jellegű folthatást ad. A bagoly testén bámulni való gazdagságban figyelhetjük meg a grafikai eszközök alkalmazását: foszforeszkáló felületek,
foszlós vastag vonalak, nagy fekete foltok változatai a d j á k a bagoly megjelenésének misztériumát.
Érdekes tudnunk, hogyan keletkezett ez a rajz. Benne ugyanis ősember korunk
óta szüntelenül dolgozó erők munkálkodnak. Tudvalevő, hogy a barlangi művész
gyakran a falak elszíneződését, domborodásának árapályát egészítette ki állatalakká, „belelátta" az állatot, úgy mint Leonardo a redves fal foltjaiba a kompozíciókat, mint mi felhőkbe az alakokat, a szilveszteri ólomöntők a fémgöröngy megfagyott a m ö b a f o r m á j á b a n jövendőbelijüket, vagy a szétnyomott tintafoltban pillan79

gókat s másokat. Nos, Szalay elmondta, hogy a bagoly voltaképpen úgy keletkezett,
hogy tusba m á r t o t t tenyerét r á n y o m t a a papírra (fordítsuk meg a rajzot, s jól l á t szik a lenyomat!), még a bőr redőzete is látszik, s a z t á n el kezdte kiegészíteni a
foltot bagollyá. Ismét csak vigyázzunk, ha jelképeket k e r e s ü n k ! Persze a lélek legj n é l y é n nyilván nem véletlenül lett bagoly a foltból (érdekes, hogy a legrégibb e m -

¡beri „festmények" is ilyen tenyérlenyomatok voltak). Más állat, vagy n ö v é n y is
kerekedhetett volna a tenyér foltjából. Ez a r a j z nyilván közvetlenül a Genesis
számára készült.
„A jó és gonosz tudásának fájáról ne egyél" (Mózes 1:2:17, az 54. rajz). A t o m gömbön vágtató antik harci szekéren az apokalipszis négy lovasa (karddal, m é r l e g gel, szigonnyal és íjjal). A képzetkapcsolás meghökkentő, hiszen a szöveg szerint
a Paradicsomban vagyunk még, s a r a j z mégis á t u t a l az utolsó ítélethez, az O m e g á hoz. Nyilván az ótestamentum „bizony meghalsz" szövege a d j a a képzetkapcsolás
alapját. Félreismerhetetlen a görög vázarajzok Héliosz-fogatának emléke, még a
lovak megtorpanó v á g t á j a is szinte ismétlése az a n t i k m i n t á n a k . A r a j z i eszközök
azonban teljesen újjávarázsolják a görög emléket. A kavargón sötét és villanón f e hér hatású r a j z bonyolult eszközökkel készült (Szalay n e m szereti a t u s „fröcskölését", mert abban a véletlen uralkodik, ő pedig a fegyelem embere), és olyan h a t á sokat ért el, amelyek erősen megközelítik a véletlenek felülethatását. Ezt m é g növelte is azzal, hogy a dúsan összefolyt tust — legalábbis így látom nagyítóval —
letapogatta, és a száradó tusos rongyot itt-ott r á n y o m t a a r a j z r a (pl. a lovak h a 80

sánál, fejénél). A firkálva elkezdett rajzot gazdag vonalhálóval sötétítette, m a j d erősen odanyomott tolla nyomán lobogó indulatú foltok keletkeztek. A r a j z valóban
„csak úgy lobog". A négy apokaliptikus alak megrajzolása is változatos: világos vonalú, „írott" r a j z (pl. a szélső kéz ékítményes rajza), m a j d a ruházat és izomzat
egyre erőteljesebb fokozása „egyenletes" vonalhasználat mellett elképzelhetetlen

lenne. A lovak „öröklöttek"; ezen az értendő, hogy valamire való adottságú rajzoló
m á r kölyökkorában is jól tud lovakat rajzolni, még mielőtt természettanulmányokat
végzett volna. Ugyanis annyi festményt, képet, szobrot, plakátot, fényképet látott
lovakról, hogy ezekre öntudatlanul emlékezvén maga is pompás állatokat tud r a j zolni. Azt hiszem, e „görög emléknek" is ez titka, nem pedig az, m i n t h a rajzolás
közben egy vázarajz szolgált volna mintául.
Nemzetségrend
(Mózes 1:11:16—26, a Genesisben a 121. kép). Bizony a sok „ez
nemzé azt, az nemzé amazt" n e m képi téma. Szalay régebbi rajzai közül Illyés Gyula
„A törvényhozó" című verséhez (francia kiadás) készült r a j z á t tette e szöveghez.
A rajz m á s n a k indult (lásd a „régi" jobb láb vonalát és a kisfiú álló körvonalait).
Talán a régi vonalak elfedése indokolja a Szalaynál olyan váratlan, mert indokolatlan fekete-fehér váltogatást (pl. a bal térdnél), ami olyan gyakori a kubizmus utáni
grafikában, de éppen olyan ritka Szalay minden ízében indokolt rajzaiban. Az így
keletkezett „téglalapos j á t é k " ütemét továbbszőtte a mellkason és a nyakon, s ekként
két, egymásnak nagyjából felelő világos és fekete tömeghez jutott. I l y e n f a j t a egymásnak „rímelő" f o r m á k a t találunk a mérleg barokkos k a r j á b a n és a zsámoly csigavolutás r a j z á b a n is. Az egész rajzot egyébként is függőleges és vízszintes tömegek
ütemezik. Nyilván nem csak a mérleget tartó kéz emlékképe, hanem öntudatlan emlékezés Aba-Novák nagy e r e j ű kezeire, alakította ezt a térbe nyúló kezet ilyen tömörré. A r a j z itt is több szólamú. Más a fej és a sas aprózott, csipkevonalas kezelése a belenyomkodott tollhát foltjaival, s ismét más a többi részek keresztrácsos
£ Tiszatá)

81

árnyékolása. A kisfiú a r c á b a n példát k a p u n k arra, hogy Szalay — kissé a régi r é z metszetekre emlékezve, hogyan fekteti rá a vonalrácsot a gömbölyödő f o r m á r a (remek ilyenfajta a k t j a i vannak!). Szalay — akárcsak R e m b r a n d t , a nagy előd — sze-

ret vázlatos részeket fehérben, nyersen meghagyni, a megdolgozott felületek m e l lett.
*

Amit Szalay művel, az nem csak művészetünknek m a r a d a n d ó értéke, h a n e m
az eszköz ismeretének és használatának olyan m a g a s r e n d ű példája, ami — s a j n o s
— páratlan a mi művészetünkben, de az európai műveltség hatásterületén is. Valóban csak Picassóval m é r h e t ő össze a látomásokkal s egyúttal h a g y o m á n y o k k a l telített Genesis rajzolóművésze, a tisztaszívű Szalay Lajos.

82

Tornyai János ismeretlen verse Szőri Józsefhez
A Bodnár Éva Tornyai-monográfiája (Tornyai János, Bp. 1954) végén közölt
bibliográfia Tornyai-verseket nem tartalmaz. Tóthpál József bibliográfiája (Vásárhely, 1969) már két Tornyai-verset tart számon: A Hétben megjelent (1904. nov. 1.)
hatsoros Epilógust és az 1915. január 13-án született „A puszta meg én" címűt,
melynek kéziratát Kiss Lajos őrizte meg.
A szegedi festészet talán legtehetségesebb alakjának, a derékba tört pályájú
Szőri József (1878—1914) életművének összeállítása során újabb Tornyai-vers bukkant föl. Bár Tornyai és Szőri kapcsolatáról a monográfus Bodnár Éva nem tesz
említést, Tornyainak Rudnayhoz (1908. jan. 22.), a KÉVE művészegyesülethez (1914.
nov.), unokahúgához, Patócsné Kutas Márihoz (1918. márc. 3.), Juhász Gyulához
(1927. nov. 3.) és Czibula Antalhoz írott — Csongor Győző kéziratgyűjteményében
őrzött — eddig ismeretlen leveléből egy ritka mélységű barátság körvonalai bontakoznak ki. Barátságuk tényét Kiss Lajos, a vásárhelyi művészélet hű krónikása
és Szöriné Boga Lujza barátnőinek a visszaemlékezései is megerősítik.
Szőri doktorrá avatása óta (1904. nov. 5.) öröklött földecskéjének jövedelmét
eladott képei árából egészítette ki. Ismerve családi körülményeit és képeinek útkereső jellegét, szűkösen élhetett, sőt Hollós József szerint egyenesen „küzdött a
szegénységgel". A nehéz megélhetés, özvegy édesanyja nem szűnő kérlelése arra
készteti, hogy „rendes" foglalkozás után nézzen. Az ügy véd jelöltséget választja,
gyakorlatát 1909. aug. 21-én kezdi meg. Az Elet antialkoholista páholyában megismert Balog Géza irodájában.
„Ügyvédbojtárrá történt átvedlése" alkalmából Tornyai 1910 „bolondok havának" 11-én levelet ír Szőrinek. A levél két részből áll: az összehajtott lap első oldalán Tornyai a cikkeiből, leveleiből ismert, a vásárhelyi népnyelv ízes fordulatait
természetes módon alkalmazó, tréfálkozó sorokban bejelenti „az Cukkot", a „következő lapon levő Éneket":
DR. SZŐRI JÓZSEP FESTŐMŰVÉSZ
Én már eleget
Sült-tökön
éltem,
ldeálizáljon
már
Egy kis nyugalom

ideálizáltam,
hideg földön
más is . . .
— rám fér

háltam
tán

rám

. ..
is!?

Nagy eszmékért
amíg vívtam
az
Eget,
Más élelmes-jankó
— pórolt
eleget.
Háza, felesége,
teli
kamerája
Jóléttől,
zsírtól
— csöpög
lelke, szája . . .
Eszményi
életből
— nekem
már elég . . .
— Jobb ma egy túzok,
mint holnap egy veréb!
ldeálizáljon
már más is . . .
Egy kis nyugalom
— rám fér tán rám
is!!

—

A levél Szőri özvegyétől az évekig Szegeden élt dr. Nagy Zoltánhoz, az esztergomi Balassi Bálint és Keresztény Múzeum ny. főigazgatójához került. Jelenleg is
az ő tulajdona. Fájó és örvendetes, hogy a kézirat elkerült Szegedről, mert Szőri
özvegyének és sógornőjének halálakor (1966., ill. 1970.) a megüresedett lakásból a
Szöri-hagyaték írásos része (lapkivágatok, levelezés, katalógusok stb.) eltűnt, és
szorgos kutatás ellenére sem került még elő. Félő, hogy megsemmisült.
APRÓ FERENC
6*

83

I •.

L

»L

I

uha^i^it^A >

flipül

¿A-

CksVívLj

^ g i ^ i ^ ^ J e J

j a d w - f a

(LAZsthías^I'

OH a-7

7 A - G S Y K ö Oj!
CftJÜijoJ&z
Cy
'.

f

-Zjj

O&J frv, Ovi^w

St,

«£<rn — ?
.'.ay«

- ( U t ^ A

Gf
«4,
C^Í.

aart/'i.

T - 7 .

TORNYAI VERSÉNEK KÉZIRATA

«^Lp

f l - ^ j ij _

Gondolatok
a XVI. Alföldi és a IX. Délalföldi Tárlat ürügyén
Két tárlatot szemlélhettünk meg legutóbb: az Alföldit — a Békéscsabán megnyitottat — és a Vásárhelyen lelhető Délalföldit.
Mindkettő évenként visszatérő, tehát „hagyományos" kiállítás. A „délalföldi" —
nevéhez illően — a Képzőművész Szövetség délalföldi — tehát szegedi, vásárhelyi,
szentesi, makói, békéscsabai hatósugarú — csoportjainak évi bemutatkozása. Az
„alföldi"-t a legutóbbi időkig eléggé félvállról kezelték a születetten és munkálkodásukból következően alföldi művészek is. Ma már becsülete van a szakma köreiben:
Nyíregyháza, Debrecen, Szolnok, Gyula, s újabban egyre inkább Vásárhely kiállító
művészeinek színét-javát mozgatja meg. Hiszen kilencvenkilenc kiállító művész
kettőszázharminchat alkotását láthatjuk az idei, XVI. Alföldi Tárlaton.
Mindkét kiállítás alapvető jellegzetessége a jó értelemben használt, regionális
zamatosság jelenléte. Ugyanakkor arra a kérdésfeltevésre is ösztönöznek: hol tart
ma a magyar képzőművészet; mennyiben és mily mértékig van létjogosultsága a
kísérletezéseknek, az ú j utaknak; s melyek az alapvető, tetten érhető, uralkodó tartalmi és stiláris tendenciák manapság?
Véleményem szerint mindkét tárlatra vonatkozóan két alapvető szemlélet- és
formálásmód a jellemző. Az egyik irányzat követői az indulati elemeknek engednek
fő teret. Széles mozdulattal, lávaömlésszerű mámorral, sodró intuícióval alkotnak.
Ök elsősorban érzelmeket szándékoznak a nézőben megindítani.
A másik irányzat híveinél a gondolati elem a domináns. Ök a rációt, az értelmet, az ember benső világában történő rendteremtést tartják a legfontosabbnak.
S ezt intellektuális célszerűséggel érvényesítik a vásznon vagy farostlemezen.
Persze, e kétféle irányultság — teljesen tiszta képletként — szinte egyetlen művész alkotásán sem jelentkezik. Hiszen a mai alföldiek legrobusztusabb mestere, a
Békésben született és Csongrádban hazára lelt, felejthetetlen Kohán György művészetében is egymásnak feszül az elementáris drámaiság az indulatokat renddé nyűgöző tudatossággal. Az élő „előd", Kurucz D. István reneszánsz hatású, egyúttal neoprimitív hangulatot idéző temperáin is szilárd a szerkezet.
Utódaik, a mai vásárhelyiek — különös módon — nem a vásárhelyi múzeumban lelhető Délalföldi Tárlat, hanem a Békéscsabán nyitott Alföldi Tárlat anyagát
iparkodtak gazdagítani az idén. Elsősorban Németh Józsefnek sikerült ez, aki a sok
közepes hordalékot is tartalmazó anyagból „fejjel" emelkedik ki „Erdő" című, nyűgöző hatású művével, amelyről a természet mitikus szeretete sugárzik meggyőző
humánummal. Csupa szeretet s tündökletes emberség Anya gyerekkel és Álló lány
című olajtemperája is. Az ember és a szülőhaza mágikus-mitikus egységbeolvadását
Németh páratlan hitelességgel hirdeti és képviseli a mai, olykor túlmechnizált, zajzilálta világban. Az álmatagon mitikus népi világ mélyrétegeibe való behatolás
révén még mindig tisztán szóló, ú j szépségeket képes megzendíteni Németh József,
mintegy a „népi pentatóniát" kottázva vizuálissá.
E kiállításon — a csabain — a vásárhelyiek közül elsősorban a grafikus Kajári
Gyulának sikerül még méltó szinten képviselnie az ihlető parasztváros kolóniáját,
főként öszi t á j és Vihar előtt című szénrajzaival fejezve ki az őreá oly jellemző,
félelmes-expresszív drámaiságot. Egyébként á tárlat eléggé gazdag grafikai lapokban: Czinke Ferenc nek a folklór graciózitását bravúrosan alkalmazó „Hajnal"-ja,
Csohány Kálmánnak a tárlat különdíjával jutalmazott, Kopernikusz szellemét kifejező rajzai — a tárlat ékességei. Lóránt János Öszi variációk című lapjai, Gácsi
Mihály Dózsa szellemét idéző sorozata és Révész Napsugár Mályva című litográfiája
is kiállja az országos tárlatok anyagával történő szigorú szembesítést.
85

A táblaképek között már sokkal több a szokvány. Dicséretes kivétel: Bíró Lajos
Tanyai asszonyok című műve, Schéner Mihály tündöklő színekben pompázó őszi
kertje, Fontos Sándor Anya leányával című megindultsággal s az áradó szeretet hőfokán festett temperája, Hézső Ferenc Legeltető és Várakozók című, ú j csapást vágó
tojástemperája; a csabaiak közül Lipták Pál misztikus-lírai ö r e g temploma és Ezüst
György Munkások című olajkollázsai mutatják a provincia sarából történő felemelkedni tudás biztonságosságát, megnyugtató alkotógesztusát. A fiatalok közül kiemelkedik V. Kiss Margit emocionális önarcképe.
A szobrok közül Tóth Sándor szegedi szobrász Hal 1. és Madár 12. című, sommázóan poétikus, az anyag áhítatos tiszteletéről tanúskodó műveit, valamint más
szobrait méltán jutalmazták a fődíjjal: a Munkácsy Emlékéremmel. A csabai Mladonyiczki Béla több bronzszoborral hirdeti — eredeti szépségeket sugallón — a szerelem erejét. Kiss Nagy András Spartacusa a dinamizmus, a legyőzhetetlen népi erő
•inkarnációja.
összegezésként megállapítható, hogy néhány, az önvizsgálat és expresszivitás
igényével alkotott mű kétségtelenné teszi: az Alföldi Tárlatot illik immár a rangosabbak között számba venni; az eredeti mondandó tekintetében nagyot lépett előre
jó pár alföldi művész. Bizonyos persze az is, hogy az összkép egyenetlen színvonalat m u t a t
Ha szembetűnő volt Békéscsabán, hogy ott a vásárhelyiek akarták — és tudták
— „kivágni a rezet", a Délalföldi Tárlaton elsősorban a szegediek jeleskedtek. Mindenekelőtt Dér István, aki egyik legmarkánsabb, s legegyénibb továbbvivője a koháni népi realizmus imponáló dinamizmusának és gondolati magasrendűségének —
elsősorban a Galambját sirató fiú című drámai kompozíciójával. Zombori
László
már ismert fűzfái itt is ragyogva- lángolók, Cs. Pataj Mihály kalligrafikus átírt
szuszékje, Nóvák András látomásos Anyája, Csikós András Tavaszi földje, Papp
György stilizáló linói, Pölös Endre míves grafikái — tartós és szép élményt adnak.
Vinkler László bravúros kettős portrét, Pintér József — többek között — finoman
cizellált, gondolatgazdag miniatűrákat küldött Vásárhelyre. Tóth Sándor Várakozás
című vörösmárványa egy felfelé ívelő pálya impozáns „pillére". Kellemes meglepetés
i f j . Pintér József Részegek című kerámiája: csupa ötlet és irónia.
Egyébként a kiállításon sok a közhely i s . . . A „manír". De hát ez egész mai
képzőművészetünkre jellemző betegség.
DÉR ENDRE

Sík Csaba: Rend és kaland
Különös kis könyv ez. Tulajdonképpen tanulmányokat és elemzéseket tartalmaz
modern művészekről, többnyire magyarokról, külföldön híressé vált mesterekről s
itthoniakról. Tulajdonképpen. De az esszék elemzései valójában összefüggő ösvényrendszerré kapcsolódnak, s az ösvényeken elindulva bejárhatja az olvasó a modern
művészetek erdejét, az izmusok veszedelmes hírű vadonát; egy részét legalábbis,
melyről a könyv kalauzolása nyomán hajlandó elhinni, hogy korunk művészetének
egyik fő — ha ugyan nem a legfőbb — tartományában jár. A Rend és kaland elvezeti az elfogulatlan olvasót a konstruktivizmus szabad és színes világába. A „szabad" és „színes" szó szerint értendő. Nem metafora. A korlátlan szín- és formai
kísérletezés szabadsága.
Az utóbbi megállapítás azonban azonnal kiegészítésre szorul, mert nem akármilyen kísérletekről volt szó. „Vakmerőség volt, de nem esztelenség; éppen az ész
sugallta e kísérleteket" — írja Kassák Lajos a konstruktivizmusról. Racionális kísérletek tehát, az embert Holdra juttató és az iszonyatosan meggyorsított parányo86

kat atommagba juttató kísérletek szellemi testvérei. Ésszerű és értelem kitervelte
kísérletek; gondolkozás és elmélet, nem pedig próbálkozás termékei. „Először a gondolat jön — idézi Sík Csaba Kemény Zoltánt —, aztán azt öltöztetem bármilyen
formába. A kutatómunka érdekel a legjobban, és az elképzelt képeknek csak igen
kis részét realizálom." Az idézetben a „kutatómunka" a kulcsszó, feltéve, hogy szó
szerint értelmezzük. „Amit ma művészetnek nevezünk — írja Sík Kemény Zoltán
jelképeiről —, a hétköznap munkájából születik, villanásokból, melyek kézművesmunkával, a technika legújabb vívmányainak felhasználásával lesznek plasztikai
valósággá." A modern technika mindennapi eszközeivel formálja a teremtő gondolat
az anyagot; így készülnek Kemény Zoltán műhelyében „a múlt anyagaiból a jelent
kifejező művek". A jelent, azaz azt a világot, melyet a tudomány s a technika szerves szövetségéből kibontakozó kutatómunka determinál. „Elképzelhetetlen ma műalkotás a haladó technikai világ globális képzete nélkül", ötlik szemünkbe a könyvben a jól ismert Vasarely-idézet, útjelző táblaként Kemény Zoltán végleges művészettel megfogalmazott nagy tanulságához.
Nyilvánvaló, hogy nem hiányozhat a könyvből a technikai világ globális képzetét. először megfogalmazó művész, Légér elemzése sem. Hisz épp az ő képeiből
érthető meg legegyszerűbben az ú j látásmód lényege. „Légér képein az ember éppúgy elemekből összeszerkesztett tárgy, mint a városi táj, a gép, a festmény többi
motívuma. Beletörődés vagy prófétikus előrelátás? Légér világában az emberi test
csupán az azonos természetű és rangú tárgyak egyike. Ez a szemlélet eddig ismeretlen szabadságot ad a festőnek az alakításban, a figura formálásában éppúgy, mint
a gépi civilizáció jelképeinek ábrázolásában, illetve megteremtésében." A technikai
világ globális képzetét tehát az elemekből szabadon összeszerkesztett tárgyak racionális kísérletei határozzák meg. Azaz végső soron a szerkesztés szabadsága, a szervezés mechanizmusa, a szerkezet. „Mióta egységes stílussá akar lenni az építészet,
festészet, szobrászat — írja Sík Haraszthi István konstrukcióival kapcsolatban —, a
gép a példaképe, mert legsikeresebb egysége a formának és funkciónak." A művész
persze sohasem a kész formát alkalmazza. „Tulajdonképpen — idézi Sík Csáji Attilát — nem egy elképzelést valósítunk meg, hanem egy általunk megélt, bennünk
megfogant valóságot objektiválunk. Ügy éreztem: tetten kell érni születésükben
a formákat."
A születésükben tetten ért formák képezik azt az alapjában véve roppant egyszerű valamit, amitől a Légér képét néző négereknek egyszerre csak táncolni kerekedett kedve, s amitől Vásárhelyi Viktor plasztikus művészete „mindenki tápláléka,
mint a tudás, a ritmus vagy a vitaminok". „A mai művész — hangsúlyozza ú j r a s
ú j r a Sik Csaba — nem az úgynevezett elitben keresi közönségét, mely hasonlítás és
egyeztetés alapján ítél, s örökölt ismereteihez méri az ú j közléseket, hanem a tömeghez fordul. A munkáshoz, aki legközelebb áll az »alkotó munkáshoz«, s kész
mondanivalói befogadására. Minden igazán mai művész a »bolygó folklórját« formálja, s a »folklór« itt újból nem képletesen értendő."
De nem is egyértelműen. Mert jelenti először is az embert környező világ szép
és értelmes kialakítását, melyhez minden értelmes ember aktív részvétele szükséges.
Jelenti a jövő városait, ahol hosszú kitaszítottság után végre a kornak megfelelő
otthont — tehát lakást és munkahelyet — találnak majd a kiakolbólított tömegek.
„A legegyetemesebb műalkotás a várostervezés, a legegyetemesebb esztétikai élmény
a város" — hangsúlyozza Sík Schöfferről szóló esszéjében, mikor a Vasarely megálmodta, minden lakója által aktívan alakított „több színű város" tervét szembesíti
Schöffer kibernetikus metropolisával, mely fogyasztásra és passzív „élvezetekre"
kárhoztatná szerencsétlen foglyait. Ám ugyanakkor, mikor elítéli a kibernetikus
művészben a rideg, embertelen utópiák kitervelőjét, megbecsüli benne a mai nagyváros mindennapjait és villódzó ingereit leleményes fém-, szín- és fény konstrukciókban kifejező „folkloristát", a „bolygó folklórja" szerint értelmezve a szót.
De jelenti a folklór a klasszikus értelemben vett néprajzot is. A népművészetet,
melynek hatását és jelenlétét a modern alkotásokban Sík lépten-nyomon regisztrálja.
87

Nemcsak úgy, hogy idézi Kemény Zoltán vallomását: „A magyar népművészetnek
örökké a hatása alatt maradok"; hanem úgy is, ahogyan szembesíti Légér életvidám
akrobatáit Picasso artisztikus artistáival, ahogyan a lényeg megegyezésére világít rá
a néger s a XX. századi plasztika formavilágában, ahogyan Bráncu$i szobraiban
megláttatja a román népmesék világát s az ünnepelt mesterben az embert, aki
„megmaradt élete végéig román parasztnak". Ahogyan Henry Moore-t idézi: „A XX.
századi művészet alapvetően fontos tényezője, ha szabad magam így kifejeznem, a
néprajz és a művészet újdonsült barátsága . . . " „A civilizáció megállíthatatlanul k u riózummá fokozza le a népit, ettől csak az mentheti meg, aki nem ereklyeként
kezeli, hanem egyenrangú motívumként, s egyenrangú jelentéssel illeszti be a kompozícióba." „Nekünk itt csak annyira van közünk hozzá — írta fél évszázada a
Magyar művészetben Fülep Lajos —, amennyire művészetté, azaz formává és kompozícióvá válva túlnőtt az etnikai-nemzeti kontingens világán, és átnyúlt a művészet univerzális világába." Mint Maiastra, a román népmesék csodálatos madara
Bráncu§i madársorozatában.
És ezen a ponton nyílik ki a nagy racionális kísérlet egy újabb dimenzió felé,
mely már nem racionális, noha nem is irracionális. Egy dimenzió felé, mely nem
tagadja, hanem kiegészíti a racionalitást. Ha eddig a kaland rendjéről beszéltünk,
most szólni kell a rend kalandjáról is; a népmese időtlenben' kanyargó útjain
ugyanis a modern művészet az eleven mítosz világába jut. Sík Borsos Miklós Balaton-parti kiállítása ürügyén érteti meg, hogyan választja „a modern művész a
történelem kifejezést követő mintái helyett gyakran a mítosz újraalkotandó mintáit".
Az esszé valójában nem a kiállításról szól, igazában még csak nem is a plasztikáról.
Azt érteti meg, hogyan feszítheti szét a magabiztos mindentudás nagyképű sablonait
a „természetes és csodálatos"; Lampedusa Ligheája vagy Henry Moore Király és
királynője. Az ész merész kísérleteihez meg kell teremteni az ellenpólust, az ellenkezést és mértéket. A természet és csoda mértékét, melyen végül is minden művészi
konstrukció megméretik. Ezáltal valósítják meg Henry Moore formái „természet és
tervezés szintézisét". Olyan formákat, „melyek nem hasonlítanak a természeti tárgyakra, hanem a természet szerkezete és életritmusa jellemzi őket". A mai angol
szobrászatról szóló tanulmányában Sík az ész és csoda paradoxonéból kibontható
szerkezetek forma- és képzeletvilágát mutatja be; azt a folyamatot, ahogyan a plasztika átváltott a természet technikáinak kutatásából a technika természetének megjelenítésére. A legfiatalabb angol szobrászgeneráció művei „a formák és a formálás
gépiességével, higiéniájával hatnak a szemre, melyet nem tájak és múzeumok, h a nem kirakatok és szerelőcsarnokok iskoláztak". De „a tér lelkiállapotokat fejez ki,
emberi törekvéseket, viszonyokat; az egyes kultúrák térszemlélete éppúgy különbözik, ahogy különbözik felfogásuk életről és halálról". S ez a kifejezés sohasem
mesterkélt vagy éppen mélypszichológiai magyarázatokat igénylő. A mítosz és a
csoda titka éppen az, hogy az „evidencia" erejével hat. „A mítosz mélyén egyszerű
esemény rejtőzik: valaki várakozik, valakire, valamire, talán csak arra, hogy megszólaljon a csengő" — írja Sík Schaár Erzsébet művészetéről.
És ugyanilyen egyszerűség jellemző a kis könyvre is. Egyszerűség, mely könynyedén s elegánsan kerüli meg a körmönfont esztétikai, műítészi és lélektani egyszerűsítések buktatóit. A forma, a szín, a konstrukció a csoda színhelye; „a művészet személyes indítékai legtöbbször örökre homályban maradnak". És homályban
maradnak e kis könyvéi is.
Sík nagyon ritkán, pontosan három ízben lép ki néhány sornyira a személytelenség egyszerű eleganciájából. Először egy Kemény-kiállítás élményét összegezve,
másodszor Schaár műterméről szólva. „Előbb jutottam el — írja — Párizsba, mint
Budafokra, előbb láttam Louise Nevelson kiállítását a Rodin-múzeumban, mint
Schaár Erzsébet műtermében azokat a térplasztikákat, melyeket megszokott terminus technikusokkal nem lehet néven nevezni. Ott a műteremben szégyelltem a késést, ma már hálás vagyok érte; Arp, Schwitters, Nevelson ismerete nélkül aligha
98

értettem volna meg a magyar művész kísérletének kivételes újszerűségét, e r e detiségét."
Aligha kaphatnánk jobb összegezést a kis könyv jelentőségéről e néhány sornál.
Az esszék ugyanis elkalauzolván az olvasót világszerte ismert és elismert nagy alkotások birodalmában, megmutatják a rokon természetű honi törekvések „kivételes
újságát, eredetiségét". Az autochton honi művészet jóformán ismeretlen, legföljebb,
ha tucatnyi alkotót számláló, ám jelenségként (s jelentőségében) korunk elsőrendű
művészi tendenciáival összemérhető irányáról számolnak be. Azt mutatják meg,
hogyan keletkezett s bontakozott ki az orosz-szovjet konstruktivizmus, és Kassák
Lajos hatására egy önálló, életteljes, forradalmi fejlődés • honunkban; hogyan vált
néhány innen elindult nagy alkotó később világszerte ünnepelt mesterré s főként
hogyan folytatják s gazdagítják itthon — összehangzóan a világ nagy ritmusával —
ezt a nagy tradíciót ma is, még a műértő közönség által is alig ismerten, elsőrendű
szobrászok s festők, öregek s fiatalok — vagy tán nem is fiatalok már, hisz nehéz
sorban hamar öregszik az ember. Elsősorban az ő munkájukról szól, s rég esedékes,
„fölfedezésüket" szolgálja Sík Csaba könyve. Első kalauz egy kivételesen gazdag s
eredeti szépségekkel teljes honi tájhoz, melynek megismerése egyúttal eligazítja az
olvasót a konstruktivista örökség szerteágazó, egész világot behálózó útjain.
A könyvre is érvényes az, amit Sík Csaba Kemény Zoltán művészetéről megállapít::
„ . . . a részt nemcsak a másik résszel, hanem az egésszel is kapcsolatba hozza."
Az ellentétek ama találkozási pontjait keresi, melyekben a művészet az univerzálishoz viszonyítja a honit, az időtlenséghez a kort, az anyag töretlen egyetemességéhez;
az egyedi alkotást, a természet teljességéhez a pillanatnyi látványt, a technológia
globális dinamizmusához az ember törékeny gépjátékait. Hisz „az univerzálissal,
csak olyan valami lehet korrelációban, amiben már magában is megvan az univerzalitás, vagy lehetősége, szándéka, követelménye" — tanította Fülep Lajos. Ez a
könyv az ő szellemében keresi a választ az ő kérdésére: van-e a modern magyar
művészetnek nemzeti jellege, s nemzeti jellegének egyetemessége? És az egyértelmű
válasz tett is egyben: figyelmeztetés, hogy becsüljük meg jobban értékeinket, mert.
nélkülük mérhetetlenül szegényebb lenne a magyar művészet. (Magvető, 1972.)
VEKERDILÁSZLÓ

Vajda Lajos Emlékkönyv
Kevés olyan törékeny és töredékes, ívében, tartalmában és hatásában mégis
annyira jelentős, sajátos és különálló alkotói pálya van századunk magyar festészetében, mint Vajda Lajosé. „ . . . életműve a magyar avantgarde művészileg legmaradandóbb tette" volt, állapítja meg Németh Lajos a Modern magyar művészet című
monográfiájában; „ . . . életműve nemzedékeknek lesz megrázó élmény", írja ugyanekkor a Népszabadságban Rózsa Gyula.
Eredeti értékén és teljes hatásában ma még talán fel sem tudjuk mérni ezt a
nagyon rövidre szabott alkotói folyamatot. Vajda 1941-ben halt meg tuberkulózisban,,
mindössze 33 évet élt. Az önmaga teljességére talált művésznek a kupola felhúzására talán annyi idő sem adatott, mint Petőfinek. Ugyanakkor szegénysége okán
képei a legromlandóbb anyagokra kerültek (mintha a katedrálisokat agyagból építették volna fel): eszköze néhány szín, de főleg a fekete szénrúd, képeinek felülete
szétmálló csomagolópapír. Esztétikai hagyatéka képzőművészeti alkotásaiból, egyidejűleg a feleségéhez, Vajda Júlia festőhöz írt leveleiből olvasható.
89-

"Ronccsá lett testével olyan éltető forrást szívott be a föld, amely ha megmarad,
'elér az óceánig: a nagyvilág előtt a bartóki művel említhető. A zenész és a festő
szándékai és indítékai közösek (Vajda boldogan vallja ezt), és nem kevésbé közös
az eredmény: a festő is kiszűrte a népművészetből a „dolgoknak titkos, elvont lényegét", és ebből teremtette meg a maga annyiszor támadott és nagyszerű hitekkel vállalt „konstruktív szürrealista sematikáját", a formát, amihez alapvető élményt múlt
és jelen, népi és modern állandó kölcsönhatása adott. Vajda Lajos művészete végül
is a Zenét és más késői műveket alkotó Bartók világához hasonul, még üldözöttsé.gük is rokonítható. így látja ezt 1962-ben Mario de Micheli is: „ . . . r ö v i d cikkemmel csak azt kívántam elérni, hogy megtörjem a csendet századunk második generációjának egyik jelentős művésze körül, aki egyben Kelet-Európa legkiválóbb festői közé tartozik."
Vajda alkotói világában a pravoszláv egyházi, a Szentendre környéki népi és
tárgyi emlékek képe párosul a legtisztább és legnemesebb szándékú korszerűséggel,
•de már a főiskoláról „destruktív modernsége" miatt tanácsolták el, a Párizsban töltött négy esztendő jelentette a megtisztító peregrinációt. 1935-től aztán haláláig
leginkább Szentendrén élt és alkotott. A csontig tisztító szegénység, a ház padlása,
ahol dolgozott ( „ . . . igen, nekünk az úttörők szerepét kell v á l l a l n i . . . " — írja), a
modern magyar művészet talán legsorvasztóbb kemencéje volt. Nincs is kortárs,
akiéhez Vajda szegénységét és áldozatát hasonlítani lehet. És ugyancsak kevés, akivel művészetének értékeit.
De mindez csak ingatag megállapítás addig, amíg valóságáról csak kevesen győződhetnek meg: Vajda művészetének felmérésére és teljes publikációjára csak kísérletek történtek, és kevés maradéktalan, mindent vállaló igazolás. Tiszta, nemes és
jó szándékú kísérletek ezek — ilyen ezúttal az Emlékkönyv is —, az utóbbi idők tárl a t a Szentendrén (1966), Székesfehérvárott (1969) és a festő szülővárosában, Zalaegerszegen (1970), egyidejűleg Párizsban (1962, 1968) is. Vajda első valóságos bemutatkozása halálának második évfordulóján valósult meg, azóta Budapestet majdhogy elkerülték a kiállításai. Egy apró termetű könyvecskét kivéve (Mándy Stefánia értő portréja A Művészet Kiskönyvtára sorozatban — 1964) és egy nemrégiben kiadott reprodukciós mappát ugyanígy, Vajda megközelítésének egyetlen forrásai a katalógusok.
Minden megjelenése kapcsán ismételt támadások kereszttüzébe kerül. És kerül mindaddig, amíg csak elvétve beszélünk róla, egy teljes bemutatón nem látjuk alkotásait.
Van valami csodálatra méltó erő abban, hogy a több mint három évtizede meghalt művész barátai és kortársai mellett az ifjúságból is annyi szenvedélyes hitet
:és vallomást vált ki, és hasonló izzású polémiát az ellenfeleiből. Még utóéletében is
Ikrisztusi sors az övé. Ebből a szemszögből Vajda munkássága Bartóké mellett Kassákéhoz hasonlítható, egykor maga is a Munka kör tagja volt.
Vajda emlékkönyvét a Magvető karácsony előtt jelentette meg, a kitűnő reprodukciók előtt szép válogatást a festő leveleiből, mellettük a kortársak emlékezéseit,
a művészről szóló cikkeket és tanulmányokat. Ámos Imre naplójának részletei V a j d a
"halálának megrázó eseményeit vetítik elénk; a jó barát, Bálint Endre egykori és
mai írásai (1938—1968 közöttiek) megrázó hittel és ragaszkodással állnak Vajda és
művészete mellé. Bálint belső tűzzel és szép lendülettel áldott vallomásait teljes
:alkotói azonosság jellemzi, hasonlóképpen Mándy Stefánia higgadtabb és filozofikus
mélységű tanulmányait. Mezei Árpád, Kállai Ernő és mások írásai a festőt még
személyesen ismerők üzenetét jelentik, a mai generáció szavát Rózsa Gyula, Ka:rátson Gábor, Korner Éva, Passuth Krisztina, Németh Lajos, a külföldet Françoise
Choay, René Berger, Mario de Micheli képviseli. Vajda jelentőségének értelmezésében mindannyian egyetértenek (akad néhány ellenvélemény is a kötetben idézett
.írások között), művészetét sokféle oldalról kísérlik megközelíteni. A szerkesztő olykor elnéző volt, mert a több írással szereplők mondatai között néhány ismétlődő
.akad. És szívesen olvastuk volna a tanulmányokban olykor megidézett, de a kötetben nem szereplő írásokat. Legkivált B. Szabó György „dialógus-montázsát" (írás
Vajda Lajosról), amely a HÍD 1962. januári számában olvasható, Hamvas Béla és
¡90

Kemény Katalin misztikus elemzését a Forradalom a művészetben című egykori
monográfiából (1947).
A könyv kiemelkedő értéke a közel száz reprodukció (amelyek között színes sajnos nem akad), Vajda képeinek eddig leggazdagabb lelőhelye. Hiányérzetünket éppen a kötet kissé „ünnepélyes" volta fokozhatja még: ismét egy lehetőség csúszott
ki a teljesebb dokumentációra a kezeink közül. Hiába kerestük Vajda gondosan
összeállított életrajzi kronológiáját, a vele kapcsolatosak bibliográfiáját, műveinek
a reprodukáltaknál teljesebb jegyzékét. Ez végül is a tervezett tárlat katalógusára
marad.
A tetemes adósságot törlesztő kötet bizonnyal figyelmeztet a további, Vajdával
és másokkal kapcsolatos adósságainkra. Az Emlékkönyv előszavát Dévényi Iván írta,
és hasonló tanulságokkal zárja a kiadvány szerepéről és értékéről vallottakat. Reméljük, nem maradnak megvalósítatlanul. (Magvető, 1972.)
B. F.

Koczogh Ákos: A modern művészet útjai
Aligha hihető, hogy Koczogh Ákos könyvének, „A modern művészet útjai" címűnek kiadója, a Népművelési Propaganda Iroda — mai körülményeink között —
hasznosabb kultúrpolitikai gesztust tehetett volna, mint épp e népszerűen eligazító,
s ugyanakkor szakszerű mű kiadását. Hiszen a közelmúlt művészeti produktumait
— a képzőművészet, az irodalom, a zene, az építészet, az iparművészet, a fotó, a
formatervezés terrénumát — fürkészve, lépten-nyomon kiütközik a közönség tájékozatlansága. Tétovaság, zavarodottság keveredik a nagyközönség köreiben a természetes, ösztönös jó ízlésből fakadó ítéletalkotással.
„Kísérleti áttekintést adunk — jegyzi meg szerényen a könyv bevezetőjében a
szerző. — Gondolkodásra késztető kísérlet vázlata ez, olyan szándékkal, hogy a művészetek közös vonásaira utaljon, hogy tájékozódni, s magunkra ismerésre segítsen."
„Kísérlet vázlata?" Vitatkoznunk kell Koczogh Ákossal erre vonatkozóan. A 325
lapos, takaros külsejű könyvet akkor sem tekinthetjük „vázlat"-nak, ha a tőmondatok szűkszavúságával jellemez olykor egy-egy művészeti irányzatot. Hiszen ezek a
cicomátlan, a tudálékos nyakatekertséget, a „műítészek" olykor csinált nyelvezetét
kerülő tőmondatok — csupa telitalálat. Egy-egy irányzat vagy irányultság legdöntőbb jegyeinek bravúros kiemelései. Hogy mindjárt példával is előálljunk: olvassuk
el a tanulmánynak is beillő fejtegetést az „Alapformák művészeté"-ről, a kubizmusról. Már az első mondatokkal érzékelhető közelségbe hoz egy alapjában véve eléggé
bonyolult problémakört: „A kubizmus elődeit nem kell messze keresnünk. Ott van a
gyermek kockajátékában, kis olasz vagy spanyol falvak agyagból vert, kőből rakott
doboz alakú házacskáiban. Minden gyerek benne él öntudatlanul, ösztönösen a kubizmus világában, csak felnőtt korára felejti el, mert közben annyi lényegtelen külsőséggel cifrázza ki környezetét, hogy a lényegről el is felejtkezik... Elfelejtjük a
hatásos, csillogó, meglepő látszat miatt azt, amire minden építmény épült, elfelejtjük
a dolgok szerkezetének tiszta egyszerűségét."
Kell-e ennél gyökösebb, tisztább megfogalmazása az irányzat jellegének?
Koczogh Ákos az „Építő művészet" című fejezetben a konstruktivizmus lényegét is a nagy műveltségű tudós biztonságérzetével fogalmazza a beavatatlanok számára is közérthetővé. Az irányzat lényegéről írja: „A konstruktivizmus képi matematika. Tehát: nem a valóságot fordítja le a saját képi, szobrászi nyelvére, hogy
segítségükkel, mint érzékletes képekkel behatolhasson a valóságba, hanem megteremti a saját törvényeit, melyek hasonlóak a matematikához, s melyekhez esetleg
a természetben is találhatunk analógiákat."
91

A konstruktivizmus jellemzéseként Kassák Lajosnak a korszerű művészetről
szóló okfejtését, „Breuer: A szék" s P. Mondrian: Kép I.-ét közli. Szerencsés választások. A példatárat, persze, nyilván bővíteni lehetne. A magam részéről szívesen
láttam volna e fejezetben még a konstruktivista művészet nagy úttörője, Kandinszkij valamelyik jellegzetes konstruktív absztrakciójának — például a Sárga kísérlet
címűnek — közlését.
Lám, egy kiválóan szerkesztett s világos okfejtésű könyv mily mohóvá képes
tenni a recenzió íróját.
Ha folytatom a kívánságlistát: az élő magyar képzőművészet egyik legnagyobb,
legmarkánsabb alakjának, Martyn Ferencnek gyönyörű képe, a fehér-fekete reprodukcióban is lenyűgöző „Kék láp" című — szerintem — inkább a lírai-expresszionista absztrakció kategóriája alá esik, mintsem a „Natura et ars" területére. Bármennyire is a természet formációinak művészi áttétele az utóbbi — a „Kék láp"
szerintem elsősorban Kandinszkij Sárga-kék-piros kompozíciójával vagy Lisszickij
„Kompozíció"-jával rokon, tehát konstruktivisztikus. Vagy csupán szavakon nyargalászunk? . . . Bizonyára nincsenek egyértelműen egyik vagy másik kategóriába sorolható művek, s jobbára egyéni látásmód kérdése, hogy ki melyik irányzat stíluselemeit tartja dominánsnak egy-egy modern alkotásban. — Egyébként épp Martynt
maga a szerző, Koczogh is elsősorban a konstruktivisták között említi. Nyilván helyesen.
Koczogh Ákos könyvének csúcsát — véleményem szerint — az Objektivizmus,
a Technicizmus, a Folklorizmus, az Archaizmus, a Puerilizmus és a Szocialista realizmus című fejezetek jelentik. Szubjektíve, a magam számára elsősorban a Folklorizmus című fejezet olvasása, az ott kapott gazdagító és világos eligazítás adott a
legtöbbet. Erről a sokrétű, bonyolult, s a mi nemzedékünk — a negyvenes-ötvenesek — szemében tán egész életre szólóan determináns irányzatról még soha nem
olvastam ily leszűrt, bölcsen rendszerező és világosan ítélkező gondolatokat. A XVIII.
század második feléig visszanyúló történelmi áttekintés is meggyőző, izgalmas, húsba
vágó igazságokat sommázó a folklorizmust illetően. Mind a retrográd, maradi jelenségek, mind a — sokkal gazdagabb — progresszív, haladó vonások okos számbavétele megállja a helyét.
Koczogh Ákos kitűnő könyvét a „Közösségi művészet" című fejezettel zárja.
Ebben a szocialista realizmus győzelmét jósolja — okkal; okos szóval, értelmes érvekkel választva le a közelmúltban „szocreál" néven futó, alapjában túlhaladott,
dilettáns, eklektikus, giccses álművészeti megnyilvánulásoktól a valódi szocialista
realizmust, mely „az elembertelenedés elleni küzdelem és védekezés művészi dokumentációja — mértéke és feltétele". Tehát: a jövő. (Népművelési Propaganda Iroda,
1972.)
D. E.

SZÍNHÁZ

Két komédia
Két komédiát rendezett a tavasszal Sándor János Szegeden. Az egyik Shakespeare-é, akivel huzamosabb kapcsolatai révén lassan magánprakszist folytathat, a
másik Dürrenmatté, vele inkább csak ismerkedik, indítékokat keresve, hogy besorakozzék a színház programkísérletébe, a politikus színházhoz. Ezt a programot
ugyan nem hirdette ki senki, mégsem nehéz fölismerni a szándékot, legmerészebb
— és legellentmondásosabb — kísérletéről, A felszabadított Don Quijote előadásairól
92

kiváltképp nem, ahol Lunacsarszkij filozofikus drámájának színpadán próbált meg
Giricz Mátyás aktuális, politikus színházat játszani. Talán nem véletlen, ha Sándor
Jánosnak is Shakespeare-hez volt több szerencséje (már amennyire egy rendező bízhat szerencsecsillagában) — a politikus, politizáló színházhoz nincs még kellő gyakorlati tapasztalatunk, ha csak az egyedüli Brechtet, mint a hasznos és eléggé nem
biztatható ügy boldog ősét, nem számítjuk ide, akiről viszont szintén kevesebbet
tudunk a kelleténél, bizonytalanul fordítjuk a jelen időre, a mára, számunkra, forradalmi újításait (miként a Koldusopera vérszegény bemutatója jelezte).
Sorrendben először A makrancos hölgyet állította színpadra Sándor János, az
elmúlt színiévad prózabemutatói közül a legsikeresebbet. A cselekményt egy tudatos
párválasztásnak értelmezte. Hozzátéve, hogy az eddig megszokott, hagyományos
szemlélettel ellentétben, ahol Petruchio, a rámenős, ügyes veronai fiatalember „betöri" magának Katát, a makrancos kisasszonyt. Szelídítés helyett tehát két makrancos fiatal próbálja ki egymást, méri össze fizikai és erkölcsi erejét, teherbírását,
mérkőzik meg egymással — egymásért. Sándor Jánosnak két ponton kell válaszolnia
a szövegre. Petruchio érdekből házasodik-e Katával, illetve Kata, a feleség, alattvalója vagy mellérendeltje, házastársa Petruchiónak? A vagyon szerepét nem tagadja le ez az előadás, hanem a főszereplőket környező figurák szempontjává utalja
át. Ami pedig a feleség kiszolgáltatottságát illeti, Kata elmondja ugyan: az asszony
férjének csupán szófogadással, szerelemmel tartozik, jósággal, hűséggel, önfeláldozással, még a kezét is talpa alá teszi, ha ura kívánja — ám a vallomás végén úgy
nyújtja kezét Petruchiónak, hogy kiszámított mozdulattal elemeli a hűségén nyert
aranyakat. Sándor János ötletekkel védi elgondolását. És stílusos színházat teremt.
Shakespeare a szerepjátszás művésze, színház az egész világ, minden figura szerep
— ez indokolja, ha a rendező bátran nyúl az elő- és utójátékhoz. Legyen A makrancos hölgy története egy kocsmából kihalászott részegfi előtt rögtönzött játék, vagy
Huncfut Kristóf sörnyomta álmának csodás valósága. Az álom, a játék és a valóság
prizmáján úgy futnak össze, törnek át az előadás fényei, hogy a szereplők szerepet
tudnak játszani a kiosztott, de az újraosztott szerepekben is. Sőt a szerepek mögül
rendre kikukucskálnak. A mesterien egymásra fényképezett játéksíkokból sziporkáznak az ötletek, a közönség nagyszerűen mulat, és parádés alakítások színezik az
előadást.
A reneszánsz vígjáték sikerét azonban nem tudta megismételni Sándor János az
Angyal szállt le Babilonba című „töredékes Dürrenmatt-komédia" előadásában, jóllehet ebben maga a darab is ludas. Ha hinni lehet Gordon Craig-nek, aki a színház
teljhatalmú urához, a rendezőhöz viszonyítva über-marionettekké fokozta le a színészeket, ez a darab kifejezetten Craig kezére játszik. Nincsenek hús-vér emberei
(noha a klasszikus komédiákban, még Moliére-nél is ritkán találunk a darabokon
belül egy-két sokoldalúan ábrázolt, árnyaltan jellemzett figuránál többet), és a cselekménybonyolítás is erőtlen, kevés izgalmat ad a színpad, a helyzetkomikum sem
paprikázza úgy föl a nézőt, (mihez a klasszikusok viszont igencsak értettek). Vagyis
Dürrenmatt alakjai az író szócsövei, marionettjei — Akki sem koldus, hiszen a
koldus nem eszmékből, de adományokból él —, akik a természetes és szokásos módszerek helyett inkább mesterséges lélegeztetéssel kelthetők életre, s a mesterség elsajátításának folyamatában — ismételném — mi itt még csupán az első lépéseknél
tartunk. (Az sem lehet véletlen, ha Magyarországon korábban éppen a Bábszínház
mutatta be a darabot, Pesten.) Érzékenyen látja ugyan Sándor János, hogy a közelítés Brecht felől biztató (a színpadi elrendezés, a feliratozás, a játék elemei utalnak
erre), de egy merész elgondolással olyan perspektívát teremt, amihez nem talál a
darabból utat magának. Dürrenmatt a kapitalizmus, az úgynevezett jóléti társadalom
gazdasági, erkölcsi paradoxonét rajzolja ki anélkül, hogy valami jobb, tartalmasabb,
értékesebb újra tippjei is lennének. A kritikai realisták leszármazottja, pontos, látványos és meggyőző érvekkel, egy sikeres sebészorvos finom-éles műszereivel, aki
adott esetben nem képes hivatásának magaslatára emelkedni, hiszen a műtét vállalása helyett is még a prevenciót, a megelőzést ajánlja. (Akki az Eufráteszbe dobálja
93

az elkoldult milliókat, a kötél elől úgy menekül, hogy fölcsap hóhérnak, de Nebukadnecár indulataiból sem telik a társadalom lényegét érintő és megváltoztató törvényekre, csupán látszatokat orvosol: a koldusokból adószedők, hivatalnokok lesznek stb.) Sándor János ezzel szemben leírja (a műsorfüzetben), „ . . . amikor Akki és
Kurrubi elindulnak az ismeretlenbe, az ú j világ felé, számunkra teljesen világos,
hogy ezt a megújulást csak a mi társadalmi rendszerünkben találhatnák meg."
A program világos, de az eszményt, ami a rendezés célját, a darabválasztás értelmét adná, hiába keressük az előadásban. Ha pedig nincs, kevéssé értjük, miért választották ezt a Dürrenmatt-komédiát abból a célból (mert fentebb kiderül, ezért
választották), hogy fölmutassák belőle a perspektívát, ami nem található benne. Mielőtt bezárnánk a kört, még egyetlen lehetőséget említenénk, aminek használatára
maga a darab kínál szabad kezet a rendezőnek. Az irracionális és a valóságos elemek ütköztetését: az Angyal és a túlvilági Kurrubi, valamint az evilági polgári t á r sadalom babiloni emberei között. A darab során egyre nyilvánvalóbbá válik, hogy
ez a lehetőség sem hordozza az eszmény szerinti megoldás ígéretét, az Angyal nem
tart igényt földi beavatkozásra, Kurrubi pedig beéri a szegények és a szegénység
istápolásával — amiből viszont a kapitalista társadalomban (még emlékezhetünk rá)
csak a Róbert bácsiknak termett babér. De a babért üzletnek hívták.
Ugyanazok a színészek (Simon Péter, Tolnai Miklós, Melis Gábor, Király Levente stb.), akik Shakespeare figuráinak jelmezeiben oly természetes kedéllyel, felszabadultan játszottak, éltek, mulatoztak — most bizonytalanul mértékezett sémák
gipszpárnáiból sanyarú ábrázattal igyekeznek vidítani a nézőt. És meggyőzni, hogy
nyakuk bár zsibbad, máskülönben remekül érzik magukat. Kivétel: Máriáss József
(Akki). Gyarmathy Ágnes motoralkatrészes díszletei kevéssé tehetnek arról, hogy a
politikus színház kísérlete ezúttal félreértésen alapult.
NIKOLÉNYI ISTVÁN

Wagner Lohengrinje a szegedi operában
Wagner remekműve negyedszázados szünet után került vissza a szegedi opera
színpadára. Az ú j előadás számos részlete feledtetni tudja azt az ellentmondást,
mely egy ilyen monumentális, zeneileg kényes mű megszólaltatásához szükséges
elemi feltételek és a vidéki operatársulataink rendelkezésére álló lehetőségek között
feszül. A produkció egészében véve felemeló élményt nyújt, s a kitűnő Falstaff-bemutató után méltó folytatása és betetőzése a rendkívül merészre tervezett idei szegedi operai évadnak.
Gyarmathy Ágnes színpadképének acélszürke, tcmpa színű körfüggönye és a fémes hatású, felragyogtatható absztrakt építményei jól simulnak az opera zenei
anyagának karaktereihez, mindenekelőtt a Lohengrin körül csoportosuló zenei elem
fényéhez, ragyogásához, belső kisugárzásához. Gyarmathy, a szegedi színpad véges
technikai lehetőségeit ismerve, nem vállalkozott a híres hattyújelenet kényes és bonyolult technikai kivitelezésére. Ehelyett Lohengrint egy kitáguló, henger alakú építményből lépteti ki, s a hattyút igen hatásosan, ismét a zenéből kiindulva a nyitány
színpadképéül szolgáló poétikus, stilizált hattyúformával teszi úgy láthatóvá, hogy
egyben jelképpé is emeli.
Az opera partitúrája meglehetősen pontos utasításokat tartalmaz a szereplők
színpadi játékát, gesztusait illetően. Ezeket nemcsak azért érdemes betartani, mert
egy korszerű, a teatralitással szembeforduló operajátszás igényéből fakadtak, hanem
azért is, mert Wagner a jellemek ábrázolásához ezeket is döntő fontosságú eszkö94

zöknek szánta, s éppúgy szerves részei az egész műnek, mint az opera szövege vagy
zenéje. Horváth Zoltán, az előadás rendezője, a hattyújelenet megoldásán kívül'
egyetlen lényeges vonatkozásban tért el Wagner instrukcióitól. Az opera zárójelenetében Lohengrin távozása után Elzát az első felvonásbeli ima színpadi helyzetébe
vezeti vissza, s ismét színre lépteti Telramundot és Ortrudot, jelezve ezzel, hogy a:
grállovag megjelenése csak Elzának a vágyakat kifejező álma volt, s az igazságtalanság, gonoszság ellen a földön túl nincs szembefordítható erő. A zárójelenet emegoldása azonban hitelét veszti már önmagában véve amiatt is, hogy Elza öccse,
akinek a meggyilkolásával Elzát vádolják, s aki a grállovag imájának nyomán ismét
életre támadt, ott marad a színen, a szereplők és a nézőtér számára látható bizonyítékául Lohengrin megjelenésének vagy Elza ártatlanságának. Ez az ellentmondásosrendezői felfogás azonban nem hat zavaróan az előadás egészére. A koncepciót jelző"
mozzanatok, Telramund és Ortrud újra megjelenése az utolsó felvonásban ugyanis
annyira gyorsan és kevéssé exponáltán zajlanak le, hogy Lohengrin zeneileg és színészileg kiemelkedő színvonalon megoldott búcsújának felemelő hatása alatt a közönség jószerint észre sem veszi ezeket. Horváth az opera tömegjeleneteit a rendelkezésre álló lehetőségek invenciózus felhasználásával s mindig a zenéből kiindulva
tervezte meg, s az igazság és boldogság diadalából fakadó ünnepélyességet éppoly
hatásosan és kifejezőn tudja vizuálisan érzékeltetni, mint a váratlan fordulatot sejtető feszültséget. Az opera szereplőivel a szövegben nem jelzett, de a zene által
kifejezett érzelmi mozzanatokat is igyekszik eljátszatni. A második felvonás kitűnően
sikerült fináléjában például néhány másodpercnyi játékidő alatt érzékelteti az opera
jellemei közötti kapcsolatok benső lényegét, mégpedig úgy, hogy a látvány a helyzetből kiindulva hiteles és meggyőző.
Az előadás karmestere, Vaszy Viktor, mindvégig győzi energiával és érzelmi tartalékkal. Produkciója alapján úgy tűnik, hogy azok közé a dirigensek közé tartozik,
akik a német mester zenéjében az erőteljes, kemény, drámai színeket hangsúlyozzák.
A nagy feladathoz felnőtt zenekarból ezúttal a hegedűszólamok kifejezésbeli intenzitása s a rézfúvósok intonációs biztonságának változékonysága tűnt fel. A megerősített, de még így is kis létszámú kórus megtette a tőle telhetőt: megszólaltatta az
opera rendkívül nehéz és kényes énekkari szólamait, s emellett még kifejezésre' istörekedett.
Lohengrint Szabady József játszotta, énekelte. Szabady tenorhangja friss, csengő,
világos színű, hajlítható matéria, mely a felső regiszterben kap igazán hősies erőt
és fényt. Olyan plasztikus, az éneklés természetéhez simuló, hangzótorzításoktór
mentes tiszta szövegejtést, mint ami az övé, a szegedi opera színpadán még nem.
hallottunk. Ezeknek birtokában Szabady a címszerep megszólaltatása során meg
tudta valósítani a költészetnek és a zenének azt az egységét, ami Wagner-szerepre •
vállalkozó énekes számára ha nem is könnyű, de mindenesetre alapvető követelmény. Szabady mindvégig hitelesen benne él az opera helyzeteiben, érzékenyen-,
reagál a szituációkra, játékában, színpadi mozgásában nincs semmi keresettség, m o dorosság. A második felvonás fináléjában, a harmadik felvonás nagy, szerelmi k e t tősében, majd a búcsú jelenetében az egész előadás legfelemelőbb pillanatait t e r e m tette meg. Lohengrinje Gregor József pompás Falstaffja mellett az idei szegedi operai évad másik nagy és örömet hozó meglepetése.
Börcsök István elsősorban énekben tudott súlyt és formátumot adni Telramund'
szerepének. Alakítása a zenei és színpadi biztonságot illetően jelentős előrelépés akorábbiakhoz képest. Sinkó György énekben és színészi játékban egyaránt érzékeltetni tudta a királyban az egymással szemben álló felek között igazságot kereső és
igazságot tevő erőt. Harmath Éva Elza szólamának erőteljesebb és drámaibb színeivel adós maradt, színészileg azonban gondosan és hitelesen építette fel a brabanti.
királylány szerepét. Olyan Elzát keltett életre, aki számára a grállovag megjelenése valóban egy csodálatos álom megvalósulását s a szégyentől, az igaztalan
büntetéstől való megszabadulást jelentette, s aki a hála és csodálat érzésétől fokozatosan és vívódásokon keresztül jut el addig, hogy szeretné tudni, ki az, akinek:
955

•életre-halálra hűséget esküdött. Karikó Teréz Elza a l a k í t á s á n a k színészileg és zeneileg hatásos részletei vannak, különösen a drámai szituációkban, de n e m érezni b e n n e
a szerep egészét, teljes ívét szem előtt tartó belső következetességet. K a r i k ó poétikus
külsejű Elzájában több a kifelé fordulás, kevesebb a bensőséges líra és a töprengés,
mint kellene. Ortrud szerepében Lengyel Ildikó csak nagy üggyel-bajjal t u d o t t m e g birkózni az énekszólam kényes magaslati pontjaival, emellett a szöveg is „ e l t ű n t "
nála. Az előadás egésze szempontjából kár, hogy a hírnök zeneileg m u t a t ó s és r e n d kívül fontos szólama szerencsésebb szereposztással n e m k a p t a meg a kellő súlyt és
biztonságot.
CSAPLÁR F E R E N C

Korábbi közlésünkhöz
képest kissé megkésve,
június elején megjelent
a
Tiszatáj 25 éves repertóriuma.
Mint közöltük, könyvtárak
a
Könyvtárellátótól
kaphatják meg, más érdeklődők
szerkesztőségünk
címén kérhetik
utánvéttel.
A kiadvány ára 20,— Ft.

96

SZERVATIUSZ JENŐ : A CSODALATOS

MANDARIN

SZERVATIUSZ JENŐ: A FABÔL FARAGOTT KIRÁLYFI

S Z E R V Á T I U S Z J E N Ő : A P A ÊS FIA

SZERVÁTIUSZ

JENŐ

Z S Ö G Ö D I N A G Y IMRE:

KERESZTEK

ZSOGÖDI NAGY IMRE: AKT, SZALMAKALAPPAL

ZSÖGÖDI N A G Y IMRE:

HAZAFELÉ

