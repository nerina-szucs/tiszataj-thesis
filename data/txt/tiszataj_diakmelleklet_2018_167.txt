5M6J/X

A Í W f l TFC

A TISZATAJ DIAKMELLEKLETE
LORINCZ CSONGO

„nem valami
akartam evvel jelölni”
A HALLGATÁS ALAKZATAI
E s t e r h á z y P é t e r k o r a i p r ó z á já b a n

Hogyan jelenhet meg, illetve
hogyan olvasható mármost
a hallgatás elbeszélő
szövegekben, túl tematikusmotivikus, illetve alaktani
kereteken? Miként működik
it hallgatás retorikája
a textualitásban? Hogyan
tanúskodnak elbeszélő
szövegek a hallgatásról,
hogyan hagyják ezek
a szövegek tanúskodni magát
a hallgatást? Hogyan lesznek
hallgatásaktusok tanúsítási
aktusok és fordítva.

A hallgatás mint nyelvantropológiai és beszédhermeneutikai
fenomén, valamint irodalmi kommunikáció viszonya alighanem egyidős utóbbi történetével. A hallgatás már mindig is
témáját, továbbá effektusát, sőt dimenzióját jelentette az
irodalomnak, persze határát is. Talán még mindig keveset
tudunk a hallgatásról mint az irodalmiság konstitutív moz­
zanatáról. Ha az irodalom szenvedélye, passiója egyrészt a
"mindent kimondás"1lehet, hogyan viszonyul ehhez a hallgatas dimenziója és a benne implikált határ vagy ellenállás? Ha
másrészt az irodalom a titok őrzésére is hivatott, hogyan írja
ez jóvá a hall§atás performatív értékét? Nemcsak az irodalomban tematizált vagy színrevitt hallgatás, de magának az
irodalomnak a hallgatása érdekes itt - mint annak törékeny
performatívuma a kulturális mezőben.
Nyelvelméleti síkon a hallgatás problémakomplexuma a
nyelv vagy a nyelviesülés, a nyelvvé válás határait jelzi, ezek­
kel függ össze - kevésbé azonban pl. a képiség kultúratudo­
mányos diskurzusokban némileg talán túlsulykolt ellenállása
felől, hanem inkább a nyelvnek önnön határaival való szembe­
sülésében.2A kutatás az utóbbi időkben leginkább a trauma je-

1 jacques Derrida: This Strange Institution Called Literature. l)ő: Acts of Literature. Routledge, London,
1992.37.
2 Érdekes, hogy az utóbbi években ugyan nem özönszerűen - ez némileg paradox is volna -, de meg­
szaporodtak a hallgatással foglalkozó konferenciák és tanulmánykötetek. Pl. már „a hallgatás nyelvé­
szetére" vonatkozóan is tettek javaslatot, Id. legutóbb Wolfgang Stadler: Pragmatik des Schweigens:
Schweigeakte, Schweigephasen und handlungsbegleitendes Schweigen im Russischen. Peter Lang,
Frankfurt a. M. etc., 2010.

? ?

2

diákmelléklet

lensége és összefüggései mentén tematizálta a hallgatás eseményét, úgy is, mint testi tapaszta­
latot, egyfajta tehetetlenség tüneteként. Ebben az esetben gyakran azonban a nyelvet vagy
nyelviesítést kívülről elérő vagy megakasztó referenciális tapasztalatok kerülnek szóba, ame­
lyek kauzális vagy indexikális jelentéssel nyernek értelmezést. A „beszédes hallgatás" hétköz­
napokban is unos-untalan megnyilvánuló fenoménje alighanem kiterjedtebbnek tartható annál,
hogy a trauma nyomszerűségeire redukálják, bár hallgatás és trauma (tágabban az erőszak)
kapcsolatát természetesen nem szabad szem elől téveszteni. Ajánlatos viszont óvakodni nyelv
és hallgatás takaros elkülönítésén való munkálkodástól (ezt akár megerősítve a trauma jegyé­
ben), amennyiben a hallgatás ambivalenciája éppen a nyelvbe való beszüremkedését vagy for­
dítva, a nyelv általi átjártságát, kontaminációját jelenti. Ahogy nincs tiszta nyelv, úgy nincs tiszta
hallgatás sem mint valamiféle külön dimenzió (bármennyire is ennek előállítására avagy megidézésére törekedtek adott esetben a költészettörténeti modernség egyes paradigmái). A hall­
gatás kommunikatív vonásainak indeterminált, ambivalens jellege hallgatás és hangzó nyelv vi­
szonyának alaposabb elgondolását igényli, amely mindkét „tag" felfogásának megváltozását
implikálhatja. A hallgatás nem a vele úgymond agonális viszonyban tételezendő Nyelvet, hanem
a nyelv bizonyos ismérveit, pl. egyes formális-tárgyiasítható oldalait vagy pragmatikai sémáit
vonhatja kétségbe, el egészen a nyelvfogalom történetileg mérvadó aspektusainak eróziójáig,
így pl. a kijelentés (Aussage) fogalmának hermeneutikai-egzisztenciálanalitikai kritikája a Lét és
idő Heideggerénél a hallgatás fenoménjét már áthelyezte az intencionális magatartás síkjáról a
világban-való-lét dimenziójába, ennek mint megértésnek a modalitásaként szituéivá azt (össze­
függésben a meghallással, ahol a lelkiismeret „hívása" is a hallgatás móduszában hangzik el).3
Megengedve akár hallgatás és hangoltság kapcsolatának értelmezését, a hallgatásban manifesz­
tálódó hangoltság, a hallgatás mint hangulat vagy mint „Stimmung" függvénye elgondolását (túl
tehát a szubjektivitás formális szerkezetén). A hallgatás itt akár az őt feltételező hangoltság ta­
núsításaként is felfogható. Heideggernél mondás, hallgatás és hangoltság összefüggését az
„Erschweigen" fogalma nevezi meg, ez mintegy a hallgatás általi vagy hallgatva történő beszélést jelenti, a beszélés móduszát.4A hallgatás az „Erschweigen" értelmében ugyanakkor a han­
goltság felől „elszenvedés"-ként („Erleiden"), a hallgatás vagy hallgatagság (mint erőszak) el­
szenvedéseként is értelmezhető.
Némileg plakatív módon úgy is lehet fogalmazni, hogy a hallgatás innentől már nem vá­
lasztható el a nyelvfogalomtól, mintegy ebben az értelemben: „mondd el, mit tartasz a hallga­
tásról, és elmondom, milyen nyelvfogalmad van". Mindennek alapjaként tételezhető az a - hermeneutikai - nyelvfelfogás, amely számára nem a mondás a hangzósság függvénye, hanem for­
dítva, a hangzó nyelv a mondásként értett beszélés funkciója.5Csakis ezen szisztematikus elő­
feltevés alapján lehet a hallgatás fenoménjét újragondolni a nyelvvel fenntartott viszonyában.
3 „A jelenvalóiét hall, mivel ért" Lét és idő. Gondolat, Budapest, 1989. 309.
4 Ld. Nietzsche I. Stuttgart, 1961. 471. Unterwegs zur Sprache. Neske, Stuttgart, 1959. 62. Itt Trakl ver­
sének interpretációja szerint a „fájdalom"-ban kapcsolódnak össze mondás, hangoltság és hallgatás:
„Egy költemény utolsó strófája így kezdődik: »So schmerzlich gut und wahrhaft ist, was lebt;«. Azt
gondolhatnánk, a verssor a fájdalmast csak futólag érinti. Valójában azonban a strófa egészének
mondását vezeti be, amely versszakot a fájdalom el(ő)-hallgatása (Erschweigen) hangol."
5 Ld. ehhez Hans Lipps: Die Verbindlichkeit der Sprache. Uő: Die Verbindlichkeit der Sprache. Kloster­
mann, Frankfurt a. M„ 1977. 107-120. Ld. még Petra Gehring: Das Echo als Schweigen. Zur Phänome­
nologie des vollständigen Verstummens. In: Monika Schmitz-Emans (szerk.): Schweigen und Geheim­
nis. Die Blaue Eule, Essen, 2002.139-140.

167. szóm

3

Ugyanakkor a hallgatás kommunikativitásának hangsúlyozása alárendelheti azt a nyelvnek, a
hallgatás minden ambivalenciája dacára - a hallgatás a nyelv nem-verbális, nem-hangzó aspek­
tusa lesz, kevésbé annak valamifajta határa vagy nem-nyelvi dimenziója.6 Hallgatás és nyelv ha­
tárainak cseppfolyós jellege nem feltétlenül kell ahhoz vezessen, hogy a hallgatást is nyelvben
vagy nyelvként oldják fel, a nyelv(i konvenció] felől autorizálják. A logosz hermeneutikai di­
menziója innen nézve sem annyira a nyelv morfológiai, fenomenális vagy kijelentéselvű fogal­
maiból, felfogásmódjából közelíthető meg, hanem a nyelv margói vagy határmezsgyéi, sőt bizo­
nyos megvonódása felől. Heidegger nyelvfogalma legkésőbb a „Kehre" után nyitva állt ezekre a
tapasztalatokra, amelyeket a Lét és idő után Hölderlin-elemzéseiben tárgyalt tovább, majd pl.
„a költői szó széttöréséről" gondolkodva mélyített el George-értelmezéseiben.7
A hallgatás (beszéd)hermeneutikai dimenziójának ezzel összefüggő aspektusa annak alteritása lehet: a hallgatás mint a másik nyelve. Kardinális feltétele ez az episztemikus, nyelvés individuumszemléleti irány hallgatás és intencionalitás kapcsolatának fellazításában, ezzel
együtt a kimondatlan komplexumának emergenciájában. A hallgatás nem mint olyan lesz a
másik vagy másság nyelve, hanem a - hallgatásban implikált, pl. megígért vagy maradékként
kísértő - kimondatlan révén. Vagyis a kimondatlan valamiféle aktivitása egyszerre megy elé­
be a nyelvi cselekvéseknek, egyfajta hallgatag ígéret módján, ugyanakkor következik azok
után, maradék, pontosabban: történő megmaradás gyanánt, a nyelv látenciájaként (a „restance" derridai értelmében, nem annyira a megmaradt, mint a megmaradás jelentésével).8
Mindennek a nyelv performatív létmódját érintő implikációi lesznek: a hallgatást ebben a be­
szédcselekvéseket egyszerre előző és követő sajátos értelmében nem lehet pusztán csak tu­
domásul venni - a hallgatás (éppen mint kimondatlan ígérete vagy implikátuma) kihívja a
tanúsítást vagy valamiféle reszponzivitást.
A hallgatás előtérbe kerülése a modernség horizontján alkalmasint párhuzamos a nem­
cselekvés, a ráhagyatkozás, a lenni-hagyás (Heideggernél a „Gelassenheit") paradigmáival,
úgy is, mint a humán cselekvés világképző primátusának (és az ezzel összefüggő történelemképnek) a viszonylagosulásával, úgy is, mint maguk a nyelvi cselekvések operacionális érték­
ének áthelyezésével a nyelv személytelenebb operativitásába, sőt megvonódásába. A hallga­
tás innen nézve aktivitás és passzivitás különös kiazmusaként, akár ezen ellentétpár transzgressziójaként nyerhet értelmet, legalábbis jelentőséget.
Viszonyuk történetiségének modernségbeli alakulását vizsgálva talán megkockáztatható
a feltevés, hogy nyelv és hallgatás - úgy is mint: külső és belső szó - közötti kereszteződések
6 Vö. ezzel Alice Lagaay tanulmányát: How to Do - and Nőt to Do - Things with Nothing. Zűr Frage nach
dér Performativitat des Schweigens. In: Barbara Gronau - Alice Lagaay (szerk.): Performanzen desNichttuns. Passagen, Wien, 2008. 21-32. Ez a figyelemre méltó írás a beszédaktuselmélet hagyományának
megfelelő „majdnem kizárólagosan aktivisztikus távlatot" (i. m. 24) problematizálja a nyelvre (itt a
hangra) nézve, és amellett foglal állást, hogy a hallgatás olyan dimenzióját kell elgondolni, amelyhez
nem rendelhető performatív érték, vagyis „nem csak a cselekvést (Tun) a nem-cselekvésben, hanem a
nem-cselekvést a cselekvésben" kellene „figyelembe venni" (i. m. 31). Ennek motivációját, valamifajta
lehetőségfeltételét viszont az írás nem dolgozza ki, ezért némileg polemikus marad, az aktivizmust
mondhatni szolipszizmussal váltva le (legalábbis elképzelhető egy ilyen kritikai ellenvetés), nem vélet­
lenül csak posztulatív távlatban lévén képes megfogalmazni a hallgatás eme nem-cselekvését. Ezen csak
a hallgatás mint eseményszerűség konceptualizálásával lehetne túllépni.
7 Ld. Unterwegs zűr Sprache. 159-238.
8 Vö. Derrida: Limited Inc. Passagen, Wien, 2001.86-91.

4

diákmelléklet

konstitutívabbá, ugyanakkor szövevényesebbé, ambivalensebbé válnak. Nyelv és hallgatás
határai nem megadhatók egymás felől, nem két elkülöníthető tartományról van szó (ezért
nem tárgyi értelemben érdemes felfogni őket), viszonyuk nem írható le dichotómiaként. Úgy
is lehet fogalmazni, hogy a két (nem-)nyelvi szféra közötti határ beíródik ezek mindegyikébe
is, a mindenkori szféra külső oldalaként vagy túloldalaként (éspedig a fentebb említett koor­
dináták mentén, hangzósság és mondás, hallgatás és intencionalitása kapcsolatának fellazítá­
sa által implikálva, a másik nyelveként vagy feltételezettségében). Ugyanakkor módosítva is
definiálhatóságuk mikéntjét, abban az értelemben, hogy a hallgatás nem egyszerűen nyelviesített formában válik érdekessé, hanem pl. a nyelv nem-antropomorf jellegű morajaként.
A hallgatás modern történetének nyelvszemléleti és a fortiori irodalomtörténeti vonatkozá­
sai eme kölcsönös kiazmus vagy kontamináció, akár parazitizmus alapján gondolhatok el.9
A modernségre jellemző temporalizáció a hallgatásra is kiterjed: ennek időbelisége konstitu­
tívvá lesz, „a hallgatás ideje” mindkét birtokviszonyban szerepet játszik a korszak irodalmi
episztéméjében.10 Gottfried Benn ebben a tekintetben különösen beszédes című verse, az
lmmer schweigender (1929)11 a hallgatást mint intenzitást (temporális értelemben is) engedi
érteni, a hallgatás nyelvben (nem egyszerűen a nyelvet tagadó) fokozódó jelenléteként vagy
akár erejeként, legalábbis erősségi fokaként. Ezt a hallgatást a lírai én (aposztrofikus) szóla­
ma inkább elszenvedi (akár a költői kérdést Benn más költeményeiben, „nevezetesen a vá­
lasz elmaradásának elszenvedése gyanánt"),12 mintsem végrehajtja azt (vagyis a nem­
cselekvés dimenziója itt is mérvadó). A hallgatás mintegy a lírai nyelvi esemény korrelátumává válik, és „idejének” kétféle birtokos értelme (időpontja és/vagy tartama) már nem kü­
lönböztethetők meg egymástól. Ez a nem-megkülönböztethetőség a nyelv mediális, irodalmi
módon intenzifikált vagy megidézett teljesítménye lehet.
Az elbeszélő prózában pl. Virginia Woolf regénye, a Between theActs (1941) a hallgatásfenomén irodalmi-narratív analízisének szenteli magát, mintegy Eliot híres sorának - „Words,
after speech, reach / Intő the silence.” [Four Quartets) - narrativizálásaként, ahol a hallgatás
virtualitása, a hallgatás mint virtualitás nyer értelmezést (egyfajta potenciális visszhang
módján), többek között sajátos ígéretjelleg indexeként. A regény a hallgatás gazdagon részle­
tezett szcenográfiáit viszi színre, úgy is mint feszültséget, hiátust, többértelműséget az inszcenírozott mimikai-gesztikai nyelv és a verbális nyelvbe történő (elbeszélői) átfordítás kö­
zött, a hallgatás egyfajta olvashatatlanságával is szembesítve (a magyar olvasónak itt pl.
Kosztolányi Esti Kornélia juthat eszébe, a bolgár kalauzról szóló novella).
Hallgatás és beszéd vagy nyelv kölcsönös interpenetrációja vagy kereszteződése számos
nyelvszemléleti kategória és fogalom újragondolását implikálhatja, ami itt különösen igényt
9 Német nyelvterületen eddig egyetlen történeti-műelemző monográfia áll rendelkezésre a 18-20.
század irodalmának hallgatásalakzatairól, Christiaan L. Hart-Nibbrig: Die Rhetorik des Schweigens.
Versuch überden Schatten literarischer Rede. Suhrkamp, Frankfurt a. M., 1981.
10 A hallgatás (és beszélés) idejéhez mint bibliai alakzathoz ld. Jürgen Ebach: Beredtes Schweigen. Exe­
getisch-literarische Beobachtungen zu einer Kommunikationsform in biblischen Texten. Gütersloher
Verl.-Haus, Gütersloh, 2014. Ld. még utóbb a Stille Tropen: zur Rhetorik und Grammatik des Schwei­
gens című tanulmánykötetet (szerk. Hartmut von Sass), Alber, Freiburg, 2013., ebben: Hartmut von
Sass: Topographien des Schweigens. Eine einleitende Orientierung. 27-28.
11 Hajnal Gábor fordításában: „Egyre némább”, Márton Lászlóéban: „Mind hallgatagabb".
12 Vö. Corona Schmiele: Die lyrische Frage bei Gottfried Benn. Peter Lang, Frankfurt a. M. (etc.), 1985.
50, 72,108.

1 6 7 . szó m

5

5?

tarthat átfogó rekonceptualizálásra, az a nyelv és hallgatás performatív jelentősége egymás
számára is. A fenti példák is kidomboríthatják ezt az összefüggést, vagyis a hallgatás performa­
tív funkcióját vagy értékét, a hallgatás performatív dimenzióját vagy mint performatív dimenzi­
ót. Paul de Mán egy ponton a „hallgatásaktusok" (acts of silence) fogalmát vetette fel vagy ve­
zette be, jellemző módon a vallomás és a mentegetőzés problematikájának elemzésében.13 Be­
szédaktusok és hallgatásaktusok kölcsönös viszonyának elgondolása és ezzel az austini fogalom
határainak, illetve hatótávolságának faggatása sokféle vonatkozását érintheti a nyelvi performativitás problémakörének. A hallgatásaktusok a beszédaktuselmélet határait jelezhetik,
amennyiben az intenció (a beszédaktuselmélet alapvető fogalma) illokutív beteljesíthetetlensége a beszédaktus nem-sikerülését vetheti fel. A hallgatásaktus paradox módon illokutív erő nél­
kül is intenzifikálhatja a nyelvi performativitást, úgy, hogy egyúttal problematizálja annak fe­
nomenális, mint olyanként rögzíthető aktuskarakterét, „tett”-jellegét (ahogy az pl. Heidegger
„Erschweigen"-fogalma kapcsán látható volt). Ekképp a hallgatás a nyelv vagy beszéd als obmóduszát, azok mint kvázi-cselekvők „mintha”-jellegét exponálhatja. A hallgatás tehát a nyelv
performatív funkciójának inherens határaként íródhat be, az „Erschweigen"-ben rezonáló el­
szenvedés módján a hallgatás önkéntelenségét, a hallgatással, a saját nyelv (el)hallgatásával
történő szembesülést jelezve, pl. a hang médiatechnikai értelemben vett lejegyzésfüggő kitörlé­
seként (vö. a némafilm-motívummal a bolgár kalauz elbeszélésének nyitányában). Az elhallgat­
va mondás (elhallgatás általi önkéntelen beszélés) vagy a mondva elhallgatás (indirekt közlés)
kereszteződése és az ebből fakadó ambivalencia mindig kihívja az ellentanúsítást vagy ellenjegyzést, úgy is, mint interpretatív szükséget vagy szorongatottságot. Itt a belső szó külső szó
általi tanúsításának, visszaigazolásának megszakítása, az így létrejövő ellipszis termeli ki a hall­
gatás effektusát, melynek intencionalitása ilyképpen problematikusnak bizonyul.
A hallgatás performativitásának talán leglátványosabb példáját politikaelméleti, sőt akár
politikai teológiai értelemben a szuverén hallgatása vagy a hallgatás szuverenitása, a szuve­
rén hallgatás jelentheti, amely a normativizáló diskurzusok zaját elcsendesítve mintegy hall­
gatást diktál a szuverén döntésben (a kivételes állapotról),14 éppen ezen döntés révén mint­
egy magára is vállalva a hallgatás diktátumát.
Elbeszélés és hallgatás (a korai Esterházynál)
Hogyan jelenhet meg, illetve hogyan olvasható mármost a hallgatás elbeszélő szövegekben,
túl tematikus-motivikus, illetve alaktani kereteken? Miként működik a hallgatás retorikája a
textualitásban? Hogyan tanúskodnak elbeszélő szövegek a hallgatásról, hogyan hagyják ezek
a szövegek tanúskodni magát a hallgatást? Hogyan lesznek hallgatásaktusok tanúsítási aktu­
sok és fordítva? A hallgatás általi tanúskodás számos esetben már motivikus-jelentéstani
szinten is titkokhoz kötődik, szisztematikus síkon pedig az irodalom sajátlagos testimoniális
potenciáljával állhat összefüggésben, az irodalom jogával arra, hogy a mindent kimondás
posztulátuma ugyanakkor a titok őrzésével, bizonyos elhallgatásával kapcsolódjon össze.15
13 Vö. de Man: Mentegetőzések (Vallomások). Uő: Az olvasás allegóriái. Figurális nyelv Rousseau, Nietzsche,
Rilke és Proust műveiben. Gondolat, Budapest, 2006. 391. Kulcsár-Szabó Zoltán nyomatékkai utalt erre a
komplexumra monográfiájában, vö. Tetten érhetetlen szavak. Nyelv és történelem Paul de Mannái. Ráció,
Budapest, 2007. 277. Vö. még Lagaay tanulmányával: How to Do - and Not to Do - Things with Nothing.
14 Vö. Byung-Chul Han: Im Schwarm. Ansichten des Digitalen. Matthes&Seitz, Berlin, 2013.13-14.
15 Vö. újfent Derrida: Die unbedingte Universität. Suhrkamp, Frankfurt a. M., 2001.15.

6

diákmelléklet

A hallgatás mint esemény elbeszélése paradox narratív műveletnek nevezhető, amennyi­
ben a hallgatás eseményjellege elbeszélt történet és narráció között, legszélesebb spektrum­
ban a „valóságeffektus" (Barthes) és az elbeszélés általi értelmezettsége, szemantizációja
(a hallgatás jelentéstelisége) között oszcillálhat. Minden hallgatáseffektus az elbeszélő szö­
vegben potenciálisan elbeszélői kihagyás is lehet, ami az elbeszélés retorikájának elemévé,
hatáseffektusává változtathatja a hallgatás mégoly referenciális, kauzális vagy tematikus
mozzanatát.16A „narratívák retorikai erejének"17 inherens része vagy indexe lehet a hallga­
tás manifesztációja.18 Ugyanakkor a hallgatás metonímiái révén történet és elbeszélés síkjai­
nak érintkezése, sőt megkülönböztethetetlenségük,19 a narratív eredet, „a történet autorizáló
forrásának" megsokszorozása20 (a figura vagy az elbeszélő hallgat - el valamit?, a történet
vagy az elbeszélés csendjéről van szó?) az elbeszélés szuverenitását is kikezdheti, saját performatívumai ellenjegyzésre való ráutaltságának uralhatatlanságában. A hallgatás a narráció
retorikájában mint anakoluthon nyilvánulhat meg, mint az elbeszélő diskurzus olyan disz­
kontinuitása, amely - Derridának az „acolyte" alakjáról adott értelmezése szerint21 - a társtalan megnyilatkozásba beíródó hallgatás vagy némaság, a performatív visszaigazolás hiányára

16 A narratívák ezen strukturális jellegzetességének reflexiója a narratológiai diskurzusokban ritkán
vált explicit reflexió, továbbá ebben az értelemben konkrét elbeszélő szövegek interpretációjának
tárgyává. Fontos kivétel Gérard Genette Silences du Flaubert című tanulmánya (1965, angol fordítá­
sa: Genette: Figures of Literary Discourse. Basil Blackwell, Oxford, 1982. 183-202), amely éppúgy
szól a hallgatásról, mint a tárgyak csendjéről (a francia „silence” nem tesz egyértelmű különbséget
„csend" és hallgatás" között). Bahtyin-Volosinov egyik megfigyelése szintén ide kapcsolódhat: „...
ahol a nem tulajdonképpeni egyenes beszéd tömegjelenségé vált - vagyis a modern művészi prózá­
ban -, lehetetlen az értékinterferenciát élőszóban visszaadni. Sőt, a nem tulajdonképpeni egyenes
beszéd fejlődése maga is azzal függ össze, hogy a nagy prózai műfajok egyre inkább a néma regiszt­
rálás funkcióját töltik be. Csak a prózának ez az elnémulása tette lehetővé, hogy létrejöjjön az into­
nációs struktúráknak az az élőszóban visszaadhatatlan bonyolultsága és többrétegűsége, amely anynyira jellemző a modern irodalomra." Marxizmus és nyelvfilozófia. In: Mihail Mihajlovics Bahtyin:
A beszéd és a valóság. Filozófiai és beszédelméleti írások. Gondolat, Budapest, 1986. 335.
17 Jonathan Culler: Story and Discourse in the Analysis o f Narrative. Uő: The Pursuit o f Signs. Semiotics,
Literature, Deconstruction. Routledge & Kegan Paul, London, 1981.178.
18 A magyar szakirodalomban Zsadányi Edit könyve avatta témájává az elhallgatás jelenségét elbeszélő
szövegekben (A csend retorikája. Kihagyásalakzatok vizsgálata huszadik századi regényekben. Kalligram, Pozsony, 2002). E monográfiában az elhallgatás a kihagyás, utóbbi pedig a meghatározatlanság
alesete vagy funkciója (i. m. 21-22), amelyek nyelvkritikai nézetben kerülnek tárgyalásra. Az elhallga­
tás fogalmát kettős értelemben használja a könyv, mint valaminek az elhallgatását és mint határalakza­
tot, ahol „a beszélő mondandója végére ér" (uo.). Ezzel a hallgatás (mint az így értett „elhallgatás" és
„csend") a modern irodalom számos leírására oly jellemző negatív kategorizáció tárgya marad, továbbá
csak tematikus és narratológiai, illetve végső soron alaktani távlatban jelenik meg (a kihagyásoknak in­
kább grammatikáját, mint tropológiai-performatív értelemben vett retorikáját vizsgálja a könyv, pl. a
zeugmák kapcsán). Ezzel szemben e dolgozat a hallgatást mint eseményt (ennek több implikációjával),
mint nyelv mögötti nyelvet, nem pusztán mint hiányt vagy kihagyást igyekszik érteni.
19 Culler tanulmánya a narratológiai elméletek alapvető előfeltevését történet és elbeszélés, story és
discourse, histoire és récit elkülöníthetőségének axiómájaként nevezi meg.
20 Vő. J. Hillis Miller: Reading Narrative. University of Oklahoma Press, Norman, 1998.149-157.
21 Derrida: „Le Parjure", Perhaps: Storytelling and Lying („abrupt breaches o f syntax'j. In: Carol Jacobs
(szerk.): Acts of Narrative. Stanford University Press, Stanford, 2003. 214-215.

1 6 7 . szó m

7

??

utalhat vagy ezt inszcenírozhatja (az irodalmiság éppen erre a narratológiai vagy akár reto­
rikai eszközökkel elérhetetlen effektusra reflektálhat).
A fentiek talán érzékelhetővé tettek bizonyos kérdéskomplexumokat, kontextusokat és
nyelv-, irodalom-, avagy időszemléleti téteket, amelyek az Esterházy-korpusz vonatkozó irányú
faggatásában szerepet játszhatnak, ezt az értelmezési távlatot motiválhatják és befolyásolhat­
ják. Esterházy műve ismeretesen kezdettől fogva a hallgatás jegyében is íródott, annak is fen­
tebb vázolt performatív dimenzióját tartva szem előtt, ezt kevésbé a későmodern elhallgatás
vonzásában artikulálva. Nem az evilági nyelvi zaj és a transzcendenciára vagy annak hiányára
utaló hallgatás (inkább csend) közötti határvonás, nem ez a fajta elhallgatás axiológiai kitünte­
tése érdekelte, hanem az elhallgatás pl. mint gesztus, a nyelvi és a nem-nyelvi közötti tárgyiasíthatatlan, olvashatatlan átmenetek foglalkoztatták. Esterházy prózaírása a hallgatás írhatósá­
gában, irodalmi artikulálhatóságában is új távlatokat nyitott a magyar epika számára, vélhető­
leg az e téren is legfontosabb elődjének tartható Kosztolányi horizontján is túlmenően. Az
Esterházy-korpusz ekképp a hallgatás irodalmi antropológiáját is nyújtja, a Fancsikó és Pinta interszubjektív hallgatásjeleneteitől kezdve a Spionnovella már alcímeiben is tematizált motívu­
mán, majd a Termelési regény „mesteriének sokatmondó hallgatásain, ezek experimentalizmusán, továbbá pl. A szív segédigéi gyászmunkájának vonatkozó mozzanatain keresztül a Harmó­
nia Caelestis emlékezetmunkáját szabdaló hallgatáseffektusokig és a Javított kiadás központi
problémájáig, amit tudvalevőleg nem pusztán az apa ügynökmúltja, de az arról való, élete végé­
ig tartó hallgatása jelentett; továbbá a Márk-változat szcenográfláiig az ima mint hallgatás, sze­
replői némaságok és transzcendens hallgatás között. Ezt a spektrumot lehetetlen egy tanul­
mányban elemző módon áttekinteni, ezért a továbbiakban a Fancsikó és Pinta és a Termelési re­
gény némely szöveghelyeire korlátozódik az elemzés.
Esterházy első kötete a hallgatás sokrétű szcenográfiáival annak irodalmi-narratív feno­
menológiáját vázolja, az egyszerű formák hangsúlyozottan nyelvi megalkotódása a hallgatás
jelenlétével, diszkontinuus szignáljaival kapcsolódik össze, amelyek így nem csupán tematikus-motivikus mozzanatok a szövegben, hanem nyelvi-textuális effektusként, hatásfunkció­
ként manifesztálódnak. A hallgatás jelenetei ebben a kötetben majdnem mindig valamely el­
hallgatáseffektus és annak különböző iterációi, illetve reszponzív összefüggései körül bonta­
koznak ki. Méghozzá kezdettől fogva az elbeszélő szólamának a két címszereplő általi kettős
aláírásában (vagy fordítva), történet és elbeszélés, elbeszélő és elbeszélt hang síkjait így telepoétikus módon egymásba kapcsolva.22
A (fancsikó verse) című darabban a hallgatás szcenográfiája az „igen" kérdése körül forog.
A szülők közötti viszony, a sérült kommunikáció előbb pantomim módján jeleneteződik a
szövegben. Előbb az anya kezének, ujjainak leírása, olvasása, majd az apa vélhetőleg meg­
karmolt arcának ábrázolása következik,23 amely a tettlegességig fajuló veszekedés után této22 Egy példa erre. Az elbeszélő szólam mondja a (labda, pöttyökkel) emlékezetes „igazgató”-járól: „Kár
volt hízelkednie, így kiesett a szerepéből, elfelejtette, hogy közülünk csak neki van hatalma. - De ne­
kem labdaérzékem - dünnyögte Fancsikó." (118) Fancsikó megjegyzése úgy következik az elbeszélő
harmadik személyről szóló mondatára, mintha az elhangzott volna a reprezentált történet szintjén.
23 Nem mentesen metanarratív jelentéstől, hiszen az apa „vonásai, mint a rosszul feltekert madzag" a
Fancsikó és Pinta alcímére utal: „(írások egy darab madzagra fűzve)”. A „látvány retorikájához" az
egész könyv, illetve a szóban forgó írás kapcsán vő. Palkó Gábor: Esterházy-kontextusok. Közelítések
Esterházy Péter prózájához. Ráció, Budapest, 2007. 126-127. A (csoki-csoki-csokoládé) hallgatás­
jelenetéhez (ahol az elhallgatás „aktusának intencióit - szoros összefüggésben az azonosíthatatlan

??

8

d iá k m e llé k le t

va békülési kísérlet jelenetezésébe torkollik, a manuális gesztusok, egyfajta pantomim nyelvi
magatartásra rezonáló finom, és ugyanakkor a tipográfiát (tehát a szöveg nem-fonemizálható
síkját) célzó önreflexív leírásával: „De az ujjak (...) a megváltás ígéretével indultak felé. Ő, ta­
lán megérezve a reménykörmök ijesztő félholdjait, fölhorkant (...) Anyám keze hőkölve meg­
görbült (mint egy vaskos, végérvényes zárójel]." A versfelolvasás vagy -elmondás jelenete a
kimerevített, sőt alkalmasint lezárt pantomim feloldását, legalábbis nyelviesítő-textualizáló
átértelmezését vagy szimulációját: a békülés előidézését mint az „igen" mondhatóságának
visszanyerését kísérli meg közvetett módon, a színpadi előadás általi reprezentációban. Fan­
csikó „körmönfontan” kérdezi az anyát („Ön itt?”), ami a „reménykörmök"-re visszautalva je­
lentéstani szinten alkalmasint a remény újraelnyerésének kísérleteként, a közeledés folyta­
tásaként értelmezi a fatikus gesztust. Metakommunikatív síkon pedig a nyelvi cselekvés, a
„körmönfont" kérdés váltaná le, avagy szublimálná a fizikai cselekvés erőszakát, az összekarmolást. Végül metapoétikai szinten pedig az írás(osság), a „vaskos, végérvényes zárójel”
rögzítettségének feloldása, egyfajta nyelvi képlékenység visszanyerése (melynek a kölcsönös
megbocsátás az interszubjektív értelmezője) e kísérlet motivációja. A hallgatás ekképp ezen
képlékenység vagy potencialitás (úgy is, mint nem-írhatóság avagy az írhatósággal szembeni
ellenállás, az írhatóság mögötti vagy előtti nyelv), egyfajta „talán" struktúramozzanata lehet.
Fancsikó „versének nincs ugyan címe" és emiatt „mentegetőzni kezd”, vagyis a reprezen­
tált költemény címének hiánya már akár a hallgatás jegyében is értelmezhető ellipszist ír be­
le a szövegbe (ugyanakkor a szövegegység címe mintegy reprezentálja a vers címét önrefe­
rens módon). Az anya válaszának elmaradása (egy második hallgatás) után a következő le­
írás következik: „Kérdésére, elmondhatja-e, anyám nem válaszolt, iszonyodva meredt a sö­
tétbe, ami végül is lehetett egy igen." Az „igen" (bár inkább „talán") mondattanilag nem csak
az anya, de a „sötét" hallgatását is értelmezheti vagy szemantizálhatja (vagyis itt már három­
szoros hallgatásról lehet szó). Ezt az igent - vagy egy igent - viszi színre, mintegy helyettesítve-képviselve aztán Fancsikó verse: Ha élhetek / evvel a / kifejezéssel: / igen.” Az elbeszélő
szólam végül a „hálás közönség"-gé avatott „sötétség" hallgatásával zárja az elbeszélést:
„Meghajolt, szerényen, üresen; a sötétség, a hálás közönség, ünnepélyesen hallgatott." A színrevitt igenbe tehát beleíródik a hallgatás, mind az anyáé, mind a nem-antropomorf „sötétsé­
gé", amely hallgatás nem egyszerűen némaság vagy elnémulás, hanem odahallgatás is lehet
(ahogy Pinta és az elbeszélő szólama ezt a jelentést már hangsúlyozta:
Halljuk, halljuk előlegezte Pinta szemtelenül (mert indokolatlanul) a hallgatóság bizalmát."). Az „igen" po­
tenciális előidézése az anya oldalán eszerint közvetve megy végbe, szcenikus-teátrális mó­
don: a „sötétség" hallgatósággá, közönséggé avatásában, a hallás képességével való felruhá­
zásában állhat, ami persze ambivalens módon zárul, kompozicionálisan kiemelve, mind a tör­
ténet, mind az elbeszélés végpontját jelentve (a „hallgatott" az erre a prozopopeiára adott
„válasz" is lehet, vagyis annak sikere mind a történet, mind a metapoétikai effektus szintjén
függőben marad).24 Ugyanígy az sem tartható bizonyosnak, hogy az anya (meg)hallotta az
státuszú elbeszélő pozícióval - a szöveg nem adja meg") Id. uo. 103. Az anya ujjainak, kezének, arcá­
nak és az apa arcának leírását A szív segédigéi idézi, az ottani kontextusban kísérteties jelentésválto­
zást eredményezve (a betegség összefüggésében), vö. Esterházy Péter: Bevezetés a szépirodalomba.
Magvető, Budapest, 1986.662.
24 A szöveg ilyen materiális elhallgatását, berekesztődését veszi fel az inszcenírozás kódjába az (arcok
felülete) című darab zárlata is: „Albi elvörösödött, s édesanyám megint ott állt egyedül, körötte a

1 6 7 . szó m

9

előadást: a hallgatáson való túllépés „egy igen” irányába nem egyértelmű beszédaktus [avagy
cím vagy címzés) módjára történhet, ha egyáltalán, hanem indirekt-színrevitt beszéd és az
ezáltal ugyancsak szereplővé tett hallgatás módján, azaz nem a hallgatás ellenében, hanem
azzal összefonódva, a hallgatás potenciális kommunikatív intenzitását felerősítve. A nyelv itt
nem a hallgatás ellenbeszéde, ahogy a hallgatás sem a nyelv puszta privációja. Sokkal inkább
a hallgatás mint kimondatlan tanúsítása történik (úgy is, hogy a hallgatást tanúsítják, úgy is ami ugyanazt jelenti -, hogy tanúskodni hagyják a hallgatást, vagyis nem mindenáron szóba
akarják átfordítani). A kimondatlan itt nem üzenet vagy tartalom, hanem a fatikus gesztus­
ban implikált hívás, egyfajta „Zusage". Mindezt felerősítik a zárómondat eufonikus jegyei,
amelyek a versszerűség bizonyos ismérveit ebben a tekintetben inkább prezentálják, mint az
ugyan verssorokba tördelt, de bevett frazémát ismétlő, depoetizált „vers".25 A „szerényen” és
„üresen", továbbá az „ünnepélyesen" rímelnek-alliterálnak (magánhangzók szintjén is), akár
a „sötétség" és „közönség". Az elbeszélő szólam, illetve szöveg ezáltal mintegy tanúsítja Fan­
csikó „versét", az abban foglalt „igent” - egyidejűleg a hallgatással, hiszen nem eldönthető,
kinek adják elő végül is a verset: az anyának vagy a sötétségnek. így a versszerűség megidézése nem annyira esztétizál, mint inkább a vers mint helyettesítő-képviseleti „igen" valami­
fajta igazságosságának kvázi-nyilvános reprezentációját húzza alá (az „ünnepélyesen” még
több joggal lehetne a „Meghajolt" határozója), illetve a meg-jegyzésre, az emlékezetbe való
bevésődésre helyezi a hangsúlyt (vö. ezekkel: „Fancsikó tudta, nincs sok idő."). A hallgatás
megjegyzése vagy a hallgatás mint megjegyzés: lírai és prózai-narratív poétikai effektusok
ebben a paradox képletben kapcsolódnak össze, egy hallgatag vagy virtuális „igen” szimulá­
ciójában, ezáltal előállításában, pontosabban: adományozásában. Ezzel a nyelvi erőszak elle­
nében a szöveg fenntartja az „igen" mint „talán” potencialitását - ezért is itatódik át az „igen"
a hallgatással.26
A másik tárgyalandó szöveghely a (labda, pöttyökkel) emlékezetes jelenete:
„Egy gól után, kiszabadulva a fiúk öleléséből, apám felé sodródtam, és fejemet egy elismerő simogatás
reményében előrébb gurgattam. Az édesapám tekintetének nem volt tárgya, amikor megkérdezte.
- Anyád?
Nem válaszoltam, fogaim egymásnak feszültek: szó se ki, se be. Csak Fancsikó szólt valamit, kedve­
sen és nehézkesen, mert ő tudta, miképpen kell egyszerre szeretni és látni."

A „szó se ki, se be" megfogalmazása kettős hallgatást vetít elő, kifelé, illokutív értelemben
(„a végrehajtott aktus illokúciós értékei" síkján), és befelé is („a beszédben implikált intenci-

szendvicsek és a két billentyű közötti rés: a csönd" (54), A (labda, pöttyökkel') egyik jelenete ugyan­
csak az „igen" motívumát hozza játékba, ezúttal az anya várja el az igent (itt más szcenikus hasonló­
ságok is adódnak a fentebb tárgyalt darabbal): Az apád kint volt a meccsen?
A jobb keze, amelyikkel engem mosott, teljesen fölöslegesen lógott, bele a vízbe, érintve a hátamat; a
másikkal változatlan erővel nyomott előre. Mintha egy örökös igenre állítaná be a fejem” (125).
25 Vö. ehhez némiképp eltérően Palkó: Esterházy-kontextusok. 110-111.
26 A második novelláskötet egyik szöveghelye szerint: „Nem válaszoltam, ami biztosabb kijelentés egy
»igen«-nél (hiszen az csak egy tagadott »nem«)." (Nincsen címe; ez sem az. Esterházy: Fancsikó és
Pinta. Pápai vizeken ne kalózkodj! 201.) Köztudomású, hogy a Pápai vizeken... „pincér"-elbeszélője
Kosztolányit ,,vall[ja] mesteréinek, így ez a metareflexív kitétel a bolgár kalauzról szóló Esti Kornélnovellának, a hallgatás ottani szerepének explikációja is lehet. A „talán" a „nem” és „igen”, tagadás és
affirmáció között, ismeretesen erről is szól a bolgár kalauz története az Esti Kornélban.

10

d iá k m e llé k le t

onális ígéret” szintjén),27 sőt ezen túl talán önmagával szemben is hallgat az elbeszélő (mint­
egy a „Hol kezdődik a némaságom, és hol én?" értelmében?).28 Mire „szólt valamit” Fancsikó,
az apa „kérdésére” vagy az én-elbeszélő verbális paralízisére, melyiket tanúsítja? Itt ismét a
könyv egészére jellemző elbeszéléstechnikai sajátosság figyelhető meg: bizonyos reprezen­
tált vagy idézett közlések egyszerre vonatkozhatnak más hasonló közlésekre (kérdésekre) és
az elbeszélői szólamra, tanúskodhatnak ezekről. Amely szólam reflexív kitétele („mert ő tud­
ta...’’) itt utólagosságból szólal meg, a felnőtt beszédhelyzetéből, vagyis mintegy az ő tanúsí­
tásaként olvasható. Ekképp a „szólt valamit” kihagyásalakzata a felnőtt elbeszélő felejtéséből
is adódhat vagy pozitív értelemben: a mondás emlékezetéből (nem a tényleges közlés rögzí­
téséből, ami mindig magával hordozza a veszélyt, hogy a másikat a szavához szögezik). Az
(el)hallgatás így egyfajta megőrzés mint igazságosság módusza lehet.29 Itt is előállhat a hall­
gatás sajátos temporalitása az emlékezet dimenzionalitásában, az elbeszélt és az elbeszélő,
pontosabban: tanúsított múlt és tanúsító jelen közötti interpenetrációban (ezek attribútuma­
inak felcserélődése potenciálisan már itt is adott - ti. a múlt is tanúsíthatja a jelent -, ami
majd a Függőben válik szövegszervező eljárássá).
Az elhallgatás a történet szintjén („Nem válaszoltam") és az elbeszélés általi elhallgatás
(„szólt valamit") összekapcsolódnak, utóbbi egyszerre válaszol az apa kérdésére és tanúsítja
az elbeszélő referenciális elhallgatását (az „egyszerre szeretni és látni” ebben a narratotestimoniális kettősségben gyökerezik, különösen, hogy a „látni" a „tekintetének nem volt tárgya"
kitételére is utalhat). Az apának való válaszadás egyúttal mintegy az elbeszélőnek való (an­
nak belső szavát tanúsító) közvetett hang-kölcsönzés is, adott szó kettős értelemben - ám el­
hallgatás útján, függőben is hagyva a tanúsítás sikerességét.30A hallgatás így olyan ado­
mánynak minősül, amely fölött az elbeszélő diskurzus sem rendelkezhet, amennyiben inten­
ció és beszédcselekvés, továbbá adott és kapott, belső és külső szó lehetetlen egybeesésének
helyét vagy pillanatát (nem) jelöli. így azt sem lehet eldönteni, kint vagy bent tételezhető ez a
hallgatás, egyáltalán intencionális eredetű-e vagy nem inkább a beszéd (a szöveg) maga hall­
gatja-e el azt a kimondatlant (a beszélő alany intencionalitása ellenére vagy attól függetle­
nül), amelyet a(z elbeszélő csak mintegy lenni hagyhat (tanúsíthat), éppen a hallgatás móduszában.31

27 Vö. Kulcsár-Szabó: Tetten érhetetlen szavak. 338.
28 A Márk-változatban is felbukkan hasonló mondat: „Titkolom, hogy tudok beszélni, és nem adom je­
lét, hogy érteném, amit mondanak nekem. De hát nem is mondanak semmit (...) Anyám aggódik.
Nem sajnálom. Semmi hang, se ki, se be, semmi, és a semmivel szemben olyan nevetséges az aggó­
dás." [Egyszerű történet vessző száz oldal - a Márk-változat. Magvető, Budapest, 2014. 5., a főszöveg­
beli idézet: uo. 18.)
29 Vö. ezzel Kulcsár Szabó Ernő elvi megállapítását a Fancsikó és Pinta performatív módon impregnált
narratív beszédhelyzetéről: „...a novellaciklusnak valójában nem a történetek, hanem az elmondhatóságuk, éspedig az igazságos elmondhatóságuk a tétje." Esterházy Péter. Kalligram, Pozsony, 1996.24.
30 Vö. ezekhez Kulcsár-Szabó: Tetten érhetetlen szavak. 338.
31 Esterházynál később számos szöveghely reflektálja a hallgatás ilyen létmódját, tendenciájában a késő­
modern (el)hallgatáseszményen túl (vélhetőleg ennek szellemében értelmezi Wernitzer Julianna Ester­
házy viszonyát a csendhez és hallgatáshoz, vö. Idézetvilág avagy Esterházy Péter, a Don Quijote szerzője.
Jelenkor, Pécs/Budapest, 1994. 48-50; „a csend és az elhallgatás poétikájához" való nem-egynemű vi­
szonyhoz vö. Kulcsár Szabó: Esterházy Péter. 140-141). A Bevezetés a szépirodalomba fülszövegében:
hogy mi volna ez a két kifordult zárójel közé zárt Tér, ez a telt tér, ahol minden szöveg, a szünet is.

1 6 7 . szó m

11

Az idézet utolsó tagmondatát eszerint akár így is át lehetne írni: mert ő tudta, miképpen
kell egyszerre beszélni és hallgatni. A beszéd válik itt a hallgatás (pl. interpretációs) funkció­
jává és nem fordítva, a hallgatás nem egyszerűen a beszéd függvénye, kiegészítése, szupplementuma. A beszédaktus lényegét tekintve hallgatásaktus. Ez a szó szerint beszédes hallga­
tás itt nem indifferenciát vagy negációt jelent, mint oly sokszor a hallgatás esetében (és itt is:
„tekintetének nem volt tárgya”; „nem válaszoltam"; „szó se ki, se be"), hanem nem-igenlő,
nem-tetikus affirmációt, pontosabban: ennek az affirmációnak a visszavételét, úgy, hogy az
mégis igenlés marad (pl. a modalitás, a „kedvesen és nehézkesen" szintjén). Fancsikó „szólt
valamit”-jének kettős elhallgatása ezért eldönthetetlen módon oszcillál belső szó és külső
szó, a történet és az elbeszélés síkjai, az elbeszélő és „acolyte"-je, Fancsikó között, megvaló­
sítva azt az esetet, amikor a beszélés vagy mondás igazából reszponzív eredetű affirmativ
hallgatásként, egyfajta kimondatlanként nyilvánul meg, ezzel meg is szakítva elvárható nyel­
vi szerepmintákat, pl. ezek idézhetőségét. Esterházy ezzel Kosztolányi méltó örökösének bi­
zonyul, akinél Esti Kornél „udvariassága pedig nem udvariaskodás volt, nem bók, nem üres
fecsegés. Sokszor csak abban állott, hogy kellő pillanatban, észrevétlenül elhelyezzen egy kö­
zönyösnek látszó szót, melyet valaki kétségbeesetten várt tőle, mint életének igazolását (...)
A jó szó, melyet még nem valósítottak meg, minden szűz lehetőséget magába zár, és több,
mint a jó tett, melynek kimenetele kétes, hatása vitás. Általában a szó mindig több, mint a
tett" (Esti Kornél, Harmadik fejezet). Míg Kosztolányi hőse talán inkább csak programmatikus
módon tudja ezt megfogalmazni,32 addig mindez Esterházynál a szöveg nyelvi-textuális di­
menziójában megy végbe. A „jó szó, melyet még nem valósítottak meg" talán azért jó szó,
mert átitatja a hallgatás, mely megismerhetetlenként vagy olvashatatlanként, egyfajta titokmelyet ép(p) szövegek tagolnak és értelmeznek (és nem fordítva), illetve hogy épp ez volna kívül, és az
volna zárójelbe téve, ami nem ez, hogy tehát, itt, most ez és csak ez az, ami van..." A próza iszkolásában a
következők egy oldalon belül kétszer jelennek meg, egyszer a margón, kövér betűvel, rövid sorokba
tördelve, majdnem minden sor végén szóelválasztással, aztán a főszövegben, minden szó előtt az „a"
névelővel: „El tudjuk-e folyamatnak fogadni az olyan szünetet, amit a hangok tagolnak, értelmeznek, s
nem fordítva? A hangok csak árnyékok a csend felszínén.” (Bevezetés a szépirodalomba. 36., megismé­
telve részben az 50. oldalon) A Függőből', „...bár, elismeri, a sok »ne higgye« után joggal gyanakodhatik,
gyanús az, ha az ember minden rosszhiszemű lépésre így föl van készülve, jobbnak látszik ilyenkor
hallgatni, nem valamiről nem beszélni, azaz lényegében elhallgatni, hanem csöndezni, azért is így, ismé­
telje csak, nem árt, mert a bizalom nem elhatározás dolga, nem jó szándéké, és ha kötelességünk is bízni
abban, hogy végül a bizalomra méltók megtalálják egymást, az ütemezéssel járó megoldatlanságok nagy
véráldozattal járnak, de, és ezt neki, K.-nak, komolyan állítania kell, bizonyos dolgokat, akkor is jelen­
téktelennek etc.! Kell mondanunk, ha naponta belepusztulunk, a hosszú csöndben, mely olyan volt, mint
egy lélegzetvétel, mint egy sóhaj, csak a poros aszfalt sikontott a talpuk alatt..." (Bevezetés a szépiroda­
lomba. 226). A szív segédigéi nyitányában: „Nem beszélek; de nem is hallgatok: s ez megint más dolog"
(uo. 655). Esszébeli megfogalmazásban: „...a nem-szó is szó, a szó elhagyása is szó, azt Mészölytől [tu­
dom]..." (Ünnepi beszéd és rekonstrukció [Kosztolányi], uő: írások. Magvető, Budapest, 1994. 31). A Har­
monia Caelestis többek között a hallgatás performatív effektusaira céloz: „Elfelhősödött az arca, darabot
várt, mint aki meg akar győződni, jól hall-e, azután - azután nem csinált semmit. Ez a semmi - csönd,
szomorúság, ingerültség magány - olyan volt, mintha pofon ütött volna. Ekkora pofont még soha éle­
temben nem kaptam" (Magvető, Budapest, 2000.471).
32 Hugo von Hofmannsthal hasonlót fogalmazott meg egyik levelében a Der Schwierige című drámájá­
ról: itt „a diszkrét bemutatás (Darstellung)" hofmannsthali fogalma Hart-Nibbrig szerint a mélységet
a felszínen rejti el (levele Leopold von Andrianhoz, 4.10.1917, in: Briefwechsel. Frankfurt a. M., 1968.
253). Ld. Rhetorik des Schweigens. 160.

12

diákmelléklet

ként kezeli a nem tetikus vagy nem kijelentéselvű igenlés természetét, az „egyszerre szeretni
és látni" hogyanját.
A Termelési regény is több hallgatásjelenetet és hallgatáseffektust visz színre. Ebben a
műben expressis verbis szinonimaszerű viszony képződik „tettek, beszédek, hallgatások" kö­
zött, ám nem valamiféle készletszerű egyenlősítés szempontjából, hanem az (ön)megértés
önkéntelen elkülönböződésében annak szubjektumától.33 Itt a hallgatás jelenléte már nem
pusztán a szó és a világ megfeleltetése közötti hiátust jelenti, beszédhermeneutikai távlata
radikálisan textualizálódik.34 A hallgatás az elbeszélés grammatikáján belül és kívül is felme­
rül, illetve referencializációja ugyanakkor fikcionalizálásával kötődik össze, úgy azonban,
hogy végső soron mint a nyelvek interakciójának feltétele és effektusa nyilvánulhasson meg
a hallgatás fikciója vagy szimulációja. A következő szöveghely a történet és az elbeszélés, to­
vábbá az elbeszélő és az olvasás közötti térben, magában az íródás önreflexív módon jelenetezett folyamatában35 fejt ki ironikus effektust a hallgatás irodalmi reprezentációja kapcsán:
„A fürdőben a mester szappanozott éppen - valaki hozott hazulról szagos szappant, és ő le­
csapott rá, pedig... -, amikor a rezege baloldali középpályás, innét a Szúnyogcsődör név, azt
mondta, hogy megáll... az ember esze. (A három pontról itt: nem valaminek a hiányát akar­
tam evvel jelölni, nem vagyok annyira félvilági, noha a hiátus irodalma nem csekély, és gya­
rapszik. De hát én róla írok, és célom nem lehet irodalmi. A kurzív: önirónia."36A három pont
materialitása nem hiányt jelölne a kijelentés szemantikai síkján, ugyanakkor a tagadás szin­
taxisa felül is írja ezt a jelentésintenciót, ami az „önirónia" egyik forrása lehet. A továbbiak­
ban a technikai lejegyzés által garantált referenciális hitelesség és az irodalmi reprezentáció
közötti feszültséget tárgyalja E. diskurzusa: „Mindazonáltal, ha (...) vállalt módszerem, a hű­
ségesség iránt is - hogy egy szójátékkal éljek - hű kívánok maradni, nos [!] ez esetben konf­
liktus szikrázik föl. Hogy miről van szó? Kérem: ott, akkor a fürdőben egy magnetofon a kö­
vetkezőket rögzítette volna: MEGÁLL, BAZMEG, AZ EMBER ESZE. Jesszusom... De hát nem hi­
ába a rutin, a tapasztalat, a kedvező környék - a mester -, ezeknek kerékvágásában mindig
elrendeződnek a bajok. Nem akarok elvi alapvetést, nem az én asztalom, hanem hát álljon
»csupán« alant a megvalósulás, az eredmény, mely esetében a művészi igazság lesz alkal­
mazva.)" Az elhallgatás itt látványosan profanizálja „a hiátus irodalmának" modern-késő­
modern nyelvi exkluzivitását vagy az ezáltal elnyerni kívánt dignitást, amennyiben egy nem
éppen (irodalmi) szalonképes kifejezést töröl, azért, hogy utána mégis megemlítse azt. Jel­
lemzően technomediális utalás formájában, ugyanakkor a „volna”, az „als ob" módján függő­
ben is hagyva azt (hangsúlyosan irodalmi közlésigény mozzanataként). Az elhallgatás felol­
dása a szleng nyelve, egy vonatkozó frazéma előtt nyitja meg az utat, téve azt ugyanakkor
idézőjelbe, amennyiben itt nem egyszerűen a nyelvek és regiszterek egyenlősítése, de a kö33 „»Nahát anyukám, egy igazi herceggel ihatsz.« »Csak gróf« - hárította ő el a kéretlen dicséretet avagy
szidalmat, avval a megértést tanúsító kedélyességgel, amelyet olyannyira nem szeretett magában.
(Ő ilyen kíméletlen kritikusa saját tetteinek, beszédjének, hallgatásainak.)." Termelési regény (kissregény). Magvető, Budapest, 1979. 248-249. Egy másik emblematikus szövegrész „egy márkinő ke­
délyét” társítja a mesterhez, amellyel „a sorsolás szeszélye" fonemikus kapcsolatba kerül.
34 A Termelési regény ezen nyelvhasználati sajátosságaihoz ld. Kulcsár Szabó: Esterházy Péter. 69-95.
35 Vő. Szirák Péter pregnáns észrevételével (Kulcsár Szabó Ernő nyomán): „A beszédhelyzet egy­
szersmind íráshelyzet, olyan hangoltsággal, hogy az az éppen keletkező illúzióját kelti fel." Kisformák
hálózata. Mintázat és egyediség Esterházy Péter írásművészetében. Irodalmi Szemle 2017/7-8. 53.
36 Termelési regény. 172.

167. szám

,3

5?

zöttük levő hiátusok katakretikus poetizálása vagy textualizálása megy végbe (ahogy a
„bazmeg"-et a „fűzfa" helyettesíti a mű második részében). A hárompont jele elveszíti sze­
mantikai ártatlanságát, ugyanakkor mégis a szövegiség plaszticitását generálja, amennyiben
bármely tetszőleges szöveghelyen implikálhatja a törölt nyelvi fordulatot, a nyelv mögötti
nyelvet (így pl. a „Jesszusom" után is hárompont következik...). Ezzel a nyelvi kontingencia
hatása azáltal intenzifikálódik, hogy bizonyos kifejezések, sőt írásjelek potenciálisan a hallga­
tás vagy elhallgatás katakréziseiként válnak olvashatóvá. A hallgatás ilyetén textualizációja,
szó szerint ír(ód)ása azt a szöveg és olvasó közötti, keletkező (nem pusztán odaértett, nem
jel-, állapot- vagy tulajdonságszerű) hallgatás dimenziójává avatja. Ez a hallgatás egyfajta
reszponzitivásra, az olvasó válaszának potencialitására van hangolva, sőt csak ebben a han­
gosságban keletkezhet.37 Éppen azért, mert ez a hallgatás a szöveg felszínén keletkezik, szó­
ródik vagy terül szét (intenzifikálódik), nem mögötte, pl. a vélt elbeszélői tudás tartományá­
ban.38 A beszéd vagy a hangok tagolják ezt a hallgatást (amely azok nélkül nem artikulálód­
hatna valamiképp), nem a hallgatás mint szünet puszta struktúramozzanata a verbális arti­
kulációnak. Ugyanakkor a hallgatás meg is vonja magát a diszkretizációtól (pont ezért nyil­
vánulhat meg egyfajta nem-verbális beszédként), a keletkezés létmódja ezt a megfoghatat­
lanságot, pillanatnyiságot (vö. „átsuhanva") is implikálja. Ahogy ezt A próza iszkolása megfo­
galmazza, tipográfiailag és (a)grammatikailag is szétszórva a szöveg grafikus síkján: „A el a
tudjuk-e a folyamatnak a fogadni a olyan a szünetet, a amit a hangok a tagolnak, a értelmez­
nek, a s a nem a fordítva? A hangok a csak a árnyékok a csend a felszínén." A Függő egyik fon­
tos nyelvi reflexiója is értelmezhető ebben az összefüggésben: „minden közlés eleve hajótö­
rést szenved, és a szavak, melyekről még lesz szó, üresen kóvályognak, mégis, még így is, né­
ha mert már éltünk egy kicsit és a világ itt nyomot hagyott bennünk, megnyomott bennünket,
kristályosán megvilágosodik egy dolog, egy mozdulat, az a kibogozhatatlanul finom helyzet,
hogy ez van, és így a szavak, váratlanul, hordozójává válnak valaminek, amelynek kapcsolata
épp velünk és szóinkkal a legkevésbé látszott lenni..." A szavak itt mintegy a hallgatás hordo­
zóivá (nem ellenalakjaivá) is válnak, a hirtelen felismerés móduszában, amely itt akár olva­
sásfenomenológiai leírásként is olvasható, a nyelvi reflexió az olvasás esztétikai tapasztala­
tának önleírásává, önértelmezésévé válhat.
A hallgatás dialógusbeli szerepének, még inkább eseményének inszcenírozása a Fancsikó és
Pinta „szó se ki, se be"-típusú kettősségeit is folytatja, továbbírja Esterházy első regényében:
„»Mondd, Kálmán bácsi, te önként vállalkoztál bizonyos feladatokra vagy a miniszterelnöki sajtóiroda
főnöke, Bercsik Árpád szólított fel?« így, direkte a közepébe! Fantasztikus! Mikszáth úr még nem vég37 Már Bahtyin hasonló értelemben definiálta a saját és az idegen megnyilatkozás közötti „szünetet": itt
„már nem olyan szünet következik, amit maga a beszélő határoz el és tölt fel értelemmel (a megnyi­
latkozások közötti szünetek nyilván nem grammatikaiak, hanem valóságosak [...]), hanem olyan,
amelyik válasznak ad helyet, vagy egy másik beszélő válaszoló megértésére vár.” Elvi szinten: „A mű­
alkotás, ugyanúgy, mint a dialógus replikája, a másik (mások) válaszreakciójára, aktív válaszoló
megértésére van ráhangolva, amely különböző formákat vehet fel (...) a mű válaszreakcióira hangoltsága határozza meg a többiek válaszolási helyzetét az adott kultúrközeget jellemző beszédkap­
csolatok bonyolult feltételei között." A beszéd műfajai. Uő: A beszéd és a valóság. 380. 383.
38 A (megfelelő) szavak kereséséről, cseréléséről íródik le a következő reflexió: „Ott - eddig, e könyvet
bezáróan - a »hozzáállást« az oldja meg, hogy remélni lehet valami csönd (stb. stb.) »megfogalmazó­
dását«, létre jövését, amely - átsuhanva a szövegen - utólag teszi többé-kevésbé érdektelenné egyegy szó helyét." Termelési regény. 430.

a

14

diákmelléklet

zett a sörével. Akkurátusán itta, kézfejével megtörülte a bajuszát Addig azon, mint dér, fehérlett a hab.
»Önként. Úgy éreztem, ez a helyes. Hittem.« »Ne fűzzél, Kálmán bácsi. Mindenki hitte volna?« »Sokan.«
Révedezve kortyolt az öreg. Most több volt, ami elválasztotta őket; mintha nem is folyna dialógus. »Na­
gyon sokan.« »Na de Kálmán bácsi« - csapott a mester dühösen, türelmetlenül a levegőbe. (Most látszik
csak a szerencse, hogy a korsó letéve.) Az öreg csak mommogott magában, mint aki beszélne is, nem is.
»Úgy vagyunk mi ezzel, hogy ugyanúgy nem tudunk erről beszélni, ahogy nem tud az ember az első sze­
relmes éjszakájáról beszélni.« »Na de, Kálmán bácsi, hát épp ez az! Hogy töke van a menyasszonynak!«
Mikszáth úr ritkán nézett a mester szemébe; de most igen. És mi minden tükröződött ebben a fátyolos,
barna szempárban: az a nagy tudás, hogy mitől döglik a légy. »Nagy mameluk vagy te öreg« - mondta a
mester ifjún. Mikszáth Kálmán hátrafordult. »A szó nem tör csontot«”39

A párbeszéd monológként vagy dialógusként való értelmezése nem egyértelmű, ahogy a saját
és idegen megnyilatkozás bahtyini határai sem adottak. A kérdésre ugyan még válaszol Mik­
száth, de aztán „most több volt, ami elválasztotta őket”, a dialógus mintha megszakadna, és a
beszéd „mommogás"-sá válik (az „m" hangok sorozatában), maga a hasonlat is („mint aki") az
„m"-ek sorozatát folytatja (felerősítve a beszéd köztes jellegét). Az idézett közlés is hasonlat­
tal operál, kétfajta regisztert (a politikai és szerelmi vallomástevést) ütköztetve,40 amit a
mester figuratív frazémával billent ki. Mikszáth nem válaszol, csak „a mester szemébe" néz,
szemében pedig sok minden tükröződik, elbeszélői távlatból többek között egy frazéma („mi­
től döglik a légy"), felvetve a kérdést, mennyire érzékeli ezt a mester és mennyiben az elbe­
szélő invenciója a közbeszúrt értelmező mondat (kinek a „tudás"-áról van szó). A történet
síkján a mester némileg defenzív megjegyzése a „szempár" olvasásának eredménye is lehet,
amire Mikszáth „hátrafordult", vagyis vélhetőleg elfordult a mestertől, és úgy válaszolt egy
másik frazémával: „A szó nem tör csontot." (Ez arra is rímelhet, ahogy a mester nem töri öszsze a söröskorsót, vagyis a mester feldúlt-polemikus szavaira is érvényes lehet. A figuratív
kapcsolatok máshol is előállhatnak, a frazéma referencializálódásának szintjén: a „mitől dög­
lik a légy" felidézheti a „csapott a mester dühösen, türelmetlenül a levegőbe" gesztusát, vagy­
is Mikszáth szemében akár ez a mintázattá váló gesztus is tükröződhet, egyfajta pantomim­
mé változtatva a mester „pattogását".) A hallgatás a látás korrelátuma, míg a beszélés kitörli
a látást (nézést), mintegy azt sugallva, hogy az interszubjektív viszony, tágabban a „dialógus"
vagy „beszélgetés" lehetősége egyfajta hallgatástól függ, nyelvi szerkezete nem kimondható.
Ez a jelenet iterálódik a Mikszáth-epizód végén, a búcsú szcénájában a héven, ahol Mikszáth
többszörösen ránéz a mesterre („Mikszáth úr belemarkolt a mesterbe, mint egy stanecli
amerikai mogyoróba; úgy nézett a mesterre, hogy az érezze, tanulságos valami következik."),
amiből a második lesz itt érdekes, a tulajdonképpeni búcsúzás (a bolgár kalauz történetének
zárlata itt sincs messze):
„»Filatorigát«. Lekászálódott. Megfordult. Ránézett a mesterre. »Szervusz, fiacska.« Most mindketten
éberek voltak. »Túró - mondta az idősebb lentről fanyar nevetéssel -, nem okos világ ez a mai, dehát
istenem, a tegnapi sem volt okos. És bizonyára a holnapi sem. Ebben van valami vigasztaló.«

39 Termelési regény. 306.
40 A kisssregényben is előfordul a frazéma, más kontextusban, generációs értelemben, viszont ott is a
„beszélgetés" lehetőségfeltételeit firtatva: Tomcsányi az ebédlőben „kérdőn néz a mellette álló idősb
kollégára, ugyanazt csinálják. Nézd, te nemrégen vagy vállalatunknál. Már persze most jó lenne, ha te
és a hozzád hasonlók mind többet és többet tudnátok a kolumbácsi legyekről satöbbi. Csak tudod, és
paradox módon épp ezért volna jó a beszélgetés, a mi korosztályunk erről ugyanúgy nem tud beszél­
ni, ahogy nem tud egy szerelmes éjszakáról." Uo. 37. (Kiem. - L. Cs.)

167. szóm

15

A modern, automatikusan csukodo - de kézierővel nyíló! —ajtó nagy csattanással, mint egy szabad­
napos guillotine, bezúdult. »Vigaszta puff!« - szinte leharapta a Mikszáth úr szavát. A szó farkát; ez
egy ilyen nyaktiló. Az ajtók becsukódtak, de a hév még nem indult. A félig-meddig tükörré lett üveg­
ben a mester egyszerre láthatta saját magát és Mikszáth urat. A mester a szeme szerkezetét figyelte,
azt, ahogy a rövidről a hosszúra vált: a loncsos, göndör fürtjeiről az öreg tüsi hajára.
A fekete háttér előtt az ő hajának világa, annak keretében az arca, amely áttetsző. És akkor ebben a
keretben megjelenik a Mikszáth úr arca! Néha az ő pufók két orcáját osztja a mester ormánya, s néha
- minő parádé! - a mester rózsás ajkai fölé kondorul a bajusz (kánya? harcsa?). És a szemek! Villog­
nak egymásra, mint két drágakő a kirakatban. (»Mellettük, mon ami, a borsos árcédula.«)."

„Mikszáth úr" elégikus világképének, a vigasznak a kimondhatóságát, a történelmi tapaszta­
latok komparatív reflexiójának lezárhatóságát a „modern" jármű „automatikusan csukódó”
ajtajának zaja szakítja meg, egyfajta történelmi eredetű erőszak révén - finom jelzéssel utal­
va a mikszáthi mondat határaira (éppen a történelmi találmány és az általa /émjelzett kor­
szak húzza át vagy viszonylagosítja a mikszáthi kijelentés metahistorikus érvényét).41 Vagyis
az elhallgatás ezen technikai-indusztriális erőszak függvénye (a guillotine-asszociációval
komor tónust kölcsönözve a szó megszakításának, elhallgattatásának) és ezzel a két irodalmi
korszak és szöveguniverzum közötti dialógus lehetőségeinek bizonyosfajta relativációja ol­
vasható ki a jelenet szcenográfiájából. Természetesen itt a nyelvi erőszak vagy a nyelv erő­
szaka a releváns az irodalmi szövegben, pl. az a mozzanat, hogy mindez a „héven" történik,
ami mint megnevezés maga is nyelvi „nyaktiló" eredménye. A nyilvánossá vált, tipizált világ
lenyomata a „rövidítő betűkomplexum" mint „nem nyelvi szó", mint „felírás", ami ugyanakkor
mégis „a nyelv erejét nyilvánítja meg", hiszen önmaga eredetét elfelejtető idiomatikus név­
ként rögzül a használatban.42 Hasonló történhet itt a „vigaszta-" csonka szóval a szétdaraboló
nyelvi erőszak következtében, potenciálisan névvé változik (a jelen és a múlt összekapcsoló­
dásának egyfajta olvashatatlan inskripciójává). Nemcsak a szó jelentése, de maga a szó mate­
riális létesülése vagy archivációja is használatfüggő lehet. Az ikonikus szinten az ablaküvegen
megjelenő tükröződés vizuális konstellációja kölcsönösséget, egyfajta dialektikus képet hoz
létre a két figura (arcképe) között, persze egyrészt a „nyaktiló”-erőszak (a lefejezés), más­
részt a némaság árán. Itt a „lefejezés" a két alak síkján arra utalhat, hogy egyik történeti sze­
replő és szöveg sem feltételezett identikus mivoltában kerül(het) kapcsolatba más intertextusokkal (vagy akár a történelemmel), az pedig, hogy ez a széttagolás éppen a „vigasztaló"
szót éri el, arra, hogy ezt a megszakítást, „eróziót" nem feltétlenül lehet kompenzálni, inkább
a szöveg- és regiszterközi, sőt kulturális memória nyelvmateriális létmódját jellemzi.43
A hallgatás itt tehát a két történelmi korszak, nyelvi emlékezet, illetve irodalmi korpusz in41 Vagy akár többértelművé teszi azt, hiszen a „vigaszta-" másképpen is végződhet (ha már az ajtó csukódásának zaja elvágja a végét, és ezért nem hallható), pl. éppen a fordítottjával: „vigasztalan" (ami a
„nyaktiló” jelentésmozzanatától nem is áll távol). (A passzushoz vő. Palkó: Esterházy-kontextusok. 225.)
42 Vő. az ilyen rövidített nevekről Hans Lipps: Untersuchungen zu einer hermeneutischen Logik. Kloestermann, Frankfurt a. M., 1938.83-84.
43 Palkó megvilágító és implikációkban gazdag kifejtésében: „...mindennek a színrevitelét egy olyan
textuális működés teszi lehetővé, mely egyszerre támaszkodik a nyelvi készlet és a kultúra sajátos
memóriájára, pontosabban a megszilárdulás azon paradox folyamatára, melyben a morféma, a szin­
tagma, a mondat vagy akár a szöveg szintjén a megszilárdulás az eróziót, a szétesést feltételezi és vi­
szont. A textus ezen működésének hátterében olyan mechanika áll, mely a bevésett szöveg minden
egyes momentumát a múlt legkülönfélébb archiváló aktusai részben megőrződött és kitörlődött jelen­
létének teszi függvényévé." Esterházy-kontextusok. 218.

??

16

d iá k m e llé k le t

terpenetrációinak metszéspontján, egyfajta történeti köztességben képződik meg, előidézve
a történelem és a nyelv materiális erőszaka révén, ugyanakkor vizuális olvashatóságot hozva
létre, rétegezve a történeti-szövegközi kapcsolat feltételrendszerét. Át is fordítva ezt a kap­
csolatot a héves közlekedésből az áru cirkulációjába, tágabban az ökonómia regiszterébe (vö.
„árcédula”, továbbá „szabadnapos guillotine”), ami a Termelési regény egyik átfogó kódja.44
A hallgatás jegyében megtörténő hangoltság Esterházynál összességében mintegy a nyelv
(diakron értelemben is vett) egységének és széttagolásának metszéspontján45 működik, dia­
logikus értelemben nyitott mindkét tendencia irányában, ezek kölcsönösségét manifesztálva
(ez adja ki „talán"-jellegét, nem valamilyen intenció elhallgatása), magával hozván mindazon
narratív, szociolektális, stílusbeli, modális, grammatikai különbözőségeket és összekapcsoló­
dásaik effektusait, amelyek az ikerregény szövetét alakítják, szövegét írják. Maga a hallgatás
is írja ekképp önmagát ebben a szövegszerűségben, aminek egyik szép példája az emlékeze­
tes jelenet: a Jobbhátvéd vallomása a mester művének olvasása közben szerzett tapasztalatá­
ról. Ebben a jelenetben a hallgatás(ok) megtöbbszöröződése, transzformálódása megy végbe
(történet és elbeszélés síkjai között is), a kezdeti „szótlanul"-tól a végső „Köszönöm”-ig:
„Szótlanul dolgoztak, a mester szeszergett, ha tövisbe markolt (...) A jobbhátvéd rázta a fejét,
a válasz se tetszett, és talán ő is mást akart mondani. (»így megy ez.«) »Várjál csak.« Apró
szemeit még összébb húzta, szinte bandzsított. »Várjál csak. Nem is az, hogy nem értettem,
Pepe, persze nem értettem is, hanem, hogy magamat nem értettem.« (...) A kés tehát állt, a
mester tekintete végigfutott a Jobbhátvéd árulkodó, testes figuráján, és csendesen azt mond­
ta: »Köszönöm.« Meghatódottságát hogy elrejtse, felkiáltott: »Odanézz, haver.«"46 A hallgatás
itt kifejezetten a „tétlen"-ség jegyében fogant történés indexe lesz, vagyis nem annyira aktus­
ként megy végbe, inkább megtörténik a szereplővel,47 ugyanakkor (következésképpen) eset­
leges kimenetellel,48 amelynek indexe éppen a hallgatás is lehet. A hallgatásban, nyelv és
hallgatás interakciójában való részesülés (részesülni tudás) Esterházy művében a kezdetek­
től fogva a kései művekig ugyanúgy antropológiai értéknek bizonyul, mint „a nyelvek inter­
akciójában való részesülés képessége".49

44 Ezt Palkó részletes értelmezése tárta fel, vö. uo. 139-254.
45 Vö. Kulcsár Szabó: Esterházy Péter. 89-91. A hallgatás nem egyéb, mint ráhallgatás a „világ konverzációjára", a nyelv széttagoltságára, amelynek szövegbeli, pontosabban szövegként íródása keletke­
ző, történő hallgatásként modalizálódik: „(Legjobban a Zeneakadémián tud ő fülelni, szünetben. Térül-fordul, őszintén érdeklődik a veszekedő, fegyelmezett házaspárok iránt, mimikával biztosítja
őket tájékozatlanságáról, s a hallott anyagot már szövi is hallatlan fortéllyal tovább...” [Termelési re­
gény. 173., kiem.: L. Cs.)
46 Termelési regény. 422-423.
47 Kulcsár Szabó: Esterházy Péter. 94. „Mert a beszéd aktusa ezúttal valóban nem 'cselekvés': minthogy
a valamire való törekvés értelmében senki nem tesz semmit, a párbeszéd akaratlanul és szándéktalanul válik történéssé. A mester hirtelen és tétlen meghatódottsága ugyanis annak lesz a jelzése,
hogy ebből a beszélgetésből nemcsak a jobbhátvéd került ki másként, mint ahogyan belépett oda,
hanem - váratlanul - a főhős is az önmegértés új tapasztalatában részesült.”
48 Mint Palkó felhívja rá a figyelmet, Esterházy-kontextusok. 246.
49 Uo. 90.

