tiszatáj
1 9 9 7 . JAN. *

5 1 . ÉVF.

Darvasi László, Ferdinandy György,
Hász Róbert, Juhász Erzsébet
prózája
Király László, Szöllósi Zoltán versei
Legenda Veres Péterről
„A mi Mikszáthunk" - tanulmányok
a 150 éve született íróról

tiszatáj
IRODALMI FOLYÓIRAT

Főszerkesztő:
OLASZ SÁNDOR

A szerkesztőség tagjai:
ANNUS GÁBOR
(tördelőszerkesztő)
HAJÓS JÓZSEFNÉ
(szerkesztőségi titkár)
HÁSZ R Ó B E R T
(olvasószerkesztő)
VÖRÖS LÁSZLÓ
(a szerkesztőség elnöke)

tiszatáj
Megjelenteti a Tiszatáj Alapítvány Kuratóriuma
a Csongrád Megyei Önkormányzat, a József Attila Alapítvány,
a Soros Alapítvány és a Nemzeti Kulturális Alap támogatásával.
Felelős kiadó: a Tiszatáj Alapítvány kuratóriuma.
Szedés, tördelés: Tiszatáj Alapítvány.
A lapot nyomja: Officina Nyomdaipari Oktató és Termelő Kft., Szeged.
Felelős vezető: Varga Ferenc.
Szerkesztőség: 6741 Szeged, Rákóczi tér 1. Tel. és fax: (62) 312-670. Terjeszti a H Í R K E R Rt. és
az N H Rt. Előfizethető a hírlapkézbesítőknél és a Hírlapelőfizetési Irodában (Budapest, XIII.
Lehel u. 10/A, levélcím: H E L I R , Budapest 1900), ezen kívül Budapesten a Magyar Posta Rt.
Hírlapüzletági Igazgatósága kerületi ügyfélszolgálati irodáin, vidéken a postahivatalokban; közvetlenül vagy postautalványon, valamint átutalással a Postabank Rt. 11991102-02102799-00000000
pénzforgalmi jelzőszámra. Egyes szám ára: 80 forint.
Előfizetési díj: negyedévre 240, fél évre 480, egész évre 960 forint.
ISSN 0133 1167

«

Tartalom
LI. ÉVFOLYAM, 1. SZÁM
1997. JANUÁR
SZÖLLŐSI ZOLTÁN: Csillag; Volna-e szent?

3

KIRÁLY LÁSZLÓ: Csúfhistóriák; Nyelvemlék

5

DARVASI LÁSZLÓ: Vidám mondatok

7

JUHÁSZ ERZSÉBET: Egy regény szegedi fejezete

10

FERDINANDY GYÖRGY: Kilenc kis kecsua

17

HÁSZ RÓBERT: Diogenész kertje

20

SZAKÁCS ESZTER: Cseppenként érkezni meg; Janushoz

32

KÁNTOR ZSOLT: A falevél; Nem szembeötlő de nem is
hiányzó; Értelem, adás

33

Legenda Veres Péterről (Összegyűjtötte: ALBERT ZSUZSA)

35

DOMOKOS MÁTYÁS: Levél a Pilinszky-filológiáról

48

WISLAWA SZYMBORSKA: Lót asszonya

51

„A mi Mikszáthunk" - 150 éve született Mikszáth Kálmán
SZÉLES KLÁRA: „Létra van a szivétől az eszéhez" (Mikszáth lélekrajzáról)

53

NYILASY BALÁZS: A jó palócok, tót atyafiak

59

VADAI ISTVÁN: A majornoki hegyszakadék (Mikszáth
Kálmán: A jó palócok)

67

SÁNTA GÁBOR: „A nemzeti élet mappája - könyvekből
összerakva" (Mikszáth és a Magyar Regényírók képes
kiadása)

75

KRITIKA

BOMBITZ ATTILA: A történet folytatása (Darvasi László
históriáiról, legendáiról, képregényeiről, és ami még
hozzá tartozik)

86

ÖTVÖS PÉTER: A panasz artikulációi (Imre Mihály: „Magyarország panasza")

94

Szerkesztői asztal

a belső borítón
ILLUSZTRÁCIÓ

Mikszáth-illusztrációk a 4., 16., 19., 31., 50. és az 52. oldalon
DIÁKMELLÉKLET

HÁSZ-FEHÉR KATALIN: A vígjáték és a regény párbeszéde
(Mikszáth: A Noszty fiú esete Tóth Marival)

SZÖLLŐSI ZOLTÁN

Csillag
Csillag kísérget,
nincs éje, napja,
fényes kísértet,
nem hagy magamra.
Véres szememben
virraszt,
átkozom,
nem könnyezem, de
sírok szárazon.
Nyelvemen,
számon
részegen ragyog,
levél
membránon
lüktet és dadog.
Nincs véle ünnep,
jöhet Karácsony,
mezők
kihűlnek,
üres a jászol.
Égre fölbiceg
sípcsontján baka
megbomlott
hitet,
cipelem haza.

-

Tükrös levesen
arcommal
fénylik,
cserepét eszem,
bennem fekély lik.

Volna-e szent?
Élünk jeltelen, vadak,
nem ér hitünk Göncölig
reánk az ég nem szakad,
nélkülünk is működik.

-

Imádságos éjszaka,
olvasója csillagok,
örök, végtelen ima,
csönd, mely látszik és ragyog.
Fekete csend idelent,
háborúnyi kín, bánat.
Egéhez, volna-e szent,
aki lel fényes szálat?
Nem száll a költő szava,
föld vonzza versét, zuhan:
avarban lélek, haza nyelvünkbe fúlunk, Uram.

Csúfhistóriák
Ötvenhatvan
Őszelő és versszagot érzek
Elbocsátom a légiókat
hadd legyek egyedül
mint kilőtt golyó
mely egyszer leterít
Megoldhatod a köntösöd
eldobhatod
aki előtt most állsz meghalt
Hallgatja mint omlanak agyaggá
bíborszínű oszmán birodalmak
Hír se jön - legbüszkébb hajóinkon
tengeri szörnyek hada ki-be jár
Páncélosok a könyvtárban
elefánt dúl a virágházban
A körutakon boldog forradalmak
orgazmus sikolyában
vérben tündöklő ifjúságunk
Álombeli tükör iszap-jövendő
Kacsalábon forgó idióták
Meztelen vagy akinek csak
egyetlen ezredvég adatott
Érdemtelen
Azt üzenik nincs üzenet
possadt homok a palackban
Ne várj kiáltják tátogó halak
elözvegyült kikötők vizeiben
Hová mindened menekíted
születésed óta
a ház lakatlan
Csak fényes gyilkosod él az óra
őt-ven-hat-van

6

tiszatál

Nyelvemlék
Második vers Charlotte-nak
emlékszel egyszeregy
forgolódtunk fülemülés
annanapi
hömpölygő kedvünk
dunának Volgának
különben állnánk csak
épülve egyre
kőműves kelemen
így menekít szöktet
forróság láz
óv kínoz fegyverez
gondoltál-e azóta
de nem ama lányra
z első surranó
hajába tűzve
sohase tündér
és ez az anna
mintha kopogna
mi lesz velünk tegnap
meddig csábíthat
s meddig még meddig
életünk játssza el
annát és bált és
hol minden madarunk
s tollúban évszakok

regiegi nyáron
anna bálon
annavásáron
duna volga
ez a dolga
nem locsogva
sosem omolva
dévavára orma
elrejt a nyelv
hidegség kilel
fegyvereivel
annára néha
aki fél a
vakondtól hótól
vakító hótoll
sohase léha
panna manna hanna
menne zuhanna
volt holnap van ma
még ez a banda
még ez a handa
hülye szende
hazát üzenve
vadonatúj
vadona fúj

1997. január

7

DARVASI LÁSZLÓ

Vidám mondatok
„Utolsó érve mindig ugyanaz volt.
A kereszt jóságát is, mondta,
a szögek bizonyították.
Miért az éjszaka mindig, kérdezte később.
Nincs az a kikiáltó
aki azt a haldoklást feledtethetné."
„Miért a mézes csuprok közé
rejtette gyermekét, máig sem tudom.
A füstölgő, kék üszkök között
haldokló lepkére leltem.
Szárnyán a forró, lüktető méz
a reggel maradéka.
És én elhittem neki, hogy az
a gyermek tanította meg élni."
„Mert akit végleg elhagynak
egy zsákocska arannyal is
megelégszik. Aztán a nehézségek,
ha egyszer mégis
ha izzó rőzsét,
lángoló avartakarót kell gyűjteni."
„Tudtam, csakis praktikával lehet az enyém. Megmutattam neki tehát
a leveleket, melyeket egy másik nő írt nekem; halványkék lapocskákon a szerelmes és vágyakozó, vádló és könyörgő mondatokat. Láttam, ez mennyire fölizgatja. Láttam, ez jó neki. Láttam, hogy vonagló ajkakkal ismétli a bekezdések
hullámait, s hogy alig várja a délidőt, mikor megérkezem egy következő borítékkal. Hiszen hagyom azt is, hogy ő bontsa fel, ő olvassa elébb, hogy nézzen
engem aztán, hahogy csak egy mindenre elszánt nő nézhet. Nem engem akart.
Am amint elgondoltam, egy borús délután a karjaim közé engedte magát és az
enyémbe fordult idegen, zaklatott teste, s úgy húlt ki és nyugodott meg végre,
hogy azokat a mondatokat suttogta, sikoltozta, lehelte és nyögdécselte, melyeket az a másik nő írt nekem és aki ő is lehetett volna."
„v4 magánynál fárasztóbb állapotot
nem ismerek. Regények sem segítenek.
Tékozolni, ami nincs is. Holnap
az égbe utazom földi útlevéllel.
Hideg salátalevél a számban
gyengéd anyasáska a nyelvem alatt."

8

tiszatál

„Arra tartottuk, hogy naponta
hozzon híreket a temetőből."
„A magányosok boltja.
Akinek az éneke szól a
kicsiny raktárból. Es aki
zárórakor a húsmeleg
redőnyöket óvatosan leengedi."
„Apa, tudod-e, hogy az én kicsi homlokom fénylett és rettentően sikoltoztam érted, miközben a te hímtagodat blúzába törölgette ez a nő. Apa, te
meg könnyeztél az elérzékenyüléstől, holott ő már régen a vállad mögé bámult. Ezt a nőt senki se ismerte a városban. Ez a nő úgy ringott a poros utcákon, mintha nem is húsból lenne, csak szóból és tekintetből. Ez a nő nem olvasta el a tanácsi plakátokat, csak a sarkukat tépte meg. Ez a nő soha nem adott
vért, de naponta megszámolta a pihéket a templomkertben. Ez a nő semmit se
vett a piacon, de ujjnyomát a gyümölcsök puha húsában hagyta. Ez a nő, apa,
nevetve visszaköszönt a titkár elvtársnak, táncolt az agronómussal, apa, ez a nő
gyakran az erdészházban éjszakázott. Apa, ez a nő elszórta a stolwerkes papírkát, pohár nélkül itta a csatos bambit, ez a nő, apa, letépkedte és a szájába tömte
az akácvirágot, ruhátlanul napozott a ravatalozó mellett, felült a fuvarosokhoz
a bakra, ez a nő apa, téli reggeleken friss lószar fölött melengette az arcát. Ez a
nő, apa, megállt a presszó előtt és a dohánysárga függönyön át kinevette ujjaid
közül a konyakos poharat. Kicsalt téged a gyógyszertárból, a könyvtárból, az
esti iskolából, és kicsalt a húsboltból is, apa, te meg csak mentél utána a cekkeres szatyorral, amiben olcsó karaj volt, és csak csöpögött, csöpögött, csöpögött
utánatok a rózsaszín húslé. Kés hegyén csillan az ondó. Jaj, apa, hogy szeressem ennél jobban a mondatot?!"
„Gyermek,

dobverőujjakkal."

„Azért imádkozik olyan
hosszan és kitartóan,
hogy egyszer végleg
abbahagyhassa."
„Három szent követ
számol újra és újra
egy negyedik,"
„Első álmunkban vérfoltos volt az ég, hát könyörtelen nyomozást indítottunk. S mert néhány naposak voltunk már, az egyik szemünk könnyben
úszott, a másikat letakartuk. Előbb idősebb gyerekekre terelődött a gyanú, ám
ők csak egy zacskó májat találtak az árvalányhajas bokorban, azon osztoztak
napok óta. Aztán egy nyugalmazott tábornokra gondoltunk, aki húsz esztendeje egyetlen parancsot variált, ám sebhely az ő bőrét se csúfította, vagy ha
igen, akkor ügyesen titkolta. Végül eljött udvarunkba egy derék asszony, ölébe

1997. január

9

vette a csibéinket, a cicáinkat, és megállás nélkül mesélt. Már az első mondatán
mennyire nevettünk, te drága jó Isten! Még a kút, a sövény, a kerítés lécébe állított sarló is velünk reszketett. A mesét később titkosítottuk, ez a derék aszszony sem él már. De az ég miatt nyugodtabbak vagyunk, s már nem kívánjuk,
hogy alább ereszkedjék. Mi sem növünk tovább. Miért is, miért. A vérfolt pedig? Hiszen megszerettük. Azt is megfogadtuk, hogy tisztelni fogjuk a távolságokat. A hajnalokkal pedig úgy vagyunk, hogy ecsetet, festékeket viszünk
a rétre, és amikor felszivárogjíz ég alá a fény tragédiája, belekeverjük a terjedő
vörösbe szerelmeink nevét. O k izzadságcsöppeket küldenek ajándékba, szórjuk
szét a testünkön. Megtesszük, megtesszük! Tököcskék, pinácskák, nagy ám
ilyenkor a barátság. Kiáltozunk is. A fenébe a háztartással! Pereg a nyárfalevél
kinn, hát még az is ember akarna lenni. Kis hülyék vagyunk, térdig a giccsben,
derékig az érzelgősségben. Hó is hullhat a szánkba, minden évszak megvan.
Egy napon csak költők vagyunk, próbaképpen, lekarikázunk a domboldalról,
a rólunk elnevezett horhosban megszánjuk a favágó lányt, kerékpárunk vázára
engedjük, tarkóját is lehelgetjük, de ha abbahagyja a kacagást, velünk nem jöhet tovább. Egy másik napon arra riadunk, nyálas az egész lakás, a függöny,
a bútorok, édes nyál ragyog mindenfelé, és nem tudjuk, mitől van ez. Nyálával
kicsoda ragasztgatott pihéket a hasfalunkra. Mozdulatlanok vagyunk, míg fölszárad a bűntény, hogy csak mi emlékezhessünk. A nemzeti ünnepet a temetőkertben töltjük. Van egy szoborpark; is a láthatáron, továbbá egy névnek hiába
keressük a gazdáját, de erről nem szívesen beszélünk, hiábavaló lenne panaszkodni. Nem baj, ha homályos, csak szép is legyen. Bosszantó, hogy csak egyszer sikerült megszámolni az összes csillagot. Az életben mindig elmegyünk,
a novellákban mindig visszajövünk. Egyetlen napig, hohó vigyázat, nem többig,
foglalkozásunk novellaminiszter. Micsoda kaland! A búcsú fájdalmas, viszont
az apanázs érzésekből van, szenvedély, gyűlölet, kétségbeesés, minek sorolni
tovább, legyen elég annyi, hogy új munkahelyet keresünk, mégis elégedettek
vagyunk. Disznókórust szervezünk, tetőn sütjük a húst, egyenként sértegetjük
a felhőket. Nem engedünk az öregségnek. De egy nap, és egyáltalán nem azért,
mert vége van, az életet mégis fölfüggesztjük."
„Nem csak a önkezű halál miatt.
De mégis azt ismétli napra nap,
hogy csakis a vétek számít igazán.
Nem a templomra volt kíváncsi,
hanem a terveire."
„Sajnáljam azokat, akik
coitus közben öregszenek meg?
Tél a paplanokban,
egy köpőcsésze magánya,
hó, hó, hó,
azok lassú és gyilkos,
felejthetetlen dallamok."

10

tiszatál

JUHÁSZ ERZSÉBET

Egy regény szegedi fejezete
A Széchenyi téren felszállunk a barna jelzésű újszegedi villamoskocsira.
Ez a Kállay Albert utcán végighaladva a közúti-hidra megy. Teljes gyönyörűségében szemlélhetjük a nagyszerű Tisza-partot, mely vetélkedik bármely világváros palotasoraival. Villamosunk az Erzsébet-liget bejárója előtt, majd az
1909-ben épült gótstílű újszegedi templom mellett halad el. Szép fasor között
jutunk el az újszegedi vigadóig. Ezt 1883-ban emelték 66.000 korona költségen
Halmay Andor tervei szerint. Itt volt vízelőtt a közelben a nyári színkör. Az
épület mögött fedett táncterem, mely nyáron ünnepnapokon tele van katonákkal és cselédekkel. Érdekes a vigadó előtti kis park, melyben a virágokból
ültetett szegedi címet látható. Köröskörül tündérszép, ezeregyéjszaka meséi
közé való kert terül el. A főutat hatalmas platánfák árnyasítják, jobbra-balra
rózsaligetek láthatók.
Az Erzsébet-liget, ahogy boldogemlékezetű királynénkról elnevezték, valamikor mocsaras hely volt, tele kubikgödrökkel. Ezeket báró Reitzenstein
Vilmos ezredes (az itt állomásozó olasz zászlóalj ezredese, aki 1866-ban
Königgrátznél esett el) katonáival parkká alakította 1858-ban. Itt nyaralt a báró
családjával. Kibővítése, rendezése és megnyitása már az alkotmányos korszakra
esik. A ligetben hinta, céllövölde, cukrászda, mutatványos bódék, s több teniszpálya található.
1909 májusának egy csütörtök délutánján, mint minden más csütörtök és
vasárnap délután, a Sajtos-lányok, Gitta és Ila a Széchenyi térre mentek térzenét hallgatni, ahová rendszeresen elkísérte őket valamelyik bátyjuk, Béla,
István vagy Sándor. Leggyakrabban Béla, aki mindössze másfél évvel volt idősebb Gittánál. Amilyen zárkózott és visszahúzódó volt István, olyan nyílt lélek
Béla. Csupa játékosság és derű az egész lénye. Vele - testvérség ide, testvércég
oda - civakodni soha, csak évődni lehetett. Különös összekötőkapocs volt a két
nővér között, akik ugyan mindig mindenhova együtt mentek, de mindenben
különböztek egymástól. Gitta magas volt, karcsú, volt benne valami született
előkelőség. Igazi előkelőség, mely nem gőgben és fennhéjázásban nyilatkozott
meg, hanem hamisítatlanul természetes viselkedésben, melyet mindig megfűszerezett némi humorral a maga és mások rovására. Vele szemben Ila alacsony volt, s kissé (talán nem is kissé) molett. Sugárzó nővére iránt soha sem
mutatott semmilyen irigységet, lappangó kisebbrendűségi érzés nyomait sem
lehetett volna fölfedezni magatartásán. Mindezt áthárította arra, hogy kivételt
nem ismerő következetességgel kedélytelen volt, mint az ízig-vérig kötelességtudó emberek általában. Hogy tizenhét éves korában mi lehetett Ila köteles-

1997. január

11

j
sége, bajos lenne kitalálni. Már ekkor, igazi kötelességek híján is - egész lénye
erre volt berendezkedve. E tulajdonsága ekkoriban mindössze abban juthatott
kifejezésre, hogy kivétel nélkül minden alkalommal ő volt az, aki figyelmeztette testvéreit, hogy itt az ideje hazamenni. Ebből következett, hogy Gitta és
Béla szinte nem is érzékelte az idő múlását. Minek is törődtek volna vele, ez
egyszerűen Ila megbízatása volt, önként vállalt, éppen ezért mindig híven teljesített kötelessége. Megszokták, vagy talán be nem ismert sajnálkozásból soha
nem élcelődtek vele emiatt. Bár életkorából következően ő volt a legfiatalabb
Sajtos-gyerek, alaptermészetéből kifolyólag úgy érezték, mintha ő lenne köztük a legidősebb. Nem is testvér, hanem afféle gondos, inkább gondterhelt
nagynéni (gyermektelen, férjezetlen), aki mindig pontos időben elhangzó figyelmeztetéseivel vívta ki a maga helyét a nap alatt.
A térzene után kötelezően betértek az Arvay-cukrászdába egy kis süteményre. Arra senki sem emlékezett, mikor találkoztak össze Drágossy Kristóffal, aki mint annyiszor máskor, most is ügyvédi teendőit intézendő, érkezett
Szabadkáról Szegedre. Hogy mindez még a térzene ideje alatt zajlott-e le a Széchenyi téren, vagy már az Árvay-cukrászdában, nem tudni. Drágossy már
régebbről ismerte Bélát és Sándort, a lányokkal azonban ekkor találkozott először. S mivel még a cukrászdából kijövet is délután volt javában, indítványozta, hogy szálljanak fel a barna jelzésű villamosra, s menjenek el egy kis sétára az Erzsébet-ligetbe. Ila megjegyezte, hogy nekik most már indulniuk kell
haza, de senki ügyet sem vetett rá. Szemlátomást elbizonytalanodott, mintha
maga is elröstellte volna magát azon, hogy megjegyzése mennyire gépies és értelmetlen. Szokatlan zavarában ő is felszállt hát a többiekkel a barna jelzésű villamosra, ám az Erzsébet-liget bejárója előtt, ahol leszálltak, s már indultak
volna a platánfasor felé, Ila megállt, s most már végképp megmagyarázhatatlanul és indokolatlanul kijelentette, hogy itt az ideje haza indulniuk. Állt ott, és
látszott rajta, hogy nem bír moccanni sem. Drágossy, akit később mindenki
elviselhetetlenül pökhendi alaknak tartott a családban, maga volt a nagyvonalúság, a kedély és sziporkázás. Gittát és Bélát úgy levette lábról, hogy azok
könnyedén és figyelmetlenül csak annyit mondtak Ilának, hogy ha itt az ideje,
akkor menjen ő maga, nekik ugyanis még nincs itt az idejük. És szárnyaló
könnyedséggel indultak el az árnyas platánfasoron. Ila szó nélkül, szokásos kedélytelenségével átment a túloldalra, hogy felszálljon az ellenkező irányból
jövő villamosra.
—

-

A következő év februárjában Gitta feleségül ment Drágossy Kristófhoz,
s odahagyva szülővárosát, férjét követve Szabadkára költözött, álmában sem
gondolva, hogy néhány röpke látogatást leszámítva 1914-től 1953-ban bekövetkező haláláig soha többé nem látja viszont szülővárosát, soha többé nem
hallgat már térzenét a Széchenyi téren, nem üldögél az Arvay-cukrászdában. És
soha, de soha többet nem sétál végig az Erzsébet-ligetet átszelő platánfasoron.

12

tiszatál

Másfél évvel Gitta után Ila is Szabadkára kerül. Őt István bátyja ismerteti össze
későbbi férjével, Patarcsics Miklóssal, aki oly lemondó szomorúsággal nézegette Ilát, hogy annak koravén egykedvűsége lassacskán úgy eltűnt, mintha
soha sem lett volna jellemző rá, e mind gyakrabban rászegeződő tekintet hatására lassacskán tettre kész, határozott nővé érett, s úgy tekintett Miklóssal kötendő házasságára, mint aki megtalálta végre kötelességvállalásának valódi, rég
keresett és vágyott tárgyát. Ila mindvégig a kelengyéjével, jövendőbeli lakásának berendezési terveivel volt elfoglalva, éjjel-nappal varrt és kézimunkázott,
Miklós pedig szótlan elfogódottsággal ült vele szemben, és csak nézte, nézte,
oly gyöngéd lemondással tekintetében, mintha e nő soha az életben nem lehetne az ő felesége, holott már a menyasszonya volt, s az esküvő pontos dátuma is ki volt tűzve. Ilát nem riasztotta el, hogy Miklós egy évi pesti jogászkodás után abbahagyta egyetemi tanulmányait, s magánhivatalnokként kereste
kenyerét, csöppet sem vonzotta ugyanis az az ő szemében fölösleges pazarlás,
amely Gitta háztartását jellemezte gazdag ügyvéd férje oldalán. Ha anyja, született Eichinger Amália, meg is hazudtolta sváb származását, benne, mintegy
kárpótlásul, újra kiütközött. Ila, anyja és Gitta helyett is születetten takarékos
volt, előrelátó, mindennel kapcsolatban megvoltak a maga pontos számításai.
Hiába, a vér nem válik vízzé - mondogatta apja büszkén Ila örökös szorgoskodását látva, miközben nem lehetett tudni, hogy a maga vérére gondol-e, minthogy Ila valóban az apjára ütött, akinek felmenői közt - tudtával - a magyaron
kívül nem igen lehetett másfajta beütésekre gondolni, vagy arra a közhiedelemre, ami a németekkel, a „svábokkal" kapcsolatban járta. Ennek a közhiedelemnek viszont mindenestül ellentmondott Amália természete, aki álmodozó
volt és teljesen gyakorlatiatlan. Mintha csak libegett volna köztük, bármit csinált, látszott, hogy egyáltalán nem figyel oda. Mint aki az élet különös, kiismerhetetlen dolgaival van csupán összeköttetésben. Mert valamire szemlátomást figyelt, időnként szinte izzott a tekintete, annyira figyelt, de a világon
senkinek körülötte halvány elképzelése sem volt arról, hogy mire.
1911 novemberében került el Ha szülővárosából Szabadkára. S meg sem
érintette, amire Gitta annyit panaszkodott, hogy tudniillik Szegedhez képest
Szabadka egy förtelmes nagy falu, egy siralmas hely. Ilának nem hiányzott
a város, ahol született és felnőtt, nyakig volt a munkában. 1912 októberében
megszületett a fia, Endre. Egy évvel halála előtt, 1968-ban vitte át Endre kocsival Szabadkáról Szegedre. Ötvenhat év telt el közben. Végigtámolygott a Kárász utcán, egy szó nélkül, egyetlen arcvonása sem rezdült, a szeme sem lábadt
könnybe. Szappanos utcabeli szülőházát nem kívánta viszontlátni. Ötvenhat
éven át mesélt Szegedről, ahogy öregedett, ahogy távolodott emléke az időben,
annál gyakrabban és hosszadalmasabban. Néhány utcát, teret, az Erzsébet-ligetet átszelő platánfasort indázták át meg át ezek a történetek. Vészesen és elborzasztóan mindig ugyanazok a történetek. A szenilitás semmilyen jelét sem adta

1997. január

13

élete végéig soha, de 68 nyarán, ott Szegeden nem ismert rá a szülővárosára,
vagy egyszerűen nem akart ráismerni. Végigvonszolta magát kövér testével,
visszeres lábaival a Kárász utcán, és kihunyt arccal közölte fiával, hogy ideje
hazaindulniuk. De életének még hátralévő egy éve alatt (1969 nyarán halt meg)
soha többet egyetlen szóval sem említette Szegedet.
Miklóst mindjárt az elején, 1914 júliusában elvitték katonának. Fia még
két éves sem volt ekkor, s már útban volt a második gyerek. Ekkor halt meg
váratlanul Ila apja, a temetésére sem tudott elmenni. Bélát és Istvánt is elvitték
katonának. Béla augusztusban, István szeptember végén esett el. Sándor már
előbb áttelepedett Temesvárra, temesvári lányt vett feleségül, s jól menő
könyv- és zenemű-kereskedés társtulajdonosa lett. (Rösch & Sajtos Könyv-,
mű-, hangjegy- és papírkereskedése Alapíttatott 1815 Temesvár-Belváros a Seminarium épületében és fióküzletében Gyárváros, Bárány u. 2. ajánlja az összes
magyar, valamint a német és külföldi irodalom minden ágaiban legújabb és legjelesebb termékeiből felszerelt Könyv- és Zeneműkereskedését az irodalompártoló nagyérdemű közönség szíves figyelmébe. Dús raktára kötött és kötetlen
könyveknek a tudomány minden ágából. Képes díszművek, gyémántkiadások
es ünnepi ajándékok. Hazai és külföldi remekírók a legolcsóbb
kiadásokban.)
Mindjárt a háború kitörése után magával vitte anyjukat is Temesvárra. Ott érte
gyors egymásutánban két fia halálának híre. A családi legendárium szerint
gyönyörű asszony volt, még öregasszonyként is, ami a legnagyobb ritkaság.
E két halálhír teljesen megnémította. Naphosszat ült, csak a szeme izzott, feketén, mint két fekete csillag. Ila, aki sehogy sem tudott kapcsolatot teremteni
férje családjával, Miklós bevonulása után úgy döntött, hogy maga is átköltözik
Temesvárra, s ott szüli meg második gyermekét. Oly hevesen vágyott anyja
közelére, mint soha addig, pici fiával, nagy hasával nehéz viszontagságok közepette vergődött el Temesvárra. Őt is ott érte utol a hír, hogy két bátyja elesett
a háborúban. Anyjával egyetlen szót sem tudott váltani. Simogatta a kezét, arcát, kihunyt kezet, kihunyt arcot. Aichinger Amália izzó tekintete már végképp nem tudott evilági eseményeknek figyelmet szentelni, valami azon túli
összefüggések kibogozása reménytelen erőfeszítésének volt e tekintet alárendelve. Októberben ott, Temesvárott Ila egészséges leánygyereknek adott életet.
Maga sem tudta miért, mint aki öntudatlanul is a lehetetlent kívánja megtestesíteni, apai nagyanyja után, Cecíliának keresztelte kislányát, bár születésétől
haláláig soha senki nem hívta így. Cili lett és maradt halála órájáig. Miklós
anyja, született (Bajié) Cecília egyetlen szót sem mondott ki életében magyarul.
Ila viszont csak annyit, hogy dobordán, azt is csak muszájból, mint valami illetlenséget, ami szigorúbban véve már egyenesen káromkodásnak számít.
A Patarcsics családon egyébként sem lehetett eligazodni. Miklós és János
magyarnak vallotta magát (Cecília mama szerint ennek az elátkozott, istenverte gimnázium volt az oka), apjuk, Patarcsics Iván meg volt győződve, hogy

14

tiszatál

a Patarcsics família valahonnan Szlovéniából származik. Cecília mamának, aki
tősgyökeres szabadkai volt, valójában mindegy volt, hogy bunyevác-e, horvát-e
vagy netán valami elfajzott szerb, csak magyarnak ne higgye senki, mert nincs
annál alávalóbb dolog. Rendíthetetlen megvetését egy családi legendára alapozta, amely szerint apja, Bájics Márkó (Bajié Marko), aki száznégy évet élt
meg, s még akkor is hatalmas ember volt, megvolt mind a harminckét foga,
kutya baja sem volt, a villám sújtotta agyon valahol a szabadkai határban. Ez
az óriás, a legenda szerint, valahol Szeged és Szabadka között összetalálkozott
egyszer Rózsa Sándorral, a hírhedt betyár odaszólt neki: hova, hova te szerencsétlen rác?, mire Bájics Márkó (Bajic Marko) úgy kihúzta egyébként is termetes alakját, s úgy mérte végig Rózsa Sándort, hogy az megszégyenülten állt
odébb, pedig nem volt eleven ember, akibe bele ne kötött volna.
Ilának nem okozott komolyabb gondot a férje családjában uralkodó teljes
zűrzavar, a nemzeti hovatartozás szerinti megoszlás, a tisztázatlanság és bizonytalanság. Nem is értette az egészet, így Miklóst, a férjét sem értette. Az,
hogy egy családon belül több nyelven is beszélhetnek, neki teljesen természetes
volt, hiszen nem volt már egészen kicsi, jól emlékszik, hogy anyja és nagyanyja
hányszor fordították egymást közt németre a szót, hogy kicsi korában ő is tudott ezt-azt svábul. Soha semmi nyelvérzéke nem volt, így aztán felnőtt korában alig emlékezett már valamire a gyerekkorában hallott német beszédből. De
nemcsak nyelvérzékkel nem rendelkezett, hanem a nyelvek iránti érzékenységgel sem. Számára minden nyelv mindössze az eligazodást szolgálja, semmi
egyebet. Soha sem szeretett társalogni, fölösleges időfecsérlésnek tartotta az
egészet. Soha sem sejtette meg azt a végeérhetetlen kóválygást, amely Miklósban zajlott egy életen át, aki már nem volt se bunyevác, se horvát, se szlovén,
de még nem volt igazán magyar sem. Pedig úgy érezte, ha egyetlen egyszer igazából át tudná érezni, hogy ő magyar, az maga lenne a révbejutás, minden földi
jónál nagyobb gazdagság. Akkor végre megállhatna a maga lábán, igazi férfi
lenne, aki előteremti családja számára mindazt, amit annak szeme-szája megkíván. Feleúton azonban mindig mindez megtorpant benne, s akkor már nem
volt más megoldása, mint hogy töltögesse magának a bort, elővegye tamburáját, és édesbús szláv dalokat játsszon rajta, míg e dallamok, s persze a borozgatás, át nem ringatják az álom végtelen vizeire.
Ez a vágyakozás a magyarság után, különös módon, a háború után erősödött meg Miklósban, illetőleg ekkorra kristályosodott ki benne, hogy ez az elérhetetlen vágy képezi alapvető bizonytalanságának legfőbb okát. Pedig nem
sokkal a háború után átrendeződtek a határok, Szabadka az új államalakulat, az
SZHSZ királyság határai közé került, s ő ettől kezdve több mint két évtizeden
át nem Patarcsics Miklósként, mint eddig, hanem Nikola Patarcic néven volt
beírva mindenféle nagykönyvekbe. Ám hiába volt határátrendezés, szamara
már nem volt visszaút, mint ahogy előrevivő sem,
nem volt olyan hiva-

1997. január

15

tal, ahol, ha magyarul szólalt meg, rá ne ripakodtak volna: ne ugass! S nem volt
olyan hivatal, ahol ki ne lett volna írva: Govori drzavnim jezikom! Miklós
számára már nem volt visszaút az államnyelvhez, hiába beszélte tökéletesen,
s hiába volt Nikola Patarcic néven nyilvántartásba véve. Anyja, szül. Bajic
Cecilija, minden bizonnyal mérhetetlenül örült volna az új államalakulatnak,
de még a háború alatt meghalt, nem sokkal később apja is, aki szentül hitte,
hogy szlovén származású, Szabadka viszont oly messze esik Szlovéniától, hogy
teljesen egyre megy, ugyanazon államalakulatba tartozik-e vagy sem. Pontosan
ugyanolyan messze lett volna az új királyságban, mint volt a cs. és kir. időkben, ha megéri, semmit sem változtatott volna azon a távolságon, mely vélt hazájától elválasztotta mindig is. János, az öccse, még a háború idején Pozsonyba
került, s ott is ragadt, akik meg Szabadkán maradtak, alig látták egymást. Ila
családjából senki sem maradt Szegeden. S egyszer, amikor jóval a háború után
érkezett Jánostól egy pozsonyi lap, Miklósban egyszeriben összekeveredtek az
idők és terek, s úgy bámulta azt a lapot, mintha Szegedről érkezett volna, s belebódulva e révületbe, eszelősen keresgélni kezdte rajta az Erzsébet ligetet átszelő platánfasort. Álmában ott sétált önfeledten a platánfasor árnyas sétányán,
éber állapotban soha nem tapasztalt természetes biztonságérzettel, már-már
boldogan, abban a csak álmainkban megadatott tudatban, hogy ez a sétány
a végtelenbe visz, nem kell visszafordulni, nem kell irányt változtatni, csak
menni, sőt, szárnyaló könnyedséggel libegni az idők végzetéig ugyanazon az
egyetlenegy, végeérhetetlen fasor árnyas sétányán. Mint aki végképp hazatalált.
Miklós 1944-ben halt meg, amikor Szabadkára bevonultak az orosz csapatok. Kora délután verni kezdték a hatalmas, fedett bejáratú nagykaput. Ha nem
akartak lövöldözést, előbb-utóbb be kellett engedni a néhány, zsákmányra portyázó orosz katonát. Miklós szótlanul levezette őket a pincébe, üres volt, fölvezette a padlásra, ott meg csupa pókhálóval beszőtt hasznavehetetlen kacat,
irdatlan összevisszaságban. Elszedték a karóráját, és dühösen bevágva maguk
után a döngő nagykaput, távoztak. Miklós egy szót sem tudott kiejteni a száján, csak megtántorodott. Ezer külső és belső bizonytalanságtól felőrölt idegrendszerében talán az az iszonyú sejtelem fogant meg, hogy ezentúl most már
az oroszok mindig itt maradnak, és őt arra fogják kényszeríteni, hogy orosznak vallja magát. Mondhatatlan borzalom futotta át egész valóját, s egyszeriben
olyan gyöngeség fogta el, hogy erősen kapaszkodva a lépcsőkorlátba, a veranda
fonott székeibe, az ajtófélfába, az útjába eső bútorok sorába, betámolygott
szobájába, alig hallhatóan odamotyogva feleségének, hogy most le kell dőlnöm
egy kicsit. Soha többet nem ébredt fel erre a világra.
Ila egyre kibírhatatlanabbul ismerős és egyre elviselhetetlenebből unalmas
régi történetei csak jóval később, valamikor az ötvenes évektől kezdődően kerültek elmondásra. Volt egy története Balog papucsosról, aki a két háború között a Bajai úton, tehát az ő utcájukban lakott, melyet egyébként hivatalosan

16

tiszatáj

az SZHSZ királyság megalakulásának dátumáról (November 13. utca, azaz:
ulica 13-og Novembra) neveztek el, de a világon senki ki nem ejtette a száján,
csak a leveleken és levelezőlapokon volt feltüntetve, minthogy az Bajai út volt
és maradt teljesen függetlenedve attól a csöppet sem mellékes körülménytől,
hogy a határokat átrendezték. Ila korán fekvő és korán kelő alkat volt, így míg
Miklós boldog álombéli vizeken ringatózott, Ila munkára készen, teljesen ébren feküdt hajnalonként ágyában, még alig világosodott, nem akart hát fölkelni. Ekkor, ebben a hajnali szürkületben napról napra, hónapról hónapra
arra rezzent össze, hogy a távolból meghallotta a szegény elmehunyt Balog papucsos hangját, ahogy nem is emberi kétségbeeséssel szólongatja rég halott lányát: Lenke! Lenke! S végig kellett hallgatnia, ahogy ez az elviselhetőség határán túli kétségbeesés a maga artikulálhatatlan fájdalmával egészen közel ér, elhangzik ablakuk alatt, majd lassan, nagyon lassan távolodva belevész a hajnal
szürkületébe. Balog papucsosnak ez a hajnalonta lejátszódó, nem is evilági kálváriajárása olyan borzalommal töltötte el Ilát, hogy ilyenkor eszébe jutott az
a réges régi villamosút Bélával, Gittával és Drágossy Kristóffal, akik, még az
Árvay-cukrászdabeli süteményevés után, végig akartak sétálni az Erzsébet-ligetet átszelő platánfasoron. O pedig, leszállva a villamosról, csak állt ott, nevetségesen és indokolatlanul kijelentve, hogy itt az ideje elindulniuk haza. Az ötlött
az eszébe, annyi év után, hogy ha akkor velük tart, talán egészen másként alakult volna az egész élete. És soha se jutott volna ki számára olyan otthon, ahol
hajnalonta egy kétségbeesésébe beleőrült ember iszonyú rimánkodását kell
hallgatnia, aki rég halott lányát hívogatja vissza, az áthallás legcsekélyebb esélye nélkül, a reménytelenül messzi túlvilágról.

17

J 9 9 7 . január

FERDINANDY

GYÖRGY

Kilenc kis kecsua
Nem, nem vagyok magányos. Társaim lettek, környezetem. Nincsenek
itt, nem vagyunk összenőve. De tudunk egymásról. Ha úgy adódik, felhívom
őket. Nem kell hozzá semmi nagy alkalom.
Csak hát, hogy is mondjam, egyedül maradtam. Ezt pedig úgy látszik nehéz titokban tartani. Mindig vannak, akik megszimatolják. Nincsen senki körülöttem, védtelen vagyok. Jönnek, becsöngetnek, lerohannak. Nem tudom letagadni magam.
Ha mégis, felhúzzák az orrukat. Adod te még alább! - sziszegik. Bevágják
az ajtót. Mindent vagy semmit! Nem hagyják, hogy beállítsam a távolságokat.
Azért megvagyok így is. Ha nagyon csöndes a ház, felrakom a kazettáimat. „Honnan ismerném a magányt!" - dörmögi a vén Atahualpa. „Minden
utamon elkísér valami régesrégi emlék, amit épp arra fúj a szél."
Nézem őt. Szomorú lófeje itt inog előttem, melléből sípolva tör fel a hang.
Nagy dolgokat akart véghezvinni ő is. Otthagyta a pampát, azután, miközben
szüntelenül visszakészült, elfogyott az élet, ő pedig Párizsban maradt.
Anyám leült mellém, nézi a kazettát. Valami fekete! - morogja. Indián! felelem. Kecsua. Férfi vagy nő? - kérdezi. Feláll, áttipeg a kerten. Nem szereti,
ha férfiembernek kontya van.
»

Felébresztettem, Gyuri bátyám? - vigyorog a postás. Kettőkor csenget
rám, pontosan amikor elnyom az álom. Már végzett, éppen csak tudni akarja.
Vidéki fiú, ez a körzete. Számontartja a kuncsaftokat.
Néha előfordul, hogy levelet kapok. Karácsony után a gyerekek megküldik a fényképeiket. A barátok inkább csak ősszel írnak. Az asszonyok, soha.
Mintha távolodna a nagyvilág. Mintha egyre messzebbről érkeznének
a levelek. Nem tudom. Válaszolni mindenesetre egyre nehezebb.
Máskor eszembe jut, hogy két óra alatt Párizsban lehetek. Nincsen semmi
akadálya. De a tájak, az álmok itt élnek velem. Nélkülük pedig Párizs üres. Evrol-évre üresebb.
„Mit hívnak távolságnak?" - jajdul fel a hang. „Utána kellene nézni! Csak
az van messze tőlem, amit nem tudok felidézni."
A kazettáit sokáig kerestem. A Latin-negyedben, a boulevard SaintMichelen. Még élt, de a lemezeit már régen nem árulták az üzletek.
Jól van ez megcsinálva. Mire kimegy a világból az ember, a divatból is
kimegy. Befekszik valami közös kórterembe. Hagyják. Nem emlékszik már rá
senki sem.
*

18

tiszatál

Köröskörül vibrál a levegő. A porban piros bogarak vonatoznak, tombol
a nyár a Sashegyen. Dél felé abbahagyom a munkát, kimegyek a boltba, beváltok két sörösüveget. A látóhatáron a gödöllői dombok, a hajtűkanyar
Kerepestarcsa felett.
Délután pilled az árnyékban az ember. Öt órakor pedig Soós Tibor odaül
a zongorához. A Casablancával kezd. Ez itt a Koronaszálló. Beépült a régi üres
telek.
Lent az aluljáróban is kezdődik az élet. Apró emberkék fuvoláznak. Járnak, körbe-körbe, vonatoznak, akár a bogarak fenn a hegyen.
Néha megáll valaki, dob a tányérba egy pénzdarabot. A nádsíp első hallásra vidám. Később, amikor beesteledik, az Andesek csúcsán is megszomorodnak az istenek.
Kigyúlnak a fények, a nyolcas keresztülmászik a Naphegyen. „Hosszú idő
óta járom a világot" - Atahualpa mesél. „Sokat veszítettem és keveset nyertem.
Útközben nem lehet élni. Az útnál - ma már többre tartom a kertem."
A transzformátorház előtt, félúton, megállok. Akácos út. Ilyenkor itt is
fellélegzik a növényzet. Megmozdul a levegő, sűrű, édes illatok emléke remeg.
>f
Kisfiam minden nap meghallgatta őket. Álltunk az aluljáróban, néztük
a kilenc kecsuát. Régen eljöttek az Andesekből, kettőnek már idevalósi felesége van.
Az indiánok - azt mondják - szomorúak. Ezek itt nevetgélnek a fiammal,
tetszik nekik, hogy beszéli a nyelvüket. Nem vidámak, de nem is elesettek.
Igénytelenek. Van körülöttük valami nagy nyugalom.
Azóta már visszament Bolíviába a fiam.
Mihez kezdesz ezzel a nagy lakással? - kérdezik a barátok. Mihez kezdenék! Odaát nem volt se ajtó, se üvegablak. Csak köröskörül, a tornác. A cirádák. Az árnyék miatt.
Megszoktam, hogy keresztülsétálok a szobámon. Fel-alá a ventillátor légcsavarja alatt. Nekem elég - vonom meg a vállam. Hallgatnak. Hiába születtem
itt, idegen vagyok.
Nemrég rendeztek neki egy búcsúestet. Még egyszer, utoljára, összejöttek
a régi barátok. Egészen megtelt a terem. O meg ült fenn a pódiumon, a kopott,
barna gitárral. Nem jött ki sem a sajtó, sem a tévé. Genfben aznap félméteres
hó esett.
s:Legéppuskáztuk őket. Besétált az aluljáróba egy ember, harisnyát húzott
a fejébe, és azután, ami belefér! Figyelmeztetésnek szánta, csak térdmagasságban kaszálta el a lábukat.
Ki hívta ide őket! - hallom. Mentek volna a fenébe. Azután újra a csend.
Ez meg kisétált, lehúzta a fejéről a harisnyát, és hazament.

19

]997. január

Ö t órakor Soós Tibor odaül a zongorához. A Casablancával kezdi. A látóhatáron a hajtűkanyar Kerepestarcsa felett.
„Hol én követem az árnyékom, hol meg 6 követ engem. Kivel jár majd
a szegényke, amikor eltemetnek?"
Kivel! Mert ezek itt nem fognak többé. Én meg, hogy is mondjam, egyedül. Hát igen.
Piszok jól van ez megcsinálva. Mire a végére ér az ember, nem szereti már
az életet. Csak fekszik valami közös kórteremben. Hagyják. Felébresztettem,
Gyuri bátyám? Nem kap már több levelet.

M M

és iiiüÉii \ m m m \ Maló:
AZ

"

IGAZI HUMORISTÁK.
IRTA

MIKSZÁTH

KÁLMÁN.

TARTALOM:
Előszó.

I

H u m o r az utczán.

Népies észjárás a t u d o m á n y b a n .
Síriratok humora.

H u m o r az a k t á k b a n .

Megcsúfolt

Majtyur nép botfaral.

Epilotf.

falvak.

A ml falunk.

Ara 1 forint.

SZEGED PUSZTULÁSA
irta

K Á K A Y A R A N Y O S N* 3.
(Mikszáth Kálmán.)

M . Á S O n i

M4.

MK*~ Ara 40

K

I vt I > A

krajrztir.

N.

20

tiszatál

HÁsz

RÓBERT

Diogenész kertje
Azon a napon, amikor hosszabb szünet után ismét meglátogattam Diogenészéket, havazott. Nem is igen volt kedvem kimozdulni a lakásból, jól megvoltam bent a melegen. A feleségem tett-vett körülöttem, a kislányom babázott
a sarokban, engem meg ott várt az újabb Sámuel Kramer-anyag, amit előző nap
hagyott nálam Zénó. De ahogy ültem ott a konyhában, az ablak előtt, iszogattam a kávémat és kifelé bámultam a hóesésbe; tekintetem akaratlanul is a töltésen túlra tévedt. A lepusztult telep így, fehérbe öltözve egészen barátságos képet nyújtott. Mint egy elvarázsolt romváros. Mintha félálomba szenderült
volna minden, a hangárok, a roncsok... Csak a Főépület egyik kéményéből
szivárgott valami halvány füstcsík. Aztán, mint aki vette a füstjelet, odaszóltam
Annának, hogy mindjárt jövök, és meg sem várva, hogy arcára kiüljön a méltatlankodás, fogtam a kabátomat, és kimentem a kavargó fehérségbe.
Nincs gyönyörűbb dolog a világon, mint a csendes hóesés. Csak valami
halk sustorgás, ahogy az ezer és ezer fehér hókristály földet ér. Van benne valami pajkos durvaság, ahogy az apró jeges pelyhek arcunknak csapódnak, játékos huncutság, nem bántó, inkább kihívó, amolyan gyere ha mersz!, mint
a kamaszok nagyképű évődése egymás között. Átvágtam a játszótéren, a töltésen, és minden egyes lépés a ropogó, fehér hóban külön élményt jelentett,
akárcsak régen, gyerekkoromban.
A hangárok mellett a rengeteg szemetet meg ócskayasat belepte a hó.
Mélységes csend vett körül. Óvatosan lépkedtem a hóban, mintha legalábbis
bűn lenne most zajt csapni. De még mielőtt a Főépület felé fordultam volna,
lábnyomokat pillantottam meg előttem a hóban. Követni kezdtem őket.
A nyomok elhaladtak a hangárok mellett, és tovább folytatódtak, egészen
a roncstelep szemközti végéig. A drótkerítés innenső oldalán egy kicsi dombocska állt. A nyomok a dombocska oldaláig vezettek, ahol egy jókora darabon félre volt kotorva a hó, és csak egészen közelről vettem észre, hogy azon
a helyen a hó alatt nem föld van, hanem valami deszkaféleség, a közepén egy
fémkarikával. Úgy nézett ki, mint egy csapóajtó. Megpróbáltam fölemelni, de
nem mozdult. Talán verem, vagy pince van alatta, gondoltam. A lábnyomok
még egészen frissek voltak, nem lepte be őket a hó, ezért bárki legyen is
a nyomok gazdája, minden valószínűség szerint ott van valahol az ajtó mögött.
Az is eszembe jutott, hátha Diogenészék költöztek be oda a hideg elől. Viszont
akkor miért tüzelt valaki a Főépületben, hiszen a jóelőbb füstcsíkot láttam
ugyanott. Mindenesetre lehajoltam, és megkopogtattam az ajtót.
Részlet a Diogenész kertje c. regényből

1997. január

21

Válasz nem jött. Egyszer-kétszer még megismételtem, de odalent csönd
volt. Fázni kezdtem, ezért inkább visszaindultam a Főépület irányába. Ahol
tűz van, ott melegnek is kell lennie, súgta az ösztönöm.
Megkerültem a hangárokat, amikor egy szembejövő alakot pillantottam
meg a fehér kavargásban. A féloldalas viharkabát és a fekete, kötött sapka önmagáért beszélt.
- Nahát! - kiáltott fel Diogenész, amikor odaért. - Már azt hittem, megfeledkeztél rólunk!
- Csak nem vártál rám?
- Hiszen tudtam, hogy előbb-utóbb el fogsz jönni.
Egyre sűrűbben havazott, hatalmas, fehér pelyhek táncoltak körülöttünk,
melyek megtelepedtek Diogenész vállán, sapkáján.
- Nem lenne jobb, ha bemennénk? - kérdezte Diogenész.
Elindultunk a Főépület felé, Diogenész előttem, én meg a nyomában.
- Kérdezhetek valamit? - szóltam utána.
- Próbáld meg.
- Van ott egy kis dombocska, a telep végében...
- Arra vagy kíváncsi, mi van a csapóajtó mögött?
Ravasz kisöreg.
- Eltaláltad.
- Egy pince. De annál talán egy kicsit nagyobb.
- Úgy láttam, van most lenn valaki.
- A Doki van lenn.
- Ertem. És mit csinál ott?
- Rendezgeti az örökséget.
- Miféle örökséget?
- Hát a miénket.
Közben elértünk a Főépülethez. Diogenész gondosan leverte lábáról a havat, mielőtt belépett volna a szeméttel teli, romos alagsorba. Ugyanaz a kitaposott tornacipő volt a lábán, mint a múltkor.
Fönt, abban a szobában, ahol egy hónappal korábban azt a nehéz ládát cipeltette velem, neiú volt senki. Csak a láda, ugyanott, a sarokban. Hideg volt
benn, akár a jégveremben. A kályha ott állt, befűtetlenül a sarokban, kivezető
cső nélkül. Diogenész odalépett a heverőhöz, alányúlt, és előhúzta a pálinkásüveget. Egy pukkanással megszabadította a dugójától, és felém nyújtotta.
- Igyunk annak örömére, hogy ismét velünk vagy!
Ebben a hidegben jól is esett egy korty.
- Mi újság azzal az utazóval? - kérdezte.
Egy pillanatig nem értettem, mire gondol.
- Ja, a Kramerrel?
- Hát akin dolgozol.

22

tiszatáj

- O megvan. Most is otthon kellene lennem, a számítógép előtt
- Az egy okos dolog.
- Micsoda?
- Hát a számítógép.
- Ez igaz. Tényleg az.
- Megkönnyíti az ember dolgát, ugye?
- Meg ám.
- De mi történik - kérdezte ha elmegy az áram?
- Akkor baj van. De miért menne el az áram?
- Hohó! - csóválta meg a fejét Diogenész. - Előbb-utóbb a csillagok is kialusznak, hát még a villanykörték!
Visszaadtam neki az üveget.
- Úgy látszik, tévedtem - mondtam.
- Miben?
- Mielőtt elindultam volna ide, úgy tűnt, füstöt látok az épület fölött.
- Nem tévedtél.
- De hát itt senki sem tüzel.
- Itt nem is - rázta meg a fejét sejtelmesen, majd közelebb lépett: - Te,
van egy cigid?
- Hát persze - sóhajtottam. - Készültem.
Elővettem két felbontatlan paklit, és a kezébe nyomtam.
- Rögtön tudtam, hogy rendes fickó vagy - áradozott Diogenész, aztán eltette a két paklit, majd kabátzsebéből előhalászott egy fél szál cigarettát, és arra
rágyújtott.
- Cserébe megmutatom, miben mesterkedik a Papa. Gyere!
Ismét végigbotorkáltunk az omladékkal teli folyosón, lementünk a lépcsőn, majd még lejjebb, egészen az alagsorig, aztán egyik ajtón be, a másikon
ki. Már-már úgy éreztem, teljesen céltalanul kóborlunk az épületben, körbekörbe.
Útközben Diogenész megkérdezte:
- Mondd el, mégis miért jöttél vissza?
- Hiszen te hívtál, nem?
- Jó, jó, de az nem jelent semmit. Ha te nem akartál volna, úgysem jössz
el. Mi vonzott ide?
Ez jó kérdés volt, aztán magam is meglepődtem azon, amit feleltem.
- A biztonság. Valahogy itt, a drótkerítésen belül biztonságban érzem
magam. Tudom, ez butaság, de így van. Végül is, te kérdezted.
- Azám. Nem butaság ez, öcsi.
- Miért nem az?
Egy pillanatra visszafordult, és elmosolyodott a szakálla mögül.
- Mert én is biztonságban érzem itt magam.

1997. január

23

Aztán megálltunk végre egy ajtó előtt. Diogenész benyitott, majd intett,
hogy kövessem.
Egy zsúfolt helyiségben találtam magam, melyet csövek, vas idomok kusza hálózata töltött ki. Mint egy fémdzsungel, oly sűrűn tekergőztek egymás
körül a fémcsövek, egyik faltól a másikig, a padlótól a mennyezetig. Mintha élt
volna az egész kolosszus. Csendes zümmögés hallatszott, néha kicsapó gőz
szisszent fel innen-onnan, nyomásmérők mutatói táncikáltak ütemre. Akárha
egy gőzhajó gépházába tévedtem volna.
Ámultam, bámultam.
- Mi a ménkű ez?...
Meglehetősen ostoba képet vághattam, mert Diogenész felnevetett, amikor rámnézett.
- Ez a Papa herkentyűje. Papa! Bújj elő, vendégünk van!
A túloldalon, a csövek között valami megmozdult. Egy koppanás hallatszott, majd halk káromkodás, és a fémtengerből a Papa bukkant elő, olajos
képpel, fején egy svájci sapkával, miközben a feje búbját vakargatta.
- Szevasz, öcsi! - kiáltotta felém. - Örülök, hogy újra látlak. Gyere beljebb!
Nem volt könnyű átevickélni a csövek labirintusán.
- Vigyázz! - szólt rám a Papa, amikor véletlenül megkapaszkodtam az
egyik idomban. - Némelyik egy kicsit meleg.
A Papa hozzávetőlegesen a terem közepén állt, egy jókora kazán mellett.
Bent tűz lobogott, az ajtó peremei vörösen izzottak. Itt aztán tényleg meleg
volt.
- Mire való ez az egész? - kérdeztem a Papától, és körbe mutattam. Olyan, mint egy hatalmas szeszkazán.
A Papa elővett egy maszatos zsebkendőt, és letörölte vele arcáról a verejtéket.
- Hát valami olyasmi. Látod ott, a sarokban, azt a pici csapot?
Odanéztem. A fémtekervények gubancából egy vékony cső nyúlt ki, végén egy régimódi, lepkeszárnyú csappal. Alatta háromlábú lócán egyszerű, füles fazék.
A Papa odavezetett a cső végéhez, majd elfordította a csapot.
- Itt jön ki az eredmény.
De egyelőre nem jött semmi, hiába lestem.
Aztán egy apró kis buborék képződött a csap peremén, nagyon lassan,
lustán nőni kezdett, majd nehézkesen levált, és koppanva belecsöppent a fazékba. Sárgás, zsíros folt lett belőle az edény alján.
- Hát ez meg mi? - kérdeztem. Ujjammal megérintettem a foltot. Síkos
volt, mint az olaj.
A Papa leguggolt mellém.

24

tiszatál

- Ez barátocskám a ros coelestis.
- Ez így nekem nem sokat mond.
- Matéria príma, vagy elixír vitae, nagyon sokféleképpen nevezik.
- És mire való?
- Hát arra, amire a neve is utal.
A Papára pillantottam. Tekintete őszintének látszott. Ha ugratni akart,
ügyesen csinálta.
- Te viccelsz - nevettem. - Azt akarod mondani, hogy ez a kis zsíros maszat itt a fazék alján... hogy ez...
- Ez bizony - bólogatott a Papa nagy komolyan. - Maga az Élet vize.
Ahogy elnéztem a tekintetét, úgy tűnt, hiszi is azt, amit mond. Márpedig
akkor baj van.
- Én értem a tréfát - mondtam. - De azért kezdjük elölről. Ez a sistergő,
bugyogó csőhalmaz itt körülöttünk nem egy központi fűtés kazánrendszere,
nem is illegális szeszfőzde, hanem az Élet vizének forrása?!
A Papa elhúzta a száját.
- Túlságosan is irodalmian fogalmazol. Nem nevezném éppen forrásnak,
az már régen nincs meg. Ez csupán az Élet vizének rekonstrukciós berendezése.
- A rekonstrukciós berendezése?
- Mondom.
- Vagy úgy. Az persze mindjárt más...
- Világos - erősítette meg a Papa. - Egészen más.
- És ezt a masinát te találtad fel?
A Papa felnevetett.
- Ugyan, dehogy! Nem vagyok én Isten!
- Nofene. Akkor ki találta ki?
- Hór-Behedti.
- Az ki?
A Papa megértően megveregette a vállam.
- Sokat kell még tanulnod. No, gyere, Diogenész már türelmetlen.
Az ajtóban, ahol Diogenész várt rám, a Papa így búcsúzott:
- Fel a fejjel! Senki sem tudhat mindent.
Miközben felfelé mentünk Diogenésszel a lépcsőkön, halkan megkérdeztem tőle:
- Figyelj, szerinted a Papa jól van?
Diogenész csodálkozást színlelt.
- Úgy nézett ki, mint aki nincs jól?
- Nem arról van szó, hogy nézett ki, hanem arról, amiket mondott.
- Miket mondott?
- Azt mondja, hogy azzal a masinával, vagy mi a fenével odalenn az Élet
vizét állítja elő. Szerinted ez rendjén van?

1997. január

25

- Hogy az Élet vizét állítja elő?
Láttam, hogy szórakozik rajtam. Arra kezdtem gyanakodni, hogy ezek itt
összeesküdtek ellenem, a bolondját járatják velem, közben a hátam mögött bizonyára jókat röhögnek rajtam.
- Mindegy - legyintettem. Hátha mindhárman egy kicsit habókosak? Lehet, hogy együtt szöktek meg egy diliházból. - Végül is azt csinál, amit akar.
Nem igaz?
- Na látod. Erről van szó.
De azért nem hagyott nyugodni a dolog. Honnét ismer egy csőlakó olyan
kifejezéseket, mint Matéria prima, vagy az a Ros... hogyishívják, amiről még én
sem hallottam? Igaz, a Papa mondta, hogy én sem tudhatok mindent. De akkor
ő honnét tudja? Meglehet, hogy valaha tanult ember volt, csak aztán hontalanná lett... Valami nagyon nem stimmelt itt.
Fönt a szobában Diogenész elővette a pálinkásüveget, aztán letelepedett
a priccsre. Én a ládára ültem, a sarokba.
- Kérdezek tőled valamit - szólt. - Nem szoktál furákat álmodni mostanában?
Rágyújtottam, kifújtam a füstöt, majd visszakérdeztem:
- Miért érdekelnek titeket az én álmaim? Rendre kifaggattok, de ti nem
mondtok el magatokról semmit.
- Annak is eljön majd az ideje.
- Mivel foglalkoztatok, mielőtt csavargók lettetek volna? A Papa például
mi volt korábban?
- Az, ami most.
- Csavargónak született? Ezt nem hiszem.
- Senki sem születik csavargónak. De nem minden kor tekint a csavargóra
úgy, mint a társadalmi lét legaljára. Volt, amelyik éppen hogy megbecsülte. Ez
a mai nem. De hát ez a kor is elmúlik egyszer. Korok jönnek, korok mennek,
társadalmi szokások változnak, csak mi maradunk.
- Majdnem úgy beszélsz, mint a jehovás barátom. Mit akarsz ezzel mondani?
Diogenész felállt, majd odajött hozzám. Leült a földre, és összekulcsolta
kezét a térdein.
- Vannak dolgok, amik mindenki előtt nyilvánvalóak, egyértelműek, és
vannak, amik a legtöbb ember előtt mindörökre rejtve maradnak. Ez így van,
és így volt mindig - elmosolyodott, majd így folytatta: - Képzelj el egy olyan
világot, ahol csupa vak ember él, akik születésüktől fogva nem látnak, csak kezük tapintásából és a hangokból ismerik a világot maguk körül. Szépen elvannak, környezetük sötét ugyan, de ők ezt nem tudják, mivel a fényt nem ismerik. Aztán történik valami a világukkal, aminek következtében olyan egyedek
kezdenek el születni, akik nem csak hallanak, de látnak is. El tudod képzelni,

26

tiszatál

mi történik? Ezek az újak, akik látnak, hiába igyekeznek leírni a többieknek,
a vakoknak a színeket, formákat, a felhőket, a napfelkelte szépségét, a hó fehérségét. Senki nem hisz, nem akar hinni nekik, sőt nem is értik, amit mondanak,
hiszen nincsenek is kifejezéseik arra, amit soha nem ismertek. A látók világa
a vakok számára egyszerűen nem létezik. Nincs. Es ez nem csupán nyelvi fordulat, hanem tény. Abban a társadalomban, amelyikben együtt élnek a látók és
a vakok, tulajdonképpen két világ létezik párhuzamosan egymás mellett. És
mindkettő valóságos. Mindkét világ lakóinak tökéletesen igazuk van a maguk
hitében. De a látók előbb-utóbb ráunnak arra a hiábavaló igyekezetre, hogy
megismertessék a vakokkal a saját világukat, beletörődnek abba, hogy a többség úgysem fogadja be azt, amiről ők prédikálnak nekik. És megunják azt is,
hogy úgy bánjanak velük, mint hóbortos különcökkel, ezért inkább megpróbálnak alkalmazkodni, elhallgatnak, nem beszélnek többet arról, amit látnak,
és úgy tesznek, mintha ők is vakok lennének. Könnyen megy nekik, éppen
azért, mert nem vakok. És a vakok egy idő után megfeledkeznek róluk, a következő, majd az azt követő generációk már csak mesealakokként ismerik
őket, vagy a többség még úgy sem. De a látók látnak, és mindent tudnak. Ők
a vakokat is úgy látják, ahogy azok önmagukat soha sem képesek. És ha elvétve
még születnek látók, azokra gondosan vigyáznak, nehogy a vakok előbb rájöjjenek a titokra, mint ők. Mondom, mindezt könnyen megteszik, hiszen ők látók a vakok között, éppen ezért előnyben vannak velük szemben. A vakok
nem látják, hogy ők mit cselekszenek. Csak a következményeket érzik olykor,
de nem tudnak velük mit kezdeni, mivel az okot nem ismerik. Ezért kitalálnak
egy szót, amivel mindazt meg tudják magyarázni, amit nem értenek, vagy amin
nem is akarnak elgondolkodni: a véletlent. Megtalálnak egy elveszettnek hitt
tárgyat, amire már régóta szükségük lett volna, holott éppen nem is keresték,
azt mondják, nahát, véletlenül meglett! Eszükbe jut valaki, akit már évek óta
nem láttak, ekkor megcsörren a telefon, és a rég nem látott ismerős megkérdezi, hogy van, mire az: nahát, véletlenül épp most gondoltam rád! Napokig,
hetekig töprengenek egy probléma megoldásán, aztán sétálnak az utcán, egészen máson jár az eszük, és akkor hopp!, teljesen váratlanul beugrik a megoldás, mire másnap azt mesélik, hogy képzeljétek, tegnap megyek az utcán, és
véletlenül rájöttem a megoldásra! Közben lehet, hogy épp egy látó ténykedett
a közelben, észrevétlenül. Mert ők ott vannak mindig valahol a háttérben, csendben, megfoghatatlanul alakítják a dolgokat úgy, ahogy a leghelyesebbnek tartják.
- Elég szomorú világ lenne ez - mondtam
hiszen a látók azt tesznek
a vakokkal, amit csak akarnak. A vakok teljesen ki vannak szolgáltatva a látóknak.
Diogenész kérdőn fölvonta a szemöldökét.
- Miből gondolod, hogy ki vannak szolgáltatva? A vakok egyáltalán nem
így érzik. Sőt, nagyon is biztosak a maguk világában.

1997. január

27

- Éppen ezért megalázó a sorsuk.
- Ha te is egy lennél a vakok közül, nem így gondolnád.
- Ha tudnám az igazat, akkor igen. És ha a többi vak is tudná, biztosan
tenne ez ellen a kiszolgáltatottság ellen valamit.
Diogenész megcsóválta a fejét.
- Nem érted. A vakoknak nem kell az igazság. Nagyon is boldogok a maguk hamiskás, de langyos világában. Hát mi történt azokkal a látókkal, akik
megpróbálták a vakok számára leírni a valódi világot? Ki hallgatta meg őket?
- De az idők változnak. Jöhet egy generáció, amelyik már hinne talán
a látóknak.
Diogenész felemelte mutatóujját:
- Na, látod. Ez az első és legfontosabb dolog, amit meg kell tanulnod:
az idők nem változnak. Attól, hogy a tenger hullámzik, még víz marad. Lehet
a felhőnek gomba alakja, de attól még nem lesz ehető. Az ember olyan, amilyennek születik: vagy lát, vagy nem. Épülhet egy ház otromba téglából, vagy
csillogó üvegből: a homok, amiből vétetett, tíz, húsz ezer év múlva is homok
lesz. Mit mond a Szentírás: porból vagy...
- Ezek csak közhelyek.
- Sose becsüld le a közhelyeket. A közhelyek megkövült igazságok. Bátorság kell ahhoz, hogy valaki megpróbálja feltörni ezeket a köveket.
- És ha csoda folytán a vakok is látni kezdenének - próbáltam vitatkozni,
már csak a vita kedvéért is, de Diogenész félbeszakított:
- Itt a második alapigazság: a vakok számára nincsen csoda. Nem létezik.
A vakok számára minden kiszámítható, kézzelfogható, tapintható. Mert csak
a kezükkel éreznek. Nincs szemük a csodára. Ezen nem lehet változtatni. Mint
ahogyan a méhek látják az ultraibolya sugarakat, mi pedig nem. Nem válhatunk méhekké. Sem a méhek emberekké, hogy leírják nekünk, milyen csodálatos érzés az ultraibolya hullámok szárnyain repkedni.
Elnyomtam a cigarettát, majd felálltam.
- Nagyon szép ez az egész, csak azt nem értem, mit kezdjek ezzel a mesével? Szívesen elhallgatnálak reggelig, de vár a munka.
Diogenész is felállt.
- Elég nekem az is, ha meghallgattál.
Aztán a ládára mutatott.
- Tudod, mi van ebben?
Ez már jobban érdekelt.
- A múltkor is kérdeztem, de nem akartad elárulni.
- Ebben a ládában olyasmi van, amit a vakok nem látnának meg. Ők megtapintanák, és azt mondanák, ez ez, és semmi más. De aki lát, az azt mondaná,
nahát, ez csodálatos, nem tudom elhinni! - Diogenész összecsapta a kezét, miközben eljátszotta a jelenetet: - Fantasztikus, elképesztő! Erre vártam mindig!

28

tiszatál

Itt nevetnem kellett.
- Kezded te is, mint a Papa. Csak nem te is az élet vizét őrződ benne?
Ezzel megfogtam a láda fedelét, hogy kinyissam, ám Diogenész odaugrott,
és ráült a ládára.
Sajnálkozva vigyorgott rám:
- Ne rontsuk el az egészet. Van még egy kis hályog a szemeden, várjuk
meg, amíg az is eltűnik!
Amikor hazaértem, már este volt. Anna a konyhaasztalnál ült, a sötét
számítógép mellett. Haja most vörösebbnek tűnt, mint bármikor.
- Hol voltál? - kérdezte, anélkül, hogy felém pillantott volna. Csak a fejével intett az ablak irányába. - Már megint odaát csavarogtál?
Az az „odaát" immár eltűnt a sötétségben. Diogenészéket ellepte az este.
- Igen - feleltem.
- Zénó telefonált. Kérdezte, kész lesz-e holnapra az anyag.
Leültem mellé az asztalhoz.
- Nem lesz kész. A kislány alszik?
- Alszik. A fürdetéskor kérdezte, hol van az apuci.
- Istenem, Anna. Csak sétáltam egyet.
Most rám nézett, de inkább ne tette volna.
- Nem. Ez nem igaz. Te egyszerűen nem vagy velünk. Nem élsz itt. Úgy
érzem, valami egyre inkább elhúz mellőlem. Kezdem visszasírni azokat az időket, amikor órákig itt ültél mozdulatlanul az asztal mellett, és kifelé bámultál
az ablakon.
- Akkor az sem tetszett.
- Nem, de legalább megvolt az az illúzióm, hogy itt vagy mellettem.
- Ne kezdjük újra, jó? Én most is melletted vagyok.
- Sajnálom, de én nem így érzem. Megkérdezted egyszer is tőlem, hogy
mit csináltam az egyetemen, hogy mi történt velem aznap? Téged már semmi
sem érdekel. A gyerekkel sem törődsz.
- Én vagyok vele egész nap.
- Nem látszik rajta.
Ez egy kicsit alacsony volt. Éreztem, ahogy a gyomrom lassan fölkavarodik. A veszekedések engem általában fizikailag is kikészítenek, olyankor
görcsbe rándul a gyomrom, egy láthatatlan kalapács őrülten dolgozni kezd a fejemben, és legszívesebben elbújnék valahová, akár a beteg kutyák.
De ez most más volt. Fizikai undort éreztem minden iránt, Anna iránt,
a gyerek iránt, önmagam iránt. És ettől az érzéstől megijedtem. Fölálltam, kimentem a fürdőszobába. A vécé fölött öklendezni kezdtem, de a gyomrom
nem adott ki semmit. Pedig úgy éreztem, az egész bensőm kikívánkozik.
Anna megállt az ajtó előtt.
- Beteg vagy?
De nem jött közelebb.

1997. január

29

Nem tudom, sikerült-e felelnem valamit, miközben két kézzel az ülőke
peremét markoltam, és a vécé lefolyó nyílásával néztem farkasszemet. Úgy
tűnt, mintha a pokol sötét bejáratát látnám magam előtt, és ez a sötétség igyekszik kiszívni belőlem mindent.
Lehúztam a vécét, és a kavargó, örvénylő vízzel eltűnt a sötétség is. Anna
már nem állt az ajtóban. Talán csak képzeltem az imént, hogy egyáltalán ott volt?
A tükörhöz léptem, és megnéztem magam.
Valami nem stimmelt rajtam. Persze egy hányás után az ember sosincs elragadtatva önmagától. Az arcom gyűrött volt, szemem alatt sötét karikák.
Mintha legalábbis másnapos lettem volna. De volt azon a tükörképen még valami, ami zavaróan hatott, ám akárhogy is vizsgálgattam arcvonásaimat, nem
jöttem rá, hogy micsoda. A rosszullét számlájára könyveltem az egészet, majd
otthagytam a tükörképemet.
Anna már nem volt a konyhában, úgy tűnt, már elment lefeküdni. Egy
ideig bámultam a számítógép élettelen monitorát, de nem találtam magamban
annyi erőt, hogy bekacsoljam a gépet. Fáradtságot éreztem, mintha egész nap
zsákokat cipeltem volna a hátamon. Valamikor régen, egy másik időben, amikor még nem ismertem Annát, három hónapot dolgoztam egy malomban, akkoriban éreztem magam ugyanígy, miután hazaértem a műszak után. Mintha
mázsás terhek húznák lefelé tagjaimat.
Elindultam a hálószobába, de útközben megálltam a kislány ajtaja előtt,
majd óvatosan benyitottam.
A félhomályban láttam, ahogy, mint egy gombóc, összekucorodva alszik
az ágyban. Csendes, egyenletes szuszogás volt a jele. Bementem, és fölé hajoltam. Rövid, aranyszőke haja szinte világított a sötétben. Végigsimítottam a fejét, mintha meg akartam volna bizonyosodni róla, hogy tényleg ott van-e.
Megmozdult, átfordult a másik oldalára, de nem ébredt föl.
Ekkor valahol nagyon, nagyon mélyen megriadt bennem valami. Mint
egy kétségbeesett, reménytelen segélykiáltás, ami csak befelé szól, és senki más
nem hallhatja.
Kimentem a szobából, és csendben behúztam magam mögött a ajtót. Nem
tudtam mit kezdeni ezzel a váratlan érzéssel, de a rosszullét számlájára ez is ráfért.
Amikor levetkőztem és bebújtam Anna mellé az ágyba, ő már aludt. Vagy
legalábbis úgy tett, mintha aludna. Ereztem testének melegét, és nemrégen még
biztosan fölébredt volna bennem egy gondolat, amitől a kezem elindul a takaró
alatt, és tapogatva fölkutatja azt a másik, meleg, puha testet. De ez a gondolat
most csendben maradt. Nem is
t ^UTl LXtSüTIlíÍ • Szinte megkönnyebbülve vettem tudomásul a hiányát. Csak bámultam fölöttem a sötétséget, amely, mint
valami sűrű, fekete fust gomolygott körülöttem, bevont mindent, és rátelepedett mindenre. Behunytam a szemem, mert féltem, hogy ismét rámtör a roszszullét.

30

tiszatál

Azt nem tudom, mennyi idő után aludtam el, csak az álomra emlékszem,
de arra olyan tisztán, mintha moziban láttam volna, filmen. És mert olyan különös volt, hogy utána napokig bennem élt, magamban hordoztam, mint valami valóságos, megrázó élményt.
Egy várost láttam. Széles völgyet, melyben folyó kanyargott téglalap
alakú szántóföldek között, és benne a völgyben a várost. Magas, nagyon magas
fal vette körül, mint egy végtelen kígyó, végignyúlt a völgyben a fal, egészen
a távoli, ködbevesző hegyekig. De én beláttam a falak mögé. És láttam, hogy az
egész város kőből épült. Minden szabályos kőtömbökből volt kirakva: az utak,
a házak, a terek. Az utcákon és a tereken embereket láttam, rengeteg embert,
jöttek-mentek, vagy álldogáltak és beszélgettek. Érdekes emberek, fura öltözékekben. Hallottam beszédjüket, a lágy, dallamos szavakat, de a nyelvüket nem
értettem. Láttam a hatalmas piacteret, a kereskedők asztalait, melyek meg voltak pakolva mindenféle áruval, gyümölcsök hevertek halmokban az asztalok
mellett. Asszonyok alkudoztak a kereskedőkkel, egyik fitymálta az árut, a másik dicsérte, és az asszonyok az edényeiket a fejükön hordták, és a tálak meg
sem billentek, amikor lépkedtek. Színes, tarkabarka ruhák kavalkádja. Az utakon lovas kocsik, hintók és szekerek közlekedtek. Néhol katonák álldogáltak
az utcasarkokon, hosszú dárdáikra támaszkodtak, nevetgéltek és a jövő-menő
embereket nézegették, a fehér köntösökben kacérkodó lányokkal viccelődtek.
Taréjos sisaktolluk táncolt a szélben. És a város szívében, a nyílegyenes, széles
sugárutak forrásánál hatalmas építmény magasodott a házak és a terek fölé; piramisszerű, lépcsőzetes épület, oldalán rengeteg színes, a tündöklő napfényben
csillogó üvegablakkal. Az épület tetején egy oszlop állt, az oszlop csúcsán
aranyló gömb, kitárt szárnyakkal az oldalán. Szárnyas napkorong. ...Ekkor valami borzasztó dolog történt. A távoli hegyek megremegtek, mintha csak délibábok lettek volna a tűző napban, és megrezdült a város is, omladozni kezdtek
a falak, az emberek rohanni kezdtek, látszólag összevissza, fejetlenül, mint
hangyák a megbolygatott téglák alatt. A házak összedőltek, az utak, mint folyón a jégtorlaszok, megrepedtek és feltüremlenek, és az óriási szárnyas napkorong inogni kezdett az épület csúcsán, aztán végképp megbillent és alázuhant a kövezetre. A távoli hegyek pedig alásüllyedtek, mintha a föld péppé
vált volna alattuk, és a hegyek mögül hatalmas szökőár tódult be a völgybe,
végigsöpört a szántóföldeken, és egy szempillantás alatt maga alá temette a várost. Nem maradt más, csak a háborgó víz, amely egyre csak ömlött befelé
a völgybe, és nőtt, nőtt, akár egy újszülött tenger. Úgy éreztem, mintha engem
is beborított volna a víz, alámerültem, levegő után kapkodtam, miközben emberi és állati tetemek úsztam el mellettem, kiguvadt, élettelen tekintetük rámszegeződött, kezek kapaszkodtak belém, és húztak le a mélybe...
m

1997. január

31

- Nagyon fura dolgot álmodtam az éjjel - mondta Anna másnap reggel,
miközben kapkodva készítette a reggelit. Félig már késve volt, mint mindig.
- Nem vagy vele egyedül.
Ott ültem az asztalnál, és a kávémat iszogattam. Még mindig nem tértem
teljesen magamhoz.
- Azt álmodtam - folytatta Anna, anélkül, hogy meghallotta volna, amit
mondtam - , hogy egy reggel fölébredtem, és rohantam a fürdőszobába, hogy
időben elkészüljek, mert délelőtt korán órám volt, és amikor odaálltam a tükör
elé, képzeld, téged láttalak benne. Nem a saját tükörképemet, hanem a tiedet.
Alltam, és néztelek a tükörben. De te nem mozdultál, úgy bámultál rám, akár
egy fényképről. És tudod, mi volt az egészben a fura? Nem is ettől ijedtem
meg, hanem a szemedtől.
- Mi volt a szememmel?
- Kék volt - nevetett Anna. - Pedig a te szemed barna, legalábbis amióta
ismerlek, barna. De abban a tükörképben a szemed kék volt. Éppen azon töprengtem, hogy ez hogy lehetséges, amikor megszólalt az ébresztőóra. Hát nem
különös?

32

tiszatál

SZAKÁCS ESZTER

Cseppenként érkezni meg
Tisztíts meg. Szűrd át életem vizét
- mielőtt inna belőle bárki még sűrűbb szövésű anyagokon,
mert hálóvá koptak a régiek, tudom.
Cseppenként érkezni meg, mint a víz
és nem tudni, minden oda visz,
átszivárogni vakító vásznakon,
hogy csészédbe hulljak a másik oldalon.

Janushoz
Kulcsok ura, kapuk ura
nyiss új évet előttem.
A régi fundamentumát
súlyommal összetörtem.
Lelépő szobor,
belefagyva a mozdulatba,
hová érkezem ismét,
hová s miféle bajra f
Foglyul ejt minden évem.
Ágak rácsozzák az eget,
s te nem engedsz ki,
csak kulcsaidat zörgeted

1997. január

33

KÁNTOR ZSOLT

A falevél
Ahogy kiesik a lexikonból a falevél,
megremeg, akár egy kérges, ráncos kéz,
préselt, gyűrött múlt, mennyi hajnal van benne,
esők, darazsak emléke, május, június melege,
keserű, gyógyító nedvek, rostok,
inak, erek, alkonyi szomorúságok, óvatos érintések,
magány, együttlét, fegyelem és figyelem
egymásba nőtt redői, lemondás, füst,
suttogás, szomj, érintések nyomai, árnyak, éjek,
bíbor, arany felejtés, szél,
az erdő szaga, könnyek, szavak illékonysága,
mennyi idő, ima és lobogás, hajlongások,
tépelődések pora, nevetés, vihar, csend,
sejtelmek bezártsága, élet, remény széthullása,
zene, bogár-lábacskák kaparászása,
ásítás, ősz, titokban elrebegett vallomások,
tűz, ágak zaja, ajkak egybesimulása, forrósága,
megérett világ, lebomló lét,
miért hagyod el ezt az édes régiót,
ahol hűlt helyedet senki nem siratja?

Nem szembeötlő de nem is hiányzó
Valóságfedezet. Csont, inak, idegek. Tünetek, testiek, „szünetek", lelkiek.
„ Tiporsz a holtakon, ó Szépség", így Baudelaire,
Hardver, szoftver...
Lázálom ez az egész.
Csak szaporítja, szüli az ész.
Ez a hét, maradék, haladék. Csupa kék.
Istenem, őrizz meg hirtelen.
Ne legyek hiteltelen.
Végy még egy létet (a pénzemen)!

34

tiszatál

Legyen ontológiai érdemem.
Feltámasszam a Beszédet, olvasás által?
Az „elbeszélhető" írást ábránddal?
Megint az én-járás, „a szép aktualitása",
a „nagy elbeszélések"kis bája.
A túl- és innen-világ?
Farkasok és őzgidák.
Istenem, Drága Uram! Szedd le rólam e „testet".
S HAGYD MEG A LELKEM, HA TETSZETT.

Értelem, adás
Azon tűnődtem, mi mutatna jól ezen a fehér síkon, ami
ez a papír, minek örülnének azok, akik olvasnák, s mi volna
a legtalálóbb ebben a helyzetben, ami megfogalmazható?
S milyen betűtípusok, tipográfiai rendszerek lennének a legmegfelelőbbek annak, ami megszületik.
Gondolhatom-e azt, hogy lesz itt valami?
Egyáltalán, mit jelent az, hogy „ebben a helyzetben"?
Miért pont ebben? Mitől van ilyen írás-kényszer, műösztön, ami tulajdonképpen üresbe tett szituáció. T. D. szavaival élve: azt, hogy abszolút, csak az mondja ki megszorult.
Milyen helyzet van épp itt, a megírás szünetében? Talán erről
kellene szóljon a fehér sík.
Arról van szó, azaz arról mesél a szótlanság, mint magérzet, hogy talán nincs is értelme megfogalmazni, még intuitíve sem a bennünket elárasztó, tömegesen ránk törő félelmeket.
Mert semmi nem semmi. És a minden se sok. Legfontosabb szavaink vesznek el koraszülés miatt. Lám, most is, csak
a hangszerelt ésszerűség zúg fel, a nevesített és érzékített magány.
A sűrű szorongás, mint tudatcsomó, valódi, belső elválasztási mirigyduzzanatot termelt a jobb fülem alá. Egy daganat, a nyakamon, kitapintható halál.

1997. január

35

Legenda Veres Péterről
CSERES TIBOR, DOMOKOS MÁTYÁS, FEKETE GYULA, FODOR ANDRÁS
ÉS TORNAI JÓZSEF VISSZAEMLÉKEZÉSEI
„En az olyan írók közé tartozom, akik nem véletlenül
lettek íróvá, mert már a negyedik elemiben, az utolsó iskolámban, amikor a tanítónk azt kérdezte, ki, mi szeretne lenni, azt
feleltem, költő. Hogy mégsem az lettem, hanem csak író f Ehhez
hadd jegyezzem meg, hogy abban az időben a nép az író fogalmat még annyira se ismerte, mint ma, de a költőről már tudta,
vagy legalábbis sejtette, hogy kicsoda, micsoda."
(Veres Péter)

Fodor András: - Sajátosképpen én Veres Pétert Kaposváron ismertem meg,
méghozzá előbb, mint személyében láttam. Tehát hogyan lehet ez? Úgy, hogy láttam egy fényképet a Teleki utcán kitéve. Nem lehettem több 13 évesnél, és egy nagyon szép fotó volt az ott egy vonzó parasztemberről, amely előtt többször elmenvén, törtem a fejem, hogy ugyan ki lehet. Ritkán fordul elő ilyen, gondolom,
hogy a rejtélyhez megjön a személy, méghozzá ugyanott. Pár száz méterrel odébb,
az állomáson, 1946. május 26-án láttam először testi valójában Veres Pétert, persze
hozzá kell mondanom, hogy előtte, 1944-46 között a műveit megismertem, és lelkes híve lettem. Olyan könyvének is, mint a Falusi krónika. Híre jött, hogy az akkori frakcióharc jegyében a baloldali blokk három pártja, a Kommunista Párt,
a Szociáldemokrata Párt és a Nemzeti Parasztpárt ilyen elnevezéssel szövetségre
lép, és alakuló demonstrációját éppen Kaposváron tartja. Állunk az állomáson, valahogy besomfordáltunk a sárga keramitkockás peronra, bejön a vonat némi késéssel. Első pillanatra Rákosi kopasz fejét pillantja meg mindenki, osztálytársaim,
akiket odavittem, ott a Matyi! ott a Matyi, mutogatnak, de ezt a kissé gunyoros,
fura jelenetet azonnal lezárja egy következő pillantás, hogy a másik kocsiban egy
lehúzott ablak mögött ott áll Veres Péter, kicsit hátrafeszített tartással, a fejét is inkább hátra tartva, miközben a kalapja karimája a szemére, a szemöldökére árnyékot vet, és ez a tartás, és az a derű és magabiztosság, ahogyan ő ott nézett, az az
egyenes habitus, az alig őszülő fiatalosság, (csak éppen a bajsza végén kezdett még
akkor őszülni) ez a legényes, dacos, mosolygó állás, roppantul megfogott engem.
Természetesen elmentem a Parasztpárt udvarára, ahol Péter gyors tájékoztatást
adott híveinek. Ott voltak persze az alvezérek is, Erdei az egyik oldalon, a másik
oldalon pedig még vele volt Kovács Imre, ám érződött rajta, hogy ő már nem
megy együtt a pártjával. Veres Péter eléggé magabiztosan utasította vissza a vádakat, hogy a Nemzeti Parasztpárt .fia, vagy lánya, vagy mit tudom én mije" a kommunistáknak. Aztán beszélt olyan éles problémákról, mint a nacionalizmus vádja,
hogy miért nemzeti a parasztpárt? Igen, emiatt is támadják őket, de a nemzeti jelAlbert Zsuzsa rádióbeszélgetésének közlésével (elhangzott a Kossuth Rádióban 1993. június
22-én) a 100 éve született Veres Péterre emlékezünk.

36

tiszatál

zőnek igenis van funkciója, és értelme. Mert internacionalizmus ide, internacionalizmus oda, szükségünk van a nemzeti érzésre. Kicsi nép vagyunk, és körülöttünk
minden oldalról hatalmas faji öntudattal rendelkező népek vannak. Úgy adódott,
hogy az éjszakát ő egy osztálytársamék házában töltötte, mert az osztálytársam
apja, Egyed kovácsmester volt a kaposvári Parasztpárt elnöke. Osztálytársam elhatározta, hogy belop engem vendégük elé, csak keljek fel nagyon korán. Ez megtörtént, bementem a fapalánkos udvarra, és mit látok? Veres Péter egy körtefa alatt
ül. Bemutatnak neki elég ügyetlenül, hogy hát itt van egy kis rajongó. Ettől valahogy annyira elszégyelltem magam, hogy még^ annál is kevesebbet kívántam tőle,
mint eredetileg elképzeltem (17 éves voltam). írást egyáltalán nem vittem magammal, ezért meg is lepett, amikor azzal fordult felém, hogy: Kedves fiam, hoztál valamit? Mondtam, nem, csak meg akartam őt ismerni, és egy-két kérdést feltenni.
Például, hogy miután amit a népi írók kívántak, követeltek, az lényegében teljesült, milyen szerepük lehet a továbbiakban? Azt felelte, hogy igaz, hogy részben
teljesült, amit kívántak, de lehetnek továbbra is olyan írók, akiknek van erről
a témáról mondanivalójuk: akik a népről, öröméről, fájdalmairól való élményeket
megfogalmazzák. Szóba hozta az akkoriban erősen támadott Kodolányit, Németh
Lászlót, Sinkát, Erdélyit, Féját, és azt mondta, mi Parasztpárt, igyekszünk védeni
őket. Sinkát például meg tudjuk őrizni a rendőri támadásoktól. Aztán a másik
kérdés az epigon parasztköltőkre terelte a szót, mert Somogyban voltak igazi parasztköltők, akik Fekete barázdák alól címmel egy antológiában jelentkeztek is.
Erre ő elég kategorikusan azt mondta, hogy két bajuk van, az egyik a limonádé hazafiság, a másik, hogy nem elég műveltek. És egyszer csak jelzik, hogy itt van az
autó. Erre ő azonnal összekapta magát, a kicsit poros, fekete ruhában, csizmában,
nyakkendőtlen ingben, amiben járni szokott, de mégis egyszerre valahogy ünnepélyesebbé vált, mint aki tudatában van, hogy most fontos feladatra indul. És ahogy
kihúzta a vállát, zsebredugta az ökleit, megint megállapítottam, hogy jótartású,
szép ember. Kezel mindenkivel, de nem mond semmi fölöslegeset, mintha sietne
kissé, hogy gyerünk, gyerünk, vár a politika. „Csak ez a sürgetés ne csalja lépre ezt
a becsületes embert, akkor van miért sietnie." Ezt én aznap írtam le, és azért idézem most, mert hosszú idő után, évtizedek után tudtam erről újra beszélni vele.
Tüskés Tibor még a hatvanas évek végén, 1967-ben talán, vitába keveredett vele
a közép-dunántúli ember mentalitásáról, és végül oda lyukadtak ki, hogy jó, menjünk el a színhelyre, nézzünk körül, és hogy legyen ott, abban az autóban,
amelyikkel ezt a körutat megtesszük, a Fodor András is. Ebben mindkét fél megegyezett, így kerültem én egy teljes napig az ő társaságába, ami roppant érdekes
nap volt. Erről, hogy röviden mondhassam el, egy nem sokkal későbbi versben
szólnék inkább, mert a lényeg ebben benne van.

Veres Péterrel a Balatonnál
Kezdődik Kilitinél
(katonaként innét szökött,
míg én a Számadást
olvastam Lengyeltótiban.)

1997. január

37

A feltolt kalap karimája
alóla vadvíz-tükrű mosoly,
a vékony-csillanású szem
sarlója fürgén működik.
Beleakad az omlófalú házba,
kopár udvarit iskolába,
a parlagon maradt mezőbe,
az elbitangolt rétbe, hol csak
savanyú fű terem.
Aztán a fák!
Csínján kell bánni a fokkal.
Pontosan tudni, úgy ahogy őa
mátai állomáson
milyen gödörbe, hogy ültette el
a kanadai nyárfát
1932. május 12-edikén.
És tudni kell,
a gyökerek körül
milyen kultúrát mivel a bogár, miért szép
minden esztétika nélkül
egy kukoricatábla.
Meg a kert, meg az erdő,
a sziklán sarjadzó barackos,
a csatornás berek.
Nem úgy a védett grófi allé
ostoba vadgesztenyefái!
Mennyivel dúsabb, hasznosabb
a mézhozó hárs...
Aztán,
ahogy sodor az út,
ahogy kanyarodunk a part
északi kallója felé,
77 kilométer után
első mondat a tóról:
„- Aj, szegény Balaton,
hogy töri-zúzza a szél!"
Amikor Tuskcstol már elbúcsúztunk, mert őneki más irányba, Pécsre kellett
mennie, Balatonfüreden, illetve Akarattyán, ahol még időztünk, megmutatta a kertjét, figyelmeztetett arra, hogy milyen elhanyagolt a környezet. Mielőtt még elindultunk volna, ez egy fontos momentum, mondta, hogy egy kicsit faradt. cs
a szive is kicsit rendetlenkedik, üljünk le valahol, és egy konyakot megiszik. Ezt is
azt hiszem ritkán lehetett látni, hogy ő italt kér és ez volt az a helyzet, amikor
szóba hoztam, hogy én nagyon régóta ismerem, 1946-ban találkoztunk először

38

tiszatál

a Baloldali Blokk alakuló nagygyűlésének napján Kaposváron, ahol & szónokként
megjelent. Azonnal emlékezett, mondta, hogy igen, még az Egyed kovácsék udvarára is emlékezett, rám persze nem, de izgatta valami, és ez nekem nagyon imponált, hogy milyennek láttam akkor én a kaposvári diák. Nem voltam nagyképű?
Nem voltam pökhendi? Kérdése visszaidézte bennem azt, amit akkor leírtam,
hogy csak lépre ne vigyék!
Tornai József: - Én 46-ban láttam először, Tiszaugra mentem akkor lisztet cserélni, és ott hidat építettek a katonák, ott állt a fokosával, fehér ingben, csizmában
és beszélgetett a katonákkal. Azt tudtam, hogy honvédelmi miniszter.
Cseres Tibor: - 46-ban nem lehetett, 47 legvégén, 47 derekán építési miniszter
volt.
Tornai J.: - Igen, akkor azért volt ott.
Cseres T.: - Valószínűleg én is vele voltam, de én akkor még számodra nem
voltam jelentős személyiség. Ügyet sem vetettél akkor valószínűleg rám.
Tornai J.: - Ha kiskatona voltál.
Cseres T.: -Nem, én a Veres Péternek a szárnysegéde voltam akkor, sajtófőnöke, miniszteri tanácsos, ő pedig kegyelmes úr volt.
Domokos Mátyás: - Én is akkoriban ismertem meg, illetve csak láttam: 1946
elején, de már jó idő volt, és mondhatom, hogy ugyanúgy láttam, ahogy Illyés írta
róla még a 40-es évek elején, mint egy „csodát", mert egy népgyűlésre vonulóban
elől ment Péter bácsi, kalapban, de kiskabátban, fehér ingben, csizmásan és utána
a makói parasztság többezres tömege hömpölyögve. Spontán felvonulás volt ez, ki
a makói főtérre, ahol Veres Péter aztán beszélt a néphez. Én akkor láttam, mint
kisdiák őt először, aztán később ismertem meg személyesen.
Fekete Gyula: - Én negyvenkettőben találkoztam vele először, Sárospatakon.
Fiatal tanárok hívták meg, tartson egy előadást az iskolának. Az imateremben - ez
volt a legnagyobb terem - a padsorokkal szemben a katedra, két oldalán karéjban
néhány padsor, az egyik karéjban a lányok ültek - kevéske lány is járt a fiúgimnáziumba, a mi osztályunkban negyvenkét fiúra egy szem lány jutott -, a másik karéjban a tanárok. Más alkalommal, valahonnan a padsorokból, szívesebben nézegettem én a lányokat, de amikor Péter bácsi kiállt beszélni - nem a katedrára, a katedra elé - , a tanárokon felejtkezett a szemem. Belém égette magát a kép: a mosolyról a tanári arcokon, nem mondom, hogy gúnyos, inkább elnéző, engedékeny
vagy gyanakvó mosoly volt ez: ni csak, ni, ez a négyeiemis paraszt - csizmában,
természetesen, nyakkendőtlenül a szokásos szerelésében - idejön a Bodrog-parti
Athén szellemi fellegvárába, és elkezd előadni. Örökre bennem a kép, ahogy lassan
lefagy a tanári arcokról a fölényes mosoly. Mert Péter bácsiban is megvolt a „kivagyiság", s ilyenkor, amikor megérezte a kihívást, brillírozni, tündökölni kezdett,
ezúttal a világirodalomról. Kifogyhatatlanul sorolta a példákat, egymást érték a hivatkozások olyan nevekre, amelyeket a tanárok jó része hírből sem ismert, műveket elemzett s azt is azzal a megkapó verespéteri logikával, melyen átsugárzik a jó-

1997. január

39

zan paraszti gondolkozás, s egyszeriben rávilágít valami nagyon mai, nagyon szorongató gondunkra. Örökre bennem marad, ahogy a lefagyott mosolyt átmelegíti
a csodálkozás a tanári arcokon. Utána szűkebb körben sokáig beszélgettünk - az
Önképzőkör elnöke voltam -, megőrizte Az Alföld parasztsága dedikáció)a a találkozás dátumát: „Spatak, 1942. ápr. 23." A dologhoz tartozik, hogy a meghívást kezdeményező tanárokat utána - felsőbb utasításra - szigorú megrovásban részesítették.
Domokos M.: - Ti mindannyian ismertétek az egyik kedves kollegámat, Pintér
Jóskát, aki a katonaságnál találkozott Veres Péterrel, mint hadügyminiszterrel, akkor, amikor Cseres Tibor volt a szárnysegédje. Pintér Jóska mesélte, hogy egy
díszszemle során elkezdett a legényekhez beszélni Péter, és nem jutott eszébe pihenj, szerelvényt igazíts!-t vezényelni, úgyhogy az első félóra után azt vették észre,
hogy itt is ott is kidől valaki, ájultan a sorból, de nem mert senki sem szólni a hadügyminiszternek. Végül valaki odamerészkedett és a fülébe súgta, hogy nem fogják
végig kibírni vigyázz állásban.
Nagyon érdekes, hogy különböző évtizedekből ugyanazt az emléket mondjuk el, tehát azt, Hogy le tudta nyűgözni Veres Péter az embereket. Nemcsak gyűléseken, mert a Szépirodalmi Könyvkiadóban, ahol a könyvei megjelentek, valahányszor bejött, már a folyosón elfogott valakit, elkezdett magyarázni és lassan kigyűlt az egész szerkesztőség a folyosóra és ott tartott szabad-előadást.
Cseres T.: - Nem tudom már felidézni, hogy miről, mindent tudni akart, mindenről akart tudni, és meg volt bántva, hogyha olyan téma kerüt eléje, amelyet
még nem ismert, annak nyomban utánajárt. Egy példával tudom ezt illusztrálni,
Makóra mentünk egy alkalommal, a 60-as években, az úton szóba került az ő olvasmánya, ami felháborította, Rousseau emlékiratai. Azt mondja, borzasztó dolog,
hogy ez a Rousseau milyen erkölcstelen, házas nőkkel kezd viszonyt. Nem is egygyel, sorban. Mondom, hát ez előfordul a világtörténetben. Nem, azt mondja, ez
erkölcstelenség, és a nemi erkölcsöt szigorú kordában kell tartani. Erre nincs szabály, mondom, hát itt vannak a különböző nemi aberrációk, amelyeket nem lehet
megmagyarázni holmi katolikus vagy protestáns erkölccsel. Nem, azt mondja, és
védte az ő álláspontját. Mondom, itt van pl. a Pszichológiai Szemlében megjelent
egy tanulmánya Hermann Imrének arról, hogy a homoszexualitás hogyan áll elő,
hogy a homloki ganglionokban, ahol túlfejlődött az egyik oldal, amely a matematika és a zenének a góca, és mellette van a szexualitásnak a ganglionja, elnyomja
a szexualitást, és ebből abberáció keletkezik. Pl. a zenészeknél nagyon gyakori az
ilyen nemi abberáció, a muzsikusoknál, énekeseknél. Hát hogy ez nem igaz. Én
magyaráztam neki Hermann Imrének a tanulmánya alapján a Hermann Imre
szemléletét. Beértünk Makóra, megtartottuk az estet, egy szobában aludtunk, és
még tovább magyaráztam neki, amit én olvastam, ami nekem friss élményem volt.
Korán reggel keltünk Szegeden, azt mondja, hol van itt legközelebbi újságkioszk?
Mondom, itt a Széchenyi tér sarkán. Azt mondja, odamegyünk, megnézzük. Körülnéztünk, és ki volt téve a legutolsó Pszichológiai Szemle. De nem volt sehol az

40

tiszatál

elárusító, korán reggel indultunk. Azt mondja, megvárjuk. Megreggeliztünk, viszszamentünk, még mindig vártunk egy félórát, míg megérkezett az újságárus és akkor kérte a Pszichológiai Szemlét. Azt mondja, ez az egy példány van, nem szokták elvinni sohasem, most elviszik. Megvette Péter bácsi, beültünk a kocsiba, elöl
a Józsi bácsi mellett ülve kinyitotta és elkezdte olvasni Hermann Imre cikkét, Kisteleken befejezte az olvasmányt, és attól kezdve 6 magyarázta nekem, hogy mi történik a ganglionokban a szexualitás elnyomatása során.
Albert Zsuzsa: - Az 6 munkaerkölcse az csodálatos volt, akárhol dolgozik valaki, az rongyember, ha nem végzi el tisztességesen azt a munkát. A krampácsolást,
például.
Domokos M.: - Nemcsak a krampácsolást. Én többször hallottam, amikor kifejtette, hogy ők - az ők alatt itt most a munkásmozgalom vonzáskörébe tartozó
embereket kell érteni - valahányszor olyan helyzetbe kerültek, amikor tulajdonképpen kényszermunkát kellett végezni, például internálótáborokban, mindig adtak arra, hogy tisztességesen elvégezzék a munkát, hogy lássák rajtuk, hogy ők
nem „rongyemberek". Emiatt később komoly ideológiai konfliktusa is támadt
Révai Józseffel. Révai beszédben többször visszatért erre, elítélően mondván, hogy
az ellenségnek dolgoztak. Ezt a következtetést csak egy szektariánus szemellenzős
gondolkodásmód, vagy elvakultság tudja levonni, holott Veres Péter nézete az
egyik legszebb emberi vallomás. S ha tetszik: örök emberi ösztön. Erről szól például egy emlékezetes angol vagy amerikai film is, a Híd a Kwai-folyán. Sajnos nagyon kiveszett a világból.
Fekete Gyula: - Nemcsak azért, mert a munka örömöt ad, hanem, mert
a munkaerkölcs kötelez. Péter bácsi ezt sokszor el is mondta, meg is írta, hogy:
megdögölni lehet, de rongyembernek lenni nem.
Domokos M.: - Erre a beszélgetésre készülve megtaláltam azt a Kortárs számot, amelyben jóval Veres Péter halála után (korábban nem is lehetett volna) közreadták azt a belügyminisztériumi jegyzőkönyvet, amely Veres Péter 1957-cs kihallgatása alkalmából készült, ahol Péter bácsi kerekperec leszögezte, hogy „a történelemben még nem volt rá példa, hogyha az írók és a kormányzat között vita keletkezett, a történelem utólag ne az íróknak adott volna igazat, még ha véletlenül
egy-egy konkrét kérdésben a gyakorlati politika szemszögéből nézve nem is volt
igazuk". Még a nagy történelmi változás előtt, tehát a 40-es évek legelején, vagy
a 30-as évek végén egy interjúban Nagy Lajosnak azt mondta, hogy „nekem nem
írónak, hanem forradalmárnak kellett volna lennem. Vágyaim főleg a szépirodalom felé húznak. De az érdeklődésem annyira általános, hogy sokszor izgatnak a
társadalmi kérdések is, látom a társadalmi zűrzavart, s a tehetetlenséget nem bírom
tétlenül nézni. Nekivágok hát, hogy hátha nekem sikerül, világosságot vetni a sötétségbe, vagy másképp: kihámozni a rejtett lényeget. Akik úgy érzik, hogy a társadalomtudomány terén csak ők az illetékesek, az ilyen munkáimat nem látják szívesen. Vissza akarnak szorítani az őstehetség szerepére, már hogy csak hadd maradjak meg kuriózumnak".

1997. január

41

Fekete Gy.: - Mindig túllép az íróságon, messze túllép a szépirodalmon. Voltaképpen politikus is, szociográfus is, filozófus is, az élet minden szögletét igyekszik
földeríteni. Olyan belső izgalom munkál benne, a valóság megismerésének és fölmutatásának olyan izgalma, hogy ezt nem lehet csak szépírósággal szolgálni, kielégíteni.
Cseres T.: - Valahányszor felüti az ember az ő olvasónaplóit - itt meg kell jegyezni azt is, hogy alig volt író kortársaim között, aki annyit olvasott volna, mint
Veres Péter - , ezek az olvasónaplók is tele vannak ilyenfajta megjegyzésekkel,
amikre Fekete Gyula utal, hogy ez csak irodalom, a többi csak irodalom. Ami csak
irodalom, nem érdekelte.
Fekete Gy.: - Én féltem találkozni vele. Nem tudom, ti voltatok-e így, de én
tartottam a találkozástól, mert ha valahol megjelent egy írásom, ő biztosan olvasta.
Én meg nem viszonozhattam ezt neki, nem tarthattam számon az egész sajtót. Ha
nem talált meg telefonon, levelet írt, valami fontosabb írásom - különösen a népesedés ürügyében - ha megjelent, mert minden széles körű érdeklődése mellett a tenyészet törvénye kiváltképp izgatta, a létezés, az élet. Ez volt a csúcsa az ő értékrendjének: az élet.
Cseres T.: - Hogy kapcsolódjam ahhoz, hogy féltél vele találkozni, nekem
nem volt módom félni, mert több mint fél éven keresztül naponta együtt autóztunk, az országot jártuk, én mint a sajtófőnöke azt is tapasztaltam, hogy a gyomismerete is milyen volt. Egyszer a Hortobágyon haladtunk keresztül, és azt
mondja: Józsi bácsi, álljon le, nekem félre dolgomra kell menni. Kiszálltunk a kocsiból, én jobbra, ő balra, majd azt mondja: „Tibor, gyere át a másik oldalra." Átmentem. „- Itt egy nedves kört rajzoltam a fűre. Hencegni szoktál azzal, hogy milyen növénytani tudásod van, nevezd meg a növényeket itt a körben." Kezdtem
latinul és magyarul mondani a növényeket, nyolcig, tízig eljutottam, aztán megtorpantam, nem ismertem a többit. És akkor elkezdte mondani, hogy mi van még ott,
és legalább húszféle növényt, gyomot megnevezett, mindnek szép virága volt, és
dicsérte őket. Józsi bácsi, aki figyelte az országút másik oldaláról a mi beszélgetésünket, azt hitte, két őrülttel van dolga a kocsiban. 25-30-ig elmondta, mi van még
ott a füvek között, virágok között, amit én nem is ismertem. Persze neki volt előnye bizonyos, mert hortobágyi ember lévén ismerte a hortobágyi plántákat és
gyorsan fölébem kerekedett. Diadalmasan ültünk kocsiba, és Józsi bácsi teljesen
megdermedten vitt tovább bennünket Debrecen felé.
Tornai J.: - Számomra, és azt hiszem, egész sor 20. századi magyar értelmiségi
számára Veres Péterben az a rendkívül fontos, és valóban jelképes, hogy az ilyen
bennszülött emberből hogyan lesz értelmiségi. Mert az, amivé ő lett, azt intellektuelnek hívják Európában, ez a szó legtermészetesebb fogalmát jelöli meg, ilyenek
vannak a franciáknál, ilyenek vannak az amerikaiaknál, az oroszoknál. Tolsztojt is
az egész társadalom, az egész etika, az egész történelem, minden érdekelte. Erre azt
hiszem, nincsen jobb fogalmunk. Én azt találtam benne csodálatosnak, mitizálhatónak is, hogy a legtöbb intellektuel, kénytelen kelletlen (ez a 20. század botránya)

42

tiszatál

végül is attól a néptől, ahonnan való, valamilyen módon eltávolodik, az önmeghatározásai azért olyan bizonytalanok. Veres Péterben az egyedülálló, hogy ő ott
lett erdő, ahol kihajtott.
Domokos M.: - Hihetetlen élettudás volt benne, és ugyanakkor hihetetlen ismeretszomjúság, az egyiket a másikkal mérte és ellenőrizte. Ha nagyon vulgárisan
akarom kifejezni magamat, akkor azt kell mondanom, hogy nem esett semmitől se
hasra, hanem megmérte az élettapasztalatai mérlegén. Ugyanakkor be tudta építeni
azt is, amit elfogadott, a világába. Hogy őneki mindenről volt véleménye, ezt sokan úgy értelmezhették, hogy ő egy kis közösségnek, a falunak a bölcse, aki mindenki helyett gondolkodik, és mindenki helyett véleményt formál a világ dolgairól, de itt sokkal többről volt szó benne. Azért merem ezt mondani, mert nemcsak
hogy minden sorát olvastam, kisdiák koromtól kezdve, mert a könyveit előbb vettem a kezembe, minthogy őt magát láthattam volna ott Makón vonulni a parasztok élén az utcán, t. i. Püski Sándor, a kiadója elhozta az iskolába a könyveit, és
majdnem egy időben olvastam, mint ahogy azok akkor megjelentek, hanem aztán
később a könyveinek a szerkesztője is lettem, akkor is tapasztaltam, hogy folyton
működik, dolgozik az agya, mint egy jó malom, és folyton őröl. Állandóan gondolkodik, töpreng azon is, amit látott, meg azon is, amit olvasott. Hihetetlen intellektuális frissesség volt benne, szellemi befogadóképessége szinte határtalan volt,
ugyanakkor rendkívül szívós gyökerekkel kapaszkodott bele mindvégig az életbe,
és semmit nem felejtett el abból, amire a sorsa, a paraszti sors, hogy úgy mondjam,
kisgyerek korától fogva megtanította. Egyébként nem is tartotta magát falusi parasztnak, ő ezt differenciálatlan kijelentésnek tartotta, hanem földmunkásnak.
Mindig ezt a kifejezést használta, hogy földmunkás vagyok.
Tornai J.: - Emlékszem, amikor elolvasta Dürrenmattnak Az öreg hölgy látogatása című darabját, azt mondta nekem: „Ez remekmű, de nekem ne merje senki azt
állítani, hogy egy ilyen nő visszamegy a falujába bosszút állni, ilyen nincs. Tehát
remek írás, de az alapötlet rossz, barátom, Dürrenmatt nem ismeri az életet."
A képzeletnek bizonyos mozgását vagy a dramaturgiai absztrakciókat nehezebben
tudja az olyan elme elfogadni, amilyen ő volt.
Fekete Gy.: - Viszont annál inkább az „életanyagot". Úgyszólván minden írását az „életanyag" uralja, a valóság anyaga ez, realista képletekben. Egyébként sokan nagyra értékelték ezt, ugyanakkor, mint „szociografikus" írót, sokan el is marasztalták emiatt. Holott - nem is tudom hirtelen, ki írta róla, azt hiszem, Illyés
Gyula, milyen nagy dolog az, hogy mint egy néprajzi múzeum, amiben még sohasem voltam, olyan néprajzi múzeum Veres Péter minden írása.
Tornai ].: - Nagyon ökonomikus magyar nyelven, gyönyörű, megemelt magyar nyelven ír, ami egészen páratlan a magyar irodalomban.
Szavakban olyan gazdag nyelv az övé, mint a gyomismerete, amiről Cseres
Tibor beszélt, csak ez észrevétlen szinte, mert nincsen benne semmilyen keresettség és kimódoltság. Igaz az, amit Németh László mondott, hogy egy hortobágyi
szépségeszménnyel mérte meg a világot, de ez a hortobágyi szépségeszmény ugyanakkor rendkívül gazdag spektrumát is jelenti a valóságnak.

1997. január

43

Cseres T.: - A hortobágyi szépségeszményhez kapcsoljuk talán a hortobágyi
erkölcsi eszményt is, amit Veres Péter élete végéig magában hordott, az ő sors- és
kortársai, akik belekerültek a parasztságból a politikába, majdnem mind destruálódtak, mégpedig női vonalon voltak destruálhatók. Veres Péternél ilyesmiről szó
sem lehetett. Ő megőrizte magában azt az erkölcsi magatartást, amelyet Balmazújvárosról hozott, és még azon túl is tett, mert erkölcsileg szilárdabb volt, mint
bárki a kortársai közül. Én 37-ben tapasztaltam ezt a puritánságot nála, amely akkor puritánságnak tetszett, de később kiderült, hogy erkölcsi magas szemléletszínvonal. Botyánszki Margittal egy Békés megyei szocdem párti nővel kerékpáron járták a megyét, agitáció képpen, és valahol Kőrösladányban esteledtek meg. Egy
szocdem elvtárs lakásában kaptak szállást a tisztaszobában, a szoba két oldalán
a két ágy volt megvetve számukra, és hosszú vitába bonyolódtak. Amikor a Botyánszkiné, aki özvegyasszony volt, (nagyon szép asszony volt különben) kiment,
hogy tisztálkodjék lefekvés előtt, addig Péter gyorsan levetkőzött és bebújt a dunyha
alá, és úgy várta a vitatkozó társát vissza. Botyánszkiné visszajött és folytatta a vitát, amely szigorúan pártos vita lehetett, és a Péter ágya szélére ülve folytatta a beszélgetést. Erre Péter a falhoz húzódott és azt mondta: „Elvtársnő, én nős ember
vagyok, az én ágyam szélére ne üljön, ha velem akar beszélni, hanem üljön a saját
ágya szélére." Ez volt a vitának a vége, ezt Botyánszkiné mesélte nekem, mint kuriózumot, mert őneki nem volt nemi szándéka Péterrel kapcsolatban, de a véletlen
úgy hozta, hogy ez a kísértés jellegű ágy szélére ülés megtörtént.
Fekete Gy.: - Nem ismertem nála tisztább embert - most nem erre, nem a női
kísértésekre gondolok. A földosztásnál ő volt az Országos Földbirtokrendező Tanács elnöke. Elgondolhatjátok, mi minden kavarog egy ilyen minden falut, várost,
az egész tanyavilágot megforgató földosztásnál, de én nem hallottam senkitől - pedig megyei földosztó biztos voltam - , hogy egyetlen rossz szót mondott volna Veres Péterre. Sőt, lehetetlen helyzetekben ő volt az egyedüli tekintély. Például amikor a Coburg birtok felosztásán összekülönböztek a kövesdiek meg a tardiak. „Mi
jártunk oda dolgozni, minket is illet!" - így a kövesdiek. „Ez a mi földünk, minket
illet!" - így a tardiak, s őrizték a határt kapával-kaszával, két falu közt még éjszaka
is. Jöttek be mindkét részről hozzám s megállapodtunk: Veres Péterre bízzák,
szolgáltasson igazságot. El is mentek Veres Péterhez - és megbékéltek utána.
Cseres T.: - Az 6 emberi fejlődésének apró mozzanatához tudok mondani egy
adatot. Ő azt vallotta, hogy magyar ember csak bort iszik, ezt ebédeinknél mindig
tapasztaltam, nem volt hajlandó sört inni. Egy forró nyári délben, Csányitelken
tanyáztunk le a vendéglőben, halászlét rendeltünk és egyebeket és nagyon meleg
volt, én egy pohár sört rendeltem. Gyöngyözött az oldala, látszott a finom hideg
volta a sörnek, azt mondja Péter, én azért megkóstolom egyszer ezt a sört, milyen
rossz ital ez. Ő is kért egy pohárral, felhajtotta, azt mondja, egész jó, és még egy
korsóval rendelt, és attól fogva hideget áhító nyári ebédeknél ő is sört ivott.
Fodor A.: - Nagyon mértékletes volt az ivásban.

44

tiszatál

Fekete Gy.: - Nem itta le magát soha.
Cseres T.: - Nem hiszem, hogy volt valaha is részeg.
Fodor A.: - Ebéd után egy pohár sör az nem részegeskedés.
Domokos M.: - Bort se igen ivott, ő tejet ivott. Emlékszel rá Tibor, te ott voltál,
amikor Lillafüreden megrendezték Darvas kezdeményezésére a fiatal írók konferenciáját. Nos, akkor a diósgyőri várból behozott bennünket Dobozy az írószövetség autóján az Avas szállóba, estefelé, ahol laktunk, és leültünk vacsorázni. Az asztalfőn Péter bácsi ült. Kisvártatva jött a pincér, kérdezte, hogy mit parancsolnak,
s Péter bácsi azt mondta, hogy hozzon egy liter tejet. A pincér majdnem elájult.
Fekete Gy.: - Még a harmincas évek közepén is, amikor Féja meglátogatta
Balmazújvároson, megkérte Féját, hogy elmenet nézzen be a csendőrőrsre és igazolja magát, mert ha idegen látogató keresi fel, este beviszik a csendőrök és megpofozzák. Ez így volt még a harmincas évek közepén is.
Domokos M.: - Jónéhányszor megpofozták, amikor Pestről visszaérkezett
Balmazújvárosba: az állomáson megvárták, megverték, erről Gulyás Pál verset is
írt, így kezdődik:
„ Veres Péter betoppant, / csizmája nagyot koppant. / Messziről jött délelőtt, /
hozta a friss levegőt. / Hozta kintről a fagyot, / hozta a csendőrszagot." 1919-es direktóriumi tagsága miatt is megvolt neki a csendőrségi nyomozókönyvben és a rendőrség fekete könyvében a priusza. Ezt kiadták, és milyen jellemző, hogy ott a priuszában egy írói névsor is olvasható, azokról a baloldali írókról, gyanús elemekről,
akikkel állandó kapcsolatot tart fönn és ebben a névsorban oly szépen keverednek
egymással a népi írók és az urbánus írók. Ezzel kapcsolatban szeretnek mostanság
ellentéteket szítani, holott ez egy tábor volt, akkor, a harmincas években.
Fekete Gy.: - Ne kerüljük ki ezt a kényesnek tartott kérdést, a népi-urbánus
műháborút, s éppen Veres Péterről szólván. Emlékezhettek rá, mennyi dühvel,
mennyi elvakult indulattal támadta őt a Szabad Száj és köre, de még egy mai ifjú
nagyreményű politikusunk is azt nyilatkozza róla s vele együtt a népi írók javáról:
lepaktáltak Gömbössel, lepaktáltak Rákosival, mindenkivel lepaktáltak...
Domokos M.: - Gömbössel soha nem találkozott.
Fekete Gy.: - Persze hogy nem, de hazudni azt is lehet. A népi-urbánus háborúskodást is kezdettől fogva politikai manipulációk szították, meggyőző példát
mondok erre: Veres Péter volt az egyetlen olyan író, akit titkos szavazással ellenszavazat nélkül választottunk be az írószövetség elnökségébe. Erre nincs példa sem
azelőtt, sem azóta. Mocsár Gábor írja arról a szavazásról: ész nélkül húzgáljuk ki
a neveket a listán, de az ő nevénél megáll minden ceruza. Ez az eset önmagában is
jellemzi, milyen hamis képlet a kibékíthetetlen népi-urbánus ellentét. Bizonygathatnánk, van rá példa számolatlanul, hogy Péter bácsi megbecsülte az urbánus értékeket, de inkább fordítva hiteles ez. Hogyan vélekedtek róla főrangú „urbánusok", például Bálint György: „Más ősök árnyékából, egy közös szellemi haza túlsó
szögletéből küldöm feléje testvéri gondolataimat." Vagy Déry Tibor: „Szerettem,

1997. január

45

tiszteltem, jelenlétét mindig úgy őriztem emlékezetemben, mint nemzeti vagyonúnknak egyik, nagy tételét." Illés Endrét már említettem: „Olyan megajándékozottan és boldogan járom be Veres Péter egy-egy új könyvét, mint a legcsodálatosabb néprajzi múzeumot, amilyent még soha és sehol nem rendeztek be." Vagy
utódai közül például Somlyó György: „Veres Pétert mai irodalmunk egyik 'legeurópaibb' jelenségének érzem... Azokhoz a kevesekhez tartozik ma nálunk, akiket a szó teljes értelmében vett európai 'írástudónak' tekinthetünk... azt is mondhatnám, igazi 'literary gentleman' - a szónak a jó értelmében értve."
Domokos M.: - Fekete Gyula idézőjelek között említette, hogy ellenfelei szerint a politikában lepaktált Rákosival. Hát épp az ellenkezőjéről vannak dokumentumerejű bizonyítékok: arról, hogy Rákosi nem szívlelte Veres Pétert. Részint
azért is talán, aminek véletlenül gyerekfejjel szinte, még én is tanúja voltam. Makón a főtéren, amikor a négy párt vezérszónokai beszéltek a néphez, Rákosinak
ilyenkor, mint írták utóbb és mondogatták is, minden igyekezete arra irányult,
hogy ő legyen az utolsó szónok, mert akkor tud reagálni mindenkinek a beszédjére. Veres Péter pedig ezt hagyta, mert ismerte az életet, ismerte a parasztember
természetét, tudta azt, hogy az Alföldön a déli harangszót „levesharangnak" is hívják, és jól tudta, hogy utána ott a téren nem marad senki. Ezért ő kibeszélte magát
egészen addig, amíg megkondult a levesharang, jó étvágyat kívánt mindenkinek,
s befejezte. Nyomban szétszéledt a nép, hazamentek ebédelni, hiszen a lényeget
meghallgatták, s a városháza erkélye alatt, amikor Rákosi kijött, hogy ő is megadja
mindenkinek a magáét, már csak a kommunista párt ún. R-gárdistái ácsorogtak
a kiürült téren. Nem szerette az apparátus sem, nem bíztak benne, azt hajtogatták,
hogy „nacionalista ravasz paraszt". Ennek apró, de nagyon jellemző bizonyítéka,
ami a szerkesztői gyakorlatomban fordult elő, hogy 1957-ben, amikor a Balogh család története harmadik, befejező kötete, a János és Julcsa megjelent, valaki, ahogy ezt
utólag megtudtuk, igen befolyásos személy, magánál Kádárnál jelentette fel VeresPétert, hogy az ellenforradalom hatására, úgymond kibújt a ravasz parasztból a nacionalista, és elsiratta a nyugatra menekülőket. Nagy vizsgálat indult meg, kezdetben mi nem is értettük, hogy miről van szó, hiszen egyrészt a regényt ő 1956 előtt
írta, tehát a forradalmi események előtt hónapokkal került a nyomdába, másrészt,
aki olvasta a regényt, az tudta, hogy története nem 1956-ban, hanem 1944-ben ér
véget: Balogh Jani, aki megszökik a katonaságtól, a kukoricában bujkálva megy
hazafelé és látja, hogy az országúton ömlik nyugat felé a megbolondított, szegény
tenger nép. Óriási vizsgálatok folytak, a pártközpont foglalkozott az üggyel, a minisztérium, a kiadói főigazgatóság, de senki nem olvasta el a könyvet. S ha szabad,
elmondok még egy történetet, amit talán Cseres Tibor akkor hallott ott Diósgyőrben, de én még 1948-ban hallottam először. Nem közvetlenül Veres Pétertől: egy
író mondta el nekem, mi történt Veres Péterrel, amikor egy kormánydelegáció
tagjaként elvitték Moszkvába és találkozott személyesen Sztálinnal. Ezen a vacsorán, ott az Avas szállóban, ahol Péter bácsi tejet vacsorázott, megkérdeztem tőle,

46

tiszatál

nem mondaná-e el, hogy volt ez a találkozó? És akkor elmondta. Ott is volt egy
nagy bankett, fogadás, Veres Péter nem ivott vodkát, ezt nem kell hozzátennem,
hanem józanul figyelte az eseményeket. A bankett vagy vacsora végén Sztálin mindenkihez odalépett tolmács kíséretében, és...
Cseres T.: - Geiger Béla volt a tolmács.
Domokos M.: - ...és mondott, és kérdezett valamit. Amikor Veres Péterhez lépett, azt kérdezte tőle: - Hallom, először jár Oroszországban, milyennek látja
Oroszországot? Erre Péter bácsi ránézett, és azt mondta: - Nem látom, mert hó
alatt van. Erre Sztálin fölkapta a fejét, mire Veres Péter így folytatta: - De ahol
a cirbolyafenyő így nyurgul - valami ilyesmit mondhatott -, ott én tudom, hogy
lent jó a föld. Erre nagyon megnézte Sztálin, és nem lépett tovább, ahogy a protokoll előírta volna, hanem méltányolva, vagy megérezve az aesopusi beszédben rejlő
bátorságot, elkezdett vele beszélgetni, és azt kérdezte tőle, hogy maga író, biztosan
tudja, mit tartanak Magyarországon a tudósok a nyelvrokonságról? Persze Péter
bácsi a Zsirai könyve alapján, mert azt olvasta a finnugor nyelvrokonságról, elmondta, amit gondolt, és Sztálin, akiről persze akkor nem tudta még senki, hogy
ilyen amatőr nyelvész ambíciók is élnek benne, helybenhagyólag rábólintott, és
tovább lépett - ezzel befejeződött ez a diskurzus.
Tornai ].: - Egyszer azt magyarázta nekem, az oroszok már abban sem értenek meg minket, hogy a gyűléseken a kommunisták, a hazai, vagy az orosz kommunisták önmagukat dicsérik. Te is tudod, valóban mindnyájan tudjuk, magyar
természet számára ez elviselhetetlen.
Cseres T.: - Két anekdota jellegű eseményt tudnék elmondani. Amikor honvédelmi miniszter volt és szemlét tartott Debrecenben, az ottani helyőrségben,
óriási várakozás előzte meg az ő érkezését és pucolkodtak és mindenféle katonai
előkészületek történtek. Tisztelegtek neki, és ő kezet fogott - ami teljesen szabálytalan volt - a vezénylő tiszttel, majd a laktanyába menet, a laktanya kapualjában
megállt, azt mondja: itt pontosan olyan rohadt krumpliszag van, mint az én katona koromban, engem is mindig elvittek krumplit pucolni, és mindig azt a csírázó
krumplit pucoltuk, amit most, úgy látom megint, még itt van a pincéjében a laktanyának. A másik ilyen emlékem a miniszteri sajtófőnök koromból származik,
mikor naponta elmentünk Józsi bácsival Békásmegyerre, Veres Pétert felvenni a kocsival. Többnyire úgy volt, hogy megálltunk a kapu előtt és vártunk, amíg Péter
elkészül, a ház előtt egy silbakban ott állt egy kormányőr, aki Pétert vigyázta.
Ilyenkor Julis néni kijött, és beszélgetett velem, és azt mondja: Tibor, megint
mennek? Megint megyünk - mondom. - Hát hová mennek? Elmondtam, hogy hová
megyünk. - Nézze, itt dologtalanul vannak emberek - és kacsintott a kormányőr
felé - , én meg magamra maradok a tehénnel, nincs aki kiganajozzon, a tehén alól.
Erre jött Péter, azt mondja: ne panaszkodj Julis, ország dolgában megyünk.
Domokos M.: - Ebben a Nagy Lajos interjúban miből felolvastam néhány
mondatot, Nagy Lajos mintha a jövőbe látott volna. Föltette ugyanis ezt a kérdést,

1997. január

47

hogy ha valami nagy véletlen révén sok pénzhez jutnál (ezzel fejezte be az interjút), akkor változtatnál-e az életmódodon? Erre Péter bácsi azt válaszolta, hogy
nem. Megmaradnék parasztnak, ugyanúgy élnék.
Fekete Gy.: - Tudjuk mindnyájan, milyenek voltak azok az októberi napok,
arra is emlékszem, hogyan vett ő ezekben részt, mint az írószövetség akkori elnöke, hiszen ott kuktálkodtam az írószövetségben. De a naplójában ezeken a napokon is olvasmányairól ír, szinte nyomokban sem említi az eseményeket. Számomra teljességgel nyilvánvaló, hogy tartott attól: ez a napló még avatatlan kezekbe kerülhet. Viszont a forradalom után kétségtelen fordulat következett be
a viselkedésében: ha szólhatott, írhatott valahol, kimondta a lehetséges legtöbbet.
Domokos M.: - Ő igazán hites parasztírónak elsősorban önmagát tartotta, tehát fenntartásai voltak Móriczcal szemben is, meg is írta, hogy igazán hiteles Móricz parasztábrázolása A boldog emberben, de ott sem mindenütt. Emiatt vitatta
Tömörkényt például.
Cseres T.: - Elete vége felé azért elfogadta Tömörkényt, már akceptálta, Szabó
Pált nem tartotta hitelesnek. De nagy realista költőnek írta meg gyönyörű tanulmányában Sinkát.
Domokos M.: - Bár arról is feljegyzések vannak, hogy amikor megismerte
Sinkát, talán éppen akkor, amiről Cseres Tibor beszélt, hogy elment Csabára biciklivel, beállított Sinkához is, és a kapuban mondta meg neki, hogy nem tetszenek a versei, és azt is, hogy miért nem. Érdekes, hogy ebből a nemzedékből, Veres
Péter nemzedékéből két író jött a parasztságból; Veres Péter és Szabó Pál, de volt
valami, amit itt próbálunk megfogalmazni, amit félig-meddig tréfásan mondva, de
komolyan gondolva, Szabó Pál, ha bejött a kiadóba, mindig úgy fejezett ki, hogy
„Péter a fej, én vagyok az írás". Veres Péter „sültrealistának" tartotta és mondta
magát, és hogy ő ezen mit értett, azt mindannyian pontosan tudjuk. De ugyancsak
„sültrealistának" tartotta magát Weöres Sándor is, és hirdette is ezt magáról.
Fodor A.: - De azért Veres Péter azt nem mondta, amit Weöres mondott,
hogy neki az angyalok súgnak, mert ő ezt egész halálos komolyan állította akárhány beszélgetésben.
Domokos M.: - Sültrealista angyalok súgtak neki.
Fekete Gy.: - Egy valami belém ragadt, Németh László, azt hiszem, még
negyvenöt előtt írta valahol: egyetlen vezért tudnék elfogadni, Veres Pétert...
Domokos M.: - Felolvasom neked Gyula, ezt az 1930-as évek legvégén írta,
vagy 40 legelején: „az ő erős, bizakodó alakja körül kell új Magyarország három
osztályának, értelmiségnek, parasztságnak, munkásságnak összeforrnia, mert nem
tudok senki mást, aki mind e három osztálynak a szeretetét ennyire kivívta volna."
(Összegyűjtötte: ALBERT ZSUZSA)

48

tiszatál

DOMOKOS MÁTYÁS

Levél a Pilinszky-filológiáról
Nagy érdeklődéssel olvastam a Tiszatáj 1996. novemberi számában a Pilinszky Jánossal foglalkozó írásokat, köztük Tüskés Tibor filologizáló igényű
jegyzetét. Ő ugyan nem tartja magát filológusnak, mint írja, de nagyon pontosan érzékeli, hogy a Pilinszky-életmű és költői életút történetének, helyes értelmezésének a szempontjából mennyire fontos s kívánatos volna, ha ennek az
életműnek az irodalomtudomány által is kinyilatkoztatott jelentőségéhez illő
és méltó filológiai és textológiai munkálatokra is támaszkodhatna a költő utókora. De hát a „főhivatású" (vagy mondjam úgy, hogy „hivatalos"?) irodalomtörténet és irodalomtudomány a jelek szerint nem szívesen bíbelődik holmi
csekélységekkel; olyan és hasonló filológiai kérdések tisztázásával, mint amilyeneket hét pontba szedve, Tüskés Tibor jegyzete is érint, holott az életmű tizenöt esztendővel ezelőtt lezárult, mindenki számára hozzáférhető, s amit
a költő hagyatékának szoktunk mondani, az is szabadon kutatható.
Ez a közöny (vagy nevezzem inkább az elemi filológiai tények semmibevételének éppen azzal az életművel kapcsolatban, amelyet a 20. századi magyar
líra legnagyobb teljesítményei között tart számon irodalmunk minden olvasója
és tudósa) mindenesetre elgondolkodtató. De még elgondolkodtatóbb, hogy
miközben a „szakma" e költészet egyetemes európai jelentőségének a dicséretét zengi és visszhangozza, még azoknak a filológiai tényezőknek a tudomásul
vételével és tudatosításával és a magas tudomány felhőkakukkvárába való beemelésével se foglalkozik, amelyek magából az életműből is világosan kiolvashatók és tisztázhatók volnának, elsősorban a költő életművének az anyagát az
Osiris kiadónál könyvsorozatba rendező Hafner Zoltán jóvoltából, aki ernyedetlen szorgalommal eredményesen kutatja és világítja át jegyzeteivel filológiai
szempontból is Pilinszky János munkásságát. E kötetek figyelmes olvasása magától eloszlathatna jó néhány filológiai „rejtélyt", ami a különböző értekezések
tudományos hitele szempontjából se volna utolsó dolog.
Hogy mindjárt Tüskés Tibor jegyzetének példái közül ragadjak ki egyet,
de talán a legérdekesebbet, hadd említsem meg a nevezetes Apokrif keletkezési
dátumának a históriáját, amely - kötetben először - 1954-es keltezéssel látott
napvilágot, „holott - jegyzi meg Tüskés - többek emlékezete szerint a vers mar
1952-ben készen volt". Noha Tüskés nem filológus, megjegyzése azt mutatja,
hogy sejti a verssel kapcsolatos filológiai tényigazságot. Nos, j ó l sejti, mert
a „többek emlékezetét" a költő emlékezete is megerősíti. Az Életmű-sorozat
Naplók, töredékek című kötete (Osiris kiadó, Budapest, 1995) 30. oldalán olvasható egy 1962 végéről vagy 1963 elejéről származó, VI-os számmal jelzett cím-

1997. január

49

lista a költő hagyatékából, afféle magánhasználatra készített költői leltár,
amelyben munkásságának a termését évjáratonként veszi számba Pilinszky,
s ebben ez olvasható: „1952 telén: Apokrif". 1975-ben pedig ismét készített hasonló címlistát, az általa is legfontosabbnak tekintett művek keletkezési évszámait személyes élete és költői útja kronológiájával vegyítve, ahol ismét csak
1952-es évszámmal szerepel az Apokrif. (Lásd: idézett mű XXVIII. sz. hagyatéki
irata, 125. old.) - S ezzel még nincs vége az rípo&n/filológiának: ugyanezt a dátumot válaszolta annakidején Cs. Szabó László kérdésére is, a BBC mikrofonja
előtt, 1967. augusztus 10-én, s ennek az interjúnak a szövege is olvasható az
Életmű-sorozat Beszélgetések című kötetében (Századvég kiadó, Budapest 1994).
Ez eddig kristálytiszta - volna. Ámde amikor Cs. Szabó László kötetbe
rendezve is megjelentette beszélgetéseit (Cs. Szabó László: Két tükör közt. Beszélgetések. Európai Protestáns Magyar Szabadegyetem. Bern-Basel, 1977),
nyilván a Harmadnapon című kötetben szereplő (kényszerűségből hamis) dátum alapján kijavította az eredeti évszámot, 1952-ről 1954-re. S ennek megfelelően ez a hamis évszám szerepel a költő beszélgetéseit kötetben először közreadó hazai kiadványban is. (Beszélgetések Pilinszky Jánossal. Magvető, 1983.) És
senki sem gondolt arra, hogy miért hagyta el Pilinszky az Apokrif összes későbbi kiadása alól a Harmadnapon megjelenése egyik feltételeként rákényszerített 1954-es dátumot. így húzódik meg e filológiai zűrzavar mögött a létezett
szocializmus irodalompolitikai zűrzavara. S szomorú fintora a sorsnak, hogy
a hamisítás mindezidáig elérte a célját, mert rögzült még az irodalomtörténészek tudatában is, akik ezzel - akarva-akaratlanul - nem a költő örökségének,
hanem a hajdani irodalompolitika retusáló szándékának a továbbápolói.
Tüskés Tibor megjegyzése tehát mindenképpen jogosult, s több puszta
sejtésnél vagy hallomásnál: az Apokrif teljes bizonyossággal 1952 telén született,
„a levegőtlen prés" idején, s az úgynevezett „ötvenes évek" világának a „nyomasztó súlya formálta" - ahogyan Cs. Szabónak mondotta verse születésének
körülményeiről Pilinszky. E hatalmas vers érvénye és igazsága persze egyetemes és időtlen: jelentése, üzenete - és főleg „megfejtése" - nem köthető egyetlen évszámhoz, iticit nem dun^k <& kornak a puszta illusztrációja. Legfeljebb
a harántimpulzust adta hozzá a kor, amelyben keletkezett, s ezt érezte meg
a Harmadnapon anyagának ideológus-lektora, Király István, akinek egyébként
nagy része volt abban, hogy a hónapokig kéziratban hányódó-kallódó versek
könyv formában is megjelenhessenek. De ahhoz ragaszkodott, hogy ez a vers
ne az eredeti, vagyis keletkezési dátumával jelenjék meg. S ugyancsak az ő vétója miatt nem jelenhetett meg az - őszerinte - egzisztencialista akusztikájú
Senkiföldjén címmel a kiadvány, ahogyan Pilinszky eredetileg eltervezte. A költő
pedig, kényszerhelyzetében, s annak érdekében, hogy tizenhárom esztendővel
első kis füzete, a Trapéz és korlát után végre újból a nyilvánosság elé léphessen
(nem akármilyen) verseivel, kénytelen volt meghajolni e hivatalosnak minősülő kiadáspolitikai kívánalmak előtt.

50

tiszatáj

A Harmadnapon kiadói szerkesztőjeként mindezt - szóban és írásban többször is elmondtam már; persze hiába, mert az irodalomtörténet és irodalomtudomány teóriabunkerit nem olyan egyszerű dolog bevenni minálunk,
Magyarországon. A hetvenes évek vége felé, amikor Lator Lászlóval közösen,
sorozatban elemeztük a kortársi magyar líra korszakos, fontos és jellegzetes
verseit a Magyar Rádió mikrofonja előtt, kérésemre Pilinszky János újból elmondta az Apokrif keletkezésének - és ihletének - a történetét: szórói-szóra
ugyanazokkal a szavakkal szinte, mint 1967-ben Cs. Szabó Lászlónak. (Lásd:
Domokos Mátyás-Lator László: Versekről, költőkkel. Szépirodalmi Könyvkiadó, Budapest, 1982. 149. old.)
Végül hadd fejezzem be ezt a kis filologizálást egy emlék felelevenítésével, amit ugyancsak „többek emlékezete" őriz (még egy ideig legalábbis).
Ferenczy Béni is ekkoriban, 1953 kora tavaszán ismerkedett meg az Apokriffal; annak diszkréten kezelt kéziratából, melyet úgy hiszem, maga a költő
vagy Sárközi Márta mutatott meg neki, s a vers megrendítő hatására határozta el, hogy megmintázza költője szobrát. Ezért nem túlzás talán részemről, ha azt állítom, hogy ez a remekművű terrakottaszobor voltaképpen kettős portré: Pilinszky Jánosé és a versbeli tékozló Fiúé.

1997. január

WlSLAWA

51

SZYMBORSKA

Lót asszonya
Állítólag kíváncsiságból néztem hátra.
De más is lehetett az oka, nem csupán kíváncsiság.
Fájt a szívem az ezüsttálamért, miatta néztem hátra.
Véletlenül, amikor szandálom szíját megkötöttem.
Fíogy ne a férjem, Lót igazságos
tarkóját nézzem folyton.
Mert hirtelen úgy éreztem, biztos: ha meghalnék, S meg sem állna.
Az alázatosak engedetlensége késztetett rá.
Figyeltem, üldözőink jönnek-e.
A csend miatt: reméltem, hátha meggondolta magát az Isten.
Két leányunk már eltűnt a domb mögött.
Megéreztem az öregségemet. Az eltávolodást.
A vándorlás hívságát. Elálmosodtam.
Batyumat letettem a földre, akkor néztem hátra.
Féltem, hova léphetnék: azért néztem hátra.
Ösvényemen kígyók tűntek föl,
pókok, mezei egerek, keselyűfiákák.
Már sem a jó, sem a rossz - hanem minden létező élőlény
kúszott és ugrált csoportosan, riadtan.
Magányos voltam, azért néztem hátra.
Szégyelltem, hogy loppal menekülök.
Kiáltani akartam, visszatérni
Vagy csupán mikor szél kerekedett,
kibontotta a hajam,föltűrte
ruhámat.
Úgy éreztem, meglátták Szodoma faláról
és harsány nevetésre fakadnak, újra meg újra.
Hátranéztem, mert haragudtam rájuk.
Hogy vesztük látványával szemem jóllakassam.
Mindazért, amit eddig elmondtam, néztem hátra.
Nem jószántamból néztem hátra.
Csak a szikla fordult meg ugatva lábam alatt.
Az irodalmi Nobel-dlpx 1996-ban Wislawa Szymborska kapta költészete elimeréséill. Ezzel
a verssel - melyet először 1981 júniusában, krakkói összeállításunkban közöltünk - köszöntjük
a lengyel költőnőt.

52

tiszatáj
Egy hasadék vágta el hirtelen az utam.
Hörcsög kocogott az út mentén, két lábon toporogva.
Es akkor mind a ketten visszanéztünk.
Nem, nem. En továbbfutottam,
kúsztam és felfelszöktem,
míglen sötétség zúdult le az égből,
forró kavics és halott madarak.
Lélegzet fogytán forogtam egy helyben.
Ha valaki meglátja, azt hiszi: táncolok.
Nincs kizárva, hogy szemem nyitva volt.
Lehet, hogy arccal a város felé fordulva buktam el.
(KERÉNYI GRÁCIA

fordítása)

53

1997. január

,A mi Mikszáthunk " - 150 éve született Mikszáth Kálmán
„Mikszáth 1878 derekán került Szegedre... s 1881 teléig
annyit termelt nálunk, mint azóta néha tíz-húsz év alatt se.
Igaz, hogy amit azután termelt, az érettebb és súlyosabb gyümölcs volt, de humora legszínesebb gyümölcseit mégis csak itt
termelte a Szegedi Naplónál. Már aztán azt állítani, hogy
a szegedi földbe plántált tő a mi homokunktól nyerte nemes
kvalitásait, bolondság volna, de az is bizonyos, hogy ha máshol vert volna gyökeret a Mikszáth poézisa, más színűek, illatúak, zamatúak lettek volna gyümölcsei.." - Móra Ferenc
A mi Mikszáthunk c. írásában, melyből a fenti idézetet választottuk, a szegedi újságírás Mátyás királyának nevezi az
írót. Összeállításunkkal a „nagy palócra" emlékezünk, aki
egyben nagy szegedi is.

SZÉLES

KLÁRA

„Létra van a szivétől az eszéhez"
MIKSZÁTH LÉLEKRAJZÁRÓL
Bizonyára sok olyan író létezett és létezik, akiről kritikusai elmondhatták, hogy
hiányzik műveikből az elmélyült jellemábrázolás; hogy főként nagyobblélegzetű munkáik kompozíciója laza, néhol egyenesen „anekdota-füzér"-nek tekinthető; hogy motívumaik, fordulataik ismétlődnek; egy-egy művükben az „operett zenéje hallik".' Feltehetően éltek és élnek írók, akikről szólván elhangzottak ezek a vádak, s joggal hangzottak el. De ki az közülük, aki mindezen ellenvetésekkel együtt, s mindezek ellenére
jelentős, sőt korszakos jelentőségű prózaírónak bizonyult? Persze, itt a kérdés, így,
szónoki. Mikszáth Kálmánra gondolunk.
Azért látszik érdemesnek egymás mellé sorolni az írásai kapcsán felmerülő, s egymást erősítő hiányérzeteket, mert talán éppen erről az oldalról közelíthető meg valami
az ő legegyedibb írásművészetének rejtélyeiből. Talán így keríthető körbe és fogalmazható meg kérdésként: a tekintélyes elődök, kortársak példái alapján elvárt, keresett,
hiányolt írói erények nélkül hogyan, miért nevezzük, látjuk nagy művésznek? Nincs-e
itt félreértés? Nincs-e megbocsátó engedmény? Netalán hazai, vidékies elfogultság?
Hiszen a felsorolt vádak igazak. Sőt, bőséggel szaporíthatóak. Novelláiban, de regényeiben is „kisszerű konfliktusok"-kal találkozunk, „felületesség" jellemzi, „pletykaszemlélet", mesefűzésében túl sok a véletlen, sok a „kellékszerű elem", - önmaga is önkritikusan restelli sokszor „sekélyes mókázás"-át. Ha valóban így van, mi állítható
szembe mindezzel?
Egyet emelek ki a Mikszáth-műveket illető gáncsok közül. Azt, amely - úgy vélem - több ellenvetés közös foglalatának tekinthető, s amely többek között két, külö-

54

tiszatál

nősen élesszemű kritikusánál a számonkérés középpontjában áll. „Mikszáth tehetsége
a genre-szerű jellemvonások rajzában tetőzik, azontúl számára megszűnik minden pszichológia" - írja Péterfy Jenő, Arany, Kemény lélekrajzainak kitűnő méltányolója. Csáth
Géza pedig - ezzel lényegében egybehangzóan - az emberélet „feneketlen mélységeibe"
leszállás írói feladatához mérten kevesli a színes mesélést.1 Valóban, találkozunk-e, s ha
igen, hogy találkozunk Mikszáthnál a lélek rejtelmeivel?
Nem elméleti fejtegetésekkel, vagy az eddigi Mikszáth-irodalom tanulságainak
összegezésével szeretnék válaszolni, hanem egyetlen példa közelhozásával, az író elbeszélő-önmaga megidézésével. A példa közismertnek is tekinthető: a Hova lett Gál
Magda? című novella, A jó palócok utolsó darabja. Mikszáthoz illően: apró (terjedelmében is rövid) részlete az életműnek. Ámde reprezentatív részlet.
A „történet" közmondásszerűen összegezhető. Addig jár a korsó a kútra, amíg el
nem, törik. Van kút - a középpontban -, korsó - a címszereplő Gál Magda kezében,
s addig jár-jár, míg el nem törik, a szó közvetlen és átvitt értelmeiben. Avagy mégsem?
- a történet - idézőjelbe kívánkozik; a korsó átvitt értelmű eltörése hasonlóképpen.
Ki a főszereplő Gál Magda? Az író nem veszteget sok szót jellemzésére. Megszámlálható, odavetett jelzők - egy-egy mozzanat, mozdulat az, amelyből elénk rajzolódhat.
A „szelíd" Gál Magda esetét említi, a „pirulás, szégyenlős" lányét, aki „serek még", akit
a falubeli özvegy Télné „éretlen serek"-ként emleget. Özvegy édesanyja szigorúan irányítja, szidja, dirigálja. Válaszként „lángba" borul „a kis Magda fehér arca", elpityeredik
és félénken, reszketve" engedelmeskedik. A bakter is „kis Magdának" szólítja, „hugocskám"-nak, s a lány Jóska bácsi"-nak tiszteli. „Akadozva" „rebeg", amikor szorongva
kérdez. De amikor a kúthoz fut, vízmerítésében ott a játékosság, gondjáról elfeledkezés: a madzagra kötött korsót megcsörögteti előbb gyerekes kedvteléssel", aztán ereszti
le a mélybe. Amikor megjelenik a titkon olyannyira várt legény: Sás Gyuri, akkor is,
évódésük során „reszket a keze", őmaga is „reszket", a szenvedély hangja ^zrcát vérvörösre marja", elválásukkor „liliom két arcán" csókját érzi. - Kislánnyal találkozunk,
aki itt, az „eset" során, szemünk előtt serdül nővé. A faluban járó lókupecek egyike,
a „leghetykébb", „csinos fiatalember", aki évente erre jár és „a legjobb lovakat veszi
össze", ebben az esztendőben az ő nyugalmát is elragadja. Előbb a nyugalmát, aztán
talán saját magát? Az író nyitva hagyja ezt a kérdést.
Ami történik, az a kis Magdára/, Magda körül és MagdáAm zajlik le. Kevés, apró
mozzanat sorozata ez, de számára sorsdöntő. Mikszáth itt is szűkszavú, keveset mond,
többet inkább elhallgat, sejtet, kitaláltat, „...csoda esett, hogy úgy egyszerre rákapott
a kúthoz való járásra" - a kis Gál Magda. Az összefüggés persze természetes a kútrajárás
és a kocsmából kikacsingató Sás Gyuri között, aki „némelykor...útban találta a kis
Magdát". Csak a falubeli szóbeszédből tudhatjuk, hogy a két fiatal beszédbe elegyedik
egymással, Gyuri „már meg is csipkedte" Magdát, aki kezére ütött, de aztán a legény
„összecsókolta", s erre nem ellenkezett. Mindez csak pletyka, ami bizonyos, az egy-egy
tény. Az például, hogy egy idő óta „annyi savanyúvíz fogy" a háznál, s ez gyanús.
Magdáról azt tudhatjuk, hogy a szóban forgó napon „háromszor volt... a kútnál".
„Nem volt odahaza maradása, nyugta, ami a kezeügyén megfordult, mind visszájárul volt
megtéve." - Mi játszódhat le benne? Az író csak viselkedését láttatja. Kevesebb ez, meg
több is, mintha tépelődését, netalán belső monológját hallanánk. Zaklatottság, mélységes feldúltság az, aminek tanúi vagyunk. S egyben azt is érzékeljük: nagy zavar, értetlenség, tanácstalanság az, amivel küszködik Gál Magda. Inkább fizikai bizonytalanságként, ösztönösen, homályosan érzi, mintsem tudja, hogy a kislány-lét végére, a felnőtt-

1997. január

55

ség küszöbére; önálló választásra késztető élethelyzetbe jutott. Kívülről szemlélése,
a róla alkotott kép közvetettsége még fokozódik, amikor anyja szavaiból, az ő „szikrázó
haragján" keresztül értesülünk arról, hogy ünneplőbe öltözött engedély nélkül (vagyis
kilépett a gyermeki körből, áthágta az anyai tilalmak körét); - de az első szóra pityeregve, félve engedelmeskedik, leveti a tetszeni vágyás áruló ruhadarabjait (azaz: visszakozik a kiskorúság előbbi határai mögé). Eközben annyit tudhatunk a benne lejátszódó viharról, hogy „lángba borul...fehér arca". S ez szégyen éppúgy lehet, mint harag,
felháborodás, lázadás elfojtott tüze. „Egy szót sem tudott volna kiejteni a világért." Hogy is szólhatna? Hogy is lehetne szava erre az új, ismeretlen helyzetre? Maga sem
tudja, mitévő legyen, hogy találhatná meg az ideülő szavakat? - Egyelőre választása
maga a döntetlenség. Mindenben szót fogad a haragvó anyának, mindent levet - már
szinte túlzottan is engedelmeskedik, s ez már a szembeszegülés csírája. Jelképes is: minden díszes ruhát otthon hagy, „mezítláb" megy el, „mint a zsellérlányok", - s mint
a vezeklők, tehetjük hozzá. Az otthon elhagyása felé billen a mérleg. Messzemenően
öntudatlanul. „Gondolkozott, hogy tán el se menjen, de azért mégiscsak elindult." Jelen van a habozás, a tétovázás, nem tudatosan, hanem az ingadozó mozdulatokban.
„Önkéntelen vitte ahhoz az átkozott kúthoz a lába, jobb, ha mondom: szíve" Továbbra
is: fizikai mozdulatai, gesztusai árulkodnak arról, mi zajlik belsejében, ösztönei, érzelmei világában. Mikor megtudja, hogy elmenni készülnek a lókupecek, ilyen önkéntelenséggel választja a legrövidebb utat, s vált át futó lépésekre. Kötelességszerűen meríti
óvatosan a korsót, de míg a víz bugyborékol, figyelme már messze kalandozik, elfeledkezik a vízhozás ürügyéről, „szeme folytonosan az országúton volt"; már „azóta ide kellett volna érniök a kupeceknek!". Ismét, csak a szeme járása árulkodik arról, mi feszül
belsejében. S a következő, apró bekezdésben, bár az ő gondolatai fogalmazódnak meg,
nem hihetjük, hogy ő, Gál Magda formázza meg forrongó dilemmáit. Mintegy személytelenül, az ő szószólójaként a narrátor beszél. „Vajon megösmeri-e Sás Gyuri az
útról? Jaj, ha megösmcri! De jaj, ha meg nem ösmeri!" Kétféle esély, kétféle rossz, de
a megfogalmazás ritmusa tudni engedi, hogy melyik a rosszabb; melyik vonzás kerekedik felül. Sás Gyuri jön, s kettejük párbeszéde csupán hagyományos nyelvi formulákba
burkolja azt, ami a mozdulatok nyelvén leplezetlenebbül jelenik meg. A korsós tarisznya vállrasegítése, Magda keze reszketése, a mellén átvetett tarisznyakantárok meglazítása, a lány derekának átkarolása: kölcsönös vonzalom testet öltése, hallgatólagos
megegyezés. De a döntés, az a végső mozdulat, hogy felüljön a legény kocsijára; hogy
az anyához fűző engedelmességet visszafordíthatatlanul felváltsa a férfinek való szót fogadással, - ez a döntés még nem érett meg. Elég a szembejövő tehéncsorda, saját Riska
tehenük megpillantása ahhoz, hogy visszaforduljon. S hogy mégis ne tehesse ezt meg
anélkül, hogy utolsó pillantásként bátra ne nézzen, Gyurira, - ez ismét önkéntelen
gesztus. A hazaindulás, az „erőszakosan kiszakított" kéz az összeszedett akaraterő, a tudatos döntés érvényesülése. De a visszapillantást más, hatalmasabbnak bizonyuló erő
diktálja. S így, ezért üti oda a féltett korsót egy gerendához. Észre sem veszi, ezt sem,
a víz szivárgását sem. S az író, mintegy szemérmes másra figyeléssel, magukra hagyja az
egymás nézésébe merülő fiatalokat, s csak a víz útját követi, amint „végigcsúrgott
(Magda) szoknyácskáin". (így idézi meg még egyszer a kislányt a kicsinyítéssel). Majd
a „vékony gyolcsvászon odatapadt szép derekához, s annak az igazi formáját, színét mutogatta...": így búcsúztatja el a hajdani kislányt, felvillantva helyette a már érzéki vágyat
ébresztő, érett nő alakját szemérmesen-szemérmetlenül.

56

clszatáj

De az átváltozás, s a döntés még nem teljes. A bakter figyelmeztetésére, az eltört
korsó, haragos anya emlegetésére hirtelen újra visszatér a remegő kislány-magatartás.
A bakter látta, Magda „ijedten" kap hátához, „s egészen elhalványodik". Jóindulatú segíteni akarással előremegy, hogy engesztelje Magda anyját. Egyedül marad a lány dilemmáival, s mindezek után mi játszódhat le benne, arról ismét csak mozdulat, gesztus,
magatartás tanúskodik. így látjuk utoljára: „...megállt, odatámaszkodott ahhoz a kiálló,
hegyes gerendához, melyen a korsót összetörte, s mereven, fátyolos szemekkel bámult,
talán a semmibe, talán a csevicekút felé." Ahhoz a gerendához támaszkodik - e mozzanattal mintegy azonosulást vállalva^-, amelyen korsója összetört. A korsó eltörése az,
amelyik sorsdöntőnek bizonyul? Ősi jelkép, s itt, a hangsúlyozottan „fehér" korsó,
s az ugyancsak, többnyire „fehér" „liliom"-arcú lánnyal párhuzamos. Mind magának
a lányságnak jelképe. „Hej, az a korsó, az a korsó!" - hallhatjuk ismét a személytelen
narrátor hangját, most már az eltűnt, elbújdosott lányát sirató anya nevében szólva.
„Egy hitvány korsó miatt nem mert hazajönni, világnak bujdosik." - így „epeszti magát" az anya. Magát okolja, „tudhatta volna, az a szelíd, ártatlan gyermek mennyire
szívére veszi a fenyegetést." Az előadásmód, az írói hangvétel elárulja, hogy ez persze
hamis nyom. - Még egy, túlzottnak érezhető mondatban célzatos kijelentést is hallhatunk: „Pedig meglehet, hogy nem is csupán a korsó tört el... és nem is az volt a gyenge."
Ennél költőibb, teljesebb a megelőző jelenetsor, s annak ködös sejtelmessége. Magda
utolsó képe az, amint „mereven, fátyolos szemekkel" bámul. - Nemcsak a leereszkedő
szürkület tompítja a látást, az ő szeme is „fátyolos". Könnyektől az? Vagy talán a megfeszített, kereső pillantás koncentrációja homályosítja el? Sír, vagy örömtől elérzékenyült? Megadja magát sorsának? Vagy inkább végül a sors az, amit magáénak fogad el?
A dilemma eldőlt. S nem elhatározás az, amely eldöntötte, - de nem is az ál-sorsdöntő
korsótörés. Az utóbbi, csak jó ürügy, csak olyan, mint a kútra-járás. Nem a korsó tört
el, - de még csak egy lány erénye, tisztessége sem. Jóhíre? Talán. Az elbeszélés hangvétele, ritmusa, tagolása fokozottan nyitva hagyja a kérdéseket. Ezzel az építkezésmóddal sejteti, hogy egy régóta, magában Gál Magdában készülődő folyamat az, amely
megérlelődik. Átváltozás tanúi vagyunk. Olyanféle ez, mint az esti szürkület hatása
„a házakra és füvekre", amelyekre leereszkedik. - Kulcs-mondatnak érzem az ezt követőt: „Azok legelőbb odaengedték neki a színüket, aztán az alakjukat." - Leegyszerűsítve, mondhatnánk: mint Gál Magda. Ő is elébb a „színét" váltja: liliom-fehérről
„lángba borulásra", majd „vérvörösre". S most, majd alakját fogja váltani? - Igen.
Lányból asszony lesz. Bodokiból - kitudja hova-való? Életútja, távlatai bizonytalanok.
Hiszen azt sem tudhatja: Sás Gyuri nem nős ember-e? Feleségnek vagy titkos szeretőnek szegődött-e?
Gál Magda önmaga dönt sorsa felől. De habozásai, félelmei, megtorpanásai és nekieredései mögött más, nyíltabban vagy rejtettebben megmutatkozó rugók szerepet
játszanak. Például a falu minden megjelenített lakója motiválja döntését. Elsőként természetesen az édesanyja. Gálnénak az apai szigort is pótolnia kell, hiszen egyedül neveli lányát. „Pórázon tartja", keményen beszél vele. Számontartja, hogy már a harmadik korsót viszi a kútra húsvét óta. Ha ezt összetöri, vissza ne kerüljön, összetöri
a csontjait - mondja, s indulatai vészjóslóvá teszik ígéretét. Hogyne pityeregne, félne,
reszketne a lány. Befolyásolja viselkedését Csűri Jóska is, a bakter. Ő hívja fel a figyelmét arra, hogy elmennek a lókupecek; majd arra is, hogy eltört a korsó. Várakozásra is
ő készteti jóindulatúan vállalva az anya előkészítését, békítését. Fenyegető ellenőrzésként tudhatja maga mögött özvegy Télnét, aki árgus szemekkel igyekszik nyomon-

1997. január

57

követni a két fiatal találkozásait. De túl az embereken, még a jámbor állat, a Riska
tehén szinte antropomorfizált alakja, hazahívó jelként felfogott kolomphangja, „szelíd
nézése" is elhatározásra indítja.
Nemcsak a falu jelene, de emlékezetben tartott múltja is választása mérlegelésének hallgatólagos háttere, motiválója. Hiszen őelőtte is már a kúthoz jártak „Színes
korsóikkal...a lányok", arra várják őket a legények. Ezek a lányok cifrán „kiöltözve,
ropogós szoknyaban, begyesen, kacéran, nyíllal a szemükben" „úgy húzódnak át, mint
a pávák." Gál Magda ezeknek az elődöknek mintegy éles ellenképe. O „újdonatúj"
fehér" korsóval megy, „mezítláb", kivetkőztetve ünnepi ködmönéből. „Begyesség",
„kacérság" helyett félénken, reszketve" indul. Mégis, mögötte állnak az előtte kútra-járók nyomai. Vér Klára, Péri Judit emléke, - az „ördög gyalogösvényének" tapasztalatai. Hiszen - tehetjük hozzá - szándéka szerint ő is a legszebb, legünnepibb ruháját, selyemkendőjét venné fel, csak a haragos anyai tilalom parancsolja le róla.
A cifra lányok története, mint elrettentő példa; az út „ördög gyalogösvényének"
tekintése, éppúgy, mint az anya féltő hangja közösségi, erkölcsöket óvó ítélet megjelenése. Gál Magda aggodalmának ugyancsak jelentékeny eleme. „Olyan vékony itt a fehérnép erkölcse, mint a suhogó nád, koronája hajló, töve mocsárba vész" - hallhatjuk.
Szemben áll ez a szentencia Gál Magda belső indíttatásaival, de az ő alakja, története
kimondatlanul meg is kérdőjelezi ezt a maximát, szelíden, hallgatólag ellene szól. Maga
űz iro űz< aki a legendákat megelőzően, racionális hátterét adja a bodoki lányok
„vékony" erkölcsének. „Más faluból való legény ide ugyan nem téved kérőbe, de még
bodoki ember is, ha szerét teheti, idegen helységből hoz magának asszonyt." Ez a megvilágítás kibővíti és átszínezi a középpontban álló dilemmát. Hiszen kimondatlanul
- az esetek többségében - a kútra-járás vagy nem-járás válaszútja nemcsak az „ördög ösvényének", avagy az erkölcsi tisztaságnak a kettősségét jelenti. Egyben a férfivel, avagy
férfi nélkül élt élet esélyét is jelképezi. A termékenység, avagy a meddőség választását.
(A hangjukat hallató asszonyok özvegyek!)
Maga a kút ősi szimbólumként az élet vize, a termékenység, nőiség jelképe. Életadó erő és a másvilág kapuja, hagyományos öngyilkossági forma is a kútbaugrás. Földanya méhéből érkező ajándék, a Paradicsom jele, Máriát is szimbolizálja. Gál Magda jegyei utalnak Máriára (liliom-fehér), de erotikától érintettsége utal bűnbánó Magdolnára
is, ahogy neve is eszünkbe juttathatja ez utóbbit. Számára ez a kút nőiségének, aszszonnyá válhatásának, mindezek megélésének, sejtelmének színhelye. S a bodoki kút
a hozzákapcsolódó - intő - legendákkal, fokozottan hordozója ezeknek a tartalmaknak.
Ez a kút „az oka sok édes találkozásnak, sok keserű megbánásnak...". Melyik az erősebb: a vonzó édesség, vagy a taszító keserűség? A bodoki kút kezdettől hangsúlyozott
különlegességei más, átvittebb értelmekben is aláhúzzák ezt a kétféleséget, az „éltető"
vagy „mérgező" szerepet. Savanyúvizet ad ez * kút. Olyan „jó, erős vizet", hogy apró
madarak temetője lesz, halált-hozó. Ugyanakkor a brezinai tótok becsípnek tőle, mert
bornak hiszik, annak isszák. Határigazítási pörnél a majornokiak győzelmekor rémület
okozója, tönkremenetelt hozhat a bodokiak számára. - Valamennyi ellentétes jelző,
veszély ott kísért együtt a szerelmi találkozókon. Hiszen éppen ez a szenvedély éltethet és mérgezhet, lehet jó és halált-hozó, részegítő, öncsaló és tönkretevő. Gál Magda
előtt és Gál Magdában mindez felmerül. Választásával mindezzel dacol. - „Vékony
...erkölcsű" lenne, mint a „suhogó nád"} - (Alig észrevehető árnyalatban az író rájátszik erre: Gyurinak fás" a vezetékneve, s mindkét szóra kitűnően rímel Magda
„Gál"-volta.)

58

tiszatál

Milyen volt, milyen lett Gál Magda, pontosan ugyanúgy nem tudhatjuk, mint
ahogyan azt sem tudjuk: „Hova lett Gál Magda?" Vagy éppen ellenkezőleg: a kérdések
szándékos nyitottsága, homálya az, amely választ - nem ad, hanem sugall, sejtet. A gerendához támaszkodó, mereven, fátyolos szemekkel bámuló Magda „lehet, nem is
látta..., amint az az ember a kút felől egyre közelebb-közelebb jön feléje. Lehet, ha észreveszi, nem is várta volna be ott, de az se lehetetlen, hogy éppen csak őt nézte, őt
várta." Választhat az olvasó a lebegtetett esélyek között. Az elbeszélő éppen állást-nemfoglalásával foglal állást, talányosságba burkolózva. „A szürkület... mindig barnább lett.
Magdát is eltakarta, beburkolta. És nem oszlott el soha többé róla. Fedi most is. Eltűnt,
nyomtalanul, híre-hamva sincsen. Senki sem látta, senki sem beszélt vele többé..."
Ez a „szürkület", a legendaképződés köde, fontos eleme a történetnek. De épp így
fontos része Magda alakja megformálásának is. Itt, ezen a ponton válik számunkra
mozdulatlanná: amint éppen kilép a kislány-korból, amint éppen az asszony-lét küszöbére ér, amint nem több sejtelmekre hagyatkozó, kockázatvállaló nőnél.
Történet és címadó nő-alak egymást egészítik ki. S mindkettejük szerves tartozéka a „háttér": Bodok falusi világa, egymást ismerő - figyelő lakóival, hiedelmeivel,
legendáival, erkölcsi szabályaival és a szabályokon ütött résekkel.
Hogy áll Mikszáth a lélekrajzzal? Figuráinak nagy részénél, mint itt is, legkevésbé
fogalmazza meg, fejezteti ki monológban, belső monológban, párbeszédben stb. azt,
hogy mi történik bensejükben. Mozdulatok, gesztusok, magatartások árulkodnak csupán erről; s ezek a külső jelek is szűkösek. A szóbeli kifejezés sokszor inkább csak takarója, vagy leple szándékok, akaratok, érzések létének vagy változásainak. Embereinek nagy része nem ura a nyelvi kifejezésnek. Nemcsak írásbeliség előtti világban gondolkodnak, hanem még az orális kultúrát, a szót is megelőző életmód formáiban. S az
író helyettük nyilatkozni nem akarván, de empátiával érzékenyen követni próbálva útjaikat sokszor környezetüket, hegyeiket, patakjaikat, természeti közegük árnyalatait
beszélteti - hasonlatként. Idézett történetünk folytatása, távlata - ködbe vész. Vele Gál
Magda sorsa, alakja is. Körvonalakat kapunk, jelzést, sejtetést. A szürkület, a homály
tekinthető a novella egésze, avagy Gál Magda életútja hasonlatának. De az emberi döntések perspektívái, s a legbelsőbb döntések indítékai homálybaveszése képének is.
Mikszáthnál ez a kevéssel többet sejtetés, ez a homályba vesző körvonalú rajz, lélekrajz szívesen él sajátos szólásokkal. „Szólás", mely lehet ősi, közösségi tapasztalat
üledéke, de lehet ezt kiválóan imitáló egyéni lelemény is. így jellemzi például novellánkban Gálnét, Magda anyját: „Az ilyen öregasszonynak már létra van a szivétől az
eszéhez!" Tömör, találó, elgondolkoztató, magvas kijelentés ez. Sokat mond. De mit?
Inkább kép, metafora, mintsem fogalmilag jól körülhatárolható gondolat. Értelmezhető, forgatható. Például így: az idős, tapasztalt asszony már járható utat alakított ki
szíve és esze között, azaz érzelmei és észszerű megfontolásai között. „Létrája" van, vagyis magasabbra hágva közelíthető meg az ész, az (alacsonyabban lakozó) szívhez képest. így mintegy felette áll, őrködik, felügyeletet gyakorol a zavarba hozó, bolondos
érzelmek világa felett. (Ahogy az emberi test felépítésében is ez a szervek elhelyezkedése.)
Tisztelgés ez a tapasztaltság előtt? Igen. De valóban dicséret, elismerés ez, vagy
inkább elmarasztalás, csúfolódás? Hiszen előtte arról hallhatunk - az egész mű anticipálásaként - „...Mert nem úgy volt ám az, ahogy Gálné, az édesanyja hiszi meg beszéli...". Tehát ez a bizonyos létra nem elősegíti, hanem gátolja, nem élesíti, hanem
tompítja az ítélőkészséget. Az öregasszony szíve-eszelajtorjájával hamis úton jár. Mód-

59

1997. január

szere az életben megbukik - vagy így is mondhatjuk; módszerét megbuktatja az élet. Igen, de kinek a véleménye ez? Aki neki nem ad igazat, az mit tud igaznak? Mit hoz fel
ellenében? Felhoz-e valamit egyáltalán?
...És folytathatnánk a mikszáthi indíttatásra elindult találgatásokat. Hozzátehetjük válaszként feltett kérdésünkre: efféle a mikszáthi lélekrajz is. Egyben így hasonló
elvű szólásaivak elbeszélő-technikájával, magának a kedvelt, csavaros metaforikusságnak lényegével.
JEGYZETEK
1. Schöpflin Aladár az Akli Miklós-ról. In: Mikszáth Kálmán Bp. 1941. Fr&klin Társulat, 116.
Barta János: Mikszáth-problémák. In: Költők és írók. Bp. 1966. Akadémiai K. 217. Péteríy
Jenő: Mikszáth Kálmán A beszélő köntös. In: Válogatott művei. Bp. 1983. Szépirodalmi K.
711.
2. Barta János: i. m. 213, 223, 224, 174, 207; Schöpflin A.: i. m. 132, 120 stb.; Mikszáth Kálmán
bevezetője az 190 l-es Almanach-hoz.
3. Péterfy Jenő: i. m. 711. Csáth Géza: Jegyzetek Mikszáthról és új regényéről. In: Rejtelmek
labirintusában. Összegyűjtött esszék, tanulmányok, újságcikkek. Szerkesztette: Szajbély Mihály. Magvető K. Bp. 1995. 123-134. Poétikatörténeti összefüggésben hivatkozik rá Dobos
István: Alaktan és értelmezéstörténet. Novellatípusok a századforduló magyar irodalmában.
Debrecen, 1995. 52.
4. Úgy vélem, hogy Mikszáth különleges példákat szolgáltat a metaforikus kifejezésmódnak
arra a nehezen körülírható specifikumára, amelyet Monroe C. Beardsley „Metaphorical
Twist"-nek, metaforikus csavarnak nevez, és átdolgozott Szóütközési Elmélettel magyaráz.
(Helikon, 1990. 4. 407-427. Fordította: Kálmán C. György.)

NYILASY

BALÁZS

A jó palócok, tót atyafiak
Sokféle optika sokféle látószögből veszi szemügyre a mikszáthi beérkezés nagy
dokumentumait, az oeuvre talán legfényesebben csillogó darabjait. Várdai Béla,
Schöpflin Aladár, Király István könyvei, Fábri Anna népszerűsítő monográfiája, Zsigmond Ferenc, Barta János, Kovács Kálmán, Eisemann György tanulmányai, Csűrös
Miklós 1986-os utószó-esszéje mind szolgáltatnak érdekes szempontot, tartalmaznak
korrekt, lényegmegragadó észrevételt. Sorra előszámláltatnak bennük a lehetséges források, minták, analógiák (Beöthy Zsolt, Macaulay, Dickens, Daudet, Maupassant, Bret
Harte), fölemlíttetik a romantikus szentimentalizmus, a rousseau-i természetes ember.
Schöpflin a gyermeki látás fontosságát emeli ki, Zsigmond a romantikát felváltó realizmus sajátságait nyomozza, Király a nemesi népszemlélettől való elfordulás jeleiként
olvassa a két kötet elbeszéléseit, Fábri Anna az irodalmivá nemesülő köznyelv, a személyes árnyalatú történetmegjelenítés diadalaként tartja számon az 1881-es szövegeket.
Eisemann György a modern elbeszélés-poétika kategóriáival igyekszik megvilágítani

60

- érdekesen és szakszerűen - az Olej-történet narrációs technikáit, s Csűrös Miklós is az
utóbbiak segítségével véli meghaladhatónak a korábbi vizsgálódások kikristályosodott
alternatíva-rendszereit (romantika-realizmus, valóság-kaland, hétköznapok-csodák).
Jómagam Csűrössel egyetértve végleg félretenném azt az optikát, amely az elbeszélések vizsgálatakor a parasztábrázolás, a falukép realizmusfokát állítja középpontba (mennyire ünnepi-eszményítő e kép, mennyire „reális-valóságos", mennyiben
készíti elő a differenciált, mélyre ható, „leleplező" ábrázolásmódot). A Mikszáth Kálmán-i szövegeket egységes, konstituált világként fogom föl, olyan objektivációként,
művészi teremtésként, amelyben az alkotó életproblémái tárgyiasítódnak, jelenítődnek
meg. S hogy hol látom a problémacentrumot, amely e novellaegyüttest összetartja?
Szkepszis, dezillúzió, relativizáló, ironizáló hajlam, rezignált kihamvadás és a hitre,
erős, megtartó életformára sóvárgó nosztalgia kettősségében. A harmincnégy éves Mikszáth a kötetek írásának idejére, tudjuk, sok mindenen keresztülment, sokféle csömört
megtapasztalt, sok-sok illúzió levedlett róla. A tót és palóctörténetek tanúsága szerint
erős szkepszissel nézi már az ember alkotta institúciókat, nem hisz a világ változtathatóságában, karakter-érdeklődése egyre kizárólagosabban a látszat és valóság összebékíthetetlenségét illusztráló különcökre irányul, s az elementáris emberi szenvedély sem
tudja őt magához vonzani azzal az egyértelműséggel, ahogyan a romantika emberét
vonta bűvkörébe („A szerelem csak éget, őt már elégette" - kommentál az elbeszélő
a Filcsik történetben a maga szkepszisét, kihamvadtságát egy pillanatra önkéntelenül is
fölvillantva.) Másrészről viszont a vágyakozás, a nosztalgia szintjén a történetszerző
mégsem tud lemondani a szilárd normákról, eligazító erejű, elemi érzésekről, biztos
életformaelemekről, valamiféle működő, az alapvető interiorizációkat biztosító közösségeszményről, schützi, habermasi kifejezéssel élve, olyan életvilág megpillantásáról,
amely megrendíthetetlennek tűnő, természetes, érvényes háttértudást biztosít, sikeresen szervezi a szociális integrációt, az egyénnek személyes identitást ad, a kollektív történésekkel összekapcsolja, semmilyen élethelyzetében nem hagyja magára.
A jó palócok és Tót atyafiak igenekből és nemekből összeszőtt munka. A legtisztábban artikulált nem, a dezillúzió komikus, groteszk „kifejtése", nyílt feltárása az elsőként megjelent kötet nagy különctörténete, a Mikszáth-elemzők által eddig méltó
figyelemre nemigen érdemesített Az arany-kisasszony. Az elbeszélésben az anekdotikuskomikus-zsánerszerű ábrázolásmód radikalizálódását és abszurdba való átcsapását érhetjük tetten. Már a szöveg legelső mondata is sejtet valamit ebből a későbbi át csapásból („Uraim, ha a pokolban egyszer az a gondolatuk támadna az ördögöknek, hogy
várost építsenek, az bizonyosan olyan lenne, mint Selmecbánya"), s az abszurd topográfiai viszonyok további részletezése (Csemez Krisztina s Mirkovszki Bohuska groteszk
érintkezési lehetőségei) és a bevezetőben felvillantott furcsa, komikus életkép (a szegény, görnyedt tót asszony háti kosara füstöl - kamasz fia, a Náckó pipázik odabent)
tovább fokozza a bizarr hatást. A főhős trió: Csutkás tanár úr, Luppán Demeter,
Csemez István azután végleg megteremti az abszurd vízióját, atmoszféráját. Karakter
helyett egy-egy mánia, groteszk rögeszme uralja e figurákat. Csutkás differencia
specifikája a nebulók vélt odaadása („ők csüggnek rajtam"), Luppáné a Lacika-Eszterke
élethazugság, Csemez Stevóé pedig az aranymegszállottság. Az értelmes, kommunikatív, emberi cselekvések nyomokban sem találhatók meg a műben, hiányukat pót reflexek, pótszokások: kalabriás, sör, tubákozás igyekeznek elfedni. Az abszurd vízióját
kelti e csodabogarak első bemutatása-bemutatkozása is. Az elbeszélő alakoskodó, körülményeskedő iróniával, a tubákolás külön-különféle szokásrendjének részletes ismer-

1997. január

61

telesével győzködi az olvasót, hogy e téren mindhárom úr önálló kapacitás, természetesen az abszurd személyiséghiányt, nivellációt, szabad fölcserélhetőséget szuggerálva.
Luppán eszerint nem viszi a tubákot egészen az orrlyukakhoz, Csutkás ellenkezőleg,
egészen teletömi őket, miközben a szelencét alátartva vigyáz, nehogy a lehulló anyag
kárba vesszen, míg Csemez úr a nyelvét nyújtja ki, hogy a fölöslegesen alászálló szemcséket rendre fölfogja.
Nem állom (az intertextualitás mindent elöntő divatja idején hogy is állhatnám)
meg, hogy ne utaljak itt arra a mélységes rokonságra, ami Mikszáth szövegét egy másik
XIX. századi kelet-európai abszurd elbeszélő művéhez, Nyikolaj Vasziljevics Gogol
Hogyan veszett össze Iván Ivanovics Iván Nyikiforoviccsal című darabjához fűzi. A műfaji „fejlődés" sémája is teljesen analóg a két szerzőnél. A kisorosz falu csakúgy
istenhátamögötti, „élet és cselekvési tér nélküli" hely, mint a felvidéki kisváros, a különc zsáner, anekdotikus csodabogár végső lehetőségként itt is szükségképpen csap át
a groteszk, a bizarr, az abszurd szférájába. Gogol Ivánjai éppúgy „tulajdonság nélküli"
figurák, mint Csemez professzorék, s az elbeszélő alakoskodó, ironizáló jellemzési technikája ugyanaz, mint a tubákolás terén megnyilvánuló karakteres egyediséget fejtegető
magyar íróé. A Mirgorod szerzője is azzal kezdi, hogy leszögezi a mélységes különbözőséget („Ez a két cimbora a nagy barátság ellenére sem hasonlított egymáshoz egy hajszálnyit sem"), majd két teljes oldalon át halmozza a látszategyediséget igazoló látszatellentéteket, köztük a tubákolás területén tetten érhető differenciákat. „Ivan Ivanovics valahányszor megkínálja az embert burnóttal - először mindig végignyalja a szelence
tetejét, azután rákoppant az ujjával, és ha jó ismerőssel áll szemben, akkor azt mondja:
„Szabad megkínálnom Ont uram?" Ha pedig nem ismeri az illetőt, akkor azt mondja:
„Szabad megkínálnom önt, uram, noha nincs szerencsém ismerni a rangját, keresztnevét és apai nevét?" Ivan Nyikiforovics viszont egyszerűen az ember markába nyomja
a dobozt, és csak annyit mond: „Tessék!"
A máskülönben alighanem legkitartóbb mikszáthi értékvízió, az ébredő ifjúi szerelem is ironizálódik Az arany-kisasszonyban. Csemez Krisztinka kezdetben olyan udvarlóra vágyik a deli Miklós helyett, aki könnyelmű, mint Athos a Három testőrben,
szép, mint Don Alvira a Fekete nőben és úgy tud szeretni, mint Gaston a Hét arany hajszálban, majd - az ifjú regényes hajlama által mégiscsak meggyőzetvén - igazán mindent megtesz a szerelemért. Módszeresen koplal és méri magát a sánta mészárosék mázsáján, hogy az aranygyűjtéshez a maga módján hozzájáruljon. Az elbeszélés komikus
időtlenségbe, groteszk, abszurd végbe fullad. Krisztina elszántan éhezik és visszatarthatatlanul vénlányosodik, Miklós hír nélkül vesztegel valahol Amerikában, Csutkás pedig (a szöveg utolsó szavai ezek) rendíthetetlenül - motorikusán hajtogatja rögeszmés
tételmondatát, „mert csüggnek... igen, igen, csüggnek rajtam". A kör bezárult. Az elbeszélő az abszurd komikumba fojtja a nosztalgia kereső gesztusait, a világot minden
megtartó lényegiségtől mentesnek, paradisztikusan nevetségesnek láttatja. Az arany-kisasszonyban a valóságnak - Erich Auerbach kifejezését használva - alaposan megkérdőjeleződik a joga az életre.
No és hova lesz a létezés e groteszk, negatív lenyomata a Lapaj és Glej-történetben, A jó palócok sok-sok szállal egymáshoz kötözött, egységes atmoszférájú novellafüzérében? Úgy fogalmaznék, hogy az elbeszélő, miután megmutatta a lét parodisztikus vetületét, stratégiát változtat. Eztán már nem a nyílt megjelenítés, hanem a védekező világteremtés gesztusait alkalmazza. Vagyis teremt magának egy külön világot,
amely felett nem a kétség és relativizmus uralkodik, amelyben spontán módon ér-

62

tiszatál

vényesülnek a közösség számára fontos szokások, kulturális patternek, tiltások és ajánlások, amelyben otthonosság dominál és az egyszerű emóciók - szolidaritás, részvét,
szeretet - alkotják az emberi érzésvilág törzsét. E közösségben föltétlen normabiztonság honol. Az egyéni lelki élet alapját nem az elkülönülő individualitás adja, hanem
a szocium tárházából, az eligazító szólások, sejtető babonák, interaktív jelek gazdag készletéből, a természeti jelenségek köréből vett, analógiás, megvilágító, eligazító mozdulatok. „Hátha az akácfa virága a kacsintása... Mindenkire hullatja de olyan magasan nyílik, hogy nem lehet ágat szakítani róla..." - artikulálja kételyeit a Vér Klárára sóvárgó
Gélyi János. „Az apja a csoltói sánta molnárhoz akarta erőltetni. Egy cserépbe ültetni
a rezedavirágot a csalánnal." - találja meg a Filcsik Terka sorsproblémáját szemléltető
analógiás jelenséget spontán természetességgel maga az elbeszélő. „Ha már egyszer peregni kezd a kalász szeme, megérett egészen" - nevet önelégülten a Péri Judit hajlandóságának első jeleit észrevevő Csató Pista. A mágikus befolyásolás, az eligazító babona
készségesen, jól működik. A harangszó elkergeti a felhőszakadást Bodok felől, az elégetett halottszállító saroglya meghozza a régen várt esőt a bágyi vízimalom számára, az
ember előtt átszaladó süldőnyúl bajt jelez, a négylevelű lóhere szerencsét hoz, a kerítésre telepedő szarka és a földbe fúródó olló csalhatatlan jelei annak, hogy vendég várható. A közösség tagjainak, ha jelt akarnak kapni, vagy adni, gazdag készlet áll rendelkezésükre. A csapodár Vér Klára piros és fehér rózsa által üzen reménybeli szeretőjének; a szegény Gyurinak a vezérürük nyakára erősített négy csengő hivatott messziről
hírül adni a lánykérés sikerét. A természet máskülönben is hű, empatikus társa az embernek. A jót cselekvő Bizi apóra nemcsak a napocska nevet rá nyájasan, hanem a meggyűlt esővizek is, a megtaposott füvek elismerik testvéreiknek, szelíd aranyhímként
fogadják be Péri Judit levágott aranyhaját, út pora el nem beszéli, suttogó lombok el
nem árulják merre szökött a vérétől űzött, hajtott Timár Zsófi-férj, Péter, a hold gyönyörtől ittasulva áll meg az égen, ha meghallja Lapaj Istók dudáját, s a vén Garam is
szünetelteti a locsogást, nehogy megzavarja a gyönyörű, mélabús nótát.
A közösségi otthonosság atmoszférájának megteremtéséhez hozzájárul a szereplők állandó keverése, visszatérítése, újbóli fölvillantása is. E visszatérítésnek sokféle, érdekes változatát figyelhetjük meg. Lapaj Istók például már a maga története előtt felbukkan az Olej-elbeszélésben egy-egy minutára: Anika tőle hall a fiatal hercegről, apja
hozzá küldi a lányt, hogy eltávolítsa hazulról a csábítóval való számadás idejére. Máskor a korábbi főszereplő epizodistaként bukkan fel egy másik történetben, karakterállandóságát mintegy mellékesen, mégis demonstratívan megvillantva. A szelídnek,
megbocsájtónak, türelmesnek megismert Timár Zsófi védelmébe veszi a pletykálkodó
asszonyok nyelvére került Vér Klárát („Jó asszony az, ha szép is"), a tiszta szívű, jólelkű Bede Erzsi szemérmes szeretettel fogadja a lánykérő Szűcs Palit, s pénzt adományoz Szűz Máriának, hogy haragvó édesanyját megengesztelje a legény iránt. Ismét
máskor egy korábbi epizodista újfent mellékszereplőként bukkan fel egy másik történetben. A Filcsik-bunda ellopását kezdeményező Suska Mihály hajdút a vizsgálatot
folytató kupaktanács tagjaként látjuk viszont egy pillanatra a Galandáné asszonyomban,
a „gyerekeket" vegzáló Tél né Gál Magdára tesz gyanakvó megjegyzést a Sás Gyuri-Gál
Magda történetben, a jószerivel még epizódszerephez sem jutó Filcsikné A Gázoni Szűz
Mária után A gyerekekben is megemlíttetik.
Nem véletlen, hogy a legnagyobb bűn - a legállandóbb konfliktusképző kollízió e világban a közösség rendjét megbontó külső kapcsolat: Olej Anika, Bede Erzsi, Péri
Judit, Filcsik Terka, Vér Klára, Gál Magda nagy vétke. Mindennél nagyobb, jóvátehe-

1997. január

63

tetlenebb ez a bűn, ha kívülről, más - a bodokiak-gózoniak-csoltóiak-majornokiak világán kívüli - szférából, magasabb társadalmi rétegből jön (Az a fekete folt, Lapaj, a híres
dudás, Az a pogány Filcsik). A vén, pogány Filcsik István Terka iránti kérlelhetetlenségét, meglehet, az is motiválja, hogy a szép hajadon a szolgabíróval adta össze magát. Az
engesztelhetetlen apa viselkedése, ha szélsőséges is, egyáltalán nem különös. Alighanem
csak a palóc és tót atyafiak körében fölöttébb általános hárító gesztusok, kizáró reflexek, önvédő stratégiai mozdulatok közül való ez, amelyek szüntelen elhatárolják e falvak világát mindattól, ami rajtuk kívül esik. És itt visszakanyarodnék az illúzióvesztés,
a lehetőséghiány gondolatához. E körül a nagyjában-egészében jól működő „életvilág"
körül állandóan ott settenkedik a normavesztés, dezintegrálódás réme a „kinti világ"
(törvény, institúció, vármegye, ügyintéző hivatalnokréteg, urak, megyei emberek,
arisztokraták) képében. A husángokból, gallyakból, fűből összetákolt Lapaj-féle kunyhót az elbeszélő a rendőrségi palotával, vármegyeházával hozza ironikus kapcsolatba,
az igazságszolgáltatás menten elnémul egy-egy bárány mekegésétől, a megyeiek a felé
a falu felé vezetik az utat, ahol széplyány-szeretőjük van, sőt a végső instancia, a király
sem orvosolja a szegény ember baját, hiába szerkeszti meg a nótárius a beadványt oly
szívhez szólóan, hogy a kő is meghasadna tőle. A Tát atyafiak és A jó palócok mind tudják, hogy a kinttól, a kintiektől semmi jót nem lehet várni, stratégiájuk velük szemben
a passzív, beletörődő engedelmesség, a lehető kibúvókeresés, s az érintkezés kerülése.
„Eredj lányom, a törvény törvény, nem lehet vele tréfálni" - indítja útnak Annát
Bedéné a tárgyalóterembe. „A talári herceg hatalmas, nagy ember, s kilenc vármegyében süvegelik, míg él. Tamás hűségesen szolgálja, mert nem okos ember az, aki olyan
fának nyesegeti ágait, melynek árnyékába húzódott" - villantja fel Olej életstratégiáját
az elbeszélő. Lapaj szerint pedig még az Isten is az urakkal tart: „Az is csak csősz, mint
én, csakhogy nagyobb területre kell vigyáznia."
A lapaji istenkép-alkotó technikához hasonló pszichikus műveletek bőségesen
megfigyelhetők a két kötetben. Azokra a gondolkozásmód megjelenítésekre, párbeszéd-bemutatásokra gondolok, amelyek tanúsága szerint a szereplők a kívülről jövő
ismereteket, a falvak tapasztalati valóságán túl eső fogalmakat rendre a maguk képére
formálják. „[...] Szép világ volt, mert már az is valami, mikor két jóravaló legény öszszeméri az erejét, hát még két ország..." - gondolja el magának az 1848-as szabadságharcot Olej Tamás. „Bécs városában lakik a színarany palotában, száz vadász lövöldözi
a vacsorára valóját [...] tejfelt vacsorál [...] rozmaringvirág magjából sütött kenyérrel" képzeli maga elé a talári herceget Anika; „zsírt ennél ott folyvást száraz kenyér helyett,
olvasztott vajat innál rá szomjúságodban. Aztán mikor lefeküdnél aludni kilenc közönséges baka kergetné rólad a legyeket" - festi le a gazdagság és a hatalom státusjegyeit
a vágyakozástól hörgő Szlimák Matyejnek a vén ravasz Gerge; „aminél ezentúl burgonyáját süti, politúros lesz a tüzelőfája, suhogó selyem lesz a viselő inge, karbunkuluscsat a derékszíján, s kilenc lépésről veszi le kalapját, ha erre jár, a brezniai bacsa" - veszi
számba az elbeszélő a Lapaj képzeletében élő uralmi és bóségattribútumokat.
A szereplői gondolkozásmódhoz való idomulást az elbeszélői szólam boszorkányos variabilitása is fokozza. Úgy is mondhatnánk, hogy a két Mikszáth-kötetben felbukkanó kommentáló, értékelő-értelmező megjegyzések egész tömegéről lehetetlen eldönteni, vajon az elbeszélő, a közösség vagy az egyes szereplők nézőpontja érvényesül
bennük. „Szegény Baló Ágnes, benne volt abban a ládában mindene!", „Bizony Isten,
kár volt a kocsiért!", „A gazdák barázdákban eresztették a folyóba az esővizet. Csak aztán vissza ne térjen többedmagával!", „Kocsipál Gyuri, a molnárlegény már Szent Mi-

64

tiszatál

hály lovát is ellopta a majornoki temetőből, lévén annak az elégetése csalhatatlan
módja a záporeső kierőszakolásának az égi hatalmasságoktól. Legyen is foganatja, mert
a zsilipek le vannak ugyan eresztve, s minden éjszakára gyűjt is annyi vizet a gát, hogy
a kereket megmozgassa, egy-két óráig - de mi az ennyi életnek?" - sorjáznak a narrátori közlésként és csoportvélekedésként egyaránt fölfogható „reflexiók". „Uram, én teremtőm, de helyes kőmíves lehetett, aki megalkotta!" - kapcsolható az idézet nélküli
szabad függő beszéd (Olejnek a brezinai akol iránti föltétlen bámulata) akár a narrátorhoz is. „Sás Gyuri odanyúlt, megigazította. S ha már olyan közel járt a keze, egyúttal
átnyalábolta azt a gyönyörű derekát. Vétek is lett volna elmulasztani." - biztatja magát
a dali lókupec és hunyorít hamiskásan az olvasóra a voyeur-elbeszélő.
A narrátornak az elbeszélt világban való ottlétét, cselekmény- és szereplőközelségét természetesen még számos más, jól megválogatott, ravasz hajlékonysággal alkalmazott fogás szuggerálja. Ilyen a részletező, dokumentáló hipertárgyiasság. „Hosszú, sárga
alkotás volt az, széles fekete báránybőr gallérral, melynek végén in natura lóg le a bárányláb körmöstül, bojtnak, s két szép ezüstcsat tartja össze. A bunda két alsó csücskén egy-egy zöld tulipán kihímezve skófiummal. Távolabb különféle madarak valának
láthatók, rendesen vörös színben, hátul pedig Miskolc városa számtalan házával és valamennyi templomával: még a kálvinista kakas is ott állt az egyik tornyon." - írja le
Filcsik bundáját ezzel a részletező, minden apróságot számbavevő, közelnézeti hiperrealizmussal az elbeszélő.
„- Te Kocsipál Gyuri! Tied lesz a furulyám, ha megáll a malomkő és meg nem
mozdul reggelig.
- Hüm! De mikor annyi vizünk van!
- Mondd az asszonynak, hogy nem elegendő, hogy gyűjteni kell, s ereszd le a zsilipeket!
[..•]
- Ühüm! Csakhogy akkor átcsap a gáton...
- Ne törődj te azzal, neked adom még a selyemvarratú dohányzacskómat is.
- Szurkálóval, acélostul?
- Mindenestül." - érvényesül ugyanez az otthonosságteremtő, érvényességimitáló
hitel a Vér Klára-történetben az alkutárgyak gondos-pontos megjelölése, kiegészítése
révén.
A közelnézeti, ottlét-perspektíva dominál A jó palócok elbeszéléseiben oly gyakran alkalmazott látvány-, megfigyelés-korrekciókban, az észrevétel váratlan, hirtelen
ráismerésszerűségének felvillantásában, az elbeszélés és a történés idejének egybecsúsztatásában is. A narrátor a ráismerésszerűséget gyakran az odaillő mutatószó közbeszúrásával fokozza. „De nini, mintha ók beszélték volna hirtelen össze azt a sötét felhót egyszerre elborítja nyugat felől az egész égboltot. No emberek, gózoniak, majornokiak, mozogni fog itt a garat estére." „Ni hogy csillog a szeme, ni hogy odanézett
a nyalka legényre, epedón, lopva, hosszan vetette rá édes tekintetét." „Pedig Csató
Pistának nem szabad ilyen kétféleképpen látni, házas ember már, s nem is utolsó
asszony a felesége, ott az a magas, délceg a Péri Kata mellett. (Ni, bizony megvágja
a kezét a sarlóval!)"
Az otthonosság, ismertség, jártasság képzetét kelti az a mód is, ahogyan az elbeszélő szereplőivel és a hozzájuk tartozó attribútumokkal (helyszínekkel, jószágokkal,
tárgyakkal, életforma-elemekkel) bánik. A bemutatást egyszerűen mellőzi, negligálja,
úgy tesz, mintha mesélő, hallgató úgyis mindent tudó részese, tagja volna a közös-

1997. január

65

ségnek. így veszi számba Lapaj a falu kakasait: a rektorét, az özvegy tiszttartónéét,
a tiszteletes úrét és a közönséges hívekéit; így keveri be a narrátor A jó palócok kötet
nyitó történetébe minden előismeret-nyújtás és kommentár nélkül, hogy a Szegény
Csúri Jóskának hólyagos lett a tenyere, hogy Csökéné asszonyom sárga szárnyasa
a házfedélre szállva jelezte a közelgő vihart, hogy az öreg Sós Pál még csáklyát is hozott
magával a partra, hogy Tóth-Pernye Jánosék portájáról jó rálátás kínálkozik a patakra,
s hogy Mócsik György a gózoni Szűcs alighanem tud valami nagy-nagy titkot.
A néhai bárány egyébként is a narráció szempontjából rendkívül érdekes, komplex szöveg. Az elbeszélői nézőpont megszorítása, a mindentudás korlátozottsága egyrészt az ottlét víziójával fonódik össze (itt helyben vagyok, adott ponton állok, én is
csak annyit tudok, amennyit a többiek - sugallja a mesélő), másrészt a novella „rejtélyével", azzal a talánnyal, amelynek megoldását a beszélő kezdettől sejteti, s mégis ironikus tettetésbe, a mit sem tudás leplébe burkolózik. A narrátor ismeretei nemcsak
a történés tényeit, okait, következményeit és a jövőt illetően elégtelenek („odafönn
Majornok, Csoltó környékén nagy jégeső volt vagy talán felhőszakadás", „A gazdák
barázdákban eresztették a folyóba az eső vizet, csak aztán vissza ne térjen többedmagával!"), de észlelései is korlátozottak, állandó korrekcióra szorulnak. A ládika útját csak
onnantól és odáig követheti szemmel, amíg a folyó cikcakkjai ezt lehetővé teszik
(a Périék pajtájánál fordul és a következő kanyarodóban már nem bukkan elő), de fölismerni, azonosítani, részleteiben megfigyelni is csak a szerint tudja, ahogyan a fény- és
terepviszonyok ezt megengedik „Azután jött egy petrence, utána pedig valami négyszögletes tuskót gurítottak a habok... A holdfény éppen oda vágódott. Nem tuskó biz
az, de tulipános láda, s nini, egész csuda, milyen szépen ül a tetején egy picike bárány.
Az ám, most, hogy ím a partnak hozza a szél, Tóth-Pernye Jánoséktól egészen jól lát
szik, amint két hátulsó lábát alászedve, az első lábacskáival megkapaszkodik. Szép patyolatgyapjas, két fekete folt van a hátgerincén, piros pántlika a nyakában."
Az alakoskodó, tettető, körülményeskedő irónia, az állandó nézőpont-elbizonytalanítás, a világlátások, megítélő álláspontok közti bujkálás, boszorkányos ide-oda
villódzás a Mikszáth-szövegek lebilincselő érdekességének minden bizonnyal egyik legfőbb forrása, hatásmechanizmusuk igen-igen fontos összetevője. A szentimentális, biedermeier világlátás rögzített optikája ugyan itt-ott rajta hagyta a nyomát a Tót atyafiak
és A jó palócok történetein, de a nézópont-váltogató irónia még e részekbe is be-behatol. Mint említettem, a házasságon kívüli külső kapcsolat e novellavilág legfőbb botránya, s az elbeszélői viszonyulás alapja is a megítélő, elítélő aspektus. Az öreg Péri
sommás apai konklúziója egyedül a tiszta, törvénytartó Katinak juttat részvétet, szeretetet, Péter szeretőjétől és önmagától is megundorodva vágyik vissza szelíd-szép, törvényes hitveséhez, a csábító Gughi Panna rémülten hátrál meg a karján gyermeket tartó,
Szűz Máriát formázó Kovács Maristól, még a földtől búcsúzó, angyali szépségű Filcsik
Terkáról is megjegyzi a narrátor, hogy hiába, egyszer már lebukott az égből. Gálné
asszony pedig a Hova lett Gál Magda? szövegében rendíthetetlen anyai szigorúsággal
jelzi, hogy mi a hajadonoktól elvárható méltó, tisztességes magaviselet „- Veted le
mindjárt azt az ünneplő ködmönt! Ejnye, te, erdei gyík, hogy mered azt a selyemkendőt a nyakadba venni? Hát hétköznapra való az tisztességes emberek gyerekinek?
Hányd le, de mindjárt! Nem vettem én azt sem az alsó végnek, sem a felső végnek.
Hanem vettem az Űr házába, vasárnapra. Az Úrnak teljék az ő szent kedve abban a selyemkendőben..."

66

tiszatál

De az óvásoknak a Gál Magda-történet tanúsága szerint sincsen túl sok foganatjuk. A lányok sorban menetelnek a bodoki fő találkahelyhez, a savanyúkúthoz, „Cifrán kiöltözve, ropogós szoknyában, begyesen, kacéran, nyíllal a szemükben úgy húzódnak át mint a pávák. Az ördögé már az, aki ezt az utat egy-két évig járja." S az elbeszélő mintha lépten-nyomon beletörődne, hogy ez a világ rendje; sőt, mi több, mind
gyakrabban kacsint össze cinkosán az olvasóval. Először még csak a hasonlat pompás,
érzéki kidolgozottsága enyhíti, relativizálja a kijelentés zord egyértelműségét: „Olyan
vékony itt a fehérnép erkölcse, mint a suhogó nád, koronája hajló, töve mocsárba
vész." Alább (a korábban más vonatkozásban már idézett szövegrész tanúsága szerint)
a narrátor egyenesen a cinkosság bűnébe esik: megjegyzi, hogy bizony vétek is lett
volna, ha Sás Gyuri nem nyalábolja át Magdi derekát, azt a gyönyörű, hajlós derekat.
Még alább a pompás emberpáron eluralkodó szenvedély erejéből, szépségéből is megmutat valamit az író: „A szenvedély hangja, mintha viharos szél volna, a Gál Magda
arcát vérvörösre marta." Nem csoda, ha mindezek után kifejezetten ironikusnak, a dévajság megtörhetetlen hatalmát hirdetőnek tűnnek a novella befejező reflexió-sorai
„...No, csak kár azzal a kúttal dicsekedni a bodokiaknak. Jobb volna bizony, ha behánynák, betaposnák földdel... Hogy alant repültek, sok apró madárnak lett a temetője... temetőnél rosszabb sok bodoki lánynak."
S valahogy így áll a dolog a többi szöveggel is. A gózorti Szűz Máriában az elbeszélő a közösség ítéletét imitálva lebecsülő, sértő, stigmatizáló megjegyzést tesz
a „hetyke-petyke Vér Klári"-ra: „hogy nem szégyell emberek közé jönni a gyalázatos!"
Igen ám, csakhogy az ítélet komolyan vehetőségét alaposan megkérdőjelezi az a cinkos
empátia, amivel - emlékszünk még rá - a bágyi patak visszafordulásának, Gélyi János
és Klára egymásra találásának történetét a narrátor korábban előadta. Külön hangsúlyt
kapott Klári szépsége, tűzrőlpattantsága; „a gyönyörű Vér Klára" volt ő, aki vidáman
járt-kelt az őrlők közt szárazság idején is, akinek „mindene módos, járása, nézése,
szava, mosolygása," s Gélyi Jánost is végül csak azért engedte be magához, mert megesett a szíve rajta, s meghatotta a köpcös, zömök legény szemeiben csillogó, mámoros
szenvedély. „Klári megsajnálta, oly szomorú, panaszos hangon kéri. Aztán igazán hideg lehet ott künn... hiszen ő is fázik, reszket az ablaknál, mikor azt feleli: „- No gyere
be hát, ha szépen viseled magad..." Még a készségesen ellobbanó gyertyaláng, a zárban
csikorduló kulcs, a fölfelé folyó patakot suttogva gúnyoló sás, füzes, mogyorós is cinkosul szegődtek a malombeli légyotthoz.
A jó palócok történeteiben a voyeur attitűd, a fiatal vér erejében, az erotika nagy,
kavargó, karneváli játékában való gyönyörködés lépten nyomon visszaveszi, ironizálja,
relativizálja a megítélő egyértelműséget...

67

1997. január

VADAI

ISTVÁN

A majornoki hegyszakadék
MIKSZÁTH KÁLMÁN: A JÓ PALÓCOK
A jó palócok című kötetet általában Mikszáth író indulása kapcsán szokás emlegetni. Ez a kötet hozta meg A tót atyafiak sikere után az országos írói hírnevet. Ismert
és elismert szerző lett, novellásköteteit több nyelvre lefordítják, magyarul pedig egymást érik az újabb és újabb kiadások. A novellák egyike-másika középiskolás szöveggyűjtemények állandó darabjává vált, méltán.
Mikszáth írói ereje világosan megmutatkozik ezekben a rövid rajzokban, kevés
szó esik azonban a tankönyvek és szakkönyvek lapjain A jó palócok kompozíciójáról.
A szakirodalom általában Mikszáth parasztábrázolását méltatja, azt a lépést, ami Jókaihoz képest határozott fejlődést jelent. Az író immáron belső nézőpontot választ,
ismeri parasztfiguráinak a környezetét, érzelmeiket; szeretettel mutatja be szülőföldjének alakjait. Azzal már inkább vitába lehet szállni, hogy mindez a jókais romantika,
vagy a realizmus eszközeivel történik-e.
Jelen dolgozatban Mikszáth novelláskötetéhez másként közelítünk. A kötet kompozícióját vizsgáljuk, mert ezt valamilyen érthetetlen oknál fogva a szakirodalom ez
idáig igencsak elhanyagolta. Az egyes írások keletkezéstörténetéről a kritikai kiadás beszámol, a teljes kötet szerkezetével azonban nem foglalkozik. Összeállítja ugyan a kötetben szereplők katalógusát, de mindezt csupán azért teszi, hogy a szót a realizmusromantika kérdése körüli vitára terelje.
Kezdjük talán éppen itt, a seregszemlénél. Azonnal olyan megfigyeléseket tehetünk, amelyek a kötet kompozíciójára világítanak rá. Feltűnő például, hogy Csűri Jóska
alakja két novellában bukkan fel. Elsőként rögtön a nyitódarabban, A néhai bárány
ezekkel a szavakkal kezdődik:
Az napról kezdem, mikor a felhők elé harangoztak Bodokon. Szegény Csűri Jóskának
egész hólyagos lett a tenyere, míg elkergette a határból Istennek fekete haragját, melyet a villámok keskeny pántlikával hiába igyekeztek beszegni pirosnak.
Másodjára a Hova lett Gál Magda? című írásban pillanthatjuk meg:
Alkonyodni kezdett. Csűri Jóska, a bakter, éppen ott guggolt a falu végén a haranglábnál, s csak azt várta már, míg a tiszteletes uram tehenei beérnek a csordával, mert ezeknek a megérkezésétől függ vala az estének pontosan való elharangozása Bodokon.
Az első novellában Csűri Jóska alakja éppen csak felbukkan, a történetben nem
játszik semmiféle szerepet; a záródarabban ezzel szemben ő próbál segíteni a bajba jutott lánynak, valódi szereplővé válik. A két jelenet tehát nem pontosan azonos súlyú.
Mégis vitathatatlan, hogy afigurafelbukkanása keretes szerkezetet hoz létre. Ezt a harangozás szignáljellege még fel is erősíti.
Nem tekinthetjük tehát a novellák sorrendjét esetlegesnek. Tudatos írói eljárás
sejlik föl a legelső tétova kísérletre.

tiszatál

68

Miféle rend, miféle kompozíció van tehát A jó palócokban} A novellák azonos vidéken, a Palócföldön játszódnak. Az események közel azonos időben játszódnak. Szereplőik túlnyomórészt parasztok, s az író figurái többször visszatérő szereplők, az
egyik írásban bemutatja, egy későbbi történetben már ismerősként emlegeti jó néhányukat. Az írások tehát a teret, időt, szereplőket tekintve egységesek. A szövegek kohézióját erősíti, hogy utalásokat találhatunk közöttük. Mire végigolvassuk A jó palócokat, Vér Klárát, Filcsik Istvánt vagy Timár Zsófit személyes ismerősünknek érezzük.
Mindez a kötetet regényszerővé teszi. Ha nem kiragadott novellákat olvasunk,
hanem az egészet, egy naiv olvasat regényként is érzékelheti Mikszáth művét. Mégsem
regény, hanem novellafüzér. Olyan tematikusan erősen szervezett novellafüzérek
elődje, mint amilyen majd Kosztolányi Esti Kornélja, vagy Krúdy Szindbádja lesz.
Azoknál a főszereplő személye az összetartó kapocs, Mikszáthnál a jó palócok.
Kövessük most az előbb említett, elképzelt naiv olvasatot, és próbáljuk meg ebből a nézőpontból megérteni a kötet szerkezetét. A gyanútlan olvasó igyekszik a legkézenfekvőbb megoldást választani, hiszen nincs oka rá (legalábbis egyelőre), hogy bonyolultnak képzelje a művet. Elsőként tehát egy természetes rendet választ.
Az időrend
A novellák látszólag időrendben sorakoznak egymás után, pontosabban fogalmazva: az elbeszélt események belső idejének megfelelő sorrendben. Kevés konkrét
időpontjelöléssel találkozhatunk, csak néha-néha bukkan fel egy-egy olyan hivatkozás,
amelyik másik elbeszélésre vonatkozik, amiből kideríthető, hogy melyik esemény történt előbb, vagy később.
Persze vannak nyilvánvaló esetek. Vér Klári előbb A bágyi csoda történetében lesz
Gélyi János szeretője, s csak ezután, már mint Gélyi János felesége szerepel a Szegény
Gélyi János lovai című írásban. Ugyancsak valószínűnek tűnik, hogy Timár Zsófi azért
hord fekete kendőt A bágyi csodában, mert a Timár Zsófi özvegysége című novellában
éppen arról olvashattunk, hogy elveszítette a férjét. (Az utóbbi példa nem feltétlenül
igaz, Timár Zsófi már akkor fekete kendővel fejezi ki szalmaözvegységét, amikor
a férje még él. Ennek ellenére a naiv olvasó ok-okozati összefüggést láthat a két mozzanat között, s miért is tenne másképp?)
Ha aprólékosan összevetjük Mikszáth írásainak szövegét, találhatunk még néhány
utalást, de legtöbbször csak annyi derül ki, hogy egy-egy esemény melyik évszakban
játszódik, a novellák közös szereplői különálló történetekben szerepelnek, nem feszül
az írások mögé érzékelhető idősík. Annál meglepőbb, hogy arra is akad példa, hogy az
író megsérti ezt a látszólagos laza időrendet.
A tizenöt írás közül Az a pogány Filcsik a hatodik. Ennek a történetnek a vége felé
a következő mondatot olvashatjuk:
Egy cserjéhez érve, a majornoki hegyszakadéknál (ott, ahol éjen te, mint mondják,
a Gélyiné lelke nyargal megriadt lovakon) megbotlott valamiben a gyalogúton.
Gélyiné, azaz Vér Klára a Szegény Gélyi János lovai című írásban zuhan a majornoki hegyszakadékba, ez pedig a kötetben a tizenharmadik novella! Fel kell tehát adnunk a szigorú kronológiáról szóló elképzelésünket. Mivel az író megsérti az általunk
elképzelt, természetesnek tűnő rendet, más megoldást kell keresnünk.
Kézenfekvő ötlet megvizsgálni a novellák keletkezési sorrendjét, hiszen ez nyilvánvalóan befolyásolhatja a kötetbeli közlési sorrendet is. A kritikai kiadás alapján két

1997. január

69

jegyzéket készíthetünk. Az első a novellák első kidolgozásának, első közlésének (általában folyóiratközlésének) sorrendjét tükrözi. (Ez természetesen nem feltétlenül azonos
a megírás sorrendjével, hiszen Mikszáth leadhatott korábban megírt novellát is egy későbbi időpontban. Az azonos hónapban közölt írások sorrendje is módosítható):
1.
2.
3.
4.
5.
6.
7.
8.
9.
10.
11.
12.
13.
14.
15.

Az a pogány Filcsik (1876. október) [A Filcsik uram bundája címmel]
A gyerekek (1879. november) [A mézeshetek címmel]
Galandánéasszonyom (1879. december) [Luca címmel]
Két major regénye (1881. március)
Bede Anna tartozása (1881. március)
Timár Zsófi özvegysége (1881. március)
Péri lányok szép hajáról (1881. április)
A kis csizmák (1881. május) [A kis András csizmái címmel]
A bágyi csoda (1881. május)
Szűcs Pali szerencséje (1881. május)
A gózoni Szűz Mária (1881. május)
Szegény Gélyi János lovai (1881. június)
A néhai bárány (1881. október)
A „Királynészoknyája" (1881. december)
Hova lett Gál Magda? (1881. december)

Ehhez képest a kötetben a következő sorrendben találhatók meg a novellák:
1.
2.
3.
4.
5.
6.
7.
8.
9.
10.
11.
12.
13.
14.
15.

A néhai bárány
Bede Anna tartozása
Péri lányok szép hajáról
A kis csizmák
Timár Zsófi özvegysége
Az a pogány Filcsik
A bágyi csoda
Szűcs Pali szerencséje
Galandáné asszonyom
A gózoni Szűz Mária
Két major regénye
A „Királyné szoknyája "
Szegény Gélyi János lovai
A gyerekek
Hova lett Gál Magda?

A két lista alapján rögtön felfigyelhetünk néhány dologra. Természetesen a két
lista nem azonos sorrendet tükröz, ennyire még a naiv megközelítésünk sem naiv.
Megfigyelhető, hogy három, korábban megírt novella kerül a kötetbe, ezeket egészíti
ki az író egy szúk év alatt kötetnyivé. A három korábbi írás közül a legelső a Mikszáth
korai írásaiban többször is megrajzolt Filcsik István csizmadiamesterről szól. A figura
kissé elüt A jó palócok alakjaitól, inkább a kezdeti évek Suska Mihályára, vagy Stofi bácsijára hasonlít. A két másik novella önéletrajzi ihletésű, Mikszáth saját magát rajzolja
meg a babonás temetői történetben és az ifjúházasokról szólóban is. Vagyis a kötet
legkorábbi darabjaiban szinte még nyoma sincs a későbbi szerkezetnek, hiányzanak az
ismert szereplők.

70

tiszatál

Az 1882-es kötet egységes hangját, szereplőgárdáját, helyszínét és vélhetően a kompozíciót is csak 1881-ben alkotja meg az író. Egyetlen év leforgása alatt igazítja egymáshoz az egyébként még 1881-ben is különböző helyszínekkel megírt történeteket.
A listákból jól látszik az is, hogy A néhai bárány és a Hova lett Gál Magda? szinte
közvetlenül egymás után készült, vagyis a dolgozat elején említett keretes szerkezetnek
egyszerű technikai magyarázatát is fellelhetjük: Csűri Jóska neve előbb egy 1881. októberi, majd egy decemberi írásban tűnik fel. A keret azáltal jön létre, hogy Mikszáth a két
írásból nyitó- és záródarabot készít.
A Szegény Gélyi János lovai majdnem utoljára készült el, Gélyiné majornoki hegyszakadékban bolyongó lelkéről tehát csak 1881. júniusa után tudhat Mikszáth, hacsak
nem gondolta már el jóval a megírás előtt a történetet. Az a pogány Filcsik első változata pedig a kötet legkorábban keletkezett darabja, vagyis a Gélyinéről benne tett megjegyzés utólagos betoldás. Valóban így van, az 1876-os folyóiratközlésben a korábban
idézett szövegrész még így szerepelt:
Egy cserjéshez érve, egyszerre megbotlott valamiben a gyalogúton.
Ezen még az 1881-es újraközléskor sem módosít az író, csak amikor A jó palócok
kötetét összeállítja, akkor igazít a szövegen. Mikszáth szándékosan zavarja össze az
időrendet, szándékosan olyan eseményre hivatkozik, amiről az olvasó majd csak később értesülhet! Ezt persze csak akkor érzékelhetjük, ha újraolvassuk a kötetet.
A helyszín
Elképzelt gyanútlan olvasónk másik természetesnek tűnő elképzelése a novellafüzér helyszínére vonatkozhat. A novellák Mikszáth szülőföldjén, a palócság lakta vidéken játszódnak. Nem ritka az olyan olvasó, aki valóban létező falvaknak tekinti
Bodokot, Gózont, Majornokot, Csoltót; valóban létező pataknak hiszi a Bágy patakot.
Ezek persze költött földrajzi nevek, a térképen hiába is keresnénk őket. Mikszáth alakította ki azt a képzeletbeli térképet, ahol A jó palócok történetei zajlanak. Az illúzió
azonban tökéletes.
A tizenöt novella ügyesen összemossa a valóságos és képzeletbeli helyeket. Az
Ipoly, a Cserehát vagy Miskolc neve összeköti a valós helyszínekkel a mesebelit. Azt is
tudjuk, hogy a költött nevek mögött létező falvak lapulnak, Bodok alatt például Mikszáth szülőfaluját, Szklabonyát kell elképzelnünk. Itt játszódik az egyes szám első személyben megírt Galandáné asszonyom, itt található a több novellában is emlegetett
savanyúkút. Majornok neve mögött talán Mauks Ilona faluja, Mohora rejtőzhet, Mikszáth más írásaiban majornoki kisasszonyokat emleget, nem lehetetlen, hogy Mauks
Ilonára és Kornéliára gondolva. A Bágy patak ezután nem lehet más, csak a két falut
valóban összekötő Kürtös patak.
A jó palócok első kiadásának illusztrátora, Dörre Tivadar igazi térképen is megörökítette a novellafüzér helyszínét. A metszet igen kicsire sikerült (2,5 cm x 2,5 cm),
alig vehető ki a rajz, a feliratok pedig szinte egyáltalán nem; két helyen záródíszként
szerepel a kötetben. A kritikai kiadás már nagyítva (!) közli a fotóját (3,5 cm x 3,5 cm),
sajnos nagyítás és a fotó minősége miatt a feliratok teljesen olvashatatlanná váltak.
Az eredeti illusztrációt erősebben nagyítva mégiscsak kisilabizálhatóak a térkép feliratai.
A Bágy patak (ahogyan a valódi Kürtös patak is) nagy félkörívet leírva siet a rajz
alján feltüntetett Ipolyba. A jobb partján rendre be van jelölve Bágy község, Majornok,
Csoltó, Bodok; a túlsó parton pedig Gózon, Ezek a falvak A néhai bárány szövegében

1997. január

71

valóban így követik egymást, az író ebben a sorrendben említi őket, amikor Baló Ágnes kelengyésládájának útját leírja. A térképen szerepel még két különálló major, nyilván a Két major regénye című írás helyszíneként. Fellelhetjük a majornoki hegyszakadékot, valamint a gózoni erdőt, ahol a szent kút közelében játszódik A gázom Szűz
Mária története.
A kicsinyke illusztrációt nézegetve önkéntelenül is J. R. R. Tolkien regénye,
A sűrűk ura jut az ember eszébe, vagy talán klasszikusabb példa: Milne Mtcimackó'yA.
Olyan hátteret jelent a Mikszáth-novellák mögött ez a rajz, mint a Milne-regényben
a Százholdas Pagony, vagy a Méhek Fája.
Tekinthető-e a Micimackóhoz hasonlóan ez a térkép a kötet szerves részének?
írói szándékot tükröz-e az első kiadásbeli illusztráció? Naiv olvasatunk szerint: igen,
hiszen kiszolgálja azt az igényünket, hogy a történeteket egyszerűen elképzelhető térben rendezze. Sajnos a kronológiáról szóló gondolatmenethez hasonlóan itt is be kell
majd látnunk, hogy az első megközelítés nem illeszkedik pontosan a szövegből kideríthető tényekhez.
A térképen hiába keressük a Bogát-hegyet, vagy a Királyné szoknyáját, ezek csak
a szövegben szerepelnek. Baj van a helységek szomszédsági viszonyaival is, hiszen a Hova
lett Gál Magda? című írásban a következőket olvashatjuk a bodoki csevicekútról és az
azt őrző Szent Vendelin szoborról:
Hanem aztán volt e miatt a kút miatt »hiba« is. Mikor azt a határigazítási pört vitték a majomokiak ellenük s megnyerték a felső réteket, úsbos immár a kút is az ő határukba esett, a prókátor felszámította az eddigi haszonélvezetbe a savanyúvizet is, melynek
használata huszonhét esztendő óta naponta egy váltó forintnyi jogtalan hasznot eszközölt
minden bodoki ember egészségi állapotában, minélfogva most ezen kártétel egy kerek summában lészen visszatérítendő a majomokiaknak.
No, ha ezt z'gy ítéli meg a tekintetes vármese, nemcsak az egész határ úszik utána
a kútnak, de a hajszálaik sem az övék többé.
A rétet már nem is sajnálták, a Szent Vendelinen is segítettek, rávésetve, hos- »Fzen
Szent Bodok helysége költségén emeltetvén, ámbátor most kápolnástól, mindenestől a majornoki határban vason, mindazonáltal a bodoki határra üsel fel«, de bezzeg a kút, vasis
az újonnan támasztott követelés miatt nas rémület volt a faluban.
Mármost a térképre pillantva rögtön megállapíthatjuk, hogy Bodok és Majornok
nem határos egymással, közöttük fekszik még Csoltó! A novellát azért idéztük ilyen
terjedelmesen, mert jól rávilágít Mikszáth alkotói módszerére. A szobor talapzatára vésett felirat történetét megírta már egyszer Az igazi humoristák című kötetben (KrK.
54.), s egy későbbi történetben, a Krúdy Kálmán csínytevésében, is szerepelteti. Majornok pedig talán azért szerepel az anekdotában, mert Mikszáth ehhez a helységhez
kapcsolja tréfás anekdotáinak legtöbbjét. A jó palócok lapjain ezek közül Az a pogány
Filcsik című novellában olvashatunk ilyet:
Mert... de köztünk maradjon, ez a Majornok a leghitványabb falu az egész környéken.
Egyrészt, hos a legszegényebb a népe, de kivált, meri nincs esetlen kövezett útja, hídja,
még csak helységháza sincs.
Ami nem is csoda, mert a megyei uraknak még sohasem volt szeretőjük Majornokon,
minélfogva arrafelé építették az országutat, amerre jártak.
Ott van, teszem azt, a csoltói országút: olyan, mint a palló; a szép Bitró Erzsébetnek
köszönheti a Bágymellék, míg a Karancsalja a deli Vérjánosné tejszín arcát áldhatja.

72

tiszatál

Ez a néhány bekezdés szinte szó szerinti átvétel egy másik írásból, a Rajzok a régi
vármegyéből című regényből. Ez 1881 nyarán jelent meg folytatásokban a Pesti Napló
hasábjain. A bennünket érintő rész így szól:
Miért hát, hogy mégis ez a leghitványabb falu a vidéken?
Talán mert feneketlen sárfészek, mert egyetlen kövezett útja sincs? No, bizony ennek
igen egyszerű volna a magyarázata. Mind olyan vicispánok uralkodtak a vármegyében,
akiknek nem volt Majornokon szeretőjük, minélfogva mindenik arra felé építette az országutakat, ahol udvarolt. Az valami természetes is, azon nem ütközhetik meg senki. Már azért
a vármegye hatalma követeli, hogy a vicispán négy lova úgy röpüljön, mintha szárnya
volna. S bizony a jó út a jó lónak a szárnya!
Ott van a bodonyi országút, olyan akár a palló, a szép Bitzó Erzsébetnek köszönheti
a Cserhát, míg a Karancsalja a deli Vér Jánosné tejszín arcát áldhatja.
így lesz a Cserhátból Bágymellék, Bitzó Erzsébetből Bitró Erzsébet. Mikszáth
ugyanezt a pribolyi országút kapcsán is elmeséli, a Nemzetes uraimék egy egész fejezetét
szenteli ennek. (Ennek kapcsán kiigazíthatjuk a kritikai kiadás egyik szövegkritikai
jegyzetét. A Rajzok a régi vármegyéből egyik helyén (KrK. 2. 289. 15.) Mikszáth Kapornokot ír Majornok helyett. Az apám ismerősei című regényben (KrK. 2. 24. 7.) szintén.
Ez utóbbiról a jegyzetek azt állítják, hogy a Szegedi Naplónak leadott kézirat helytelen
olvasása folytán keletkezett. Majdnem bizonyos, hogy másról van szó. A helynevek
láncolatát kell inkább bővítenünk, a történet előbb Pribolyról, majd Kapornokról,
végül Majornokról szól.)
A példák száma könnyedén szaporítható. Mikszáth korai regényeinek (Nemzetes
uraimék, Az apám ismerősei) anyagát újra meg újra átdolgozta, epizódokat emelt ki belőlük, A Tót atyafiak négy története közül kettő teljes egészében így keletkezett. Mikszáth alaposan kiaknázta Az igazi humoristák című kötetének anyagát is. Ennélfogva
nem várható el, hogy a novellákba illesztett anekdoták tökéletesen illeszkedjenek A jó
palócok elképzelt földrajzi rendjéhez. Ellentmondanak egymásnak, Mikszáth még az
utolsó pillanatban is módosítja az egyes neveket. Úgy tűnik azonban, hogy nem törekedett arra, hogy minden ellentmondást kiküszöböljön.
A kritikai kiadás szereplő-felsorolása Filcsik Istvánt Bágy községben lakójának
tekinti. Valóban, A gózoni Szűz Mária szövegéből ez derül ki. A kis csizmák története
viszont Bodokon játszódik, s Filcsik uram bodoki csizmadiaként készíti el a kis Andris
csizmáit. Az a pogány Filcsik című írásban Majornokról származik, de azt is megtudjuk,
hogy előzőleg Gózonban lakott. Mi hát az igazság? Nem deríthető ki.
Mikszáth nem tartja be azokat a játékszabályokat, amiket gyanútlan olvasatunk
elvárna. Hiába találunk térképet az első kiadás lapjain, nem több az hevenyészett illusztrációnál. Az író sem ragaszkodik hozzá, hogy a későbbi kiadások közöljék e rajzot, nem része a műnek, nem tekinthetjük a szerzői elgondolás részének.
A palócok
A gyanútlan olvasó harmadik, természetesnek tűnő feltételezése, hogy Mikszáth
kötete palóc szereplőket mutat be, pontos képet fest az író szűkebb hazájáról. Valójában szó sincs etnográfiai pontosságról. Mikszáth szereplői egyszerű falusi emberek, a viseletükből, beszédmódjukból, szokásaikból nem lehet ráismerni származási helyükre.
Ha nem ismernénk a kötet címét, nemigen tudnánk megmondani, hogy Magyarország
melyik vidékén játszódnak a történetek. Mikszáth nem néprajzi tanulmányt írt, bár

1997. január

73

novellához használt ilyet. Pintér Sándor: A palócokról írott, 1880-ban megjelent tanulmányát nemcsak ismerte, hanem ismertette is a Szegedi Napló hasábjain (KrK. 59. 4449.). A kritikai kiadás is felhívja azonban a figyelmet egy ellentmondásra: a Mikszáth
által bemutatott könyv közölt és tényleges adatai bántóan nem egyeznek, mintha két
palócokról szóló munka létezne, s mi csak az egyiket ismernénk. Az író Pintér és
Mocsáry könyvéről beszél, Mocsáry Pál népköltészeti gyűjteményét azonban hiába keressük.
Mikszáth A palócokról című írásában számos olyan mozzanatot említ, ami Pintér
Sándor tanulmányában nem szerepel, és nem csupán a népköltészeti anyag ilyen, hanem számos apró anekdota, amit az író különböző írásaiba, például a leghitványabb faluról szóló, többször megírt történetbe beépít. Idézzünk most egy olyan párbeszédet,
amely A jó palócok történetében bukkan fel. Mikszáth könyvismertetésében ez olvasható:
-

Milyen az út, földi? kérdi a palóc a kiscsoltóifuvarostól.
Csintalan nagy uram, csintalan?
Hát a termés milyen volt?
Maradhatós nagy uram, maradhatós.
Hát a szőlő mutatkozik-e valahogy?
Úgy, hogy sehogy se mutatkozzon, még sohasem volt.

A székelyek csavaros észjárására emlékeztető dialógus szövege több ponton is
gyanús. Nem világos, hogy miért a kérdezőt nevezi Mikszáth palócnak. Az első válasz
végén is logikátlan a kérdőjel. A válaszoló kétszer is nagy uramnak nevezi beszélgetőpartnerét, amitől az az érzésünk támad, hogy ez a párbeszéd inkább Mikszáth egyik
regényének, vagy novellájának idézete, nem pedig néprajzi megfigyelés. Ez a részlet
másfél év múltán A „Királyné szoknyája " című novellában kerül ismét elénk, s érdekes
módon a beszélgetést folytatók közül az egyik úri szereplő:
Úgy elgondolkozott, hogy észre sem vette az öreg úri vadászt, ki a hegy felől közelgett,
csak mikor már megszólította.
- Jó estét fiam! Hova való vagy?
- Csoltóra.
-Akkor azt is tudod, kié ez a hegyhát?
Imre elmosolyodott. Egészen egyenesen mégsem veszi magára, nincs vele mit dicsekedni.
- A Gyócsi Imréé - mondá kelletlenül.
- Úgy nézem, szántónak használja. Arra ugyan nem lehet valami nagyon jó.
Imrét bosszantotta a lenéző beszéd. De bizony csak nem hagyja bántani a Bogátot.
- Maradhatós biz az, egészen maradhatós.
- Hát az út milyen tőle a belédi üveghutáig?
- Csintalan, majd mindig csintalan...
Említettük már egyszer Az igazi humoristák című Mikszáth-kötetet, egy az iméntihez hasonló, a palócokra jellemző nyelvi fordulat kapcsán még egyszer idézhetjük.
Mikszáth a temetők sírfeliratai közül válogat, humoros versikéket, feliratokat közöl,
s közöttük szerepel a rimaszombati utazóügynök sírverse is:
Itt pihen Kutlik Pál, az én kedves férjem.
. Honnan foglak várni ezentúl mindennap?

74

tlszatá|

A kritikai kiadás Kutlik Pál nevéhez fűz magyarázó jegyzetet, arról azonban nem
tesz említést, hogy a versike második sora szinte szó szerint megegyezik a Tímár Zsófi
özvegysége című novella egyik nagyon hangsúlyos mondatával:
Zsófi némán borult a holttest fölé, csókokkal borította s sokáig tattá átkarolva, görcsösen.
Mikor erőszakkal elszakították onnan, akkor is olyan szelíd, olyan nyugodt volt az
a bánatos arca, mint egyébkor. Nem volt még sem szava, sem könnye.
Visszafordult, egy utolsó tekintetet vetett a halottra s összeroskadt.
Majd felkelt, megragadta acélerővel az öregasszony vállát s szilaj, dúlt arccal, tompa
hangon kérdé:
- Minek hozott kend ide? Honnan fogom őt ezentúl várni?
S könnye csak most eredt meg mint a kiengedett patak.
Timár Zsófi története abból a szempontból is tanulságos, hogy mennyire kötődnek A jó palócok történetei Mikszáth szűkebb szülőhazájához. Amint az a kritikai kiadás jegyzeteiből kiderül, a toronyból leszédülő ácslegény történetét az író 1875-ben
meséli el először. A pesti ferences-rendi templom renoválása kapcsán hozza fel, mint
egy hajdan Egerben megtörtént esetet. A novella folyóiratközléseiben, a Fővárosi Lapok és a Szegedi Napló szövegében már Röszkén játszódik a történet (1881. márciusáprilis; Mikszáth Szegeden írja ezt a változatot), s csak az 1882-es kötetben válik palóccá az eset.
A novellafüzér szereplői tehát nem felelnek meg a gyanútlan olvasó elvárásainak.
Összegzés
Sem időben, sem térben, sem az alakok között nem sikerült természetes rendet
találnunk. Mintha Mikszáth tudatosan törekedett volna arra, hogy ezek a novellák laza
rendben maradjanak. Nem szőtte olyan szoros rendbe a szálakat, hogy regénnyé szerveződjön a szöveg. A történetek sajátos palóc mitológiai térbe kerülnek, szinte tetszőleges sorrendben olvashatók, idézhetők. Számukat akár szaporítani is lehet, hiszen írt
három olyan novellát is, amelyik minden további nélkül beilleszthető a kötetbe.
Rubinyi Mózes meg is tette, 1914-es kiadásában szerepelteti A fekete kisasszony, A szépasszony vászna és az Asztaltól - ágytól című novellákat. Ezek a személy és helynevek tekintetében tökéletesen illeszkednek A jó palócok darabjaihoz. A kritikai kiadás úgy véli,
Mikszáth önkritikusan tartózkodott attól, hogy a misztikus hangulatú darabok túlsúlyba kerüljenek a kötetben, a magunk részéről arra gondolunk, hogy alaposabb kötetkompozíciós elemzés nélkül ez a kérdés megválaszolhatatlan.
Szükség lenne már réges-régen olyan átfogó vizsgálatra, amelyik A jó palócok szövegösszefüggéseit, keletkezéstörténetét, kötetszerkezetét feltárja és értékeli. Az eddigi
kiadások jórészt csak halomba hordták a fellelhető adatokat, feldolgozásuk pedig egyelőre nem történt meg kielégítő módon. Az évforduló talán arra is alkalmas, hogy
ilyesmit szóvá tegyünk, abban a reményben, hogy a szövegek újabb, tudományos igényű kiadásai márfigyelnekerre is.

1997. január

SÁNTA

75

GÁBOR

„A nemzeti élet mappája - könyvekből
összerakva"
MIKSZÁTH ÉS A MAGYAR REGÉNYÍRÓK KÉPES KIADÁSA
1. „Előszavakra vagyok születve"
„Addig-addig vergődtem a különböző |enre-k közt, hogy melyikre volna valami
talentumom, míg végre kisült, hogy az »eloszavakra« vagyok születve. Eleinte nagy
röstelkedve írtam egyet-kettőt, mert nem tartottam magam elég öregnek az ajánló szerepére, a közönség pedig nem tarthat elég tekintélyesnek, de végre mindenbe beleszokik az ember, most már olyan pompásan játszom a veteránt és tekintélyest, mintha
gyermekkorom óta mindig ezt csináltam volna. Népszerűségem e nemben kezdett tetőpontra érni. Mindenki velem íratta az előszót" - állapította meg éppen egy előszóban
Mikszáth Kálmán 1890 őszén.
Az országosan ismertté váló Mikszáth a nyolcvanas években egyre-másra kapta
a felkéréseket, hogy fogalmazzon bevezetőt valamely kezdő író kötete elé. A századvég
népszerű írónőjének, Bogdanovich Krisztinának első könyvéhez, Az én kis világomhoz
írt ajánló sorok, vagy Gárdonyi Géza Figurák című novellás kötetének Mikszáth-előszava megtiszteltetést jelentett a szerzőknek, ugyanakkor a közönség és a kritikusok figyelmét is biztosította számukra.
Mikszáth Kálmán neve mindinkább védjeggyé vált .
A Singer és Wolfner könyvkiadó vallalat nyilván elsosorban ezt tartotta szem
előtt, amikor az induló Almanach szerkesztői feladatát 1887-ben a neves íróra bízta.
Mikszáth közel negyed századon át írta bevezetőit az Almanachok elé; voltaképpen
ezeknek tulajdonítható, hogy az évkönyv-sorozat a századforduló egyik legsikeresebb
kiadói vállalkozása lett. Az olvasók a kiadványt hamar Mikszáth nevével azonosították. Az első esztendők nagy visszhangot kiváltó Almanach-előszói a parlamenti karcolatokhoz hasonló, zajos sikert hoztak számára. Minden bizonnyal erre gondolhatott,
amikor azt írta - a rá jellemző malíciával -, hogy úgy tűnik, „előszavakra született".
Mikszáthot néhány éven belül a „műfaj" klasszikusaként emlegették. A felkérések
egy részét szívesen fogadta, ám szép számmal akadtak olyanok is, amelyektől idegenkedett. Életének utolsó húsz esztendejében sokan hasonló szerepet tulajdonítottak
neki, mint amilyet fél évszázaddal korábban Vörösmarty Mihály töltött be a magyar
irodalmi életben. Nemcsak a barátok keresték meg, nem csupán az albumok és könyvsorozatok kiadói szerették volna, ha nevét adja vállalkozásaikhoz, de sosem látott ismeretlenek is hozzá fordultak, miután hiába kilincseltek kézirataikkal. Míg Mikszáth
előszói a különböző könyvkiadó cégek számára elsősorban a siker garanciáját jelentették, addig a kezdő írók, különösen a dilettánsok szinte kultikus tisztelettel hittek
a Mikszáth-előszók mágikus erejében. Mintha sorsukat jobbra fordító amulettek lennének, úgy törekedtek megszerzésükre.
E rajongásnak jellemző, bár valószínűleg legszélsőségesebb példái azok a kétségbeesett hangú, már-már zsaroló levelek, amelyekkel egy Osszáthy Rósa János nevű író
ostromolta 1909 tavaszán Mikszáthot. Ezek egyikében a nyomorgó úgy esdekel egy

76

tiszatál

Mikszáth-előszóért, mint aki biztos abban, hogy az akár csodákra is képes: „Ha a magyar humor atyamestere, a világirodalom koszorús regényírója meg nem szán, s nem ír
művemhez előszót, családostul elpusztulok. Térdre borulva kérem, mentsen meg egy
színmagyar családot az éhenhalástól!"
Századunk elején a Franklin Társulat nyilván nem ezen okok miatt kérte fel Mikszáthot, hogy vállalja el egy új könyvsorozat szerkesztői feladatát. Az ország legnagyobb kiadóinak egyike - a Singer és Wolfner céghez hasonlóan - az anyagi siker zálogát láthatta abban, ha az író nemcsak nevét adja a tervezett kiadványokhoz, de éppen
úgy, mint a rendkívül népszerű Almanachokat, bevezetőkkel is ellátja őket.
2. Az „irodalmi érintkezésektől

megcsömörlöttem"

A Magyar Regényírók Képes Kiadása című sorozat hatvan kötete 1904 és 1912 között látott napvilágot. (A művek mindegyikét más-más művész illusztrálta!)
A 48 regényből Mikszáth végül is csak 29 elé írt bevezetőt. Ez azzal magyarázható, hogy a kiadó - külön-külön vagy egyazon kötetben - némely szerzőnek több
művét is megjelentette, de csupán az elsőkhöz kért előszót, ugyanakkor Mikszáth
Kálmánt halála is megakadályozta abban, hogy megírja mindegyiket. A hiányzó előszókat Schöpflin Aladár készítette el 1911-12-ben.
A Mikszáth Kálmán által szerkesztett és bevezetőkkel ellátott sorozat a magyar
regény első száz esztendejéből kívánt reprezentatív áttekintést adni. A kiadó és Mikszáth harminchárom író munkáiból válogatott, amikor az előzetes listát összeállította.
Verseghy Ferenc Gróf Kaczaifalvi László avagy A természetes ember című, először 1808ban megjelent regénye a legkorábbi, Beniczkyné Bajza Lenke Végzetes tévedése pedig
a legfrissebb a sorozatba szerkesztett művek közül; ez utóbbi az indulás évében látott
napvilágot. (Az 1992-ben megjelentetett, sorozatzáró Noszthy fiú esete Tóth Marival
című regénnyel nyilván Mikszáth Kálmán emléke előtt tisztelgett utóbb a Franklin
Társulat.)
Mikszáth és a kiadó elsődleges célja nem az volt, hogy a magyar irodalom legjelentősebb alkotásait adja közre a Magyar Regényírók Képes Kiadásában. A lista elkészítésekor arra törekedtek, hogy a tervezett sorozatban azokat a szerzőket szerepeltessék,
akik a tizenkilencedik századi magyar irodalom egy-egy korszakának jellegzetes regényeit írták. Elsősorban nem a múlt század legmaradandóbb alkotásait kívánták egybeszedni, sokkal inkább a magyar regény történetének bemutatására vállalkoztak. A sorozat összeállításakor ezért inkább azt mérlegelték az előző száz esztendő regényirodalmában, hogy az érdeklődőknek mit érdemes ismernie belőle, és nem aszerint, hogy mit kell.
„Egyebütt az ily regénygyűjtemény - figyelmeztet Mikszáth 1909-ben - pusztán
mulattató olvasmányok tára, ez a mi gyűjteményünk egyszersmind a nemzeti élet
mappája - könyvekből összerakva (...)"' A Magyar Regényírók Képes Kiadása tehát térkép kívánt lenni mindazok számára, akik tájékozódni szerettek volna a magyar regényirodalom rengetegében. A sorozatnak e különleges szempont ad igazán jelentőséget.
Mikszáth nagy élvezettel látott a bevezetők megírásához. Munkakedvét csak fokozta, hogy ezúttal olyan szerzőkről kellett írnia, akik közül sokat maga is jól ismert, és
akik olyan korban éltek, amely felé egyre nagyobb kedvvel fordult élete utolsó éveiben.
A sorozat elindítása idején Mikszáth már meglehetősen tájékozatlannak tűnik
a kortárs magyar irodalomban. A legfiatalabb írók közül kevéssel állt kapcsolatban, műveiket nem olvasta. Az utolsó közelről is jól ismert fiatal szerző az a Papp Dániel lehetett, akit a századvégen éppen ő mutatott be saját lapjában, az Országos Hírlapban.

1997. január

77

A nyolcvanas évek végén induló Almanach nemcsak a vitákra késztető előszók
révén emelkedett ki az évkönyvek sokaságából, hanem novella-válogatása miatt is.
Mikszáth - akkor még naprakész tájékozottságával - a kortárs szerzők legjobbjainak
írásaiból szerkesztette Almanachot. Bródy Sándor, Petelei István, Gozsdu Elek és Gárdonyi Géza munkái a kezdetektől biztosítják válogatása színvonalát. Mikszáth a kilencvenes évek végén azonban elbizonytalanodni látszik. Előszó-írói kedve alábbhagy,
a század utolsó éveiben az Almanachok irodalmi része is egyre színtelenebb; az akkoriban feltűnt tehetségek novellái csak elvétve szerepelnek bennük. Nyilván e kortársaitól
való, sajátos elszigetelődésére célozhatott, amikor élete végén azt írta egy levélben valakinek, hogy „...nekem úgyszólván semmi összeköttetésem nincs az írókkal és kiadókkal. Ez egy kicsit furcsának tetszhetik Ön előtt, de így van. Én már egy évtizede
nem voltam semmiféle redakcióban (azon egy évet kivéve, míg magamnak volt lapom),
s író, kiadóféle emberekkel már évek óta nem érintkeztem. Ha írok, telefonon üzenek
a szerkesztőségi szolgának - s e szolgán kívül tíz év óta más személyiséggel nem beszéltem, sem élőszóval, sem írásban. Már ti. az irodalmi köröket értve. Mert egyébként
elég jól érzem magam, s pajtáskodó ember vagyok a politikusok közt. Irodalmi érintkezésektől azonban régen megcsömörlöttem. ^
Századunk elején Mikszáth újból kedvet kapott az előszó-íráshoz; az Almanachok
elé ekkoriban írt, eseményszámba menő bevezetői az első években megjelenteket idézik. Az évkönyvek irodalmi része Mikszáth utolsó éveiben ismét az évi novella-termés
legjavának gyűjteménye, de ezek összeállításában az író már vajmi kevés szerepet játszhatott. (Úgy gondolom, ekkoriban az Almanachokat valójában a kiadópáros egyike,
Wolfner József, és/vagy annak fia, Farkas Pál szerkesztette.)
3. „Az olvasók nevében írunk e helyen "
Pályája során Mikszáth Kálmán kevés érdeklődést mutatott az irodalomtörténetírás iránt. Az efféle szándékkal írt legjelentősebb vállalkozása az a Jókai-életrajz,
amelynek elkészítésére éppen a Magyar Regényírók Képes Kiadásának elindítása idején,
vagyis 1904-ben szánta el magát. Akár az is elképzelhető, hogy ez az elhatározás ösztönözte a bevezetők megírásának elvállalására, akár az is, hogy éppenséggel fordítva, azok
fogalmazása közben kapott kedvet ahhoz, hogy hozzákezdjen elhunyt Mestere biográfiájához.
Akár így, akár úgy történt is, mindenesetre bizonyosnak látszik, hogy Mikszáth
a Magyar Regényírók Képes Kiadósának bevezetőit és a Jókai-életrajzot hasonló elképzelések szerint írta meg. Elgondolkodtató, hogy alapjaiban már Jókai Mór nekrológjában
feltűnik az az értékrend, amelynek elemei a sorozat bevezetőiben bukkannak majd fel.
A Franklin Társulat legolvasottabb lapjában, a Vasárnapi Újságban eredetileg megjelentetett búcsúbeszédében Mikszáth úgy vélekedik, hogy Jókai életművének mérlegelésekor legelőször is azt kell figyelembe venni, hogy „mi volt a magyar elbeszélés, midőn a
szép, szőke fürtű komáromi ifjú megszólalt az ő eredeti magyar zamatú hangján? Jó
magvas koponyák hiszen akkor is akadtak; a vaskos, nehézkes Kemény Zsigmond báróban volt mélység, pszichológia és analizáló erő, Eötvös József irányregényeiben a sok
szentimentalizmus sok gondolattal vegyült (valóságos vesevelővel), de Eötvös is inkább
volt politikus filozóf és államférfi, mint elbeszélő. Jósika Scott Waltert utánozta, és
rontotta egy kissé a magyar nyelvet, Kuthy dolgai a jól meg nem szántott földet fölvert
dudvák és bozótok. Degré regényei franciáskodó limonádék, de se a cukor, se a limonádé nem elegendő benne. Eleven húsból és vérből való alakokat senki se tud beállí-

78

tiszatál

tani. S ekkor jön ez a titán krőzusi gazdagságával!"5 Ahhoz azonban, hogy ennek mibenléte érdemben is értékelhető lehessen, Mikszáth szerint ismerni kellene Jókai elődeinek, kortársainak és az ő jelentkezése után feltűnteknek regényeit. Szembetűnő,
hogy a Magyar Regényírók Képes Kiadásának Mikszáth által szerkesztett sorozata éppen
abban az időben indul el, amikor ő is, és mások is gyakran hangoztatják, hogy Jókai
műveinek vizsgálatához a viszonyítási pontok nélkülözhetetlenek!
Az 1904-ben publikálni kezdett sorozat bevezetőiben Mikszáth vigyázott arra,
nehogy belemenjen a szereptévesztés zsákutcájába; nem akart botcsinálta irodalomtörténésznek látszani. Ezért a kiválasztott szerzők irodalomtörténeti jelentőségének megfogalmazására és műveinek értékelésére eleve nem is törekedett. (Szemben a képzett
Schöpflin Aladárral, akinek bevezetői figyelemre méltó elemzések.) Mikszáth életrajzokat mellékelt a regényekhez; maga is így nevezi bevezetőit. Ezek megfogalmazásakor
abból indult ki, hogy a sorozat regényeinek szerzői jórészt ismeretlenek az olvasók
.előtt, így ahhoz, hogy érdeklődéssel fogadják a műveket, íróikat is célszerű bemutatni.
Bevezetőiben Mikszáth ezért elsősorban a szerzők életéről beszélt, és nem az életműtekről. (Schöpflin viszont inkább az utóbbira vállalkozott.)
E néhány oldalnyi Mikszáth-bevezetők műfaja voltaképpen a rajz. Mikszáth egy
alkalommal maga is így nevezi bevezetőjét, amikor így kezdi: „Rajz egy életről, amely
még a delet sem érte el! Mintha egy jelenetes képet akarnék bemutatni, amelynek a fele
el van takarva, és azt kérdeném: jól van-e megpingálva?"6
„Mikszáth legsajátosabb és legjobban sikerült műfaja a rajz - állapítja meg Mezei
József. - Élményeinek szerencsés, adekvát formája. (...) Mikszáth sietős vázlatokat rajzol, emlékeztetőül, egy-egy vonal, szín, mosoly, könny, mozdulat, mintha nem is
akarna mást, mint építőelemeket raktározni egy majdani nagy műhöz. (...) A vázlatok
rajztanulmányok egy-egy karakterisztikus vonal, érdekes mozdulat, jellemző kompozíció kiemelésére. A rajz: egyszerűsített, lényegre koncentrált kép. Lemeztelenített
festmény vagy szobor. A rajz-forma Mikszáthban a rejtőzködő analitikust leplezi le."7
Mikszáth a Magyar Regényírók Képes Kiadásának bevezetőiben efféle vázlatokat, egészen
pontosan portré-vázlatokat készített a tizenkilencedik század magyar íróiról. Nem az
életművek jelentőségét akarta méltatni élőbeszédeiben, hanem élettörténetek bemutatására törekedett. Ezért ezek a szépíró tollával írt, alig néhány oldalnyi bevezetők valóban élet-rajzok. (Szemben az irodalomtörténész Schöpflin Aladár többnyire kétszer
olyan hosszú, alapos tanulmányaival.)
Mikszáth e bevezetőkben tehát arra vállalkozott, amihez igazán értett, mégpedig
úgy, hogy - ha már a szakemberével nem tudta - az olvasó szemével fordult kedvenc
írói portréja felé. Erre gondolhatott, amikor egy alkalommal „mi, akik az olvasók nevében írunk e helyen" fordulattal vezette be egyik megállapítását.8 Mikszáth érdeklődése e tekintetben is találkozott a közönségével. A kortárs olvasó ugyanis előszeretettel
lapozta fel valamely kedvence életrajzát és szívesen nézegette fényképeit; a folyóiratok
szerkesztői igyekeztek is maximálisan eleget tenni a várakozásoknak.
Bevezetőiben Mikszáth kedvvel időzött az írók alakjainál és vonásainál, annak ellenére, hogy a kiadó az arcképüket is a könyvekbe köttette. A szerkesztő azonban úgy
érezhette, életük rajza hiányos lenne, ha nem térne ki portréjuk néhány meghatározó
jellegzetességére. „Zömök, kis kövér papocska volt, bozontos szemöldökkel, bika fejjel, kurta nyakkal. Egy idomtalan emberke, csak a szemei voltak szépek és lelkesen világolok", írja Csiky Gergelyről, míg a gyermek Vadnai Károlyt mint „nyomott körte
képű, hirtelenszőke, sőt az igazat megmondva, veres hajú, világoskék szemű, csúnya"

1997. január

79

fiúként mutatja be. Iványi Ödön ellenben Mikszáth szerint „a legszebb ifjak egyike
volt, valóságos Antinousi alak", akárcsak Justh Zsigmond, ez a „törékeny, bágyadt,
hirtelenszőke ifjú, kinek ábrándos szemeiben mély tűz" égett. A fiatal Rákosi Jenőt
„szikár, magas, csontos" ifjúként ábrázolja, akin semmi különös nincs, „csak az, hogy
az egyik szeme örökké be van hunyva". Mikszáth képzeletében Nagy Ignác olyan emberként él, aki „rút volt, mint egy faun", míg a fiatal Bajza Lenkére mint a „legkáprázatosabb jelenségre", Toldy Istvánra pedig mint olyan emberre emlékezik, aki „szép szál
barna ifjú volt, hatalmas vállakkal, mint egy Herkules, fekete szemeiből izzó fény lövellt ki, izmait erő feszítette". Mikszáth Tolnai Lajosra szintén úgy gondol, mint aki
„robosztus, erős ember volt, csupa izom, csupa egészség. Nagy, túlságosan nagy, kerek
fejében, melyből két, egymástól feltűnően messzire elhelyezett, apró rókaszem csillogott, egy egész világ forrt".
Mikszáth e portrékban a bemutatott írókról jellegzetes vonásaik alapján fest képet; némelyik szinte karikatúra. (A múlt század irodalmában a karikatúra elválaszthatatlan rajz műfajától.) Bevezetéseivel Mikszáth olyan album elkészítésére törekedett,
amelynek segítségével - összhangban a Magyar Regényírók Képes Kiadásának alapkoncepciójával - a sorozat megvásárlói a magyar regény tizenkilencedik századi történetének legfontosabb íróit ismerhetik meg.
Mikszáth azonban nemcsak az írók külsejét rajzolta meg, hanem jellemük és élettörténetük egy-egy fontosabbnak érzett részletét is bemutatta. Barátjáról, Vadnai Károlyról fontosnak érezte elmondani, hogy „mindenütt makacs, pedáns és szigorú maradt, amiért a bohém-világban filiszternek nevezték", Gaál Józsefről viszont azt jegyezte
le, hogy „vidám, megenni való fiatalember lett, csupa elevenség, tréfa és kedélyesség.
Az egész országban híre támadt, mint »a legkedvesebb diskurátornak«. Mindenki szerette, ahol megjelent, felvillanyozta a társaságot. A nők is rajongtak érte, pedig nem
volt csinos ember, mégis számos szerelmi kalandját mesélték". Mikszáth szinte Gaál
ikertestvéreként képzeli el Beöthy Lászlót, aki ugyancsak „víg, pajkos, előzékeny, megenni való, kedves ember volt, társalgásban szellemes, sziporkázó. Ahová belépett, a derűt hozta magával, az egész országnak jó pajtása". Akárcsak Nagy Ignác, hiszen ő is
„vidám, elégedett természetű ember volt, amellett jó pajtás, mikor a Csigában, az írók
vacsoráló helyén megjelent, »dugóknak szörnyű pattogása vala« - jegyzi meg egy kortársa".
Beniczkyné Bajza Lenkéről viszont Mikszáth jegyezte fel, hogy „élete egy szép út
ebben a siralom völgyében, egy szép út, göröngyök nélkül való, mindvégig fölfelé visz,
s ragyogó verőfény önti el. (...) Olyan volt ő, mintha nem is az anyja szülte volna, hanem Bajza gondolta volna ki".
Mikszáth Tolnai Lajos pályáját azonban korántsem látja ennyire simának. Az író
hányattatásait azzal magyarázza, hogy Tolnai „makacs, senkivel meg nem férő természet volt, melynek a tomboló harag az elementuma. Mint a kova, csak akkor adott
szikrát, ha ütött vagy ütötték. (...) Amellett mézédes szavú, mosolygós ember volt, valóságos macskatermészet, hízeleg, de karmol". Csiky Gergelyt is hasonlónak ismerte
meg, olyannak, aki „férfias, vasakaratú ember volt, erős szenvedélyekkel. Gyűlölt és
szeretett. Tudott akarni - azok közé tartozott, kik a könyökükkel is elég erősek maguknak utat vágni, - de hogy a könyökét használhatta volna, arra nem jutott ideje,
mert ez a könyök éjjel-nappal oda van támasztva szinte szüntelenül az íróasztalhoz".
Mikszáthot az írók természetének e kettőssége különösen foglalkoztatta. Gyakorta eltűnődött azon, hogy az írók egy része hogyan képes együtt élni személyiségük

80

tiszatál

markánsan körvonalazódó kétarcúságával. Miként tudnak egyszerre józan hétköznapi
emberek és ugyanakkor lázas művészek is lenni? Fáy András például, aki a takarékpénztári tisztviselóség mellett író is volt, akárcsak Baksay Sándor, a Duna-melléki püspök. (Mikszáth Papp Dániel regényének, A rátótiaknak megjelenésekor is ezen töpreng
az Országos Hírlapban.)
A művész-személyiség e kettőssége olykor rémisztő módon elválhat egymástól.
Mikszáth érzékelhetően megrendült, amikor Kemény Zsigmond életrajzában az író
tragédiájáról kellett beszélnie. Kemény ugyanis pályája végén „fájdalom, egyre távolodott önmagától. A sok munka, az éjjelezés, a sok fekete kávé és a gyilkos magyar
konyha kezdte őt apránként megőrölni. A paralysis progressiva belemélyítette karmait. A hatalmas koponya tompult a rászálló ködben és borulatban, míg végre üres
lett. Lélek nélküli tekintettel fogadja ismerősei üdvözlését az utcákon, nagy, kidülledt,
véres erekkel befuttatott szemeiben csak ritkán csillan meg, és egyre halványabban
némi fény".
Mikszáth szerint a művészeket különös érzékenység jellemzi; ez az a kereszt,
amit mindegyikőjük cipel. Ezért azonban többnyire súlyos árat kell fizetniük. „Mert
az írói világban még ritkább a boldogság, mint egyebütt - panaszolja 1909-ben. - Másfajta ember boldog lehet, ha ő magának semmi baja nincs, s dolgai jól mennek, de az
írónak az érzékeny leikénél fogva a mások bajai is fájnak. Világfájdalom, melankólia
vesz erőt e gyakorta abnormis természeteken, az élet sötét oldalainak festésébe azért
merülnek el, de azok se mindig boldogok, akik felderítik az olvasót: mint ahogy a vidáman szökellő forrás gyakran éles, nagy sziklák közül tör ki, úgy serked ki a humor is
nem egyszer fájdalmas sebek alul."9
E megállapítás a kiábrándult, idős és egyre többet betegeskedő Mikszáth Kálmán
vallomása. Nyilván ezzel is magyarázható, hogy miért bukkannak fel lépten-nyomon
a századforduló „betegség-kultuszának" tézisei a Magyar Regényírók Képes Kiadásához írt
bevezetőkben. Azt ugyan Mikszáth sehol sem állítja, hogy kizárólag a testben és/vagy
lélekben beteg művész alkothat igazán jelentőset, ám minden esetben nyomatékkal
hangsúlyozza, ha valamelyik bemutatott író esetében „inspiráló" betegségről tud. Jókairól például azt írja, hogy „beteges fantáziájú fiúcska volt, aki félt az utcára is kimenni
a szakállas zsidóktól és kecskéktől, és már mint gyermek mellén hordozta inge alatt
a végrendeletét, melyben édesanyját kéri, hogy halála esetén boncoltassa fel, nehogy élve
temessék el. Szülei aggódtak is emiatt, pedig talán éppen e fantáziája vitte oda, hogy
most eltemetve is él, és végtelen időkön át élni fog".
Mikszáth hasonló gondolatot fogalmazott meg a fiatalon elhunyt, tüdőbeteg
Iványi Ödön és Justh Zsigmond pályaképének bemutatásakor is. „Az írók nem csak
úgy lesznek, hogy a múzsa homlokon csókolja őket a bölcsőjükben - írja az előbbi
életrajzában. - Másnak is megvan az a hatalma, nemcsak a múzsáknak. Maga a Halál is
sokszor nevel írókat, mintegy belekényszeríti kiszemelt áldozatát, halálos betegségbe
ejtve őt, a halhatatlanságba. így lesz e csodálatos rendszerben, melyet világnak nevezünk, éppen a legrombolóbb erő közvetítője az alkotásnak. A halál csíráit magukban
hordó emberek lelke az elmúlás elóérzetének hangulatában megmártogatva megolvad,
megfinomodik. Nem tartozván az élni hagyottak közé, nem azonosak sem a céljaik,
sem az örömeik, sem a szórakozásaik, ösztönszerűleg unják és elkerülik az egészséges
társadalmat, saját énjüknek, contempláló filozófusokká vagy fantáziával dolgozó álmodozókká változnak. Könyveik közé húzódva e könyvekben élnek, vagy az emberi
természetnek olthatatlan vágyával, rövidre szabott földi tartózkodásuknak nyomát

1997. január

81

hagyni, mintegy küzdelemben a sietős végzettel, magok is könyveket írnak. Ilyen, betegség által érlelt író volt Iványi Ödön. Gyakori jelenség ez az irodalomtörténetekben.
(Sokszor a púposság, sántaság, abnormális testalkat is beleavatkozik a pályacsinálásba.)"
Mikszáth szerint Justh Zsigmondot is a közeli elmúlás tudata késztette lázas alkotásra. „Ő pedig tüdőbeteg lévén, a saját vérét hányja, és álmodozván véget nem érő útján a tavaszi napfény nyomában, regényeket komponál, melyekbe a saját lelkét önti.
(...) Mert hát míg ő tolla pengéjével a halhatatlanság barázdáit szántja, s életet ad a gondolatainak, addig a halál a villogó kaszapengéjével ott áll mögötte, és nem lehet többé
őt lekérlelni. (...) A kis tollacska pengéje lázasan dolgozott - talán az a másik penge
a háta mögött kergette."
Mikszáth bevezetőinek ezek a találó, sokszor megrázó, gyakran lírai jellemrajzok
a legélvezetesebb részei. Az író e téren érzi magát igazán elemében, mintegy igazolva
Mezei József azon megfigyelését, hogy „a rajz-forma Mikszáthban a rejtőzködő analitikust leplezi le". Mikszáth az írók között is a különcöket szereti. Annál nagyobb kedvvel rajzolja valamelyikük portréját, minél változatosabb, fordulatosabb és kalandosabb
volt az élete. Láthatóan róluk tud igazán mesélni; életrajzukat részletesen, színesen,
fordulatosán beszéli el, mintha valamelyik hősét mutatná be. Minél kevesebbet tud valakiről, vagy még élő kortársa az illető, és ezért óvatosan kell fogalmaznia, annál rövidebbek és semmitmondóbbak a regényeik elé írt bevezetők.
„A mostani írókkal már alig történik egyéb, csak az, hogy írnak", állapítja meg
Mikszáth Rákosi Viktorral kapcsolatban, amihez Herczeg Ferenc portré-vázlatában
még azt is hozzáteszi - dőlt betűkkel! -, hogy „aminek a végét nem tudom, az elejét
nem merem tudni". E két életrajz terjedelme csak fele az amúgy is csupán néhány oldalnyi Mikszáth-bevezetőknek.
4. Az „utolsó titán"és a többiek
A Magyar Regényírók Képes Kiadásában közreadott könyvek sorszámai nagyjából
követik az első megjelenések időrendjét. Azért csak „nagyjából", mert abban az esetben, ha egy írónak több regényét is a sorozatba válogatta a szerkesztő, akkor azokat
tömbösítette.
Az is a tudatos szerkesztői kompozíció jele, hogy Mikszáth a Jókai előtti magyar
regényeket műfajtörténet, stílusirányzat, illetve világszemlélet alapján állította sorrendbe. (Mikszáth szerint a magyar próza történetét Jókai előttire és utánira kellene
felosztani.) Számára mindez láthatóan sokkal fontosabb volt, mint a szigorúan vett
időrend. Verseghy, Fáy és Gaál regényei után ezért Nagy Ignác és Kuthy műveit szerkesztette, holott Jósika Miklós regényei ezen utóbbi kettő előtt keletkeztek. Csakhogy
amíg azokon a romantikus regényeken még kétségkívül érezhető az idegen minta hatása, addig Jósika nem minden munkájáról mondható el mindez egyértelműen, ráadásul ezekben itt-ott már a társadalmi vagy korrajz regények jellegzetességei is felbukkannak. Azok a jellemzők, amelyek a realista kezdeteket jelentő Eötvös- és Keményregényeknek már meghatározói.
Mikszáth Jókait a romantikus iskola betetőzójének tekintette; az ő művei közül
jelent meg a Magyar Regényírók Képes Kiadásában a legtöbb regény, szám szerint négy.
(Jósika három, Kemény Zsigmond kettő, Eötvös József pedig egy regénnyel szerepel
a sorozatban.)
A Jókai fellépését követő magyar regényirodalom bemutatásakor a szerkesztő
többé-kevésbé időrend szerint állította egymás után a megjelentetett regényeket. Ettől

82

tiszatál

csak akkor tért el - miként ezt korábban már említettem
amikor tömbösítette az
ugyanazon szerzőtől közölt műveket. (A Magyar Regényírók Képes Kiadása a Jókai fellépése után ismertté váló szerzők közül Vas Gerebentől, Pálffy Alberttől, Tolnai Lajostól, Justh Zsigmondtól és Herczeg Ferenctől adott közre egynél több kötetet.)
Mikszáth a sorozat mindazon szerzői közül, akiknek megírta életrajzát, Jókai,
Tolnai Lajos és Bródy Sándor műveit értékeli legtöbbre e bevezetésekben.
Közülük is kétségtelenül Jókainak a magyar irodalomban betöltött szerepét tartja
a legfontosabbnak. Mikszáth maga is a Jókai-kultusz mágikus szókészletéből kölcsönöz, amikor néhány hónappal korábban elhunyt Mestere rendkívüliségét próbálja érzékeltetni a-minden bizonnyal hasonló hatás alatt álló olvasókkal. Mikszáth szerint
Jókai a tizenkilencedik század utolsó „titánja" volt, akinek a Magyar Regényírók Képes
Kiadásában először a legmaradandóbbnak tartott regényét jelentette meg. Az új földesúr
„a Bach-világ persziflázsa, melyet olyan áhítattal, de sokkal nagyobb mohósággal olvasnak kunyhókban, palotákban és tanulószobákban, mint a Bibliát". E regény elé írt
bevezetésben Mikszáth Kálmán valóban szinte természetfölötti - félig isteni, félig emberi - lényként ábrázolja Jókait, akinek „mindenik regénye, kivált a közbülsők (mert
a fiatalkor és az aggkor produktuma kiveendők írói ereje megítélésénél) tele vannak
a lángelme ragyogásával, nyelvezetének pompájával, lelkének derűs játsziságával".
A másik méltányolt íróról, Tolnai Lajosról azt állapítja meg Mikszáth, hogy
„mint elbeszélő egy kicsit nehézkes, de magvas, és a való élet komorabb színeinek rajzolója. A derültebb színekhez nincs festéke. Mintha irigyelné alakjaitól a boldogságot,
folytonos bajokba vezeti őket. Regényei lassan indulnak, úgyszólván egy kopár hegyen
kell magát átküzdenie az olvasónak, míg végre a cselekményhez jut. S ez a hegy nem
cukorból van, mint a Dickensé, melynek túlsó oldalán az Eldorádó tárul ki; kietlen
hitvány világ a Tolnaié. Mély keserűséggel tölt el a benne található bűnök és aljasságok
miatt. Sehol egy oázis, egy nyugvó pont, ahol a hánykódó lélek pihenést találna. De
azért még mindig a megengedett határok közt mozog Tolnai. Történetei nem meglepőek, nem is nagyon érdekfeszítőek, de formásak, gondosan vannak megírva, stílusa
kifejező, erőteljes, hatalmas. Olyan, mint az erős óbor. Limonádét nem árul. Maga
mondja, hogy »nem ír az asszonyoknak és leányoknak, szeretetet ő tőlük nem vár«.
Tudás, mélység és látás jellemzi. A jellemek sötétek, de az esztétikai törvények szerint
vannak megépítve. Humora keserű, szatírája nem ellenszenves, de végre a fanyar gyümölcsnek is vannak kedvelői, és jogosult, mert Isten napjától támad".
Mikszáth szerint a jövő magyar regényirodalmának Bródy Sándor a nagy ígérete.
Műveit lapozgatva „a palotát még nem látja a szem; de a palotának való anyag mind
megvan. Gazdag színek, pompás ötletek, meglepő gondolatok, értékes megfigyelések és
finom hangulatárnyalatok váltakoznak dolgozataiban". Mikszáth Bródy Sándort olyan
írónak tartja, aki „az igaznak úgyszólván erősebb barátja, mint a szépnek. S innen némi
rokonsága Zoláékkal. Tárgyait a mindennapi élet jelenségeiből szedi, de nem a kitaposott helyeken (hiszen az emberek nem szeretkeznek örökké, némelykor adót is fizetnek), oly csodálatos könnyűséggel, mint egy zsonglőr, aki kézelőből, valakinek a hajából vagy a kabátja hajtókájából kapkod ki tallérokat. Csak az egy Csehov vetekszik
vele ebben az ismert újabb írók között, nem töri magát különös szövevények után,
meglát egy ruhát poroló asszonyt az ámbituson, vagy lovát ütlegelő muzsikot az utcán,
s megvan a téma; csakhogy Csehov leginkább az élet derült oldalait látja, sőt a sötéteket is bearanyozza humora aranyával, míg Bródy valósággal megfordított Csehov, ki
a sötét, mogorva epizódokat keresi, s gúnyt és epét kever azokba, minden borús, komor

1997. január

83

az ó kis rajzaiban, csak az izzó stílusa világít. Regényei (...) nem állnak a tökélynek
olyan fokán, mint rajzai, mindamellett jobb regényeink közé tartoznak, mert mélység,
sok megfigyelés és lélektanilag hibátlan fejlemény van bennök".
Jókai Móron és Tolnai Lajoson kívül Mikszáth egyetlen kortársáról sem írt ennyi
megbecsüléssel.
Herczeg Ferencet nem számítva, akit „kedvenc író"-jának nevez bevezetőjében,
ahol azt írja róla, hogy „Herczeg még mindig fölfelé megy a pályán, s láttam őt magam
alatt, magam mellett és látni vélem már fölöttem. (...) Apró rajzai a legbájosabb joujou-k e nemben. Ezekben szinte Csehov Antallal vetekedik". E bevezetőben azonban
már-már annyira dicséri Herczeg Ferencet, hogy könnyen elképzelhető, a konfliktusokba nem szívesen bocsátkozó Mikszáth így akart kibújni a barát értékelésének kényes feladata alól. Hogy valójában nem egészen arra gondolt, amit ténylegesen leírt,
abból a látszólag jelentéktelen megjegyzéséből is gyanítható, amely szerint Herczeg
„nem is tartozik talán a nagy írók közé (kikből öt-hat él egyszerre a földgolyóbison)".
Mindezt Mikszáth nem sokkal azután mondja, hogy Herczeg Ferencet önmaga fölé helyezi...
Mikszáth szerint a Pálffy Albert-regényeket „az anyák bátran adhatták serdülő
lányaik kezébe. Ezek közül választottuk ki az Esztike kisasszony professzorát, mely a jelenkorból vett mesével az író összes kellemes tulajdonságait feltünteti." Terjedelmében
és a semmitmondás terén ennek az évekkel korábban elhunyt szerzőnek az életrajza
a még élők műve elé írt Mikszáth-bevezetők rövidségével és udvariaskodásával vetekszik.
Pálffy regényei a Magyar Regényírók Képes Kiadásának leggyengébbjei közé tartoznak.
Érthetetlen, hogy Mikszáth ezeket miért válogatta a sorozatba; döntését voltaképpen
maga sem indokolja.
Ez azért szembetűnő, mert Mikszáth a bevezetésekben egyébként sohasem elnéző
és csak ritkán udvariaskodik. Nem akarja meggyőzni a sorozat olvasóit arról, hogy
a megvásárolt regények mindegyike hibátlan alkotás. Sőt, szinte kínos következetességgel figyelmezteti közönségét azok gyengéikre, ám egyúttal azt is elmondja, hogy mindennek ellenére miért érdemes mégis elolvasni őket.
Pulszky Ferenc és Podmaniczky Frigyes regényét például azért, mert az önkény
éveinek jellegzetes művei. A hozzájuk írt bevezetőkben Mikszáth tanácsot is ad a közönségnek, hogy miként olvassák őket. Úgy, ahogyan a korabeliek tették: a sorok között keresgéljenek! Bár Podmaniczky „regényei gyenge dolgok", de azért „e regények
többé-kevésbé mégis érdekesek, mert kifejezői annak a kornak és hangulatnak, amikor
a magyar ember a sorok közt kereste az olvasni valót. Ebből az okból választottuk gyűjteményünkbe éppen »Az alföldi vadászok tanyájá«-t, mely a legnagyobb elterjedést
érte, s melyet olyan elemző és kiegészítő módon olvasott a közönség, mint a Koránt
szokták magyarázni a török papok - saját tetszésük szerint."
Pulszky Ferenc regényének bevezetőjében Mikszáth még egyszer visszatér Podmaniczky Frigyesre: „ennek az írónak nem volt sok mondanivalója, s azt a keveset is
rosszul mondta - hanem az olvasónak volt akkor sok fantáziája, s a sorok között elmélázván, maga gondolta hozzá a szépet, a poézist". Mikszáth Pulszky regényét is hasonlóképpen értékeli. (Efféle szempontok alapján az elmúlt csaknem fél évszázad magyar regényeiből is látványos sorozatot lehetne összeállítani.)
Mikszáth szerint Vas Gereben művei tipikus korrajz-regények. írójuknak ugyan
„alig volt fantáziája, kompozícióiban sok kívánnivalót hagy fenn, mesét csinálni nem
tud, de élcének, ötletének se szeri se száma, valóságosan összetorlódnak nála a képek,

84

tiszatál

magvas mondások és hasonlatok. Regényei inkább korrajzok, részint olyan dolgokról,
amelyeket átélt". Vas Gereben ugyanakkor a parasztság hiteles ábrázolására is törekedett. Mikszáth ezt különösen nagyra értékeli életművében, miként Justh Zsigmondéban is, aki a magyar parasztot „rendkívüli, nemes, érdekes őslénynek tartotta, akivel
érdemes bíbelődni".
Toldy István munkáit Mikszáth elsősorban azért szerette, mert félreérthetetlenül
kitűnik belőlük, hogy szerzőjük „temperamentumos író volt, erős egyéniséggel, élénkséggel, bátor, határozott hang, és bizonyos franciás esprit jellemezte írásait". (A fiatal
Mikszáthnak Daudet a kedvence; egyik regényének dedikált példányára különösen
büszke volt.)
Mikszáth a lélektani finomságok iránt érdeklődőknek elsősorban Kemény Zsigmond, Vadnai Károly, Beniczkyné Bajza Lenke és Wohl Stefánia regényeit ajánlja, különösen ez utóbbi írónőét, aki „tovább mert menni a lélektan és az analízis úttalan
rengetegeibe".
A Hazai rejtelmek című regényt Mikszáth szerint azért érdemes elolvasni, mert
szerzője, Kuthy Lajos „mély megfigyelője a természetnek és páratlan leírója. Nyelve
dagályos ugyan, s emlékeztet valamely gazdag ősterületre, hol buján nő fű, dudva, virág, s melyet szinte járhatatlanná fonnak az indák. A dialógok nem természetesek, az
emberek se hús, se vér; »csinálmány« ez mind, de mekkora erővel és tehetséggel!" Mikszáth a legalább két nemzedékkel később született Iványi Ödön regénye erősségének
mindennek éppen a fordítottját tartja, amikor A püspök atyafiságát amiatt dicséri, mert
„nyelvezete gondos, színes, folyékony, élvezetes, formája elég könnyed, a szerkezet átgondolt. Van érzéke a jellemző és a finom árnyalatok iránt".
Vas Gereben írásainak erőteljes nyelvezetére is nyomatékkal hívja fel az olvasók
figyelmét. Mikszáth egyenesen a „legmagyarabb író"-nak tartja, szerinte Vas Gereben
műveinek értéke csak emelkedett „a tőrülmetszett, hatalmas nyelvezet által, mely megtisztítatlanul van itt összehozva, mint a földből nyersen kihúzgált répa, de éppen ez teszi alkalmassá Vas Gerebent, hogy azok, akik nyelvünket könyvekből tanulták, utolsó
iskolának olvassák az ő műveit. De ha hasznos azoknak Vas Gerebent forgatni, kik
a nyelvet könyvekből tanulták, még hasznosabb azoknak, kik a nyelvet könyvekben
tanítják; az íróknak, a nyelv művészeinek is gazdag bánya Vas Gereben. Különösen
most, a nyelvérzék hanyatlásának szinte félni lehet, hogy végzetes korszakában".
Ezek a kilencszázas évek irodalmi életétől elszigetelődő, kiábrándult és reménytelen Mikszáth Kálmán szavai. Bár a kifejezés pontosságára mindig is aprólékos gonddal
figyelt, utolsó éveiben - nyilván a kedve és ízlése ellenére változó kor ellenhatásaként szinte mindennél fontosabbá vált számára a stilisztikai és grammatikai törvények által
szabályozott, ugyanakkor ízes, fordulatos és magyaros irodalmi nyelv. Mikszáth a Vas
Gereben nyelvezetéről írottakat minden bizonnyal a fiatalabb nemzedékeknek küldött
üzenetnek szánta: lenne mit tanulni a régiektől!
5. A kandallá, az album és a Nagy Regény hősei
A Magyar Remekírók Képes kiadáséban megjelent regények harminchárom szerzőjének életrajza közül Mikszáth végül is huszonkilenccel készült el. Halálakor a sorozat
kiadását megszakították; 1910-ben egyetlen darabja sem jelent meg. A Franklin Társulat végül is két esztendővel később fejezte be a Magyar Remekírók Képes Kiadását.
Mikszáthnak e sorozathoz írt bevezetői - az Almanach-e\ószőkhoz hasonlóan rendkívül népszerűek voltak századunk első évtizedeiben. Ha a korabeli olvasó egymás

85

1997. január

után olvasta ezeket az írói életrajzokat, könnyen az az érzése támadhatott, mintha
a kandalló előtt pipázva anekdotázó Mikszáthot hallaná. Lobog a tűz, az író egy karosszékben ül és mesél, miközben olykor-olykor az ölében fekvő albumba lapoz, melyben
a múlt század magyar íróinak arcképe található. Mikszáth mindegyikőjüket ismeri: úgy
mondja el történetüket, mintha hőseiről beszélne. „Hallgatói" könnyen kedvet kaphattak a bevezetőivel megjelentetett regények olvasásához. Mikszáth a megírásukkal minden bizonnyal éppen erre törekedett, a Franklin Társulat pedig elégedetten dörzsölhette a markát.
Legfeljebb azok az olvasók voltak elégedetlenek, akik meglehetősen kurtának tartották e Mikszáth-bevezetőket. Ezek viszonylagos rövidsége nem magyarázható az
eleve korlátozott terjedelemmel, hiszen Schöpflin Aladár előszói általában kétszer
hosszabbak. Mikszáth - úgy tűnik - mindent elmond a bevezetőiben, amit az írókról
tud, különösen a már elhunytakról. Annyit, és nem többet. Csupán tényeket sorol fel,
nem színez, nem talál ki párbeszédeket és az ismert adatok alapján nem gondolja el,
hogy ez vagy az miként történhetett volna valamelyik írójával.
Krúdy Gyulát viszont majd éppen ezek foglalkoztatják leginkább; elődeit és kortársait, sőt még saját magát is úgy kezeli hasonló írásaiban, mintha mindannyian egy
Nagy Regény hősei lennének. Panoptikummá alakította át Mikszáth karikatúrákat is
bemutató arcképcsarnokát.
Krúdy írói arcképeinek előzményeit tehát a Magyar Regényírók Képes Kiadása elé
írt Mikszáth-bevezetések között célszerű keresni.

JEGYZETEK
1. Mikszáth Kálmán: Előszó az 1891. évi Almanachhoz. In.: Mikszáth Kálmán: Emlékezések és
tanulmányok. Bp. 1957. 609. S. a. r.: Rubinyi Mózes.
2. Osszáthy Rósa János levele Mikszáth Kálmánnak. In.: MKÖM. 26. kötet. Bp. 1961. 22. S. a. r,:
Méreiné Juhász Margit. (A kiemelés tőlem. S. G.)

3. Mikszáth Kálmán: Pulszky Ferenc. In.: Pulszky Ferenc: A magyar jacobinusok. Bp. 1909.

V-VI.
4. Mikszáth Kálmán levele ismeretlen tanárnak. In.: MKÖM. 26. kötet. Bp. 1961. 72. S. a. r.:
Méreiné Juhász Margit. (A kiemelés tőlem. S. G.)
5. Mikszáth Kálmán: Jókai halálára. In.: Mikszáth Kálmán: Az én halottaim. Bp. 1914. 222-223.
S. a. r.: Rubinyi Mózes.

6. Mikszáth Kálmán: Rákosi Viktor. In.: Rákosi Viktor: Elnémult harangok. Bp. 1905. V.
7. Mezei József: A magyar regény. Bp. 1973. 387.
8. Mikszáth Kálmán: Baksay Sándor. In.: Baksay Sándor: Pusztai találkozás és Patak banya. Bp.
1907. VIII.

9. Mikszáth Kálmán: Beniczkyné Bajza Lenke. In.: Beniczkyné Bajza Lenke: Végzetes tévedés. Bp.
1909. V.

86

tiszatáj

K R I T I K A

A történet folytatása
DARVASI LÁSZLÓ H I S T Ó R I Á I R Ó L , L E G E N D Á I R Ó L , K É P R E G É N Y E I R Ő L ,
ÉS AMI MÉG H O Z Z Á T A R T O Z I K
Darvasi László első novelláskötete után (A veinhageni rózsabokrok, 1993.) két
olyan kötetet állított össze gyors egymásutánban {Szív Ernő: A vonal alatt és A Borgognoni-féle szomorúság, 1994), amelyek nem igazán hívták elő a kritikusok elismerését.
Úgyis mondhatjuk, a kezdeti majdnem osztatlan laudáció után a „sok szép (további)
m o n d a t " már megrontani látszott a gyomrokat. H o l o t t egyszerűen csak a szövegemésztéssel kellett volna csínján bánni, esetleg kevesebb Darvasit fogyasztani, még inkább felismerni a Borgognoni-kötet esetében a kínálat átmeneti jellegét, az igaz, szépírói
ihletettségű, de bevallottan is publicisztikai funkciót betölteni kívánó Szív Ernő-tárcákkal kapcsolatban pedig éppen a szándékos műfaji elkülönülést . A megelőlegezett
kritikusi bizalom a látható eredmény láttán mindenesetre majdnem osztatlanul megrendült. Darvasi néhány idevágó kérdésre az Új Forrásmk adott interjújában maga
adott választ." A kritika hangjának radikális megváltozásában mindenesetre nagy szerepet játszhatott, hogy az olvasói/szakmai réteg A veinhageni rózsabokrok utáni opuszokban minőségi ugrást várt volna el, a desszert viszont jó néhány recenzens számára
túl édesnek bizonyult. Talán túl nagy volt már a várakozás az elmesélhető és elolvasható történetet hozó messiásra a brochi értelemben vett (múlt)századvégi vákuum
e századvégi ismétlődésében 1 . Mégis, amikor a láthatón túl is láthatóan továbbépítkezik
egy egyelőre inkább esztétikai mintsem etikai prózapoétika, melynek újabb csomópontja az 1993-tól 1995-ig folyóiratokban publikált, nagyobbrészt hosszabblélegzetű
prózai munkák gyűjteménye, A Kleofás-képregény, a rózsabokrokkal megkezdett apokrif bűn és bűnhődés-történet variációkban gazdag folytatása, tarthatatlan olyan kijelentésekkel dolgozni, (bár minden nézőpont kérdése), hogy Darvasi prózája menekülés
a líra defektizmusa elől (Mészáros Sándor) 4 , hogy a posztmodern minimaiizmus máso-

1

N e m t u d o k egyetérteni ezért pl. D é r c z y Péter megjegyzésével, aki szerint „ezek az írások (ti.
a Szív Ernő-tárcák), b i z o n y o s poétikai kérdések értelmezésében... elválaszthatatlanok Darvasi
egyéb műveitől". (Határ, 1995/3.)
„És persze azt sem szabad eltagadni, hogy kis színeseket, tárcákat, glosszákat, publicisztikákat
írni egyszerűen kellemes dolog. E b b e n a kellemességben a k ö n n y e d m o z d u l a t o k gyors megtérülésében van a legnagyobb veszély... Most egy regényen d o l g o z o m , és hidd el, legszívesebben az életemnek m i n d e n pillanatát ennek a m u n k á n a k szentelném. D e egzisztenciális o k o k ból ezt n e m tehetem meg. Mint ahogy az is előfordulhat természetesen, h o g y egyszer csak azt
m o n d o m , le vannak szarva az egzisztenciális o k o k . " (Új Forrás, 1995/4.)
Vesd össze H e r m a n n Broch: Hofmannstahl
és kora. Szecesszió vagy értékvesztés
(Helikon,
1986), illetve Szilasi László Dixi! (Alföld, 1995/november) című esszéit.

4

„Költészetének válsága elől a próza területére lép át, ami bár menekülés jellegű, mégis művészileg felszabadító és logikusnak t ű n ő lépés." (Nappali ház, 1995/2.)

1997. január

87

lata (Györffy Miklós)5, esetleg sokszorosító generátor-technika végeredménye lenne
(Milbacher Róbert)6. Hiszen A portugálok című kötet (1992) egyértelműen szimbolizálja az esztétikai/lírai mondanivaló epikus formaigényre irányuló vágyát, a határozott
formabontást és -váltást, emellett viszont a lírizálás továbbra is fontos stilisztikai vonzereje maradt Darvasi novelláinak7. Sem a posztmodern, sem a minimaiizmus, sem
a posztmodern minimaiizmus szűkre szabott egyenruhája nem húzható rá a Borgognonikötet két ciklusára, hiszen a Magyar novellák hagyományos, nem rövid (!), a ki írhatta
volna még-kérdés archetipikus szövegváltozatai, a prózaírással még csak kacérkodó írói
habitus rózsabokrok előtti korszakának mesteribb folytatása (lásd a kötetbe fel nem
vett, de folyóiratokban olvasható korai novellákat), a Rövid történetek pedig A portugálok próza vagy/és líra (de)konsruktív kettős játékának folytatólagos variációja. A Darvasi-próza kezdettől fogva él a folytatás, a folytathatóság, a folyamatosság poétikai
igényével, a látszólagos ismétléssel és ismétlődéssel, melynek során a szövegek gyakorta
kerülnek diskurzusba egymással, és egyszerre képesek újraépíteni és lebontani önmaguk eredeti szövegvilágát. Lásd A Zord Apa... díszlet-részleteinek Magyar novellákká
alakulását a Tiszatáj 1995/1. számában, vagy fordított irányban, hogyan lesz a Könnymutatványosok rövid történetéből globális regénytörténés . E prózametamorfózis mindenesetre nem a szöveggyártó kisiparos szoftverjében megy végbe, arra inkább a már
szinte epigon módjára történetezgető mai századvégi novellistákat kellene példaként
felemlíteni. Darvasi műveinek olykor valóban zavaró nyitottságát, önkényes motivikáját, ciklikusan mozgó struktúráját az a még mindig folyamatos epikai útonlét óvja meg
a tematikai beszűküléstől, a tökéletes széteséstől és a permutálhatóság veszélyétől,
amely újabb és újabb formátumot és nagyságrendet kíván meghódítani magának. E keresés és útonlét egyelőre biztosíték. Ami Darvasi sokmondatos termékenységének önkontrollja lehetne, az a válogatás és kötetszerkesztés tudatosabb igénye. De ez vonatkozik Darvasi mindenkori olvasójára is: Szív Ernőtől például nem szabadna többet várni,
mint ami, vagy aki, (véletlenül sem tennék egyenlőségjelet Szív Ernő és Darvasi László
közé), és ezért nem is kellene egy lapon emlegetni a tárcanovellákat A vetnhagem rózsabokrokkal, vagy akár A Borgognoni-féle szomorúsággal.
Ezt a hiányt, már ami a kötet-komponálást illeti, joggal tette szóvá Bán Zoltán
András A veinhageni rózsabokrokról írva . Őszerinte nem találta poétikai helyét az
egész kötetben A világ legszomorúbb zenekara című abszurd jellegű elbeszélés. A sors
iróniája talán, hogy mégis ez a szöveg emelkedett kötetcímmé 1995-ben, amikor megjelent Darvasi német nyelvű, válogatott kötete, A veinhageni rózsabokrok, A Borgognoniféle szomorúság és A Kleofás-képregény, vagyis az eddigi három magyarul megjelent prózakötet metszete. Legsúlyosabb része e német nyelvű kötetnek természetesen az első
elbeszélés-kötet, a Kalaf áriája kivételével minden szöveg bekerült a német változatba,
megtalálta poétikai helyét A világ legszomorúbb zenekara is, hiszen az abszurd vonal kiegészült a második próza-kötet Az amputációs iroda című szövegével, és a rendkívül fi„hasonlóan kopár novellák"/, se-fül e-se-farka kis történet kék"/„csak a kis formákig jut el"/
„ismét minimális elvekre épül" (Magyar Napló, 1995/4.)
„A tanulság annyi csupán, hogy Darvasi-féle történeteket lehet írni (durvábban: generálhatók), csak papír kell hozzá meg toll, meg egy jó adag szomorúság." (Határ, 1995/4.)
„...nem fordultam el a lírától, inkább bizonyos lírai formákat adtam fel mindenfajta epikai
formáció kedvéért." (Új Forrás, 1995/4.)

Lásd A könnymutatványosok legendáját a Jelenkor, a Tiszatáj és az Alföld 1996-os számaiban.
Holmi, 1994/június

88

tiszatál

noman megérzett abszurd melankólia/szomorúság leitmotívumra felfűzött/komponált
elbeszéléssor zárlataként a köztes időben keletkezett, A Kleofás-képregényben is központi helyet elfoglaló A fuldai Kékvízesés című első, hosszabb lélegzetű történet került.
Számomra a három kötet egészét pompásan reprezentálja a válogatott német nyelvű
kötet kompozíciós egysége, mert képes felmutatni burjánzás- és törésmentesen Darvasi
minden epikai-lírai erejét, amihez nagyban hozzájárul Ágnes Relle érzékeny fordítása.
Darvasi tényleg szomorúan szól németül, és nem utolsósorban a német könyvkiadás piacorientáltsága, precizitása olyan designú kötetet hozott létre - keménytáblás kötés,
színes borító, könyvjelző, szerzőről fénykép -, amelyet a sok magyar mondattól elfáradt olvasó is szívesen vesz újra kézbe. Egyáltalán nem általános eset, hogy magyar
kritikusok odafigyelnek hazai szerzők külföldi megjelenésére, de most Mészáros Sándor is, Szilasi László is mintegy piedesztálra emelte e rangos eseményt a Nappali házban, a Jelenkor pedig fordításban közölte az első kritikát Kari Markuss Gausstól. Tanulságos volna egyszer végigkövetni nekünk is, hogyan alakul könyv és kritika együttes útja
más tájakon . Itt csak jelzésszerűen: az eddig megjelent németnyelvű recenziók, kritikák
az olvasó érdeklődését igyekeztek felkelteni, akár gazdasági okból, akár nem, nem az
olvasót terhelték meg és ijesztették el többoldalas eltudományosított szekunder-szövegekkel, mert nyugati szokás szerint az első kritikusi lépés tálalás a próba kedvéért.
A fentebb említett alapos szerkesztési minta hatására is változtathatott Darvasi az
eredeti folyóiratbeli közlések sorrendjén, és A Kleofás-képregény históriái, legendái és
képregényei már valóban finom kötetszerveződés eredményeképpen kapcsolódnak
egymáshoz, középen Darvasi eddigi munkáinak egyik legpregnánsabb elbeszélése, A fuldai Kékvízesés, előtte két rövidebb, mögötte két hosszabb elbeszélés, az epikusi útonlét
két-két, egymáshoz igen közeli állomása. Darvasi prózaépítkezésének legfontosabb újdonságai számomra e szövegek alapján a következőképp írhatók le:
1. Eltűnt A veinhageni rózsabokrok elbeszéléseinek kopasz fiúja, helyébe többnyire a világ „létfontosságú" dolgaiba már beavatódott, a világ üzelmeit azonban még
átlátni nem tudó passzív fiatalemberek kerülnek (Mark Stallendorf, az ifjú doktor,
vagy Valdek, a diák). A „kopasz fiú" naivitásának-ártatlanságának elveszítésével zárultak az „első mesék", az individuum beavatódott az élet dolgaiba, kilépett a gyermeki
tudat lét-egységesítő szemléletmódjából és megkezdte egyéni élettörténetét. A müttenheimi szörnyeset delikvense, Mark Stallendorf, a tudatos és a tudattalan cselekvés határmezsgyéjén önmaga, az ót körülvevő környezet és a magasabb rendű hatalmak egymástól igencsak különböző és gyors változásra képes helyzetelemző magatartásának foglya
lesz. A Zord Apa... történetének orvos-figurája a praktikus élet praktikáiban igyekszik
kiismerni magát, de ő is egyelőre áldozatként, inkább kevesebb, mint több sikerrel,
A Kleofás-képregény Valdek nevű diákja, a kezdő orvos-figurához hasonlóan, passzív
befogadója a körülötte zajló eseményeknek, de már mindkettőjük „felnőttebb", „óvatosabb", „megérintettebb". A kopasz fiú meséje így változik át különböző idők és
terek szintjén a szemléló-kereső-útonlévó fiatalemberek meséjévé. Tematikájában vi1

A Rowohlt kiadó Kursbuch című negyedéves periodikájában mutatkozott be először Darvasi
három rövid történettel, a kötet megjelenését felolvasó körút követte, majd sorban jelentek

meg a különböző szintű és tartalmú olvasócsalogatók (Die Zeit, Hamburger Abendblatt, Neue
Zürcher Zeitung Süddeutsehe Zeitung Badiscbe Zeitung Berliner Zeitung Tagesspiegel). Közülü
Ilma Rakusa részletesebb elemzését és méltatását emelném ki (Neue Zürcher Zeitung, 1995. 08.
10.), valamint azt a vele készített interjút, amelyben a mai közép-európai irodalomról beszél, és
reprezentatív alakjai között Darvasi helyét igyekszik kijelölni (Berliner Zeitung, 1996. 10.28).

1997. január

89

szont, és ez általánosan jellemző az egész kötetre, megmarad és továbbíródik az az
„apokrif" bűn és bűnhődés-történet, mely az ártatlanság korának bukásával kezdődik
és a bűnnel való tudatos mesterkedéssel folytatódik
2. A bűn és bűnhődés-történet kilép a mitikus Időből, és történeti keretbe ágyazódik. Juda ben Semuél Halévi egyéni sorsa mögött a keresztes háborúk és zsidóüldözések történeti háttere rajzolódik ki, A müttenheimi szörny különös históriáját a narrátor
a harmincéves háborút iezáró békeévekbe helyezi, A Kleofás-képregény haldokló ezredese
történelmet alakító csatákat játszik újra „kapitális" tévedéseikkel együtt makettasztalán. Valójában „történelem nélküli" sorstörténeteket olvashatunk „ironikus, eltávolított, naiv" tálalásban továbbra is (Balassa Péter) Az általánosabb szintre emelt össztörténet, a nagyobb irányultságokat és mozgásokat kirajzoló történelem darabkái, részletei díszletként, beépített háttérként szolgainak az egyedi történetfestéshez, így azok
felcserélhetővé, fakultatívvá válhatnak a mindenkori utolsó történetek elmesélésében.
3. A Kékvízesés- és a Zord Apa-történet még megtartja egyes szám első szeméiyű
narrációját, de már maszkok mögé bújik a mesélő (jakob Waase és a fiatal doktor
nagybácsija), a továbbiakban pedig egyes szám harmadik személyű narráció fordul csak
elő. A narrátor pillantása látszólag képes befogni a szövegvilágok teljes horizontját:
a narrátori nézőpont tágulása a figurák által megtapasztalható világ tágulásával lesz egyenesen arányossá. Darvasi e technikai módosítással egyre nagyobb epikai tereket látszik
meghódítani. Itt kell utalnunk regényének publikált részeire, és az onnan kiolvasható
(egyelőre még) narrációs „pillanatokra": ahogy az adott szövegvilág 'alakítója' a beavatódás és beavatás együttes horizontján közönségét megszólítva kívánja közösségben
látni és láttatni teremtődő, alakuló 'világának' eseményrendszerét. Az epikai táv a regény nagyságrendjében azzal bővül, hogy 'szerző' az 'olvasónak' tudatosan, őt szem
előtt tartva, célzottan mesél.
4. Már régen nem fontos a krónikás, a kódexíró, a komédiás, a rendező, a képregényrajzoló neve - a termék, a történet és annak technikája a fontos. A szerző jelentősége a tömegkultúra szintjén különösen eltűnőben van (vagy már el is tűnt, vagy nem
is létezett).1 Darvasi újabb „műfajmegnevezései" a középkortól egészen napjainkig öleli
fel a tömegkultúra vagy a szélesebb olvasói rétegek igényeit (az említett változatok
a filmmel és a képregénnyel egészülnek ki), parafrazálásuk és metamorfózisuk révén az
úgynevezett „magasabb" és „alacsonyabb" kultúrkör látszólag összebékíthetetlen ellentétét próbálja meg feloldani a szerző. A Kleofás-képregény elbeszélései ráadásul már poétikai szinten célozzák meg ezt a fajta szintetikus jellegű olvasói irányultságot.)
5. Az írói műhelyben tehát minden 'lehetséges' történés, annak problémátizálásával egyetemben, elbeszélhetővé lesz, és ami elbeszélhetővé vált, azt már csak az olvasó1

Részlet Mikola Gyöngyi dolgozatából: „...Darvasi nemcsak apokrif keletkezéstörténetet ir,
hanem az írások hátterében kirajzolódik egy apokrif evangélium is... Darvasi számára az alaptörténet a bűnbeesés története. Kopasz, magányos árva, szűz hősei bizonyos értelemben a paradicsomi embert szimbolizálják... Az a világ azonban, melyben ezek az ártatlan lények élnek, már réges régen nem az édeni egység világa. Darvasi... éppen a bűn és a szeretet, vagyis a
legfőbb rossz és a legfőbb jó bonyolult kapcsolatát, végleges összefonódottságát tárja elénk.
Hősei, bár gyengék és kiszolgáltatottak, mégsem adják meg magukat önként a gonosznak..."

(in: Csipesszel a lángot, 1994.)

A őorgognom-kötet bemutató esszéjéből {Jelenkor, 1995/január.)
" Lásd akár a Sztracsatella egyik ironikusan önreflexiv jelenetét. A Pretty Womant azzal a csodálatos Júlia Robertsszel, és Kern kérdését: na de ki tudja a rendező nevét?
12

90

tiszatál

val szemben kell biztosítani, támadhatatlanná tenni. Azután valóban elhajíthatja a szerző
minden maszkját, és eltűnhet történetében. így jelennek meg Darvasinál a harmadik
személyű narráció használatakor a lábjegyzet-történetek, a spirál-történetek, amelyek
az egymásra reflektálás, az egymásba olvadás során biztosítják önmaguk egyéni és megfellebbezhetetlen kvalitását - a kritikus bárminemű megjegyzésével szemben. Kaufmann Dávid Juda ben Semuél Haléviről szóló előadását a mindentudó narrátor „mértékkel felépített, kerek előadás"-feliratú pecséttel látja el. Jákob Waase az olvasó bocsánatáért esedezik, hogy nem rendelkezhet az írói mesterség minden adományával, de
van kellő alázata és főképpen mértékletessége, ami meg kell hogy óvja az elkészült
művet az olvasó becsmérlő szavaitól. Darvasi László, a szövegek belső védelmi mechanizmusát kidolgozva, Christoph Ransmayrrel karonöltve a hátrahagyott történetek tőlük már függetlenül alakuló története elől tűnik el :
„És az elbeszélő, aki történetében embereket, házakat, vagy egy behavazott falut
változtatott át nyelvvé, a hangzavarban most maga is átváltozik egy sokrétű történet
figurájává, amit boldogulásáról vagy szerencsétlenségéről kezdenek mesélni. Történetek, melyeknek irányát és végét ő már nem határozhatja meg.
Mit tegyen? Maradjon csendben és figyeljen? Minden kísérlete, hogy folytassa történetét, megóvva a legrosszabbtól, legalább annyira kimerítő lenne mint reménytelen:
amit elmesélt, amit leírt, sehol másutt nem lehet világosabb és egyértelműbb, mint a történetek belsejében. Mit tehet? Elfordulhat újra és újra, és szótlanul távozhat. De hová?
Először nyílt vidéken át, még mindig védtelenül, de a visszamaradok számára már
egyre parányibbá és jelentéktelenebbé lesz. Onnan is tovább, mindig tovább, míg valamikor, egy dübörgő város szélén vagy magasan fent a hegyekben, vagy egy lankás,
fátlan domboldalon felismerhetővé válik egy új történet belsejébe vezető út, egy hófedte,
vagy nyáriasan poros, szögesdróttal vagy virágos rekettyéssel szegélyezett út, amelyen az
elbeszélő újra megtalálhatja alakját, hangját, és végül visszatérhet a világ közepébe."
A Darvasi-világ első középpontjában, A Kleofás-képregény első történetdombja
mögül, a lábjegyzet-történet némi rekonstruálása után , Kaufímann Dávid tudós férfiú
lép elő, aki 1894. október 17-én este Erzsébet, magyar királynéhoz indul, hogy előadást
tartson „egy különös életű zsidó" költőről, Juda ben Semuél Haléviról. Juda ben Semuél
Halévi egyszeri és megismételhetetlen (élettörténetét Kauffman Dávid a „keresett"
személyre vonatkozó sokszínű és sokrétegű legendákból, valamint az individuum fölött elsuhanó, de annak történetét meghatározó történelmi eseményekből állítja össze.
S bár a kísérlet, hogy a legendák fiktív és a történelem faktív rendszerelvűsége alapján
rekonstruálhatóvá váljék az (élettörténet, egy bizonyos pontig sikerül, a költő halálának körülményeit illető kétséges pont körül már segítőkész és megtévesztő legendákkal
sem igazodhatunk el.
Szóval hogy hogyan is történt.
Kauffmann Dávid, „tudós férfiú" a „magyar királyné szép arcába pillant", és elmeséli, hogyan találkozott össze Jeruzsálem határában Matthias Brügge, egykori
wormsi foltozóvarga és Juda ben Semuél Halévi, a költő. A történet egy lehetseges és
szükségszerű formájában. Ez a „mértékkel felépített, kerek előadás" nyolcszáz év távlatába tekint vissza, és benne a történelmi faktum és a legendaszerű fikció egymással kauzális viszonyba lép: „Amikor IV. Alfonz leoni és kasztíliai király bevonul Toledóba
és székhelyévé teszi az impozáns püspöki rezidenciát, a verebek vérengzése abba14
15

Christoph Ransmayr: Die Erfmdung der Welt (részlet a szerző fordításában).
Az eredeti Pompeji-közlés lábjegyzet-formája a kötetbe sajnálatos módon nem jött át.

1997. január

91

marad." A szélesebb, történelmi tablókép ugyanakkor a szűkebb élettérnek engedi át
az elsőbbséget: a zsidóellenes pogromok sötét tónusú világot írnak körül - miközben
fényes jövő elé tekint a zsidó költőgyermek. Mint Novalis Ofterdingenjében, őbenne is
egy vándor meséi ébresztik fel a vágyat a „dichten und denken" programjának megvalósításával elérhető különös világ iránt. Juda ben Semuél Halévi célja Jeruzsálem lesz.
Az alakuló életmű itt viszont nem az élet értelmének hordozója. A vágy csak Jeruzsálem határáig hajtja a már hírnévtől gazdag, megőszült költőt. S akkor előlép a történet
dombja mögül Matthias Brügge, aki már ötven éve várt Halévire, és „utolsó olvasójaként" agyonveri a megtért?, a hazaért? költőt.
Juda ben Semuél Halevi utolsó olvasója Matthias Brügge volt: lebunkózta a költőt. Kaufmann Dávid Haléviről szóló előadásának utolsó? hallgatója Erzsébet királynő
volt. „A tudós nem tudja eldönteni, csalódott-e a szép királynő, vagy csak a tudásszomja kielégítetlen. Kauffmann Dávid ekkor életében először és utoljára..."
A királynő, mint Kauffmann Dávid utolsó „olvasója"? A Kauffmann Dávid nevű
szerző további sorsáról azonban nincs több tudósítás. Ezt a történetet mindenesetre
többet nem mondta el.
Majdnem pontosan száz évvel később, 1995-ben kerül az olvasók elé Juda ben
Semuél Halévi es Kauffmann Dávid egymásbafonódó története. A szövegeket „uraló"
narrátor az első rész „irodalmi" kvalitását biztosította, viszont a királynőre bízta
a szerző további sorsát.
Kitüntetett pozíció. De a narrátor számolt-e a maga utolsó olvasójával?
Es a jajszóval, amit a tölgyek lombjai közé száműz a szél.
A kötet második történetdombja mögül A müttenheimi szörny lép elő: „Aligha
száradhatott meg XIV. Lajos, Krisztina királynő és II. Ferdinánd biztosainak cirkalmas
kézjegye az osnabrücki egyezményen, amikor borzalmas gaztett történt a bajorföldi
Müttenheimben."
Jan Helmer, volt hercegi veterán, megkérdezi a családirtással vádolt Mark Stallendorfot, igaz-e az a szóbeszéd, hogy felriadt Falkmeyer Jánoska, miközben szüleit gyilkolták, és „ellenkezés nélkül várta, hogy elvágják a torkát". Stallendorf erre beindítja
azt a gépezetet, amelynek célja, hogy elhomályosodjon minden ok-okozati összefüggés
a történtekkel kapcsolatban. Kezdetben bevallott bűnére „fantáziaszülemények" épülnek, utazók, krónikások, mutatványosok és ponyvaszerzők formálják a históriát, s maga
Mark Stallendorf is e többrétegű történetgyártásnak lesz az áldozata. Az (át) írt történet
magához ragadja a kezdeményezést, a variációkban gazdag fikció rátelepszik a faktumra.
Mark Stallendorfnak „nincs már felelősséggel vállalható tudása a Falkmeyer család haláláról, az is lehet, hogy valóban ő volt a gyilkos, miképpen az is lehet, hogy nem ő
volt..." Jan Helmer közbeveti: „Ha gyilkol az ember, arra általában emlékezni szokott." Mire Stallendorf: „Vajon Jan Helmer emlékszik-e pontosan,Ihány ember vérét
ontotta azokban az években, amikor a hercegi család szolgálatában állt."
Nem Stallendorf felmentése ez a válasz, a narrátor egyszerűen csak rámutat az individuális történet és a történelem ellentmondására. A bűnt csak a bűn ismerheti. De hol
van a bűn határa? Mark Stallendorf demonstrál, analizál. Idegenként, vándorként
keveredett Müttenheimbe, egy zárt, patrialkális közösségbe, ahol a polgárnak neve és
tisztessége van. De mi történik a tisztességgel, ha kiderül, hogy a meggyilkolt Falkmeyer
pékmester piszkos ügyletekbe bonyolódott, történelmet is módosítani kész üzelmekbe?
A helyi családirtásra így aztán láthatatlan hatalmak telepszenek. Az egyik, Stallendorf általános érvényű magyarázata: „az ember lelkében különös, nem evilági szörnyek szunnyadnak, s egy ilyen szörnyeteg az, amely őbenne most föltámadt, s zabo-

92

tiszatál

ládán erővel kíván vért, borzalmat és halált". Tiszta szívű, poétikus filozófiával mesél
a gyilkos a benne végbemenő dolgokról. Talán ez a tiszta szívű mese gyilkol benne és
általa? A másik, a szóbeszéd hatalma: felkapja a szél a történetet, és viszi, szórja szerteszét. Hogy Falkmeyer péket bosszúból ölték meg. Hogy nem is az idegen volt a gyilkos, de ő a hercegi fattyú, s ezért vállalta magára a bűnt. A harmadik, valóban láthatatlan hatalmi mechanizmus a csak különös rendelkezéseiben megnyilvánuló „hercegi
udvar". Egymással összefonódva, ok és okozat egységét megszüntetve születik meg
A müttenheimi szörny históriájának egyszeri szövegváltozata.
Falkmeyer Jánoska, mint a történet egyik tanúja, sőt, a történet részese, hajlandó
volt elvágatni a torkát. A narrátor koholt Pascal-mottóval bebiztosította szövegét az
esetleges olvasói vádakkal szemben: „Én csak azokat a történeteket fogadom el, amelyeknek a tanúi hajlandók lennének elvágatni a torkukat." Falkmeyer Jánoska áldozata
és Pascal autoritása csak elegendő e szöveg védelmére?!
Akarj naiv lenni, és elhiszed.
Jákob Waase mint Simon Krisztus keresztjét, úgy veszi magára a helyettes elbeszélő szerepét A fuldai Kékvízesés körüli históriában. Idejének lejártát érezve tökéletes rezonanciával, azt is mondhatnánk, Borgognoni mestertől kölcsönzött melankóliával tekint vissza élete, és mások életének történetére. Mint egyszeri sorsközvetítő, aki
nem mesterségbeli tudásból, hanem kötelességérzetből jegyzi fel Kathrin Kunze és Liza
Stühlhof szomorú históriáját, védelmet kér olvasójától, tekintsen el hiányosságainak
felrovása mellől, hiszen ő „nem hivatásos elbeszélő". A fizikai és lelki fájdalmat egyaránt előidéző rekonstruálást a halálát érző orvos hiányosságainak tudatában is elvégzi;
saját feljegyzései, a lányok naplói, levelei, és hivatalos dokumentumok, alapján kerekíti
az elbeszélést, s ahol hiányosságok mutatkoznak, képzelete „kellő alázatával és főképpen mértékletességével" igyekszik azt pótolni.
Kezdet és vég közt csupa jelen idő ez az elbeszélés. A köztes tér és idő lírai eseménytöredékek fénye és a végzet egyre komorabb sötétsége közt rajzol ki hatalmas
ívet. Csak a közvetítő hang marad változatlanul melankolikus, ami viszont ezen a hangon szól, idő és tér nélkülivé lesz, egymást váltó pillanatképek (események és természeti képek) mint filmkockák peregnek végtelenül tovább. Apróságok, finom, árnyalatnyi suhanások, kézmozdulatok, pihegések, hangtalan rezgések. Bimbózó leányok
végzetes játszadozása. Szenvedély, szerelem, bűn és halál. Csupa véletlen ismétlődés, hiszen hogyne tűnne fel Kathrin előtt újra az a nichccskc) amit Liza az arcán vitt be
a templomba, és hogyne nyílna ki háromszor is Simon történeténél az Evangélium.
A szimbolikus tartalmú ismétlődések nem rendelkeznek tartalommal, figyelmeztetnek
csupán a korrespondencia véletlenszerű, de csábító lehetőségeire.
A Zord Apa avagy a Wemer-ldny hiteles története egy századvégi/századeleji hangulatot visszaidéző bűnügyi történet, amelynek középpontjában egy frissen diplomázott
doktorjelölt úgymond elraboltatik nagybátyja által a fővárosból vidékre, hogy ott,
Szeged városában ismerkedjen az élettel. „Látni mindent, ez egy nagy és eltökélt elhatározásom", mondja Rilke Maitfia utan szabadon a fiatalember. Éz a látni akarás az életet
egészében birtokolni vágyó, de még határait nem ismerő szenvedély kísérlete lesz. „Azt
színleltük, hogy a létezés egyetlen rendezett mese, hol a rosszakat felírjak} cs a jok csillagos ötössel mehetnek haza", olvashatjuk a Lengyel Pétertől vett mottót. Ahogy a fiatalember puszta kalandvágyból belekeveredik egy több áldozatot is követelő sötét ügyletbe, ahogy a történetet követő és annak minden nyitott szálát elvarró képeslapok
(újabb multimediális megoldás!) tárgyilagos hangon közlik az események faktumát,

1997. január

93

mind-mind ennek a színlelő poétikának lesz az eredménye. Hiszen éppen az egyéni látásmód és értelmezés horizontján nem jelenik meg a tényekről levett kép, a megoldás,
amely már csak a szubjektum hatókörén kívül fogalmazódhat meg, arról nem is beszélve, hogy ez az egész nagy kaland nem a mindent látni és tudni kívánó főszereplő
személyén keresztül jelenítődik meg, maszk csupán az egyes szám első személy. (A Géza
nevű nagybácsi, életművész és novellista „megír netalán", mondja a fiatalember, és az
utolsó képeslap szerint: „A doktor nagybátyja egészségügyi szabadságot vesz ki, miközben naponta a Főpostára jár, és kéziratokat küldözget egy budapesti hírlapnak.")
Darvasi László e „kisregénye" az első szabadulás az elbeszélések rendkívül szigorúan
poentírozott világából; egyenesvonalú elbeszélés továbbra is igen sok lírai betéttel (tárcaterjedelmű fejezetekre osztva talán Géza nagybácsi folytatásos tárcaregényének védelme
miatt?). A szöveg egésze éppen ezért újra és újra indul, a sok kitérő, mellékszál mintha
önmaga jelentőségét hangsúlyozná, ezért aztán maga a főcselekmény is szinte kimért
lassúsággal, hosszú késleltetéssel rajzolódik ki, s még ezek után is meg-megszakad.
Persze: legyen igaz, hogy a felszínen van a mély is!
A Kleofás-képregény, a kötet címadó, utolsó elbeszélése már mentes mindenfajta feleslegesnek, kitérőnek tűnő díszletezéstől, bár motivikájának erőteljes megterhelése
következtében olykor ez a történet is veszít epikai egyensúlyából. Valdek, a diák egy
N. nevű városkába érkezik, hogy kutatásokat végezzen egy evangéliumi novella ürügyén, „ám Valdeket valójában nem a múlt szövevénye, históriák és legendák, és nem is
a város jelene érdekelte". Karácsony kisasszony, családjának kissé könnyűvérűnek titulált, már épp őszülni kezdő tagja lesz érzelmi?, érzéki? érdeklődésének középpontja.
Ennyi történetdomb mögül már láthatóvá kell hogy legyen a világ közepe.
Ám azt is észre kell vennünk, hogy Darvasi történetbonyolítása nemcsak szerzőjét van hivatva eltüntetni, átlényegíteni, de lassan önmagát is képes lesz feloldani a szöveg egészének viszonyrendszerében. A Kleofás-képregény maga már oly nagymértékű
imaginációval rendelkezik, hogy cselekmény, figura-alakítás és nyelvi klisé áttetsző
együttese teljességgel ellehetetleníti az epizód-együttesek akárcsak legegyszerűbb interpretálhatóságát. A megoldás persze önként kínálja magát a lábjegyzet-történet és
a fo-történet egymásba olvasztásával, ahol is a Valdek nevű diák, már megszabadulva és
másokat is megszabadítva a mítoszok gerjesztette hamis képzelgésektől, és saját, végigírt evangéliumi novellájától, felmondja magának és a kiüresedett világnak a befejezést,
azt a befejezést, ami még el sem kezdődhetett, hisz mindez csupán irodalom, az üressé
lett és magát újra betölteni kívánó világ történet-vágya: a történetre vágyakozást, „mint
rég megígért messiásra, mint kiérdemelt jussra" maga a történet kinevezett messiása
likvidálja a világ utolsó középpontjából .
Hogy aztán mehessen mindenki tovább, a maga útján.
„Ment az emmauszi úton a Kleofás nevű tanítvány, egyedül, mint az ujjam. Hanem egyszer csak mellé szegődött a Sátán. Nem szólt egy szót sem, csak ment Kleofás
mellett, mintha az édestestvére lenne. Sokat nem beszéltek. Csakhamar találkoztak egy
másik utazóval is. cdkit nemrégen feszítettek meg, de aztán feltámadt és Názáreti Jézus
volt a neve. így mentek hárman Emmauszig, a szegény zsidó faluig, ahol megvacsoráztak. És aztán ment mindenki tovább, a maga útján." (A Kleofás-képregény. Jelenkor Kiadó, 1995.)

16

A kölcsönvett idézet a már említett Milbacher Róbert dolgozatából származik.

94

tiszatál

A panasz artikulációi
IMRE MIHÁLY: „MAGYARORSZÁG PANASZA"
jourdain úr nagyon fontos, azóta persze már toposzként használt (és ezért némileg elkoptatott) gondolatot fogalmaz meg a topoi (helyek) természetéről is, amikor
döbbenten felkiált: negyven esztendeig prózában beszélt, ám erre csak most jött rá
(Moliére: Le bourgeois gentilhomme). Bizony gyakorta járunk így. Sokszor nem tudjuk,
mily erősen irányítják megszólalásainkat a hagyományozott sablonok, a gondolkozási
sémák, a loci communes. Sokszor viszont tudjuk, vagy legalábbis erősen gyanítjuk.
Ilyenkor reagálhatunk úgy is, mint a nevezetes, az újabb irodalomtudomány által gyakorta idézett Philipp Lord Cbandos, aki felhagyott az irodalmi tevékenységgel, hiszen
a fogalmak körtáncából mindig kimaradtak legmélyebb, személyes gondolatai (Hugó von
Hofmannstbal: Ein Bnef). Reagálhatunk azonban úgy is, hogy számolunk a különböző
időkben és viszonyok között megerősödő toposzok továbbélésével, az általuk létrehozott szabály- és formarendszer hagyományaival, s ehhez igazítjuk naponként való
megszólalásainkat. A professzionális (hivatásos) olvasó viszont feltétlenül ismeri mindkét gesztust, és nagyon alapos, néha évtizedekig tartó vizsgálatokkal arra törekszik,
hogy az irodalmi beszédmód retorikai-poétikai elveit meghatározza, a toposzokat megtalálja, történetüket (továbbélésüket, hagyómányozódásukat etc.) és funkcióikat feldolgozza. Az ilyen kutatások eredményei többé immár nem nélkülözhető tanulságként
épülnek be a nemzetközi összefüggésekre is érzékeny hazai irodalomtörténetekbe.
Imre Mihály nagyon fontos könyvet írt a Querela Hungáriáé toposz kialakulásáról, szövegalakító szerepéről, európai kapcsolatrendszeréről és hazai módosulásairól.
Tarnai Andor serkentő példájára, a téma hazai kutatásában betöltött kezdeményező
szerepére többször is hivatkozik. Mert hiszen Tarnai Andor volt az, aki a gyász, a panasz, a romlás költészeti szerepének vizsgálatára először tett javaslatot, s aki elsőként
nevezte meg a Querela Hungáriáé toposzát. Ötlete olyan tervszerű tudományos programokat eredményezett, melyek nyomán a hazai toposzkutatás mind elméletileg, mind
a filológiai anyagföltárásban felzárkózott az európai, főleg német kutatásokhoz. Imre
Mihály pl. már 1984-ben jelentkezett azzal a formatörténeti indíttatású nagy tanulmányával, amelyet most Querela és rímtoposz címmel illesztett kötetébe (Egy rímtoposz históriája. Irodalomtörténeti Közlemények, 1984. 399-426). Egy évtizeden belül befejezte
aztán azt a hatalmas forrásfeltáró és -értelmező munkát, amely Tarnai Andor megállapításait filológiai vizsgálatokkal hitelesítette, s amelynek 17. századi tanulságait (legfőképpen terjedelmi korlátok miatt) már nem is vette fel könyvébe. Anyagának összeállításával egyidőben, 1993-ban, a hazai művelődés- és irodalomtörténészek rangos
fóruma rendezett vitaülést éppen Debrecenben Toposzok és exemplumok régi irodalmunkban címmel. 1995-ben pedig megjelent a könyv, amelyben a Querela Hungáriáé toposz
fejlődéstörténete és funkcionális szerepe követhető. Úgy gondolom tehát, a toposzkutatás hazai megélénkülése leginkább Imre Mihály munkásságához köthető.
Nagyon fontos, de nem könnyű dolog egy toposzt fejlődéstörténetében ábrázolni. Imre Mihály is írja, hogy a „Querela Hungarie toposz föltárásának legfontosabb
forrása a magyarországi és a kortárs világirodalom latin nyelvű irodalma volt, szövegállományukból - éppen eddigi ismeretlenségük miatt - majd ezer sornyi szerepel könyvemben". (10. o.) Áz általa hivatkozott nagyobb (nem csak magyar vonatkozású) ősz-

1997. január

95

szefoglalások is arról tanúskodnak, hogy a toposzkutatás rendkívüli kitartást igényel,
az igényes filológiai szövegfeltárás hatalmas anyaggal dolgozik (különösen 468. jegyzet,
312.). Bizonyos, hogy a gyakorta nem túlságosan jelentős szövegek sokszor változatlan
motívumainak (toposzainak) keresése nagyon nagy önuralmat is követel. És ugyanakkor el kell kerülni az elméletieskedés riasztó útvesztőit, illetve Ernst Róbert Curtius
híres könyvének utánírását. (Az újabb német irodalomból bizony mindkettőre ismerünk példát.) Imre Mihály, bár topikus szerénységgel munkája vázlatszerűségére többször is utal, hiányolván az útmutató ideológiai- és eszmetörténeti eredmények segítségét
(vö. 272. o.), hatalmas feladatot teljesített. A könyvében idézett majd ezer sor többszörösét elolvasva pontosan definiált toposzt keresett határozott módszerrel és behatárolt
időkörben. A szövegek bemutatásával és értelmezésével, a toposz funkcionális jelentésének vizsgálatával elsőrangú, a magyar művelődéstörténet számára nélkülözhetetlen
tanulságokat írt meg. A Qurela Hungáriáé toposz amúgy jó terepet biztosít a formatörténeti és eszmetörténet komponensek együttes vizsgálatának: hosszú életét erősen
meghatározza a retorikai eljárások hagyománya, de (éppen a luctus, querela, nana nyilvánvalóbb kiemelése miatt) gyakorta szerepel oppozíciós helyzetben a fertditas Pannoniae ill. a propugnaculum Christianitatis emléke is. A querela toposz kifejtéséhez természetesen erősen hozzátartozik a szembeállítás, az oppozíció. A hatáskeltés (ez a szerzők
legfőbb célja) a laudatio temporis acti, az elmúlt idők valamely kiemelt jellemzőjének
dicséretével, s a jelen ehhez képest megjelenített kontrasztjával egészen jól elérhető.
Ezért szerepel dominánsan két értékszféra a szövegekben: a gazdag múlt és az értékhiányos jelen, az idősíkok szembenállását ezért modellezheti két határozószó, a quon-

dam - nunc.

Imre Mihály a német szakirodalomból átvett, de valóban jól kezelhető paradigmarendszerekben, a Schriftsteller és a Lehrer egymástól különböző nézőpontjaiból mutatja be a toposz történetét az óvatos kiformálódástól kezdve a legmegfelelőbb műfaj, az
allegorikus heroida megtalálásán és 16. századi megújításán át annak a török elleni harcok propagandisztikus irodalmi anyagába történő beépüléséig. A Schriftsteller értékrendjében „elsősorban az antik esztétikai, retorikai hagyományokon nyugvó nagyon
tudatos, rendszerezett és kidolgozott elmélet és alkotói gyakorlat
paradigmarendszere
foglal helyet, meghatározó mozzanata a nem-keresztény, esztétikai mozzanat. A Lehrer
értékrendjének paradigmarendszere főként teológiai-konfesszionális, valláserkölcsi mozzanatokat tartalmaz; a reformáció térnyerésével pedig meghatározó verbális hivatkozási alapja, szövegeszménye az isteni kinyilatkoztatás műve: a Szentírás" (55. o.). A török veszedelemmel foglalkozó, a „lelkek felgyújtásá"-nak retorikai eszközeire (7. 1. fej.)
elsőrangúan támaszkodó írások már egészen határozottan mutatják a paradigmarendszerek lényegi különbözőségét (101. o.). A reformáció azután „radikálisan szakít a török irodalom humanista-reneszánsz jellemzőinek többségével... és mind az eszmei
rendszert, mind a formai konvenciókat újrafogalmazta" (116. o.). E szemléletváltozás,
a törökkel vívott harcra való lelki felkészülésnek legmarkánsabb szövege a 79. zsoltár
lesz, amely a „XVI. század exegetikai műveiben, imádságirodalmában, prédikációirodalmában és költői műfajaiban" valóban különleges pozíciót foglal el (127. o.). Ezt
a fejlődésvonalat, a paradigmarendszerek interferenciáját, a „két szisztéma keveredésének tarka változatait" (116. o.), egyes műfajok dominanciáját stb. imponálóan gazdag,
néhol talán túlságosan bő primer szöveg dokumentálja és illusztrálja. Megértem és
dicsérem is Imre Mihály eljárását: a bemutatott, „a toposzt legpregnánsabban kifejező
szerzők művei" (10. o.) többségükben nehezebben hozzáférhető külföldi gyűjtemény-

96

tiszatál

ben vannak és nyugodtan állítható, hogy mindeddig (legalább is ilyen összefüggésrendszerben) nagyrészt ismeretlenek maradtak. Az elemzés szükségletei motiválták tehát
a szövegbemutatást, ám mégis úgy gondolom, hogy a szerzőnek néha nem volt szíve
a hatalmas, nagyon kitartó munkával megismert hivatkozási és illusztrációs anyagot szigorúbban csökkenteni. Kicsit zavarba hoz viszont az, hogy a szerző az átlagbefogadót is
alkalmasnak tartja a nem igazán könnyű olvasmányok megértésére. Azt írja egyhelyütt
(Csonka Ferenc kiváló műfordításait is kiemelve), hogy a Querela Hungáriáé toposzt
feldolgozó szövegek olvasása és megértése „eredeti nyelven azonban az átlagbefogadó
számára nagy nehézséget jelentett volna" (10. o.). Ehhez képest a főszövegben gyakorta
és bőven szerepelnek kortárs latin és német idézetek, de néha az újabb szakirodalom
egyes tételei is fordítás nélkül. (Ez utóbbira példa 55. o. 116. jegyzet.) Az átlagolvasó
tehát, úgy gondolom, ezúttal feltétlenül hivatásos olvasó, akinek nem okoz különösebb nehézséget pl. a Fertilitas Pannoniae/Hunganae fejezet több oldalas latin idézeteinek olvasása (különösen 229-230.), vagy pl. a következő mondat megértése: „Der
ander mit dem schwerd leiblich und eufferlich (sic!) auffs grewlichst, davon Dániel am
siebenden Capit. gewaltiglich weissagt und Christus Matthei am vier und zwenzigsten
Cap. von einem trübfal, des gleichen auff erden nicht gewest sey, das ist der Türcke"
(119. o.).
A toposz magyarországi jelentkezését a bemutatott európai fejlemények tükrében
vizsgálja, s fontos összegzést is tesz: a Querela Hungáriáé humanista paradigmájának
„anyanyelvű változata nem született meg; illetve belőle annyi fejeződhetett ki, amenynyit a Lehrer magyar nyelvű paradigmarendszere integrálni képes volt". A főleg gyülekezeti énekként elterjedt magyar nyelvű változat viszont „mélyen beivódott épülő
nemzettudatunk értékszemléletébe, képzetkörébe. Értékszemlélete, erkölcsi kategóriái,
frazeológiája, műfaji karaktere, képalkotása, stilisztikája nagy sugalló hatással volt irodalmunkra" (218. o.). Ennek föltárása és bizonyítása a könyv rendkívüli értéke! Ez
összegző gondolatok szerves folytatását jelenti aztán Rimay János rímtoposzának már
említett elemzése és az utóélet ismét csak lenyűgöző szöveganyagra támaszkodó bemutatása. A Rimay-tanulmány zárómondata egyúttal az egész kötet zárómondata is.
Úgy érzem, az Imre Mihály által végzett vizsgálódás fontos tanulságait rögzíthetjük segítségével: a Querela Hungarie toposz „költészettörténetünk és nemzettudatunk geológiai
mélyrétegeinek megrendítő lenyomatát "őrzi (273. o.).
»

Befejezésül igazán személyesen: a nyolcvanas évek közepén, mikor Imre Mihály
még nem fejezhette be anyaggyűjtését sem, egy számomra akkor fontos kérdés kapcsán
a toposzkutatás elméletéről és lehetőségeiről kérdeztem Tarnai Andor professzort.
Annyit mondott: forduljak Imre Miskához, ő most a legjobb ezen a területen. A könyv
mindnyájunk számára bizonyítéka lett ennek. (Csokonai Könyvtár 5., Debrecen, 1995.)

Januári számunkat - gazdasági okok miatt
amint kedves olvasóink is látják, 80 Ft-ért vásárolhatták meg. Abban bízunk, hogy az új ár
sem sok azokért a szellemi értékekért, melyeket a Tiszatájban havonta
átnyújtunk.
A JA TE Összehasonlító Irodalomtudományi Tanszéke és a Tiszatáj
Alapítvány közös kiadásában újabb „Monarchia "-kötet jelent meg A „szükséges népszövetség" a művelődés történetében. Irodalmi-kulturális érintkezések a Monarchiában címmel. A kötetet Éried István professzor szerkesztette.
*

Tajvani vendégek a Tiszatájban. I lsieh Chung-hou, Tajvan Kínai
Köztársaság budapesti tájékoztatási osztályának igazgatója és Sun Hueishih, a tájékoztatási osztály asszisztense december 6-án szerkesztőségünkbe látogatott.
A Németh László Társaság december 9-én az írószövetség klubjában
tartotta meg tisztújító közgyűlését. Sándor Iván elnöki beszámolója után
került sor az új vezetőség és elnökség megválasztására. A társaság elnöke
Monostori Imre lett. s két alelnök: Fűzi László és Olasz Sándor.
«•

A szegedi Juhász Gyula Művelődési Központ 1996. december 14-én
és 15-én rendezte meg először a Baka István Városi Versmondó Versenyt.
Bevezetőt Olasz Sándor, a Tiszatáj főszerkesztője mondott. A szervezők 1997-ben országos versenyt is hirdetnek majd.
»

Kiosztották a Kisteleki-alapítvány díjait. A szegedi Somogyi-könyvtárban az alapítvány névadójának Kisteleki Edének (1S61-1931) születése
135. évfordulóján, november 26-án kiosztották a várostörténeti pályázat diját és jutalmait. A 40.000 Et-os díjat I Ieka László A bunyevácok (dalmaták)
Szeged életében című dolgozatával nyerte. Jutalmat kapott Komoly Pál
(Egyházi és állami anyakönyvek vezetése Szegeden), Lisztes László (A szegedi Tűz című folyóirat története és repertóriuma), dr. Agócsi János (Szeged
gazdaság-történeti kronológiája 1950-74) és dr. Szilvási Csaba (Kisteleki
Ede költészete).
Néhány szerzőnkről. FERDINANDY GYÖRGY Puerto Ricoban él,
legutóbbi könyve Az amerikai telefon címmel jelent meg. SZAKÁCS
ESZTER Pécsett könyvtáros, KÁNTOR ZSOLT a békéscsabai Tevan Ki-

adó és a Bárka c. folyóirat szerkesztője. NYILASY BALÁZS a Pázmány
Péter Katolikus Egyetem tanára, ÖTVÖS PÉTER a JATE Régi Magyar
Irodalmi Tanszékének docense.

