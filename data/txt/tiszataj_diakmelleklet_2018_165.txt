aV

A TISZATAJ DIAKMELLEKLETE
165. szóm

HERCEG LILLA

Egy újrafordítás kérdései
2018 OKT. 1 9
A fordításhoz nem elegendő a
szavak és mondatok,
mondatszerkezetek
megfeleltetése, a forrásnyelvi
kultúra ismerete épp ennyire
fontos. A fordítás nemcsak két
nyelv, hanem két kultúra
között is közvetít...

J. D. S a l i n g e r

r eg é n y é n ek két m a g ya r n yelv ű

FORDÍTÁSA

J. D. Salinger The Catcher in the Rye című művének első ma­
gyar nyelvű fordítása 1964-ben jelent meg, amit több, mint
ötven év elteltével, 2015-ben követett az időközben kulti­
kussá vált amerikai regény újrafordított változatának kiadá­
sa. A téma aktuálisnak tekinthető egyrészről az újrafordítás
frissessége okán, másrészről a Magyarországon az elmúlt
néhány évben erősödő tendencia, a klasszikus műveket érin­
tő „újrafordítási láz" miatt, amibe az utóbbi vállalkozás is il­
leszkedik.
The Catcher in the Rye
Jerome Dávid Salinger regénye 1951-ben jelent meg az Ame­
rikai Egyesült Államokban, egy olyan író tollából, aki mind­
addig csak novellákat jelentetett meg magazinokban. A siker
nem érkezett el azonnal: körülbelül két évvel a megjelenése
után azonban iriár az amerikai kritika a regényt, mint „az év­
század könyvét" kezdte emlegetni. Ezt követően Salinger
1965-ig egyáltalán nem is publikált, életében nem egész
nyolcszáz oldalnyi írást jelentetett meg, mindennek ellenére
a róluk szóló művek ezt a terjedelmet jelentősen meghalad­
ják és számuk folyamatosan gyarapodóban van.1
A regény cselekményét röviden összefoglalva egy tizen­
hat éves kamaszfiú, Holdén Caulfield történetét olvashatjuk,
aki, miután szinte mindenből megbukott az iskolában, célta­
lanul lézeng néhány napot New York-ban, különféle embe-

1 Sebestyén Rita, Salinger Zabhegyezője és a magyar nyelvű fordítása körül kialakult vita, Fordítástudo­
mány, 2002/1., 85.

srT

d iá k m e llé k le t

rekkel találkozva. Az események menete mindvégig mellékes marad, az egész regényt a ka­
maszfiú lelkében lejátszódó folyamatok határozzák meg. Holdén viselkedésére az állandósult
tagadás jellemző. Megveti a felnőttek álszent világát, ugyanakkor undorodik saját kortársai­
tól is. Idegennek érzi magát az amerikai középosztály mindennapjaiban, ezzel együtt vágya­
kozik valami jobb, tisztább és igazságosabb után, miközben ő maga folyamatosan hazudik.
Nyelvhasználatát tekintve Holdén megszólalási módja, egyes szám első személyű elbeszélése
a beszélt nyelvet erőteljesen és jól idézi. A szleng kifejezésekkel tarkított nyelvhasználat
mély hatást gyakorolhat az olvasóra.2A regényt sokan támadták nyelvezetéért, például egy
1951-ben megjelent írásában James Stern kifigurázta Holdén beszédmódját, elképzelt be­
szélgetést folytatva egy barátjával Salinger művéről.3A középiskolás, főiskolás és egyetemis­
ta generáció azonban nagy lelkesedéssel fogadta a kötetet, mert saját életérzésük megteste­
sülését látták benne, így a mű igen gyorsan el is terjedt a kollégiumokban.4
Eltérő ítéletek születtek a regénnyel kapcsolatban. Kiemelték azt, hogy Holdén személyé­
ben egy olyan hősies figurát kap az olvasó, akire felnézhet. Diákok sokasága tudott magára
ismerni a bátor, őszinte és szenvedélyes fiúban. A kevésbé lelkes vélemények megfogalmaz­
ták azt a kérdés is Holdennel kapcsolatban, hogy a mindenféle konformizmus elleni lázadá­
sával tulajdonképpen miért is akar vitatkozni, mi a célja? Az értelmetlen lázadás témájának
művészi igényű feldolgozása miatt Salinger regényét Kerouac írásaival is összehasonlítot­
ták.5A regény kétarcú fogadtatásával együtt megindult Salinger magába fordulása. Az író
igyekezett elzárkózni a világtól és leválni a könyvéről. Az általa kiváltott hatás azonban ek­
korra már egy forradalommal is felért: a mű megjelenése után két évvel egyaránt volt az
amerikai középiskolák leggyakrabban oktatott regénye és a második az indexre tett (vagyis
tiltott) művek sorában. 1961-ben a regényből 250 000 példányt adtak el, ezzel párhuzamo­
san 275 amerikai egyetemen tananyag is lett. 1981-re pedig huszonhét országban jelent meg
fordítása. 2013-ra az összes eladott példányszám elérte a 65 milliót, és ez a szám félévente
tovább gyarapszik félmillióval.6A siker és a népszerűség oka az amerikai olvasóközönség
szerkezeti változásában is keresendő: a régebbi női olvasók helyét azok a kamaszok vették
át, akiknek körében hamar közkedvelt lett Salinger regénye.7
A sikerrel egy időben jelentkező betiltás oka nemcsak a mű nyelvezetében keresendő,
noha számos, az akkori irodalmi sztenderd által erősen kifogásolható szó és kifejezés olvas­
ható a lapokon. A legfőbb ellenérv a könyvvel kapcsolatban az volt, hogy támadja Amerikát.
Az 1950-es évek elidegenedett fiataljai hangot kaptak a regényben: Holdent nem érdekli a jó­
lét és az elvárásoknak való megfelelés. Egy egész nemzedék nevében lázad, amely ezt kétségbeesetten igényli is. Az ötvenes évek Amerikája egy olyan ország, amely már belefáradt a há­
borúzásba, mégis harcol. A szovjetek ellen hidegháború folyik, ezzel szemben Koreában éles
a front. Az országhatárokon belüli élet legfőbb parancsa a konformizmus. Ebben a légkörben

2 Koroknai Zsuzsa,/ D. Salinger: Zabhegyező, Kortárs, 1964/9., 1509-1510.
3 James Stern, A w, the World's a Crumby Place, The New York Times, 1951. július 15.,
http://www.nytimes.com/books/98/09/13/specials/salinger-rye01.html
4 Sebestyén, /. m „85.
5 Warren French :/ D. Salinger, New York, Twayne Publishers, Inc., 1963,102-104.
6 David Shields, Shane Salerno, Salinger, Budapest, Európa, 2015, 249-262.
7 Sebestyén, /. m., 86.

1 6 5 . s ió m

3

írja meg Salinger a regényét egy fiúról, aki egyáltalán nem hajlandó idomulni az elvárások­
hoz. A The Catcher in the Rye szembenállt mindazzal, ami akkor jellemezte Amerikát: a televí­
zió újdonságával és bűvöletével, a Joe McCarthy-féle kihallgatásokkal és Disney világával
egyaránt.8 Holdén alakja kifejezi a nyughatatlanságot, az elégedetlenséget, a lázadást és az
aktuális politikai-társadalmi viszonyokkal való szembenállást is. A könyvvel együtt megje­
lenni akkoriban egyfajta kód benyomását keltette, egyértelmű kifejezésé vált annak, hogy
birtoklója ismer valamit; tudatában van a társadalmi szabályoknak, de annak is, hogy azokat
át lehet hágni. Ez a fajta lázadás addig példátlan volt. Úgy tűnt, a társadalom kettéválik azok­
ra, akik ismerik a regényt és azokra, akik viszont nem.9
Zabhegyező
Salinger regénye hozzánk több, mint egy évtizedes késéssel ért el: az amerikai megjelenés
után, 1964-ben jelent meg Zabhegyező címmel Gyepes Judit magyar nyelvű fordítása. Más
szocialista országokban már előbb napvilágot látott, orosz fordítása például 1961-ben.10 A
késedelem oka az volt, hogy az író megtagadta a megjelenés jogát, néhány évvel később vi­
szont újra engedélyezte. A regényt 1964-ben vehették kézbe a magyarországi olvasók, évek­
kel a fordítás elkészülte után.11
Az Amerikában elért olvasói siker Magyarországon sem maradt el. Ennek oka abban ke­
resendő, hogy a kamasz olvasóközönség mellett a Zabhegyező azoknak is izgalmas és szóra­
koztató olvasmányt jelentett, akik a tinédzserek korosztályával csak kívülállóként kerülnek
kapcsolatba, vagyis felnőttek, szülők is érdekeltek a kérdésben. A főszereplő Holdén minden­
ki számára ismerős lehet: a nyegle kamasz alakja, noha társadalmi forma és földrajzi helyzet
tekintetében meghatározott, mégis nagyon hasonló bármely más serdülőhöz, a vágyak és a
törekvések, az önkifejezés nehézségei megegyezhetnek, így az azonosulás vagy a ráismerés
könnyű.12 A kritikai fogadtatás Magyarországon is ellentmondásokkal volt tűzdelt. A regény
kritikusai itt is két, dicsérő, illetve támadó csoportra oszlottak és az irodalmi folyóiratokban
egy-egy íráson keresztül kibontakozott a Zabhegyező-vita, nyelvezet és fordítás kérdéseinek
előtérbe helyezésével foglalkozva.
Elmehet Kukutyinba
A fordítót érő kritikák közül a leginkább megosztó kérdés a cím magyar megfeleltetése volt:
ezzel a választással, ami magyarul jól cseng ugyan, a mű elveszti pozitív mondanivalóját. A
regény címe angolul: The Catcher in the Rye. Vagyis, szó szerinti fordítással „A rozsban a fo­
gó". A magyar cím, melyet Gyepes választott fordításához, szellemes, ugyanakkor más nyel­
ven nem is adható vissza ez a szójáték. Ezen kívül, úgy tűnik, éppen ellentétes jelentést fejez
ki, mint amit a regény központi mondanivalója képvisel. A mű huszonkettedik fejezetének
8
9
10
11

Shields, Salerno, /. m„ 258-263.
UŐ„ Uo., 258-259.
Koroknai, /. m„ 1509.
Z elki János, „Nem akartam műfordító lenni" Beszélgetés Gyepes Judit műfordítóval, Litera, 2010. jan.
30.,
http://www.litera.hu/hirek/nem-akartam-mufordito-lenni
12 V idor Zsuzsa, A diák jassznyelv és jasszmagatartás - A Zabhegyező ürügyén, Valóság, 1964/9., 69.

? ?

4

d iá k m e llé k le t

végén fogalmazza meg Holdén kishúgának, mivel is szeretne foglalkozni. Önmagát a rozstáb­
lában játszó, szaladgáló gyerekek megmentőjeként képzeli el, aki elkapja őket, mielőtt még
túl közel mennének a szakadékhoz, vagyis így lenne ő a rozsban a fogó. „..And l'm standing
on the edge of somé crazy cliff. What I have to do, I have to catch everybody ifthey don’t look
where They're going. I have to come outfrom somewhere and catch them. That's all I'd do all
day. I’d just be the catcher in the rye and all...”131
4Mindez magyarul, Gyepes fordításában: „...Én
meg ott állnék egy mafla nagy szikla szélén, hegyezném a zabot, és az volna csak a dolgom,
hogy ha a kis srácok közül egy oda akar szaladni a szikla peremére, már úgy értem, ha például
szaladgálnak, és nem tudják, merre mennek, akkor én ott teremnék és megfognám a srá­
cot...".111A fordításban a rozs zabbal cserélődik ki. Holdén elképzelése Róbert Burns egy ver­
sére épül, ami egy ismert gyermekdal az angol kultúrkörben, a magyar olvasóknak azonban
nem mond semmit. Ezért is érezhette megfelelőnek a fordító valamilyen más, hazánkban
mindenki által ismert szólással való felcserélését a gyerekdalnak.15A megfeleltetés viszont
problematikus abból a szempontból, hogy a zabhegyezés humoros jellegű, ugyanakkor a
semmittevés és a nemtörődömség együttes benyomását is adja azáltal, hogy az „Elment Kukutyinba zabot hegyezni." és „Elmehet Kukutyinba zabot hegyezni!" szólásmondásokra utal.
Ezek a fordulatok jellemzően a bizalmas nyelvhasználat elemei, tréfás, játékos közlések, ame­
lyeket egyrészt használhat a beszélő kitérő válaszként arra kérdésre, hová ment az az adott
személy, akiről érdeklődünk: ha éppen nem akarja vagy nem tudja elárulni - ekkor használa­
tos az első fordulat. A második variáció esetében valamiféle káröröm vagy közömbösség fe­
jeződik ki a válaszban: még csak nem is törődünk a másikkal, hová megy és mit tesz. A két
szólás eredetét tekintve egy Szeged és Makó közötti pusztához köthető, melyet vélhetőleg
Kukutyinnak hívtak. A vetést aratás idején elöntötte a Maros vize, a kukutyini gazdák azon­
ban kénytelenek voltak learatni a termésüket: az árvíz miatt csónakokban végezték az ara­
tást, kasza helyett kézzel szedték le a kalászokat és ezt nevezték a zab hegyezésének. A „za­
bot hegyez" összetétel kialakulásának pedig valószínűleg az adja alapját, hogy a szemes ter­
mények közül a zab a leghegyesebb, ebből következik az, hogy ennek a hegyezése a legnevet­
ségesebb és a leghiábavalóbb munka is egyben.16
A zab és a rozs cseréje mellett az eredeti cím catcher szava egy teljesen más jelentésű ki­
fejezéssel adódik vissza, amit az előbbiekben kifejtett szólásmagyarázat értelmez. A catcher
szó egy általános kifejezés az angol nyelvben: azt a baseball-játékost jelöli, akinek az ellenfél
ütőjátékosa mögött állva el kell kapnia a csapattársa által felé hajított labdát. A baseball Ma­
gyarországon egy kevéssé ismert sportág, a hatvanas évekre, a regény fordításának idejére
pedig ez fokozottan igaz. Ez a kifejezés nem alkalmas arra, hogy akár valamilyen, itthon is
ismert és kedvelt más sportág játékosával megfeleltethető legyen.17A rozstáblában játszó
gyerekek elkapása, megmentése, melyet a cím képvisel, ebben a Gyepes által választott for­
mában nem adódik vissza. Ezáltal pedig Holdén jellemének fő motívuma is elcsúszik. A ma­
gyar fordításban ezt a megoldást a kritika jelentős hibaként értékelte, ami a regény nagyon is
13
14
15
16
17

J. D. Salinger, The Catcher in the Rye, London, Penguin Books, 1951,156.
Uő., Zabhegyező, ford.: Gyepes Judit, Budapest, Európa Könyvkiadó, 2012, 208.
NemeskOrty István, Zabhegyező?, Új írás, 1964/9., 991-992.
Bárdosi Vilmos, Szólások, közmondások eredete, Budapest, Tinta, 2015,314.
Barna Imre, Eco, Salinger és a többiek (Pont fordítva), Alföld, 2015/3., 35-36. old.

1 6 5 . szó m

*

? ?

komoly mondanivalóját kifordította, egy vicces megoldás kedvéért, ami egy, az eredetitől el­
térő, önkényes értelmezést eredményezett: a mű pozitív mondanivalója, a megmentő szere­
pe átfordult valamiféle semmittevésbe, öncélú létezésbe, a világ iránti teljes érdektelenség ál­
lításába.^
Szleng
A szlengnek és a diáknyelvi elemekkel tarkított beszédnek fontos irodalmi funkciója van a
regényben: a kamaszlélek egyik jellemző ellentmondását testesíti meg ez a fajta szóhaszná­
lat, mely egyszerre hordozza az önkifejezés vágyát és egyúttal ennek a képtelenségét is.1
19
8
A szleng használata Holdén érzékenységét fejezi ki: a köznyelvi szavak egyértelműségével
szemben a szleng kifejezések metaforikus jellegűek, képiségükből kifolyólag többrétegű, ne­
hezebben meghatározható jelentéssel bírnak. A regényben olvasható szlengszavak egy része
többször is ismétlődik, és a világ iránti gyűlöletet hivatott kifejezni (pl. goddam, phoney,
lousy).20
A szleng nehezen definiálható, sokan és sokféleképpen próbálták már meghatározni, akár
egymástól teljesen eltérő módon is. A felnőtt beszélők mind rendelkeznek valamiféle elkép­
zeléssel a szlengről, ami alatt bizonyos szavak és kifejezések használatát értik, melyek meg­
sértik a formalitás és a helyénvalóság általánosan elfogadott szabályait. Ez a beszédmód nem
feleltethető meg mindannak, amit választékos nyelvként nevezünk meg.21 Nem önálló nyelvváltozat: beszélője vagy beszélőcsoportja nem csak szlengnek minősülő kifejezést használ. A
szókincs olyan elemei tartoznak ide, amelyek nem tartoznak sem a művelt köznyelvhez, sem
a hivatalos szaknyelvhez, de a nyelvjárások körében sem lelhetőek fel. Ezzel ellentétben a
szleng saját alaktani vagy mondattani szabályrendszerrel nem rendelkezik, ezek az elemek
szinte teljes egészében a beszélő saját hétköznapi beszédéből kerülnek át. A szlenget a sza­
bad beszédstílushoz vagy a hétköznapi stílushoz közelállónak tekinthetjük, elhatárolni egyik­
től sem lehet. A szlenghasználatot beszédhelyzetváltásként is meghatározhatjuk: például egy
diák iskolai tartózkodása alatt a hétköznapi köznyelvet, formálisabb nyelvváltozatot használ,
míg a szünetben vagy az iskolán kívül töltött időben, baráti társaságban a csoport saját
nyelvváltozatát, iskolai szlenget.22 Holdén történelemtanáránál tett látogatása jól példázza a
regiszterek közötti váltást. A párbeszédük során Holdén igyekszik a formálisabb kifejezése­
ket használni, saját benyomásainak kommentálásakor viszont már jóval szabadabban fogal­
maz:
„...- Úgy van az, fiam, hogy ha jobban érezném magam, orvosért küldenék - mondta, és ettől
totál kikészült. Mint egy őrült, elkezdett csuklani. Aztán nagy nehezen kiegyenesedett. - Miért
nem vagy a meccsen? Úgy tudom, ma van a nagy meccs.
- Igen, voltam is. Csak éppen most jöttem vissza New Yorkból a vívókkal - mondtam. Öre­
gem, az ágya olyan dög kemény volt, mint a szikla.
Nemeskürty, /. m „992.
Koroknai, /. m., 1509-1510.
Sebestyén:!, m., 93.
Connie Eble, A szleng meghatározásáról = Mi a szleng? Tanulmányok a szleng fogalmáról, szerk.
FENYVESI Anna, Kis Tamás, Várnai Judit Szilvia, Debrecen, Kossuth Egyetemi Kiadó, 1999,135.
22 Kari Nahkola, Marja Saanilahti, A finn szleng mint nyelvi és szociális jelenség = Mi a szleng..., 51.
18
19
20
21

?? *

d iá k m e llé k le t

Aztán pokolian elkomolyodott. Tudtam, hogy ez jön. - Szóval itthagysz minket, mi?
- Igen, tanár úr, azt hiszem,.."23
A szleng használatában az összetartozás nyelvi és nyelvhasználatbeli kifejezésének igé­
nye dominál. Ha egy fiatal bekerül egy szlenget beszélő társaságba, akkor a beilleszkedést je­
lentősen befolyásolja az, hogy ő maga szlenget beszél-e. Ha igen, akkor könnyen befogadja őt
a csoport, ha pedig nem, akkor akár kívülállónak is tekinthetik, nem érzik maguk közé való­
nak.24 Holdén néha bizonyos, a környezetében használt szavaktól viszolyog. Negatív érzése­
ket váltanak ki belőle az adott szavak, ő maga pedig ehhez képest egy teljesen más nyelvet
beszél. A szereplők különbségei nyelvi szinten rajzolódnak ki, de ez nemcsak a beszédmód
eltéréseire utal, hanem valamilyen világszemléletet is közvetít. Példa erre Holdén és Sally
egyik beszélgetése randevújukat megelőzően. A találkozó rosszul végződik, és Holdén szinte
végig tudatában van annak, hogy ők ketten nem illenek össze egymással.
„...- Klassz. Hát hallgass ide, ráérsz ma? Ma ugyan vasárnap van, de azért egy-két matiné
vasárnap is akad. Jutalomjáték meg hasonló. Van kedved?
- Pompás!
Pompás. Ha valamit, hát ezt a szót gyűlölöm. Hazug. Egy pillanatig kedvem lett volna le­
szoktatni a matiné gondolatáról, de egy ideig még csevegtünk, illetőleg ő csevegett. Nem bírtam
tőle szóhoz jutni..."25
Pesti nyelv
A hazai kritikusok az eredeti mű diákargóját pesties fordulatokkal, vagánykodó kifejezések­
kel látták helyettesítve, amit nem találtak teljesen helyénvalónak. Példaként idézhetjük, hogy
a „jattolt” vagy „komálom" használata valóban jellemzőbb lehetett akkoriban a nagyvárosi
beszélt nyelvre, mint valamelyik iskola diáknyelvére. Ennek a kapcsán figyelembe kell venni
azt is, hogy ezek a megoldások mégis inkább megállják a helyüket, mintha például valame­
lyik, a regényhez korban közelebb álló magyar író nyelvén szólalna meg Holdén.26 A hatvanas
évek elején, vagyis a fordítás készítésekor a magyar irodalomra beszűkült nyelvi horizont
volt jellemző. A vitatott szavak, félrefordítások és finomított kifejezések mellett az is igaz,
hogy a regény fordítása egy üde, tiszta és addig még ismeretlen hangot hozott a magyar iro­
dalomba.27 A Gyepes fordításában található pestieskedő fordulatok kapcsán fontos szempont
az, hogy Salinger regénye maga is nagyvárosban (New York) játszódik, így az ott beszélt
nyelv megfeleltetésére alkalmas lehet a pesti nyelvhasználat. Ennek oka lehet az is, hogy Bu­
dapest a magyarországi nagyvárosok között kiemelkedő szerepű, ami a nyelvhasználatát is
maga után vonja. Az itt használatos többrétegű nyelv a magyarországi városok tekintetében
egyedülálló. Budapest a köznyelvét igyekszik maga alakítani olyan módon, hogy elkülönböződjön mindattól, amit „vidékiesnek" vél - lévén főváros - és kifejleszti a maga saját nyelvét.
Noha Magyarországnak lélekszám szerint más nagyvárosai is vannak, nagyvárosi nyelv meg-

23 Salinger, Zabhegyező, 13.
24 SZILÁGYI N. Sándor, A csoportjellegű szövegek = Mi a szleng? Tanulmányok..., szerk. Fenyvesi Anna, Kis
Tamás, Várnai Judit Szilvia, Debrecen, Kossuth Egyetemi Kiadó, 1999,9-11.
25 Salinger, Zabhegyező, 129.
26 Koroknál /. m., 1509.
27 Hanák András, Rozshegyező - Cornin’ Through the Rye, ÉS, 2009. szept. 18., 17.

I

1 6 5 . szóm

»

? ?

feleltetésére a főváros nyelve a legalkalmasabb. A magyar vidéki városok mind rendelkeznek
sajátos nyelvi világgal, szólásokkal, tájszavakkal, azonban a nyolcvanas évek felmérése (Bu­
dapesti Szociolingvisztikai Interjú) alapján a magyar beszélők szerint Budapesten és Pest
megyében beszélnek a legszebben: ez alatt a központi nyelvváltozat presztízsét és tiszteletét
kell értenünk, amely a mintául vett vélemények túlnyomó többségében megfogalmazódik.282
9
Pesti nyelv alatt azt kell értenünk, amit Budapesten beszélnek. A pesti nyelv meghatáro­
zása Bárczi Géza szerint a nagyvárosban létrejövő argót, illetve az argóból kinövő, már nem
titkos és nem csoportokhoz kötött alacsonyabb rendű köznyelvet egyaránt jelenti. Mindezek
alapján látható az, hogy a pesti nyelvet többszintűnek, többrétegűnek kell felfogni, amiben
egyaránt fellelhetőek a tolvajnyelv (argó, jassznyelv), az ifjúsági nyelv, a szleng és köznyelv
elemei, ami kiegészülhet az éppen aktuális nyelvi divatokkal is. A város lakosságát az ország
különböző részeiről érkezők alakították, ezáltal a nyelve nem fejlődött együttesen és önálló­
an.« Gyepes fordításában a diáknyelvi kifejezések pesties (vagyis nagyvárosi) fordulatokkal
történő megfeleltetése kapcsán fontos szempont az is, hogy e két nyelvváltozat elkülönítésé­
re nem tudunk olyan éles határvonalat húzni, hogy megmondhassuk: melyik éppen hová tar­
tozhat. Egy beszélő nyelvhasználatában akár többféle csoport szavai is megjelenhetnek egy­
szerre.30
A Zabhegyező nyelvezetét bírálták azért, mert a magyar nyelvű fordításban a főhős nyelve
és a magyar nyelv között élesebb a különbség, míg az amerikai angolban nem ilyen jelentős a
távolság. Az amerikai regiszterek közelebbi volta magyarázható azzal, hogy társadalmukban
előbb indult és nagyobb ütemben haladt az a nyelvi változás, amelyből kifolyólag a köznyelv
és a szleng közel került egymáshoz. Ugyanakkor azt sem szabad elfelejteni, hogy az ötvenes
években megjelent regény épp ehhez hasonló nemtetszést váltott ki nyelvhasználata miatt.31
Gyepes Judit fordítása bővelkedik a magyar szleng elemeiben, méghozzá olyan mértékben
teszi ezt, hogy e megoldásával akár fejtörést is okozhat az átlagolvasónak.32 Amerikai nyelvé­
szek adatai szerint Salinger regénye nem tartalmaz száz szlengszónál többet.33Ám a magyar
fordítás ennél jóval többet vonultat fel.34 Koroknai Zsuzsa 1964-ben megjelent kritikája is a
mű egyik legvitatottabb kérdésének tartja a mű túlságosan pesties nyelvezetét.35A fordító a
regényt szinte teljes mértékben a hatvanas évek „vagány dumájával" magyarította, ami azért
problematikus, mert az amerikai regény szlengszavainak nagy hányada már beépült a hét­
köznapi nyelvhasználatba, stílusréteget váltott. Ennek értelmében Salinger szavait és kifeje­
zéseit akár negyven év múlva is értheti az amerikai olvasó, ezzel szemben a magyar fordítás
(a megjelenéstől számított) tíz év után kevésbé érthető, vagy esetleg csak szótárral böngészGéza, A pesti nyelv. Városnyelvi kalauz, Inter Kultúra-, Nyelv- és Médiakutató Központ
Nonprofit Kft., Budapest, 2015,15-31.
Balázs, /. m„ 15-31.
S ebestyén, i. m., 86-91.
Uő„ U.o.,91.
Ungvári Tamás, ]. D. Salinger (A „Zabhegyező" Kukutyinban) = U.T., Az eltűnt személyiség nyomában,
Budapest, Szépirodalmi, 1966,442.
Donald P. C o s t e l l o , The Language ofThe Catcher in the Rye, American Speech, 1959/4. (34. évf.),
172-181
Ungvári, i. m., 444.
Koroknai, i. m ., 1509-1510.

28 B a l á z s

29
30
31
32
33
34
35

«

d iá k m e llé k le t

hető - például a „halálos" vagy az „állati" jelzők használata ma már kevésbé jellemző. Az ere­
deti regényszöveggel kapcsolatban megállapított tény, hogy amikor Holdén az olvasónak be­
szél, egyfajta önmegtartóztatással fogalmaz, a durvább kifejezéseket pedig kerüli. Utóbbi,
erősebb szavak használata akkor jellemző rá, amikor a társai beszédét idézi. Ez a regiszter­
váltás azonban Gyepesnél nem jelenik meg.36
Kultú raközvetítés
A fordításhoz nem elegendő a szavak és mondatok, mondatszerkezetek megfeleltetése, a for­
rásnyelvi kultúra ismerete épp ennyire fontos. A fordítás nemcsak két nyelv, hanem két kul­
túra között is közvetít.37A Zabhegyező számos olyan megfeleltetést tartalmaz, ami a fordítás
elkészülésének idején volt jellemző a magyar társadalomra és kultúrára, és kevésbé kötődött
az amerikai mindennapokhoz. Ennek részben oka lehet az, hogy Gyepes Judit kezdő angolta­
nárként készítette el a regény fordítását. Korábban nem végzett fordítói munkát, az egyete­
men irodalmi angolt tanult, az amerikai fiatalok szlengjét pedig nem ismerhette.38 Emellett
az átlag olvasóközönség sem volt birtokában annyi amerikai társadalmi-kulturális ismeret­
nek, amennyi egy new york-i tinédzser mindennapjait jellemzi és ami Holdén történetének
keretét adja. Fordításából érdemes kiemelni és megvizsgálni néhány példát a megfelelteté­
sekre.
„...Csak lódén volt rajtam, se kesztyű, se semmi más...”39 - olvasható a regény első fejezeté­
ben. Salinger angol eredetijében pedig: „.../ had only my reversible and no gloves or anything..."40 A reversible (surcoat) kifordítható, mindkét oldalán hordható kabátot jelent (szótár
szerinti jelentése: „kétoldalt viselhető kabát").41 Ez a típusú ruhadarab a korabeli átlag olvasó
előtt valószínűleg ismeretlen volt, a fordító ezért érezhette helyénvalónak egy, a magyaror­
szági mindennapos viselet részét képező ruhaneművel megfeleltetni azt. Az ötvenes évek öl­
tözködési szokásai és a korabeli divat sajátossága volt, hogy a dolgozók - munkásnők és fér­
fiak - álltak középpontban. A „dolgozó ember" leegyszerűsített öltözködési mintáival az
egyenlőséget volt hivatott hangsúlyozni. A korszakban általánosan követendőnek tartott
munkásöltözék részét képezte a zöld vagy szürke színű lódenkabát.42 Úgy tűnik, a megelőző
évtized alapdarabjaként a lódenkabát továbbra is benne kellett legyen a köztudatban, hiszen
Gyepes fordításában Holdén ezt viseli. Vélhetőleg a forrásnyelven megjelenő kétoldalú kabá­
tot a magyar olvasó egyáltalán nem is ismerhette, tehát megfelelőnek bizonyulhatott egy, a
korabeli öltözködés hangsúlyos részét képező, és magyar befogadó számára is jól ismert ru­
hadarabbal kicserélni.

36 Ungvári, i. m., 441-444.
37 N. Kovács Tímea, Kultúrák, szövegek és határok: afordítás = N. K. T., A fordítás, mint kulturális praxis,
Pécs, Jelenkor, 2004,9.

38 Z elki, i. m.
39 Salinger, Zabhegyező, 7.
40 Uő., The Catcher in the Rye, Penguin Books, London, 1951,3.
41 ORSZÁGH László, MAGAY Tamás, Angol-magyar nagyszótár, Budapest, Akadémiai, 1265.
42 Valuch Tibor, A lódentől a miniszoknyáig. A XX. század második felének magyarországi öltözködés­
története, Budapest, Corvina Kiadó/1956-os Intézet, 2004,42-47.

1 6 5 . szóm

• ??

A lódenkabát megfeleltetéséhez hasonló a jakó (vagy bőrjakó) használata. Holdén és szo­
batársa, Stradlater párbeszédük során többször is említik, amikor Stradlater kölcsönkéri azt
Holdentől: „...Szóval felveszed ma a jakót, vagy sem?..."43 Az angol nyelvű regényben hound'stooth jacket (vagy röviden hound's-tooth) képezi a beszélgetés tárgyát. Ez a ruhadarab egy öl­
tönyszerű, alkalmi gyapjú férfikabát, mintás, elegáns és többféle színben kapható.44 Ezzel
szemben Gyepes Judit fordításában a (bőr)jakó viselete egy kevésbé elegáns, utcai, laza öltö­
zetet jelképez. Az ötvenes évek Magyarországának öltözködésében jelen volt az ún. „jampecdivat", ami megtörte a leegyszerűsített munkásöltözet egyhangúságát. A jampecek ruházatá­
hoz tartozott a csőnadrág, a színes vagy fekete ing, a mintás nyakkendő, a vastag talpú cipő
és a szűk szoknya, piros pettyes sál és a lötyögő vállú, csapott jakó. Az ezeket viselő munkás­
fiatalok számára státusszimbólumként funkcionáltak: egyszerre jelképezték a városiasságot,
a csoporthoz tartozás élményét és a nyugati értékrend követését is.45 Holdén lázadó alakjá­
hoz illik ez a viselet, a (korabeli] magyar olvasók legalábbis többletjelentéssel gazdagodtak
általa, noha ez a ruhadarab a forrásnyelvi elegáns kabátnak nem egyenértékű megfelelője.
Az öltözködés elemei mellett más olyan megfeleltetések is találhatóak Gyepes fordításá­
ban, amelyek a fordítás létrejöttének saját koráról, annak kultúrájáról tanúskodnak inkább,
mint az ötvenes évek Amerikájáról. Erre példa a Holdén iskolájában, Penceyben ehető szom­
bat esti vacsora: a steak, vagyis a fordításban sült hús. „...We always had the same meal on Saturday nights at Pencey..."46 Magyarul pedig: „...Szombat este Penceyben mindig ugyanaz volt
a kaja. Marhamód fölvágtak vele, mert sült húst adtak..."474
8A steak tágabb jelentése valóban
sült hús vagy sütni való hússzelet, ugyanakkor a kifejezés többletjelentéssel is bír: az angol­
szász kultúra egyik jellegzetes étele, marhahúsból, marhabélszínből készült kisütött húst je­
lent, ami szintén ismeretlen lehetett az akkori magyar olvasó előtt. Hasonló a (húsos) szend­
vics megfeleltetése is. Szombat esti programként Holdén a városba megy barátaival, ahol
szendvicset esznek. A szendvics szinonimájaként még ugyanebben a fejezetben húsos szend­
vics is olvasható. Salinger eredetije pedig hamburger. „...Brossard meg Ackley már látták azt a
filmet, amit játszottak, így aztán csak ettünk egypár szendvicset, rexeztünk egy kicsit, aztán
visszamentünk a busszal Penceybe..."43 Az akkoriban Magyarországon még szintén kevésbé
ismert hamburger, a steak megfeleltetéséhez hasonlóan illeszkedik a szövegbe, húsos szend­
vicsként. A rex, mint a korabeli, népszerű és elterjedt kocsmasport váltja fel a pinball machine-1, vagyis a flippert, ami az akkori magyar olvasó számára szintén semmitmondó lett volna.
Rozsban a fogó
2015-ben jelent meg az Európa Könyvkiadónál Barna Imre fordításában a Rozsban a fogó, Sa­
linger művének újrahódításaként. Az utóbbi években jellemző tevékenysége a kiadónak,

43 Salinger, Zabhegyező, 27.
44 ORSZÁGH-MAGAY, m „ 732.
45 Valuch, A lódentől..., 47-48.
46 Salinger, The Catcher..., 39.
47 Üő„ Zabhegyező, 44.
48 Salinger, Zabhegyező, 46.

10

d iá k m e llé k le t

hogy klasszikus szépirodalmi művek újrafordítását adja ki (például Jack Kerouac regénye, az
Úton M. Nagy Miklós fordításában, vagy az Ulysses a Magyar James Joyce Műhely tagjaitól).49
Újrafordítás és újraértelmezés
Az újrafordítás a fordításnak egy olyan változata, amelynek során egy adott forrásnyelvi szö­
vegről több célnyelvi változat is készül. Ezek létrejöhetnek egymástól eltérő időben vagy
akár egymás mellett is, párhuzamosan, több vagy akár egy fordító által. Az újrafordítás globá­
lis tevékenységként fogható fel, mivel a szöveg egészét érintő fordítói munka hozza létre.50
Egy adott mű újrafordításának több oka is lehet. A leggyakoribb eset az, amikor a mű korábbi
keletkezése miatt bevett fordítása „megkopik", szinte teljesen elavul és ezáltal már nem tudja
betölteni azt a közvetítői szerepét, mely korábban alapvető volt és ez a változás helyrehozha­
tatlan, vagyis elkerülhetetlenné válik a mű újrafordítása. Ezt akár egy, az olvasó számára
kedvező fordításelméleti jelenségként is aposztrofálhatnánk: ha a műfordítás eltávolodik at­
tól a kortól, amibe kerül, ezáltal már nem éri el olvasóját, és befogadása problematikussá vá­
lik, időszerű egy új változat készítése. Az újrafordítás második esete, amikor ugyan a korábbi
fordítás nem tekinthető elavultnak, de tárgyi tévedései, értelmezési elcsúszások miatt szin­
tén időszerű egy új variáció készítése. A harmadik eset az, ha magára az új fordításra nincs
különösebb indok, mint az előzőekben említett logikai-tárgyi tévedés vagy a kissé avítt, kor­
hűtlen megfeleltetés, inkább az irodalmi világ tagjai érzik szükségét egy újabb verzió létre­
hozásának. Ennek a válfajnak főleg a költészetben gyakori a megjelenése, aminek részben
oka a rövidebb terjedelem is.51
A fordító szemszögéből
Barna Imre a Rozsban a fogó kötetéhez egy néhány oldalas, fordítói megjegyzéseket és képe­
ket, idézeteket egyaránt tartalmazó füzetet adott közre. A Salinger új fordításban alcímet vi­
selő írás a kötettel együtt jelent meg, érintve minden olyan kérdést, ami már Gyepes Judit
fordítása kapcsán is felmerült, illetve ami Barna Imre újrafordítása kapcsán ismét vitatottá
vált.52 A fordító és a kiadó részéről a füzet közreadása, egy ilyen jellegű írás együttes megje­
lentetése kérdéseket vet fel: miért érezheti fontosnak egy műfordító, hogy az újrafordított
regénnyel együtt saját műfordítói koncepcióját is közvetlenül átnyújtsa az olvasónak? A for­
dító ugyanis már a Rozsban a fogó megjelenése előtt is több interjúban nyilatkozott állás­
pontjáról, és arról, miért érzi szükségesnek egy új fordítás elkészítését, valamint a kiszivár­
gott új cím is sok figyelmet kapott. Ezek a nyilatkozatok hírlapokban és internetes hírportá­
lokon, biogokon jelentek meg, bárki számára elérhető formában. Vagyis az olyan olvasó, akit
már megjelenés előtt is vagy azután foglalkoztatott az új fordítás háttere, naprakészen kö­
vethette az ezzel kapcsolatos információkat. Más klasszikusnak számító művet is újrafordí­
tottak Magyarországon az elmúlt években, mégsem járt hozzájuk műfordítói indoklás - tájé-

49 Csuhái István, Visítva röhögnek, akkor is, ha nem vicces - ÉS, 2015. május 22,18.
50 Vándor Judit, Adaptáció és újrafordítás, Fordítástudomány, 2007/1., 51.
51 BÁN Zoltán András, Zabot együnk, rozsomák? - Az újrafordítás kérdései, vs magazin, 2015. ápr. 26.,
http://vs.hU/magazin/osszes/zabot-egyunk-rozsomak-a-magyar-ujraforditasokrol-0416#ls6
52 Salinger, Rozsban a fogó - A Salinger új fordításban, Budapest, Európa Könyvkiadó, 2015
http://www.europakiado.hu/media/salinger_kisfuzet.pdf

1 6 5 . szóm

11

kozódást a nézőpontokról a megjelent interjúk nyújthattak (pl. Nádasdy Ádám nyilatkozatai
újrafordításairól).
Barna Imre szerint nagy művek esetén nem beszélhetünk elavulásról. Ez inkább a fordí­
tásokra lehet jellemző. Ennek oka lehet az, hogy néhány évtized elteltével, illetve az általános
irodalmi vélekedés szerint legfeljebb ötvenévente időszerű az újraértelmezés. Másik oka,
hogy a fordítás eleve sosem lehet tökéletes és ezért sem tudja kiállni az idő próbáját. Salinger
regényével kapcsolatban kiemeli, hogy kultuszkönyv, első magyar fordításával pedig a Zab­
hegyező hívószóként rögzült is. Elsőként a cím problematikusságát emeli ki, ami először ve­
zetett az újrafordítás gondolatához. Ez az elmúlt ötven évvel is kapcsolatos, az akkori világhelyzetben ugyanis nem volt magától értetődő, hogy Magyarországon egy ilyen könyv egyál­
talán megjelenhet. A cím fordítása nem feltétlenül egyszerű feladat. Habár az olyan címek,
mint az 1984, A három testőr, vagy A rózsa neve az egyszerűbb megfeleltetések közé tartoz­
nak, az értelmezésük bonyolíthat a helyzeten. Bizonyos címeket még csak fordítani sem kell
(például a Moby Dick, az Ulysses vagy az Anna Karenina). Barna Imre szerint a legbonyolul­
tabb címek azok, amelyeknek az értelmezése már a szavak szintjén is munkát igényel az ol­
vasótól. A The Catcher in the Rye éppen ilyen. A fordító nincs könnyű helyzetben a cím viszszaadásakor, hiszen az értelmezését fel kell fejteni a műben, ezután fordítható csak le maga a
cím. A Zabhegyező, mint cím nem fejezi ki a regény többletjelentését. Más nyelveken sem volt
feltétlenül sikeres az átültetés: franciául Szívfogó/Szívrabló (L'attrape-coeurs), olaszul ifjú
Holdén (II giovane Holdén) címekkel jelent meg, amelyek szintén nem tükrözik a regény
komplexitását. Más fordítások, mint például a német, a spanyol vagy a finn, megmaradtak az
„Elkapó a rozsban" jelentésű, nagyjából szószerinti megfeleltetésnél. A magyar cím (félrejfordítása mellett vannak egyéb tévedések, félreértések Gyepes Judit fordításában. A lé­
nyeg azonban inkább az elmúlt ötven év nyelvi változásaiban keresendő. Holdén világa an­
nak minden elemével a múltat idézi meg, ezt nem kell és valószínűleg nem is lehet aktuali­
zálni. Azonban a nyelv, amelyen minderről beszámol az olvasónak, angolul nagyon is mai és
eleven. A magyar olvasók ezt nem feltétlenül érezhetik így. A Zabhegyező megjelenésével
Amerikából érkezett újdonságot kaptak kézhez, amiben azt láthatták, hogy nemcsak mondat,
hanem regény is kezdődhet „hát”-tal, hiába hangoztatják ennek ellenkezőjét szülők és taná­
rok egyaránt. A „klassz”, az „állati", a „frankó" és a „tetű" nyomatásban való megjelenése ak­
koriban nagy dolognak számított. Az irodalom nyelvével kapcsolatban még megállta helyét
az a nézet, miszerint az írók műveikben használhatnak csúnya szavakat, de a könyv szereplői
nem szólalhatnak meg úgy, mint az élőbeszéd. Ötven év elteltével viszont a korábbi kifejezé­
sek archaizálódtak, a magyar fordítás nyelvi közege pedig inkább a hatvanas évek Budapest­
jét idézi, mint a negyvenes évek New Yorkját. Barna Imre újrafordításával Holdén kamaszlá­
nyét szeretné visszaadni, ezért törekszik arra, hogy beszédében a kortárs nyelvhasználatot
idézze meg, beszéljen úgy, mint egy mai tizenhét éves.53

' *zrcs£S& "

Holdén már nem hegyez zabot

1
s

1
5
i

A cím új fordítása igen nagy figyelmet kapott. Barna Imre tudatában volt annak, hogy a Zab­
hegyező, mint cím, több generáció számára ismert és berögzült. A cím lecserélése talán a leg­
feltűnőbb gesztus, amivel egy újrafordítás felhívhatja magára a figyelmet, ez a Rozsban a fogó
53 Salinger, Rozsban a fogó - A Salinger új fordításban 1-8.

1«

d iá k m e llé k le t

esetében is megtörtént. Egy új, drasztikusan más cím választása sejtethet kiadói fogást is (az
új kötet esetleg minél nagyobb érdeklődést válthasson ki már megjelenése előtt, ezzel is fo­
kozva a várható eladásokat, hiszen a régi címmel ugyanez a hatás elmaradhat).54 Barna Imre
fordításánál azonban ennél jóval többről van szó. A központi mondanivalót, vagyis Holden
életcéljának megfogalmazhatóságát igyekszik helyreállítani a cím új fordításával. A frappáns,
szólás-jellegű, mulatságos cím helyét a Rozsban a fogó váltja fel, ami az olvasók számára ke­
vésbé gördülékeny, mint az egyszavas, mégis sokatmondó, korábbi cím. A mű eredeti mon­
danivalójához azonban közelebb visz: Holden már nem zabot hegyez, hanem valamiféle
megmentő-szerepben képzeli el magát. „...Egy bazi nagy szakadék szélén állok. És az a dol­
gom, hogy elkapjam, ha valaki a szakadék felé rohan... szóval, ha nem néznek a lábuk elé, akkor
én így előugrok valahonnan, és megfogom őket. Ezt csinálnám reggeltől estig. Én lennék ott a
rozsban a fogó, na hát. Hülyeség, tudom, de igazából csak ez akarnék lenni..."55
A kritikák egymással ellentétes véleményeket fogalmaztak meg az új cím kapcsán. Az a
nézőpont, ami a változtatást pozitívan értékeli, egyúttal a regény mondanivalóját is megfelel­
tetve látja, közelebb hozva azt a magyar olvasóhoz. A Kukutyinban zabot hegyező Holden Ca­
ulfield pedig Gyepes Judit fordításában egy renitens semmirekellőnek tűnik, aki tétlensége
miatt, unalmában gyűlölködik.56 Más szempontból helytálló az is, amit Barna Imre a korábbi
címmel kapcsolatban megfogalmazott: negatív értékítéletet hordoz, ezáltal az olvasóra is tesz
valamilyen hatást. A kritika szerint ez abban az esetben működhet, ha az olvasó ismeri is a
szólást: Kukutyinban zabot hegyez. Ha ez az ismeret nincs meg, nem áll az olvasó rendelke­
zésére, akkor a cím nem is vesz fel semmilyen többletjelentést, legfeljebb magával a regény­
nyel kapcsolódik össze.57A tisztázás szándékát, a regény alapját adó metafora érthetővé téte­
lét hivatott kifejezni az új cím. Azonban nem biztos, hogy hosszútávon el tudja majd feledtet­
ni az ötven év alatt megszokottá vált, frappáns, de ugyanakkor téves címet.58
Mai szleng és beszédmód
Nyelvezet tekintetében elsődleges volt az a szempont, hogy kézhez álló olvasmány legyen az
olyan mai olvasóközönségnek, főként a tizenéveseknek, akik még nem olvasták a művet. A
beszélt nyelvnek már évtizedek óta van helye az irodalomban, Barna Imre pedig a mai be­
szélt nyelvhez igyekezett inkább közeledni, és eltérni az irodalmiasságtól.59 A Rozsban a fogó
nyelvezete nyersebb, élőbeszédszerűbb, mint elődjéé. Az ezt a beszédmódot pozitívan érték­
elő kritika szerint a Zabhegyező unalmas és lapos szövegnek tűnhet az új fordítás mellett. A
Rozsban a fogó pergőbb, élőbb, nagyobb hatást tehet az olvasójára, ezzel szemben a Zabhe­
gyezőben inkább irodalmias nyelvi fordulatok olvashatóak, kerek és egész mondatokban. A
Rozsban a fogó nyelvileg inkább kifejezi a dühöngő és összeomló kamasz lendületes monoHogyan lett a Zabhegyezőből Rozsban a fogó?
http://konyves.blog.hu/2015/03/19/rozsban_a_fogo
55 SALINGER, Rozsban a fogó, ford. Barna Imre, Budapest, Európa Könyvkiadó, 2015,251.
56 Pálos Máté, Megmondjuk, miért hülyeség a Zabhegyező - http://www.origo.hu/kultura/kotvefuzve/20150506-megmondjuk-miert-hulyeseg-a-zabhegyezo.html
57 Bujdosó Bori, Túléli-e Holdén Caulfield az új Zabhegyezőt? - http://vs.hu/magazin/osszes/tuleli-eholden-caulfield-az-uj-zabhegyezot-0418#!s8
58 Csuhái, i.m.
54 KISS O rsi,

59 Kiss, i. m.

1 6 5 . szá m

lógját, ami roncsolt és félbehagyott mondatokból, töltelékszavakból épül fel. Ezáltal a regény
nemcsak elmeséli, hanem nyelvileg is érzékelteti Holdén személyiségének szétesését. A főhős
nem próbál szépelegni, mindent a nevén nevez. Lázadásának oka éppen az, hogy maga körül
mást sem lát, minthogy mindenki folyton megjátssza magát és semmit sem lehet pontosan és
a nevén nevezni. Az élőbeszédszerűséget a töredékesség és a sok töltelékszó használata is
erősíti. Számos helyen olvashatjuk a következő példákat: „meg minden", „stb", „ilyen", „meg",
„hát", „kábé", „szóval", „úgyhogy", „mondjuk". Gyepes fordítása is tartalmazott ezekből va­
lamennyit, de visszafogottabb formában. A kritika szerint éppen a darabosság és a töltelék­
szavak teszik élővé és dinamikussá a szöveget, markáns, személyes hangot ütve meg ezzel a
beszédmóddal. A szleng és az élőbeszéd használata a korábbi fordításhoz képest jóval impresszívebb mondatokat hoz létre.60 „...Na, szóval, december volt meg minden, és olyan hideg,
pláne azon a rohadt dombtetőn, hogy beszarás..."61- mondja Holdén a Rozsban a fogó első fe­
jezetében. Ugyanez Gyepesnél a következőképpen hangzik:.....Egyébként december volt, meg
minden, az emberre ráfagyott a gatya, főleg annak a hülye dombnak a tetején..."62
Kultúraközvetítés napjainkban
A Zabhegyező bővelkedik félrefordításokban és az amerikai kultúra hiányos ismeretéből ere­
dő pontatlanságokban. Barna Imre igyekezett ezeket a félreértéseket korrigálni, ami az on­
line-szótárak, enciklopédiák, szlengszótár és a kiterjedt Salinger-irodalom birtokában könynyebb feladat, mint fél évszázaddal ezelőtt. Ezzel szemben másféle nehézségek adódtak: pél­
dául annak a kérdése, hogy a kamasz nyelv megteremthető-e retrospektív módon anakro­
nizmusok nélkül.63A Rozsban a fogó bán a lányok „műhaj" helyett szivacsos melltartót horda­
nak [falsie), a „nadrágszíj alsógatyára módosul (ami Sálingeméi jockstrap, szószerinti jelen­
tése lehet szuszpenzor vagy fecskenadrág is, Barna Imre megfeleltetése tehát valamivel köze­
lebb visz)64, a „pattanásos mókus pedig striciféle alakot jelent [pimpy-lookingguy').65 Holdén
„lódenkabát’ helyett anorákot visel a dombtetőn, a Stradlater által kölcsönkért „bőrjakó"
tweedzakó lett, a „sült hús bifsztek, a „húsos szendvics" hamburger, „rex" helyett pedig flipperezés a szombat esti program. A Zabhegyezőben inkább a magyar hétköznapok elemei kap­
tak helyet, a Rozsban a fogó pedig az amerikai mindennapokat tükrözi jobban. Ma már az át­
lagolvasó is rendelkezik azzal a kulturális és társadalmi többlettudással, ami az értelmezé­
sükhöz szükséges.
Barna Imre célja saját bevallása szerint a mai olvasó viszonyát rekonstruálni egy régi könyv­
höz, ahelyett, hogy az eredeti mű és korabeli olvasói között fennálló viszonyokat igyekezne
visszaadni.66 20 16-ban jelent meg Dante Isteni színjátékénak újrafordítása Nádasdy Ádámtól.

60 Pálos, i. m.
61 Salinger, Rozsban..., 11.
62 U6., Zabhegyező, 8.
63 Pálos, /. m.
64 Országh-Magay, i. m„ 809.
65 Barna, E c o ..., 37.
66 Csider István Zoltán, Csak a lázadás maradt meg, Népszabadság, 2015. márc. 9. hétfő,
http://nol.hu/kultura/csak-a-lazadas-maradt-meg-1520745

V

>4

d iá k m e llé k le t

A megjelenés előtt felmerült a vád, miszerint a fordító tiszteletlenül nyúlt a régi szöveghez és
nem törődött a korhűséggel. Nádasdy reagált is: véleménye szerint éppen a korhűség az, ami
furcsán venné ki magát egy újrafordításban.67 Salinger művének újrafordításával kapcsolat­
ban Barna Imre több másik érv mellett azt is kiemelte, hogy a korábbi, 1964-ben megjelent
fordításhoz képest az irodalom nyelve nagyon sokat változott.68Az idézett műfordítók kon­
cepcióiból az látható, hogy a korhű megfeleltetések helyett a mai nyelv használata van elő­
térben, ezáltal a mai - vagy a mindenkori kortárs - olvasó számára mindinkább befogadható
az újrafordított irodalmi mű.

67 Uő., „Nagyon hülyék a fiatalok" - http://nol.hu/kultura/nadasdy-adam-nagyon-hulyek-a-fiatalok1479253
68 UŐ., Csak a lázadás..., http://nol.hu/kultura/csak-a-lazadas-maradt-meg-1520745

