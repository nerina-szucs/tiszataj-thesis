I

I

A TISZATÁJ DIÁKMELLÉKLETE
2003- OKTÓBER

93- SZÁM

ÁRPÁS KÁROLY

Egy sikerdarab titka
SPIRÓ GYÖRGY: AZ IMPOSZTOR
MAGYAR SIKERDARAB - NAPJAINKBAN

Amióta a művészi produkció elszakadt a mecénásától - ez nagyjából a 18-19. század fordulóján (nálunk
kissé később) következett be -, azóta kérdés: mi a művészi sikeresség mércéje.
A siker kérdése
Ui Vannak, akik az irodalmi kánonba való bekerülést
tartják annak. E kánon alatt azt értik, hogy az illető
szerző és/vagy műve nemcsak „túléli" a korát (halhatatlanná lesz), hanem a híre is intézményesül. így a közkönyvtárakból nem fogják kiselejtezni, a könyvesboltok pultjain (s ma már a világhálón) hozzáférhetővé
válnak művei, ráadásul foglalkoznak vele a tudományos intézetek kutatói, része lesz a felsőoktatási tanításnak, bekerül a közoktatási tantervekbe (ki az alsó-,
ki a középfokú oktatásba [ha szerencsés: mindkettőbe]),
sőt az olvasók maguktól - vagy a médiától serkentve újra és újra olvassák, hallgatják, nézik a művet.
Egy másik megközelítés nem a jövő szempontjából
mér, hanem a jelennel: mit jelent a siker a műnek.
Növeli-e a hozzá kapcsolható anyagi hasznot? A szerzőt, a kiadót, a szerkesztőt, a riportert, a rendezőt,
a színészt, a média-csatornát előnyös helyzetbe hozza-e
- s mennyi ideig? S ezeket a mutatókat könnyebb adatokkal alátámasztani.
Ne higgyük, hogy a kettő valamiféle esztétikai-erkölcsi norma színe és visszája! Bizony, nagyobb az esélye a második értelemben sikeresnek tartott műnek
arra, hogy bekerüljön a kánonba, mint annak az alkotásnak, amelynek nincsen híre, „pi-ár-értéke". Ugyanakkor éppen az idő bizonyítja - számtalan esetben - ,

SPIRÓ GYÖRGY

(1946)

Vannak, akik rosszalló értelemben használják a mesterműszavunkat, beleérzik
a középkori kézműipar egyik
fontos kellékének, a remeknek
az elkészítését. Ez azonban
egyáltalán nem lekicsinylő kijelentés: a mestermunka
a szakma tökéletes ismeretéről
tesz tanúbizonyságot - s ez
a remekmű nem csupán
a szabványnak való lelketlen
megfelelés[...], hanem, ha
igazi, alkotója egyéniségét is
magán viseli.

hogy amit a kortársak különleges jelentőségűnek éreztek, az nem volt több divatdarabnál. Persze, nem oldhatjuk meg ezt a problémát, csak jelezni akartuk: mennyire ingoványos területen járunk.
Hogy a vizsgálandó mű milyen értelemben vett sikerdarab, azt mi még nem tudhatjuk. Ám egy tény mégis kiemeli a többi mű közül: egy évtized alatt csak a magyar
nyelvterületen öt színház tűzte a műsorára. A bemutatók sorrendje is vall. Az első
elődadást a budapesti Katona József Színházban Zsámbéki Gábor rendezte. 1983 októberétől 1985 januárjáig játszották, általában telt ház előtt (magam is láttam az előadást
1984 decemberében). Ekkor a főszereplő, Major Tamás betegsége, majd halála lezárta
a szezont. A második bemutatót Horvai István rendezte, s a Veszprémi Petőfi színház
színészei adták elő az 1988/89-es évadban. A harmadik rendezője Árkosi Árpád. Ennek az előadásnak az érdekessége, hogy a Kolozsvári Állami Magyar Színház tűzte
a műsorára - nyilván okkal - , 1994-ben. Az újabb bemutatóra a 2000/2001-es évadig
kellett várni. Ekkor a Soproni Petőfi Színház vette elő, Mikó István rendezésében.
Legutoljára Hargitai Iván rendezésében mutatták be a Pécsi Nemzeti Színházban. Ügy
is mondhatni, hogy a főszereplő Jordán Tamásnak ez volt az utolsó „amatőr" játéka,
hiszen a budapesti vendégszereplés után fogadták el pályázatát: a magyar Boguslawski
színházat kapott, a budapesti Magyar Nemzeti Színház igazgatója lett. Annyit fűznénk
csak hozzá a kis színháztörténeti összefoglalóhoz, hogy a Katona József Színház produkcióját közvetítette a magyar rádió, és a televízió éppúgy műsorára tűzte, mint a kolozsváriak előadását. Az Országos Színházművészeti Intézetben őrzik a veszprémi előadás felvételét is. Tehát öt színházi bemutató, három országos televíziós és egy országos rádiófelvétel a mérleg - a helyi adók műsorairól nem is szólva. (A darab külföldi
sikereinek tárgyalása nem tartozik ide.) Szép teljesítmény akkor is, ha tudjuk, Spiró
közben a szolnoki Szigligeti Színháznál igazgató volt (de itt nem mutatták be); és főleg
akkor szép, ha közben Spiró sem kultúrpolitikai, sem gazdaságpolitikai berkekben
nem lett tótumfaktummá. Spiró darabja tehát siker - s ennek a sikernek a titka, hogy
Az Imposztor „mestermű".
Vannak, akik rosszalló értelemben használják a mestermű szavunkat, beleérzik
a középkori kézműipar egyik fontos kellékének, a remeknek az elkészítését. Ez azonban
egyáltalán nem lekicsinylő kijelentés: a mestermunka a szakma tökéletes ismeretéről
tesz tanúbizonyságot - s ez a remekmű nem csupán a szabványnak való lelketlen megfelelés (időzavarral élve szalagon gyártott tökéletes tömegcikk, melyet a technika szavatol), hanem, ha igazi, alkotója egyéniségét is magán viseli. Szeretném megvilágítani
állításom jelentését - az élő drámairodalomnál maradva példáim esetében.
Poétikai-tipológiai

kérdések

Az Imposztor sajátosságát műfaji gazdagsága jelenti.
Ha a magánéleti világ tükörképét keressük, akkor az átsejlő tragédia elemei éppen
úgy jelen vannak a műben, mint Peter Shaffer magyarul is látható, olvasható műveiben
vagy például Nádas Péter, Nagy András darabjaiban. De ugyanakkor a komikum sem
hiányzik, némi érzelmi színezettel; vehetnénk példának Niel Simon sikerdarabjait,
vagy Csurka István, Görgey Gábor vígjátékait.
Ha a közélet súlyos gondjaira kívánunk rákérdezni, akkor felsorakoztathatjuk
mondjuk Sütő András vagy Szabó Magda drámái mellé. Viszont mindezek karikírozása is „belefér" a műbe, gondolok Kornis Mihály vagy Esterházy Péter kísérleteire.

2

Mindezek mellett érzékelhető a darabban az a fenntartásos színháztörténeti látásmód is, amely Tom Stoppard vagy Bereményi Géza darabjait jellemzi (gondolok itt
csak a Hamlet-témára).
Igaz, az operettesített rockoperák eszközkelléke látszólag hiányzik: a darabban
nem jelenik meg tánckar, nincs zenei betét (s az általam ismert előadások rendezői
ezeket többnyire ki is hagyják - legföljebb a lengyel himnusz és/vagy birodalmi indulók hangjai úszhatnak be a háttérből), ám a színházi bennfentesség érzékeltetése,
a színfalak mögötti világ rajza, a színészi magánélet villanásos utalásai már ismerősek,
főleg ha megfilmesített változatokkal vetjük össze Spiró művét. A játszott és élt valóság tükröztetése visszaköszön.
S itt kell szólnunk napjaink problémájáról: mintha a valóság-show-k világát és nézőközönségét álmodta volna meg az író. Mégis, van egy-két apró különbség. A vilnai
színház belső kisvilágában akármennyire is kisszerű emberi gondokkal találkozunk,
ezek az emberek dolgoznak! Az ivászatok, az evészetek és a szerelmeskedések közepette, azért, s mindezek ellenére munkájukkal társai lesznek a Mesternek, a csoda megalkotásában. És ez a csoda nem az adott estére vonatkozik, hanem erőt ad a többszörösen megnyomorító külső világban, a nézők/befogadók világában nemcsak a túlélésre,
hanem arra a hitre, hogy az emberség és a lengyelség (nemzeti közösség) még megőrizhető.
Miközben alig tudjuk meghatározni a műfajt, a tipológiai besorolás jóval egyszerűbb: Spiró darabja mintha Bécsy Tamás elméletének példájául készült volna. Az Imposztor konfliktusos dráma - ám a konfliktus késleltetve világosodik meg. A mélyben
az elnyomó, manipulációra mindig kész hatalom áll szemben a személyiségükben, egzisztenciájukban kiszolgáltatottakkal. Ok azok, akiknek Skibinski szavaival most már
illúzióik sincsenek. Az eszméket, az erkölcsi normákat fölfalta a fölkelés, a megtorlás,
az emigráció, a háború, a megszállás, a vereség - és a változatlan, csak rafináltságában
változó hatalom. Ezt a lehetetlenítő, mégis valóságos, tehát lehetséges állapotot zavarja
meg Boguslawski tette.
Lehetséges, hogy a darab-értelmezés a középpontos dráma jegyeit is fölfedezheti; én
csak egyet tekintek fontosnak: a nemzeti-nemzetiségi identitás mint személyiségőrző
jegy - ám ez beleillik a konfliktusos dráma jegyeibe is.
MIT KELL, MIT JÓ TUDNI A BEFOGADÓNAK

A 19. században kialakuló polgári színjátéknak sok trükköt kellett kitalálnia, hogy
legyőzze és egyben megszerezze a néző kíváncsiságát.
Színháztörténeti

vázlat

Az ókorban ez nem volt probléma, a görög drámák csak a mitológiából meríthették a témájukat, a cselekményüket - a nézők csak a megvalósításra koncentrálhattak.
A középkori darabok jelentős része a keresztény mitológiára épült - itt sem volt nehéz
a művészi megvalósítás követése. A reneszánsz művészei a műveltségélményre építhettek: történelmi tárgyú műveik szereplői többé-kevésbé ismertek, ha máshonnan nem,
akkor korábbi darabokból. Már a társadalmi, társasági életet bemutató daraboknak
meg kellett küzdeniük az ismeretlenség kihívásával - ezt azonban a közös kulturális
élményre való hivatkozás mellett megoldhatták sztereotípiák alkalmazásával. A klaszszicizmus nem kívánt különleges újításokat; szinte azt mondhatjuk, hogy visszakanya-

3

rodtak témában is, eszközökben is a bevált módszerekhez. Ám a romantikát (és a vele
együtt fellépő realizmust) már nem lehet a korábbi megoldásokkal kielégíteni. A romantikus tragédiát még kielégíthette a nemzeti múlt, ám a társadalmi, társasági életet
bemutató tragédiáknak, komédiáknak, színműveknek újra meg kellett küzdeni a közönség kíváncsiságával: kik a szereplők, miért őket látjuk a színpadon, miért tesznek
úgy - s mi lesz a vég?
Napjainkig ér és él mindaz a kísérlet, mellyel az egyes korszakok drámaírói megpróbáltak és megpróbálnak megfelelni ennek a kihívásnak. Az ún. analitikus drámában (emlékezzünk: H. Ibsen!) játék közben ismerkedünk meg a szereplőkkel; szavaikból és tetteikből nemcsak jellemük tárul elénk, hanem feltárulnak azok a konfliktusok
is, amelyek a jelen összeütközéseit generálják. A szalonvígjátékok vagy a nagy emberek hálószoba-titkait leplezik le (E. Seribe), vagy egy-egy társadalmi rétegre, csoportra
jellemző specifikus magatartást mutatnak (A. P. Csehov és B. Shaw). A századvég és az
avantgárd fedezi fel a mitikus múltat - akár legyen nemzeti (St. Wyspianski), akár nagyobb közösséghez kapcsolódó (B. Brecht). Legvégső fogásként mindegyik irányzat és
rendezői felfogás az avangárdtól, a neoavantgárdtól, az abszurdtól a kegyetlen vagy
a szegény színházon át a groteszkig, a kommerszig a közönség által ismertnek vett
kortárs jelent próbálja meg bemutatni.
A cím és evokációja
A rövid áttekintés nem lesz felesleges, mert Spiró sokat kíván a befogadótól. Mit
kell tudni annak, aki el akarja olvasni, meg akarja hallgatni, nézni ezt a darabot?
Legelőször is a cím, Az imposztor Moliére találmánya. A drámaíró a három év betiltás után 1667-ben L' imposteur ('A csaló') címmel próbálja meg visszacsempészni
a kárhoztatott darabot, a Tartuffe-öx a repertoárba, ám ez is a korábbi változat sorsára
jut. Mint tudjuk, ekkor már teljesen hétköznapi figuraként játszotta a főszereplőt, kerülve minden utalást az egyházra, ám a csaló eszközei így árulkodóak voltak. Csak
1669-ben nyer tragikomédiája bocsánatot - még négy éve maradt a színész-direktornak
a sikerre.
Kérdés lehet a szó magyar jelentése: mennyire és miben csaló Boguslawski? (A magyar irodalomban a „csaló" szóhoz két Móra-novella kapcsolódik - mindkét esetben
a köznapi normákat sértő főhősök, a Pétörök egy fontosabb, magasabb szintű követelményszintnek tesznek eleget, anélkül, hogy hirdetnék vagy büszkék lennének rá.) Boguslawski mindenkit megtéveszt - egyedül Rybakkal szemben van bűntudata, tőle
előre bocsánatot is kér - , de a történet összességében mégsem csaló. Az utolsó részben
a „színész"-lét fölé emelkedik, és nemcsak eljátssza, hanem a nézőkkel meg is érteti az
igazságot. Azt az igazságot, amelyről a hétköznapok zsarnoksága azt követeli elhinni,
hogy nincs.
A Tartuffe, illetve a Tartuffe-]e\enség (a főszerep és a darab fogadtatása) bemutatásától és értelmezésétől eltekintünk. (A kérdésnek komoly színháztörténeti irodalma van;
egy-egy színész - pl. Major Tamás, Bubik István - másképpen formálja meg a szerepet.)
íi
A helyszín és a darabidő - lengyel történelemről
Sokkal fontosabb, hogy a darab a vilnai lengyel színházban játszódik, az 1810-es
évek második felében. Vilnához azonban szükséges tudni egyet s mást. A város csak
Lengyelország harmadik felosztáskor (1795) került az oroszok kezére - az első felosz-

4

tás 1772-ben volt, a második 1793-ban - , ám az oroszok szinte rögtön birodalmi kormányzósággá (Litvániai Kormányzóság) szervezték a területet. így aztán a tilsiti békeként jegyzett negyedik felosztáskor (1807., Varsói Nagyhercegség) is ugyanúgy kormányzósági tartozék maradt, mint az ötödik felosztásként felfogható bécsi kongresszus
(1814-1815) döntése értelmében. A volt varsói nagyhercegségből kreálták viszonylagos
önállósággal az ún. kongresszusi királyságot, melynek élén lengyel királyként Konsztantyin nagyherceg, I. Sándor cár testvére állt. Ebben az operett-királyságban sokat
adtak a látszatra; de mindenki tudta: ki is uralkodik valójában. Ez a királyság a lengyel
felkelés bukása után, 1831-ben szűnt meg, de ekkor már a szereplők többsége nem élt.
A birodalmi gondolat érvényesítése jegyében mindent megtettek a stratégiailag fontos
terület lakóinak erőszakos beolvasztására. Fölfüggesztették a korábbi jogrendet, háttérbe szorították a katolikus egyházat. A nyelvhasználat korlátozását még nem kezdték el - az majd a lengyel felkelés leverése után indul be. Kedvelt fogás a be- és kitelepítés, de ezzel is majd később élnek. Jelenleg, a darab idejében a háborús létszámú hadsereg lassú leépítése folyik, hiszen már béke van, s erre a Szent Szövetség vigyáz.
A Mester
A darab kulcsszereplője a vendégművész, a Mester. A magyar lexikonok meglehetősen szűkszavúak: Boguslawski [boguszlavszki], Wojciech (Glinno, 1757. ápr. 9. Varsó, 1829. júl. 23.): lengyel drámaíró, színész, színházi szervező, Stanislaw. Boguslawski apja. Nemesi családból származott. A nemzeti gárdában szolgált, majd sorsa
a színházi élettel fonódott össze. Mint ennek lelkes szervezője, lényegében a mai lengyel
színjátszás úttörője. Harminc évig volt a varsói Nemzeti Színház igazgatója, ő alapította az első lengyel színházi iskolát (1811), mintegy 80, nagyrészt lengyelre fordított
külföldi színművel támogatta a nemzeti nyelvű színjátszást. Főbb művei: Cud mniemany czyli krakowiacy i górale ('A képzelt csoda, vagyis a krakkóiak és gurálok', daljáték, 1794); Dzieje teatrunarodowego ('A nemzeti színház története', tan., a Dziela dramatyczne, 1820-1823 c. gyűjteményben). írod.: Z. Hübner: Boguslawski, czlowiek
theatru (1958). [Pályi András in Világirodalmi Lexikon I. Bp., 1970. 1003-1004.] Talán
többet mond róla, hogy az 1794-es fölkelés A képzelt csoda, vagyis a krakkóiak és gurálok előadása után tört ki, s a felkelő ifjúság Boguslawski versét-zenéjét énekelve kezdte
meg a harcot a megszállók ellen.
Ám bármilyen keveset is írtak az 1970-es lexikonban róla, a magyar olvasóknak jó
ismerőse lett Spiró György Az Ikszek című regénye (Bp., 1981.) után. Alakját leginkább e regényből ismerhetjük meg. A regényben számos példával találkozhatunk,
amely arról szól, hogy ér-e valamit egyáltalán az irodalom, a színház (a korabeli média)
a politikai közéletben.
A téma
Olvassuk el azt a részletet, amelyben a Mester vilnai vendégjátékáról ír Spiró:
„Boguslawski hiába levelezett előzőleg Kazynskival - akit a hazatértek puhány, beképzelt, idióta senkiházi baromnak tituláltak - , a vilnai társulat fellázadt és felmondással fenyegetődzött, ha a varsóiakat játszani engedik. Egyedül Boguslawskival voltak
hajlandók fellépni. Kazynski engedett, és Boguslawskinak sem volt választása; magas
fellépti díjat kapott a Mester, ámit egyenlő arányban osztott szét a varsóiak között,
neki magának csak az összeg egyhetede maradt. Ezért maradtak aztán Vilnában a többiek is, noha egyszer sem léphettek színpadra....

5

- A színházuk - mesélte Zólkowska - teljesen le van robbanva.
- Gyönyörű Radziwill palota - mondta Aszperger amikor mi játszottunk benne,
még jó állapotban volt. Három páholysor, egy galéria...
- Csakhogy -mondta Zólkowska - a masinéria egyáltalán nem működik...
- A mi időnkben még működött - mondta Aszperger a fejét csóválva.
- Hát most nem működik - jelentette ki Zólkowska. - Semmi se működik. Átálláskor akkora a por, hogy mindenki percekig köhög utána. Az első sorokban ülő nézők is köhögnek.
Aszperger mélyet sóhajtott.
,
- Díszletük alig van - folytatta Zólkowska - , minden darabban ugyanaz van, a kellékek iszonyúak, van egy kardjuk, amelyet nem lehet kihúzni a hüvelyéből, úgy bele
van rozsdásodva, de játszanak vele, mert nincs más... A kellékesük minden előadás
előtt imádkozik, hogy a gyertyatartók ne a nyílt színen hasadjanak ketté... mindenki
attól fél, hogy tűzvész lesz... a színészeknek alig van ruhájuk, két-három jelmez mindössze, abban játszanak operát, komédiát, tragédiát, rémdrámát, mindent. Siralmas.
- Az is jó - mondta Helena - , hogy hátul, a járásban, le van szakadva a híd, kerülgetni kell, és jeleneteket kell átírniuk, hogy aki jobbra kiment, és balra kell visszajönnie, odaérhessen...
- Ügyelő nincs is - folytatta Zólkowska - , olyan keveset tudnak fizetni.
-Jézusmária! - szakadt ki Zielinskiből. - Úgy nem is lehet játszani !
- Azért nem minden ilyen sötét - mondta Zdanowicz - csinos, fürdőző nimfák
vannak a kortinán. Csak az a baj, hogy minden este felhúzzák.
- Nyomor, nyomor - mondta Nacewicz - , közönség az nincs, szegények, mint
a templom egere, egy darabot csak egyszer tudnak adni...
- Pompás társaság - vélte Zdanowicz, akinek sikerei lehettek a vilnai nőknél - nekem főleg az operák tetszettek. Képzeljétek: feltalálták, hogy minden operát azonos
hangnemben lehet énekelni. Mindenki abban a fekvésben énekel, amire éppen képes.
A zenészek először megvárják, ki milyen hangon kezdi, és csak aztán lépnek be!
A transzponálás mesterei! És hogy tudnak blattolni! Ha van miből, persze; kottájuk
alig van, kottamásolásra se pénzük, se emberük, de idejük sincs rá, egy-két nappal
előadás előtt derül ki, mit fognak adni. Hogy ezek mit tudnak rögtönözni előadáson!
- Nincs ez már nálunk is bevezetve? - érdeklődött Szymanowski.
Szczurowski felhördült.
Aztán a hazatértek rátértek a lényegre: szidták a vilnai színészeket, főleg Rogowskit, Niedzielskit, Kaminskit és Skibinskit, a vezető színészeket, továbbá Skibinskát, Kaminskát, Hrehorowiczównát, a vezető színésznőket...
- Az a baj - mondta Helena - , hogy az a közönség mindent bevesz. Játszhat valaki
nagyon jól vagy nagyon rosszul, a népek örülnek, hogy lengyel szót hallanak a színpadról, és odavannak a gyönyörtől. A Mestert hosszasan ünnepelték, persze, de ha pocsékul játszott volna, akkor is véresre verték volna a tenyerüket. Odá se figyeltek rá...
Csak A kávéházban, akkor se őrá...
- A Mester dühös is volt - mondta Zdanowicz -, ezért játszotta el a kritikusok paródiáját, persze a közönség nem vette észre, csak a címzett... hogy is hívják?
- Chodzko - mondta Helena - , ez így volt, Chodzko észrevette, megsértődött, pedig ő írta azt a dicsérő kritikát róla, és azontúl nem írt egyik előadásáról sem...

6

- Biztos, hogy a Mester ezt előre megfontolta - mondta Zólkowska - , nem akarta,
hogy ez a Chodzko csupa jó szándékból feljelentse... mert könnyen Szibériában találhatta volna magát.
- Okosabb annál a Mester - vélte Helena - , hiszen előadás után egy nappal már indultunk is haza... hiszen fel se jelenthették volna!
Zdanowicz röhhentett.
- Isteni volt - mondta - , amikor szétvertem a díszletet... Érdekes - tette hozzá - ,
csak három napja, és mintha évekkel ezelőtt történt volna... csupán mert közben utaztunk pár tucat mérföldet...
y
- Ne rébuszokban beszéljetek - hördült föl Zólkowski. - Miféle díszletet vertél
szét?
- Hát A kávéház díszletét - mondta Zdanowicz. - A harmadik felvonásra alig maradt belőle valami! Azt hittem, ki se jönnek majd...
- Ezért írta át a darabot a Mester - mondta Helena. - A második és a harmadik felvonás elejéről egy csomó mindent kihúzott, hogy ő lépjen először színre... és ha ő
mégis játszik, a többiek is kijönnek majd.
- Bejött neki - mondta Zólkowska és megborzongott - most, hogy beszélünk róla,
megint kiráz a hideg...
Zólkowski az asztalra vágott:
- Beszéljetek már érthetően, az istenit neki!
- Na - mondta Helena - , próbáljuk meg összeszedni... Bár Fiszer jobban tudja,
ő egész úton hazafelé szedegette össze a tényeket, nagyon fel volt izgulva...
- Fiszer nem is látta - mondta Zólkowska - , akkor is a vilnai barátaival lógott...
a diákokkal.
Helena leintette és elmondta Zólkowskinak a darab tartalmát. A vígjáték Velencében játszódik egy téren, a színpadon a díszlet három házat ábrázol egy kártyabarlangot, egy kávéházat, amely egyúttal fogadó is, meg egy borbélyüzletet. A kávéház tulajdonosa áldott jó ember, és megpróbálja kiszedni a hamiskártyások kezéből a rossz útra
tévedt Eugenio nevű fiatalembert. Van aztán egy álgróf, aki egy táncosnőnek csapja
a szelet, bár valójában könyvelő és nős; meg is jön álruhában a felesége... meg Eugenio
felesége is botrányt csap... ebből aztán világos, hogy csupa veszekedés, bujkálás, kiabálás a darab, pénzt kérnek kölcsön, csalnak, hazudnak. A darab legjobb szerepe Don
Marzio - őt játszotta a Mester - , unalmában pletykára éhesen hegyezi a fülét, érdeklődik, szaglászik, nem létező bűnöket talál ki és mond el fűnek-fának, mindenkit bemárt, besúg, feljelent, amíg a végén nem tisztázódik minden, és a pletykás, gonosz
Don Marziónak el kell hagynia Velencét.
- Különben a darab ennél jobb - tette hozzá Helena - , ugyanis... ezt a Mester találta ki még odafelé... a gonosz Don Marzio nem tud akkora disznóságokat kitalálni
gonoszságában, aminél nagyobbat a többi szereplő el ne követne. Szóval, meg van csavarva.
- Ez jó - mondta Zólkowski - , egyszer eljátszom.
- De nem ez a lényeg - folytatta Helena. - A Mester alaposan meghúzta a darabot... és azt javasolta Kazynskinak, hogy a felvonások között jó lenne katonazenét
adni. Zdanowicz megint felnevetett.
- Kazynski megörült neki - csóválta a fejét Helena
jó pont lehet; az orosz garnizon parancsnoka azonnal belement, ő is beírhatta a jelentésébe, hogy az orosz fúvósok
felléptek a lengyel színház előadásán... Boguslawski csak azt kötötte ki, hogy a varsói

7

színészek is beöltözhessenek katonazenésznek... Kazynski belement, ez nem fellépés,
a társulata nem hőböröghet ellene.
-Malinowski nem vállalta - mondta Zdanowicz -, hogy ő cári egyenruhában...!
Kikérte magának. Különben sem nézett meg egyetlen előadást sem, ivott a vilnai lengyelekkel, és a hazát siratta... Úgyhogy ketten maradtunk, Nacewicz meg én. Nacewicz végig egyetlen kortyot sem ivott... Nacewicz nem volt részeg, és lehetett rá számítani. A Mester ugyanis azt kérte, hogy szünetekben, amikor bevonulunk a katonazenekarral, a hátuk mögött romboljuk szét a díszletet... de úgy, hogy ne lehessen helyrehozni... De úgyse tudták volna megjavítani, nem bocsátották le a kortinát, változás
nincs, végig ugyanaz a díszlet... a díszletezők előadás előtt elmentek... és amit mi egyszer szétverünk, az szét van verve.
- A Mester azt kérte, hogy... - álmélkodott Zólkowski.
- Azt - mondta Zdanowicz. - Hogy romboljuk szét a díszletet. És ami az első szünetben még megmaradt, azt verjük szét a második szünetben.
- És megtettétek?!
- Mi az hogy! Azt a pár deszkafalat igazán nem volt kunszt ledönteni. Nacewicz
beleadta minden keserűségét...
- Egy pillanat - mondta Zólkowski hitetlenkedve -, hogy volt ez? A második felvonásra már nem volt díszlet? És a közönség? A színészek?
- Az első felvonás normálisan lement vette vissza a szót Helena - , semmi külörös...
hacsak az nem, hogy az igazgatói páholyból hiányzott Kazynski. Később derült ki,
hogy a Mester előadás előtt leitatta, és végig az irodájában horkolt a földön... Mi se
tudtuk, mi lesz, nekünk nem szóltak, Mariával a kakasülőről néztük...
- Ugyanis - mondta Zdanowicz - a Mester megtiltotta hogy bárkinek szóljunk
a dologról.
- Na, és akkor jött a szünet - folytatta Helena - , nem ment le a kortina, azonnal
bejött a zenekar, nagy csinnadratta, a nézők erre bent maradtak, őket is váratlanul
érte, ilyet még nem láttak. Mi már majdnem kimentünk... de Maria észrevette, hogy
Nacewicz veri a cintányért...
- Én egy dobot kaptam - mondta Zdanowicz.
- Ezt nem értettük - mondta Zólkowska - , és fentről lehetett látni, hogy ők ketten
hátramennek... és mahinálnak valamit... akkor már éreztük, hogy lesz valami... és
amikor a zenekar kivonult, peckesen, csinnadrattával egyszerre hörgés a nézőtéren,
a kártyabarlang meg a fogadó össze volt rombolva...
- De azonnal berohant a színre a Mester - mondta Helena izgatottan - , jelmezben,
Don Marzióként, és mondani kezdte a szövegét, mintha mi sem történt volna...
- És folytatódott a játék - mondta Zólkowska, és felugrott a székéről - , kijöttek
a többiek, botladoztak a törmelékben, kétségbeestek, kibámultak a nézőtérre, de a Mester intett nekik, hogy játsszanak, és mondta, mondta a szövegét. Azokba belefagyott
a szó, borzalmas csönd volt a nézőtéren... és a színészek összeszedték magukat, és folytatták... mintha mi sem történt volna... mintha állnának a díszletek...
Zólkowskának könnyek jelentek meg a szemében.
- Mi azalatt - mondta Zdanowicz - az orosz zenészekkel piáltunk a büfében, a Mester megvendégelte őket... mind a két szünet után...
- Fantasztikus hangulatban ment le a második felvonás - mondta' Helena - , mi
Mariával egymás kezét szorongattuk... A színészek csaknem zokogva mondták a sző-

8

vegüket... lapos, normális szöveg... Csak a Mester nem látott, nem hallott, játszotta
a gonosz, pletykás Don Marziót...
Irtózatos taps volt a felvonás végén - mondta Zólkowska, és remegett - , a közönség nem értette, mi történt a díszlettel, de ez a hősi erőfeszítés... szurkoltak a színészeknek, hogy végig tudják játszani...
- És megint jött a zenekar - mondta Helena - , és csinnadratta...
- A nézőtéren fütyülés - mondta Zólkowska - , azok fújják...
- Kijöttünk - mondta Zdanowicz - , a zenészek nem is vették észre, felálltak a rivaldánál, fújták mi meg Nacewicz meg én szétvertük a kávéházat is.
- Még ki se vonultak - mondta Helena - , amikor berontott Boguslawski...
- Mert a harmadik felvonás is vele kezdődött - szólt közbe Zólkowska - , így húzta
meg a darabot...
- És mondani kezdte a szövegét - mondta Helena gyorsan - , de akkor már semmi
sem maradt a díszletből... és a többiek már hasra is estek a deszkákban, amikor kijöttek... teljesen kétségbe voltak esve, de játszottak... mintha lenne még díszlet, kávéház,
kártyabarlang, borbélyüzlet...
- Elképesztő - mondta Zólkowska borzongva - , mi történt a szöveggel. Már a felvonás elején, a Mesternek olyasmi volt a szövege, hogy „jöjjön hozzám", mármint az
álgróf, „jöjjön hozzám, beszéljen velem, mint úriember az úriemberrel, mert soha
senki nem tud meg semmit, mert én úgy ismerem a dörgést errefelé, mint senki más",
és körbemutatott. Hát egészen borzasztó volt. Ezt most nem is tudom elmondani...
körbemutat a romos színpadon... és a közönség látja, amit ők nem... Irtóztató... később, erre világosan emlékszem, van egy rész, semmitmondó szöveg, azt mondja Don
Marzio: „Szép idő van", erre a rendőr, aki jön, szintén azt mondja: „Szép idő van", kávét rendel, a kávés bemegy a romhalmazba... azt mondja a rendőr: „Szép idő járja mostanában", mire Don Marzio: „De már nem tart sokáig", mire a rendőr: „Nem baj,
most szép", mire a Mester: „Amíg szép, addig kell élveznünk", ez valami borzasztó
volt, én bőgtem... és a közönség is...
- A végén - mondta Helena és nevetett - van Don Marziónak egy monológja, akkor már kiutálják a városból... körülbelül azt mondja, hogy elköltözik ebből a városból, ahol mindenki boldogan él, mindenki szabad, béke van, nyugalom, szórakozás, és
mindenki bölcsen rendezheti be az életét, okosan, becsületesen... Én vinnyogtam a röhögéstől!
- Én bömböltem - mondta Zólkowska, és fehér volt az ajka.
Csönd támadt.
- Értem - mondta végre Zólkowski elképedve. - De hát ezért tényleg Szibéria jár!
- Látod, hogy semmi bajunk - mondta Zdanowicz. - Nem volt senki a méltóságok
közül... Rimszkij-Korszakov, a gubernátor, csak a Sault látta a Mesterrel... vígjátékot
nem néznek meg... a kritikusuk se volt ott, mert megsértődött.
- De hát biztosan voltak ott spiclik! - kiáltotta Zólkowski.
- Biztosan - mondta Zdanowicz. - Gondolod, hogy utánunk nyúlnak Varsóba? De
hát mi nem is csináltunk semmit... összedőlt a díszlet... én letagadom, hogy hozzáértem bármihez!
- Rossz színészek játszották - mondta Zólkowska
az első felvonásban még kárörömmel néztem őket... hogy milyen rossz színészek... de a második felvonásban,
amikor kínlódtak... szerencsétlenül bukdácsoltak... és megpróbálták fenntartani a játék
látszatát...

9

- Nem fognak írni róla - vélte Helena - , szépen elhallgatják. írják meg, hogy a Mester a pofájukba vágta: loholnak a kis ügyeik után, és közben semmit sem vesznek
észre? Csencselnek, csempésznek, mint mi, és közben nincs is már meg a városuk?
- Dehát a közönség, a közönség mit szólt? - kiáltotta Zólkowski.
Nem nagyon tudták. Kitapsolták a színészeket, igen. De mindenki meg volt zavarodva. Csak a Mester nem, az még a taps közben sem vett tudomást a romba dőlt díszletről. Hrehorowiczówna sírt a színpadon, azt lehetett látni. Teljesen ki volt készülve.
Zdanowicz szerint a zenekar egyáltalán nem vett észre semmit, különben is berúgtak
már. Helena és Zólkowska berohant az öltözőkbe, a színészekkel nem lehetett beszélni, tébolyultan néztek maguk elé vagy hisztérikusan sikoltoztak. Kazynski tökrészegen aludt a földön, nem lehetett életet verni belé. Boguslawski eltűnt valahová...
Zdanowicz a fejét csóválta.
- Hülye vicc volt az egész. Nem?
- Sátáni ötlet - mondta Zólkowski és összerázkódott. - Hát, ilyet... nem igaz. Miért nem mentem veletek?!" [Azlkszek Bp.,1981. 324-334.]
A darab

keletkezéséről

A hosszú részlet oka, hogy ezt találta az író alkalmasnak, hogy belőle mint ötletből
színdarabot írjon Major Tamásnak.
Major Tamás ma már lexikonszócikk, szakdolgozatok, disszertációk tárgya; a vele
való beszélgetések lejegyzői, a visszaemlékezők már beseperték a hasznot. Ránk maradt előadásai a színészmesterséget tanulók számára fontosak, de remélem, a nézőknek
mindig mondani fognak majd valami elmondhatatlant.
Major Tamás 1910-ben született Budapesten. 1930-ban végzett a Színművészeti
Akadémián, majd a Nemzeti Színház tagja lett. 1978-ig ehhez a színházhoz kapcsolódott pályafutása: 1945-1962 között igazgatója, 1962-1978-ig főrendezője volt. 1982-ig
szabadúszó volt, majd a Katona József Színházhoz szerződött. E színház tagjaként halt
meg 1986-ban.
Major színházteremtő tevékenysége korszakalkotónak bizonyult: 1947-től a Sztanyiszlavszkij-módszer magyarországi adaptációját indította el, a hatvanas években
Brecht színházfelfogását kísérelte meg átültetni. Kései rendezései P. Brook és a groteszk színház felé mutattak (lásd a miskolci Lear király rendezése). Ám színészi, rendezői, igazgatói pályafutása összekapcsolódott politikai pályafutásával: a munkásmozgalom, az ellenállás, a Magyar Dolgozók Pártja és az Magyar Szocialista Munkáspárt politikai-agitációs tevékenysége elválaszthatatlan volt mesterségétől. Ez utóbbi miatt
talán senki nincs korosztályából (aki 1945-1978 között játszott vele, alatta), aki nem
hordozna valami sebet, sérelmet vele kapcsolatban - attól függetlenül, hogy tehetségét,
nagyságát ne ismerné el. így és ezért illett össze a színész a szereppel.
„Major Tamás természetesen nem olvasta Az Ikszeket. De mondták neki, hogy
Boguslawski, az ő. Erre aztán behívatott a Katona József Színházba, hogy „írja meg
nekem a Boguslawskit! El akarom játszani!" Hebegtem-habogtam, mondtam, hogy hát
Major elvtárs, így kellett hívni, Törőcsik is így hívta, Gobbi is így hívta; nem tanár úr
vagy professzor úr, vagy művész úr, hanem „Major elvtárs". Mondtam, major elvtárs,
nehéz egy regényből... „írja meg, el akarom játszani!" Pontosan tudta, mire jó ez neki,
a fülbe súgott információk alapján tudta, nem kellett neki elolvasnia.
Kénytelen voltam megírni Az Imposzton, el is játszotta Boguslawskit, vagyis önmagát. Illetve nem önmagát, természetesen, mért Major nem olyan volt, mint Bogus-

10

lawski, ezt pontosan tudom. De én egy olyan Majort kaptam, akinek már nem volt lehetősége mindazokat az aljasságokat meg gyáva gonoszságokat elkövetni, mint amiket
ő nyilván elkövetett, ezekről sok mindent meséltek. Én már egy nagyon nagy színházművészt kaptam, aki már nem követett el gonoszságokat meg aljasságokat. Egy,túlélő, energikus öregembert kaptam, én azt ismertem. Be kell vallanom, idealizálva'van
a regénybeli Boguslawski a valóságos lengyel Boguslawskihoz képest is, meg Major Tamáshoz képest is. Az igazi Boguslawski tíz évvel tovább élt, mint a regényben, és korábbi önmagát feladva, cinikus aljasságokat követett el, még besúgó is lett belőle. Nekem nem erre volt szükségem. Idealizálva van, mert mi mással is foglalkoznánk, mint
hogy idealizálunk. Ez a dolgunk, nekünk íróknak." [in Jámbor Judit: Amíg játszol.
Beszélgetés Spiró Györggyel. Bp., é. n. 1998/99 209-210.]
Allegória és parabola
A nemzeti történelem az igazi kapocs a darab tartalma és a mindenkori nézőközönség között. A nemzeti érzelmekkel való manipulálás a lengyeleknél is sikerdarabbá tette Az Imposzton, Wojtyszko varsói rendező előadásában száznál is többször
mutatták be az Atheneum Színházban - a szerző neve nélkül [Spiró Az Ikszekben és
A Jövevényben (1990) legalább annyira megsértette a lengyel nemzeti értelmiséget, mint
amennyire meg akarta sérteni a magyart A Jégmadár című pamflet-regényében (2001)].
Könnyen lehetett siker a szocialista érában, mert akkor allegóriaként értelmezhette
a közönség. De siker lehet ma is, hiszen a nemzeti múlt vészterhes szakaszából villant
fel egy kicsiny (mégis előre mutató) győzelmi pillanatot.
Ugyanez a nemzeti történelmi múlt hat a magyar közönségre is. Mert szűk körű
lengyelsége ellenére rólunk magyarokról is szól ez a parabola. Ezek az áthallások,
a történelmi allegóriák, parabolák, s mindezek színpadi megjelenítése tette veszélyessé
a színházat és a mindenkori Mestert. Spiró így láttatja a problémát a regényben:
„- Már bocsánat - vetette közbe Boguslawski - , az ilyesmi csupán elhatározás kérdése. A kormány nem akar tömegeket a színházban. De ha valaki a populáris színházban fantáziát lát, megvannak az eszközök, hogy a színházat ismét nyilvános fórummá
tehesse.
*
- Csakhogy ezt mi sem akarjuk - mondta Grabowski élesen.
- Nem vagyunk olyan helyzetben, Mester - mondta Soltyk lágyabb hangon - , nem
tehetjük ki magunkat egy irányíthatatlan népharagnak. Nyilvánvaló, hogy bármekkora lázongó tömeget egy pillanat alatt szétzúznának. Itt ül Varsóban a cár öccse mint
a lengyel sereg főparancsnoka... a cár összejátszik Metternichhel... minek részletezzem? Minden parányi rendbontást ezerszeres túlerővel verhetnek le bárhol, Varsóban,
Itáliában, Hispániában, Görögországban... Erre szülték meg a Szent Szövetséget. Ép
elméjű ember nem hiheti, hogy ma a színházban akár csekélyke eredménnyel is kecsegtető politikai csatározást lehetne létrehozni, hát még irányítani. A tömeghisztériáért legelőször minket vonnának felelősségre. Minden volt és leendő bűnt ránk hárítanának. Ha a cár bal lábbal kél föl, minden ok nélkül is a fejünket veheti. Különben elvi
kérdés, hogy nem akarunk, nem akarhatunk többé értelmetlen vérontást.
Boguslawski bólintott. Ez az eredménye annak, hogy a cár nagy bölcsen a legvadabb ellenzékét is ajnározni hajlandó. Soltyknak túl sok a féltenivalója.
- On, Mester - folytatta Soltyk - , kétségkívül továbbra is zseniális. Minden tiszteletem és legmélyebb rokonszenvem az öné.

11

- Csatlakozom - mondta Grabowski leereszkedően. Boguslawski az ajkába harapott.
- De be kell látnia - mondta a várnagy - , hogy az a vonal, amit a Klingsbergben kipróbált, támogathatatlan. Őszintén megvallva, mi valami olyasmit vártunk, ismerve az
ön kivételes helyzetfelismerési képességét, hogy szakít a populáris játékmodorral, és
kidolgoz valami kevésbé veszélyeset, kevésbé látványosat, de olyat, amilyet mi a kormány vonalával szemben mégis támogathatunk. Nem tudom, hogy ez mi lenne, hiszen
ezt önnek jobban kell tudnia nálunk. Ebben az esetben mi feltétlenül megvédenénk
önt. Azt is támogatnánk, hogy önálló színházat alapíthasson, mert így szőrmentén, de
világosan kifejthetnénk különállásunkat az ön színházi törekvése kapcsán." [Az Ikszek
Bp., 1981. 180.]
S ez a nemzeti problematika nemcsak orosz-lengyel, orosz-magyar, román-magyar
vagy más viszonylatban teszi élvezhetővé a történelmi vígjátékot. Úgy vélem, itt Közép-Kelet-Európában még évtizedekig téma lesz az elnyomó/asszimiláló - elnyomott
viszonya. S amíg téma lesz, addig sikerdarab lehet Az Imposztor. (Ám ezeket az áthallásokat, ha a politikai helyzet tartósan megváltozik; lesz idő, amikor nem is halljuk
meg.)
A „SZÖVEGKÖZELI OLVASAT" AVAGY HOGYAN SZÜLETIK A CSODA

Ha a színdarabot olvassuk, akkor követnünk kell Spiró utasítását, vagyis azt a módszert, amit tőle követeltek meg középiskolában: „vagy olvastuk, vagy nem; és nem lehetett rosszul olvasni, csak úgy, ahogyan művet szabad: „szövegközeiben", [lásd még
Bada tanár úr in Magániktató Bp., 1985. 9.] Ha felvételről nézzük, akkor a kezünk legyen mindig a „still" gombon.
A darab felépítését egyszerű követni: a hagyományos drámaszerkezetre épül.
A szituáció: színházi és közviszonyok

Vilnában

A szigorú szerzői'utasítás szerint az előadás során az első megjelenő személy Boguslawski. Ámikor megérkezik a színházba, pontosabban a színpadra, az üres. Ezt a teret
kell majd neki betöltenie (s ezt az ürességet kell a szerzőnek, a rendezőnek, a színtársulatnak valósággá teremteni). Ám ez még csak az „adott színház valóságos színpada üresen" [347. - itt és később a Rivalda 83-84 Nyolc magyar színmű Bp., 1985. oldalszámait használom: Á. K.]
A következő kisebb egységből, a Díszletező és a Kellékes dialógusából a vilnai közállapotokról kapunk információt. A megszállás negyedszázada még élő seb: az embereket elviszik feljelentés nélkül is („Azért a feljelentés számít."[348.]), pénzüket elveszik, megverik, kiengedik őket - s ezt még mindig nem lehet megszokni.
Ekkor száll be a beszélgetésbe az ismeretlen vendég. Ö is, a közönség is megtudja,
mennyire lepusztult a vilnai színház, hogy rajtuk már csak a csoda segíthetne - ez
lenne Boguslawski, „a Mester" - , de csoda helyett csak botrány lesz, mert nem jött el.
Itt hívom fel a figyelmet, hogy Spiró észrevétlenül bejátssza a lengyel Messiás-várás
körtünetét; a csodatévő Mester az arámi-héber rabbi/reb szó jelentésére emlékeztetve
Jézusra utal (és a zsidó hasszid legendákra is).
Itt véget is érhetne a bevezetés, ám Spiró megtetézi azzal, hogy bemutatja a színház
belső életét. Az I. felvonás második jelenetében egyrészt Boguslawski észrevétlenül
megismerkedik az esti bemutató díszelőadásra készülő társulat próbára érkező tagjaival

12

- objektivizáló ábrázolás. Majd, Kazynski segítségével még inkább tisztázódnak a „provincia-beli" viszonyok: előadás-cenzúra, postai cenzúra, szegénység, érdektelenség - és
a lehetőség: a Mester vendégjátéka.
A konfliktus: valóság és legenda, illetve a lehetőségek és a valóság ütközése
Szeretném felhívni a figyelmet, hogy Spiró él az analitikus dráma csúsztatott konfliktusának lehetőségével is.
Az első konfliktus a Boguslawski-legenda szembesülése a valósággal. Boguslawski
élőben más: („Milyen öreg!" [355.]; „Ez a rozoga vénember - ez a nagy Boguslawski?",
„Nem is olyan magas.", „Ennek semmi hangja sincs" [360.]), sőt, a legenda első elbeszélője, a Díszletező ki is mondja: „Nekünk egy másikat küldtek. Ez nem az igazi." [361.]
Ugyanakkor nemcsak külsőségeiben ütközik Boguslawski a legendával, hanem tetteiben is: a csőd szélén álló, a „lengyelségtől magára hagyott színházban" a Mester
mindent jelent - s erre szó szerint megzsarolja az igazgatót, a kétezer zloty helyett háromezret kér (mikor a vezető színész egy hónapra nyolcszázat nem kap). Ebből következik, hogy a 3. jelenetre a legenda összeomlik.
Ám ekkor nyitva maradnak kérdések is: tesz-e valamit a Mester a pénzéért és a híréért, miért volt szükség a Mester hírére (hogy háromezret is megér a direktornak).
Amíg ezekre nem kapunk választ, addig kíváncsian figyelhetjük a cselekményt.
A kibontakozás

I.: a színház belső életének

bemutatása

Ez az egység (I. felvonás 4. jelenet) ismét Boguslawskival indul - ez is figyelmeztet
arra, hogy új szakasz kezdődik. A Mester szöveget tanul; bár ő fordította, sőt franciául
is jól ismeri, de mert nem játszotta, nem játszhatta, nem tudja úgy, ahogyan a színésznek tudnia kell. Fontos, hogy épp a szerelmi jelenetet tanulja - imposztorságát ebben
leplezik le először. S miközben „ismerkedik a szöveggel", megjelennek a fontosabb
színészek, hogy bemutatkozzanak a híres Boguslawskinak (akit egyébként éppen az
előző jelenetben tagadtak meg).
Valószínűleg a vilnai társaság legfontosabb alakjaként ismerkedünk meg elsőnek
Antoni Rybakkal. O lesz az utolsó szereplő, aki elhagyja majd a vilnai és a valóságos
színpadot. Talán jelent valamit, hogy Az íkszekben is találkozunk hasonló ifjúval, igaz
ott Ántoni Fiszernek hívják (tükörfordítás: mindkettő halászt jelent). [Ha annyira vadásszuk az evokációkat, akkor eszünkbe juthat, hogy Jézus első tanítványa egy halász
volt, Simon-Péter - Á. K.] Nagyon fontos, hogy Rybaknak eredeti ötletei vannak (túlmutatnak a romantikán is); a regényben még Boguslawskinak is. Érdemes a Rybak-darab mellé párhuzamként idézni a regényből!
„- Kellene írni egy darabot - morfondírozott - , a színhely egy kastély, amelyben
a tulajdonosok egymás után fordulnak fel, és senki sem érti, miért. A kastélyhoz tartozik egy öreg kammerdiener, akinek sejtelme sincs arról, hogy a kastélyban a végzet garázdálkodik, és töretlen lelkesedéssel szolgálja egymás után elpatkoló gazdáit, és szorgalmasan temeti őket. Képzeld el, mennyi őrült figurát lehetne összehozni ebben
a kastélyban! Mindenkire az a legjellemzőbb, ahogy meghal... Dúskálhatnék a halál legkülönbözőbb válfajaiban... Én a mindenkit túlélő, hülye szolgát játszanám.
- Persze - mondta Marianna - , mert ő az egyetlen szereplő, aki végigjátszhatja
a darabot.
Boguslawski kópésan nevetett.

13

- Ez a trükkje - mondta aztán, most már értem. Ez a kastély Írország, amibe mindenkinek bele kell döglenie. Ez a nő zseni. Mi lenne... mi lenne, ha kiválasztanám magamnak a Radziwill palotát? Úgyis üres, ki van égve, tökéletes rom az egész. Megy be
a közönség, bukdácsolnak a törmeléken, én pedig, a palota örökös szolgája, lakájruhában fogadom őket... A közönségnek nincs hova leülnie... És jön az első tulaj, meghal.
Jön a második, meghal. Jön a harmadik, meghal... Ki lehetne hozni belőle az elmúlt
negyedszázad egész lengyel történelmét! Másról sem volt szó, mint arról, ki hogyan
patkol el. Csak a hülye szolgák, csak azok élték túl.
Boguslawski izgatottan rohangált a konyhában.
- Az egészet meg lehet spékelni a nemzeti hülyeségeinkkel... Csupa halál, mégis
komédia... Az összes lengyel őrültség antológiája egy romos palotában, én pedig,
a szolga, a saját apró kis gondjaimmal vagyok elfoglalva, kefét keresek a romok alatt, cipőt pucolok, szertartások betartásán ügyködöm, és fogalmam sincs, hol élek... Még azt
se veszem észre, hogy a palota romba dőlt! Istenem, hogy ebből mit lehetne kihozni!"
[.Azlkszek Bp., 1981. 286-288.]
Az író fontosnak tartja, hogy Rybak berzenkedik a Rendőrhadnagy szerep ellen,
még játszani sem akarja a hatalom eszközét - de mint színész, köteles engedelmeskedni
a rendező és Molière utasításainak.
A betagozódás kezdete Boguslawski beszélgetése Niedzielskivel a 6. jelenetben;
a Mester nemcsak azt tudja meg, hogy milyen a színház, hanem azt is, hogy ki a hivatalos besúgó (róla tudják, azért alkalmazzák s kapja a fizetését).
S csak most érkezik meg a vilnai csillag (angolul szebben hangzik, ő a sztár). Félelmetes önvallomás következik - „Látja, Önhöz is csak azért vagyok őszinte, mert hátha
belém szeret egy vénember utolsó fellángolásával, és elvisz innét." [367.] De Boguslawski erre ma már tényleg nem képes, s Kaminska kénytelen tudomásul venni, hogy
a vidékiségből nincs menekülés.
S ekkor jelenik meg a jövő ígérete: Damse, a fiatal színész. A rövid dialógusban
gyomorforgatóan hízeleg (Boguslawski talán mégis valaki, talán föl lehet használni) és
fúrja a többieket: a direktort és a vezető színész Rogowskit. Szerepének árnyalását segíti, hogy a következő, a 9. jelenetben Skibinski kontrasztja is egyben.
Skibinski érkezik, eddig talán ő a legtragikusabb alak. Miközben leplezetlenül beszámol a helyi (és nemzeti-politikai) viszonyokról, azt bizonygatja, hogy perspektivikusan már a jövő is elrohadt; az eszméket és az őket helyettesítő illúziót egyedül
a vodka helyettesítheti. A későbbiekre utal előre a befejező szóváltás: „- Én egy vendégjátékra szerződtem. Semmi másra. / - Persze, Mester. Tudom. De azért vigyázzon, ez
itt magába húzza, befalja az embert, és nem ereszti." [372.]
S mintha újraépülne a legenda, megjelennek a hívek: először a kortárs Hrehorowiczówna, aki bizonyos a csoda bekövetkezésében (mely egyszerre botrány is). Ám nem
tudja a választ a konfliktus nyitva hagyott kérdésére: miért a Tartuffe? („Ezt is emberek
csinálják. Ök is tévedhetnek olykor." [373.]. Majd az ezt követő (11.) jelenetben teljessé lesz a szakralitás: Pieknowska emlékkönyvével, a Súgónő ereklye-kérésével. Igaz,
a gombadás meglehetősen profán ellenpontozása a szakralitásnak, ám ez még „belefér"
a Mester szegénységébe. Viszont a realitás már nem: Boguslawski nemcsak előre kéri
a háromezer zlotyt, de a nyilvánosság előtt meg is számolja a kizsárolt pénzt. Most
maga Hrehorowiczówna mondja „(felháborodva): Ez ráért volna, Mester." [377.]

14

Ezzel a befejezéssel nemcsak az I. felvonás végződik, hanem lebeg a nyitó konfliktus: vajon mennyire igaz még a legenda, minek higgyünk: a szavaknak vagy a szemünknek, fülünknek.
A kibontakozás

II.: a próba

A próba jelentőségét az adja, hogy Boguslawski megkísérli átvenni az irányítást.
Úgy viselkedik, mintha nem vendég lenne, hanem a lengyelséget képviselő színész,
a színháztörténet legendás manipulánsa. Az első jelenet egy óriási játszma, tele apró
konfliktushelyzettel, amelyek az idő múlásával nemcsak az előadás felé mutatnak, hanem megoldásukban visszafelé is: miért is engedélyezték a remekművet.
Az első forduló „A NÉMA SZOLGA" címet viselhetné [378-381.]. A kihúzott néma
szolga, Tartuffe segítőtársa egybecseng a próbát megtekintő néma nézővel, Chodzko
kritikussal. Boguslawski egyedül van, megpróbálja Kaminskit és Rogowskit maga
mellé állítani, de legfeljebb Rybak segítene, hogy ne kelljen játszania a Rendőrhadnagy
szerepét. Ám Kazynski leállítja a próbálkozást: „(ordít): Nem jön be senki sehová! Ez
a darab nem a titkosrendőrség magánakciójáról szól! Itt én vagyok a direktor! A színház
az enyém!" [381.] Ekkor még csak Hrehorowiczówna van a Mester hullámhosszán,
bár lehet, hogy nevetése mögött Kazynski kakaskodásának lekicsinylése van.
A második menetnek a „MICSODA FERTŐ" lehetne a címe [381-390.]. Boguslawski
kezdi átvenni az instruálást, Skibinska elfogadja, Kaminski és Kaminska szintén. Boguslawski nemcsak pontosan és logikusan vázolja fel elméletét, hanem a szerelmi vallomás megjelenítésével érzelmileg is maga mellé állítja Kaminskát. Hiába tiltakozik Kazynski („Ez nem szerelmes darab... Kiforgatja Moliére szövegét... ezt mind egy gonosztevő mondja, egy álszent, egy... egy sátán!"[386.]), Boguslawski bedobja minden
tudását. Mellé áll Kaminski, sőt ötletét továbbgondolják a többiek: a Súgónő, Hrehorowiczówna, Rybak és Niedzielski. Meg lehetne teremteni a tükröt; a színészek olyan
erkölcsi züllést állítanának a közönség elé, amelyben azok élnek, amelyről nem akarnak tudomást venni - mert nemcsak lengyelségüktől hagyják magukat lassan megfosztani, hanem a kereszténységen alapuló európai erkölcsi normáiktól is. (Mindezt igazolják az eddigi leleplezések és önvallomások.) Kazynski először megpróbálja a Mesterrel
szembeállítani a színészeit - utal a vendégjátékra (és a pénzre), majd a közönség alacsony értelmi színvonalára mint akadályra. Végül ismét a direktori-rendezői tekintélyére hivatkozik: „Szorít az idő... Jól vagy rosszul elő kell adnunk a Tartuffe-öt, amely
a Mester jutalomjátéka... Szövegmondást kérek, nem átélést." [391-392.]
S ekkor indul Kazynski ellenjátéka: „A NÉV - ÁRU"! Most derül ki, hogy a kormányzó, a gubernátor az előadás után fogadáson fog kezet a színészekkel. Boguslawski
kétségbeesetten hivatkozik az időre, ti. az előadás után rögtön postakocsira akar ülni.
Kazynski először az értelemre akar hatni - „nálunk a gubernátor nagyobb úr, mint
Varsóban a nagyherceg. Személyesen tőle függ sok ezer lengyel sorsa... személyesen
engedélyezte önnek a Tartuffe-öt" [392.]. Aztán feszesebb lesz: „a fogadáson való részvételéért külön fellépti díjat fizetek... Önnek a neve eladó, mester." [392-393.] És Boguslawski veszít.
A Mesternek még van egy utolsó kísérlete: „A MAGÁNY ÁLDOZATA". [393-396.]
Ha meg tudná győzni az Orgont játszó Rogowskit, hogy Orgon tragikus hős; aki magára maradt, s magányában kétségbeesetten nyúl az egyetlen ember felé, aki (bármilyen szándékkal is) hajlandó mellé állni, akkor talán menthető lenne az előadás. [1984
decemberében Rajhona Ádám szinte előkészítette ezt az értelmezési azzal, hogy bakit

15

játszott: nem az eredeti szöveget mondta „vőül veszek", hanem „nőül veszek" - persze,
javította is: ezzel is segítette az értelmezést - A. K.]. De Kazynski közbelép: „Csináld
úgy, ahogy eredetileg csináltad" [396.], ismét érvényesíti hatalmát.
S ekkor jön a végső csapás! Amikor Rybak elkezdi a napkirályt dicsérő monológját, akkor be kell fordítani a kulisszákat. Az egyikre nagy fehér lengyel, a másikra nagy
fekete cári sas van festve, a középsőn pedig egy nagyméretű egyenruhás alak, koszorúkkal körülvéve: I. Sándor cár. S mindez nem elég. Kazynski dirigál: „„Lelkesebben,
az istenit! Az uralkodódról beszélsz! És tessék a páholy felé fordulni! O t t ül majd
a gubernátor! Mintha maga a cár ülne ott!... Mindenki letérdel... Wróbel megfújja a kürtöt!.... Homlokot a földre! Mindenki!... Páholy felé fordulni! Karokat kitárni!... Ez
az... A taps alatt így maradtok térdelve." [403-404.] És jut külön Rybaknak is: „Cári
testőrtiszti egyenruhát kapsz. Ügy becsüld meg magad. Pattogós légy, és rajongó."
[404.] Mintha pont lenne a végén: „Aki nem ér ide hatra, azt a csendőrség vezetteti
elő."[405.]
Nemcsak Kazynski győzött, Boguslawski mellett a vilnai lengyel színtársulat szenvedett vereséget. Végre kiderült, hogy miért engedélyezték a darabot: a lengyel lojalitás
demonstrációjává változtatták. Ez lesz az alapkonfliktus: a gubernátor és emberei, illetve a direktor olyan helyzetet teremtettek, amelyben jóérzésű lengyel emberek nem
tudnak élni. (Az Ikszekben volt is olyan szereplő, aki öngyilkos lett.)
A próbát követő szünetben (a II. felvonás 2. jelenete) a vert hadak eljátszanak a lehetőségekkel, miközben Chodzko, a kritikus és a nagy manipulátor (?) megpróbálja
maga számára kifacsarni az elismerést. Boguslawski hallgat, csak Rybak és Hrehorowiczówna háborodik fel - de ez az út nem járható, ők is tudják. Érdekes, hogy Niedzielski emelkedik először a sokkoló élmény fölé: „Nem olyan rossz a darab vége,
kérem. Ha szabad megjegyeznem, el lehet játszani ironikusan is..., hogy a deus ex machina csak fintor legyen. El lehetne játszani, egyszer." [407.]
Az ötletre nem reagál senki, mert most köszöntik igazából a Mestert (Hrehorowiczówna: „Hát, isten hozta minálunk, Mester." [407.]), hiszen a megalázottságban és
a kiszolgáltatottságban először kerültek egy szintre. Chodzko újabb kísérlete is sikertelen, mert Mester végre ismét az előadáson kezd gondolkodni. Niedzielskinek már nem
ötletet, hanem rendezői utasítást ad, estére: „De te hivatalnokot játszol. Embert. Aki
élvezi a hatalmát." [407.]. Chodzko most pártfogással kísérletezik, de Boguslawski lesöpri a finom követelést, most már a darabbal foglalkozik.
S ekkor jön Rybak nagy ötlete: „A legszívesebben be se jönnék a jelenetre! Jó kis
botrány lenne, mi? Várják a cár kegyét, és nem jön!" [409.]" Boguslawski azonban látja
a következményt is: „Megér neked egy vicc pár év Szibériát?" [uo.]. Viszont innentől
kezdve megtalálja magát, két ötletet is kapott. S ekkor pontos információt kap az előadásról, Chodzko is, Kaminska is azt mondja, hogy a fogadás az utolsó szünetben lesz,
az előadás után a gubernátor nem ér rá. Boguslawski biztosra akar menni; emlékszik
ugyan a Kellékes és a Díszletező nyitó beszélgetésére, de azért megkérdezi a kritikust,
hogy feljelentésre vagy feljelentés nélkül viszik-e itt el az embereket. S hogy a feljelentésnek szóban vagy írásban kell történnie. Chodzko meglepetten úgy felel, mintha
nemcsak kritikus lenne. Boguslawski a következményekre is kíváncsi - ez már sok
Chodzkonak is, most már elmegy. (Eddig végig jelen volt!)
Mindez azonban mintha titokban történne. A Mestert most fogadják be őszintén,
már nem érzik föléjük magasodni, sőt. Skibiriska tanácsot ad neki, hogy mit kell tennie az itteni közönségsikerhez. Kaminska mégis vele akar szökni, Boguslawski csak

16

úgy tudja elhárítani, hogy megsérti női önérzetét. S a felmagasodás is bekövetkezik:
a Díszletező átadja családi ereklyéjét, egy szép tőrt. Van azonban a végén egy érthetetlen
mozzanat: Boguslawski bocsánatot kér Rybaktól. Majd, hogy figyelmét elterelje, megemlíti, hogy egy rögtönzött Tartuffe-'monológgal fogja befejezni az előadást.
A kibontakozás

III.: az előadás utolsó szünete

A IH. felvonás első jelenete a fogadás. A gubernátor megtestesíti az elnyomó hatalom természetét: atyáskodás és egocentrizmus, korrupció- és manipulációkészség ugyanakkor kiderül, hogy mi a díja az együttműködésnek. A dotáció megadása - egy
legyintéssel - az eddigi erőfeszítések és megaláztatások jelentéktelenségét bizonyítja:
akár tesznek érte valamit, akár nem, egy intéssel elintézhető. A végkifejlet szempontjából lesz fontossá Boguslawski kétszeres kiemelése: egyrészt tolmács nélkül, franciául
(a műveltségét fitogtató orosz arisztokrácia nyelvén) beszélgetnek, másrészt a páholybéli meghívás a személyes lekötelezés felé mutat.
A következő jelenetben láthatjuk a helyiek reakcióját. Ismét, harmadszorra vagy
negyedszerre összeomlik a legenda. A csalódást Rogowski fogalmazza meg: „Emberi
kapcsolatok! Partnerek! Magasztos eszmék! Aztán az első szóra ugrik a gubernátor páholyába, riszálni a seggét." [419.] Kazynski attól tart, hogy a vendégművész ott ragad
a nyakukon. Viszont egy kialakuló Boguslawski-tábor szószólójaként Hrehorowiczówna megkísérli rávenni Kazynskit, hogy a szokásoknak megfelelve, ünnepélyesen
búcsúzzanak a Mestertől. A rosszulléttel való zsarolás csak időlegesen jön be; a direktor úgy dobja el Boguslawskit, akár a kifacsart citromot.
A páholybeli jelenet mintegy Kazynskit igazolja a nézők előtt. Boguslawski nemcsak nyal a tábornoknak, de a feljelentésig alacsonyodik: „Úgy hallottam, hogy az
egyik színész, Antoni Rybak... egy késsel neki akar esni a képmásnak... éppen a legnagyszerűbb pillanatban... az egyenruhája bélésébe rejtette a kést... cári egyenruha,
testőrtiszti." [423.] A nézői megdöbbenés elfelejteti velünk, hogy Boguslawski ugyanakkor „teszteli" a hatalmat: ha a képmásról, a cári egyenruháról nem tőle értesülnek,
akkor az ötlet tőlük eredhet. Boguslawski feljelentését hitelesítheti Chodzko is, hiszen
ő ott volt a próbán, tisztában lehet Rybak érzelmeivel. A gubernátor mosolya oda teszi a Mestert, ahova nézőközönség is: „Ettől féltünk mi annyira? Ezt kellett nekem lenyomoztatnom? ... Ez? Tudja, mi ez? Egy színész." [424.] (Bár látszólag nem ide tartozik, de a „színész" jelentése és hangsúlyozása kísértetiesen emlékeztet Szabó István
Mephisto című filmjében a Tábornok minősítésére. Emlékezzünk arra a jelentre, mikor
Höfgens az irodában kérelmez a „barátságra" hivatkozva - A. K.) Igaz, a későbbiek
ismeretében azt mondhatjuk, hogy a gubernátor most követi el a tragikai vétséget:
elbizakodottságában fel sem tudja tételezni, hogy Boguslawski még képes valamilyen
akcióra.
így zárul jogosan a kibontakozás utolsó önálló jelenete - mert utána Moliére úr
szövege következik - a gombok átadásával. Semmi díszes ajándék, semmiféle ünnepélyes külsőségek, Kaminska akciója nemcsak a sértett nő bosszúja: azt bizonyítja, hogy
Boguslawski senki és semmi. (Viszont az, ahogyan erre a Mester reagál - „...álj, maga
elé mered, aztán zsebrevágja a gombokat, és kisiet balra" [425.] - , némiképp együttérzést kelthet.)

17

A tetőpont
A befejező csúcsjelenet a hatalmi manipuláció megvalósulása lehet: bár Niedzielski
játéka kétségekre ébreszt a hatalom mibenlétéről, de Molière magasztaló monológja a
Rendőrhadnagy szájából most nem XIV. Lajosnak szól. Nem a napkirálynak, a letűnt
uralkodónak, hanem I. Sándor cárnak, az őt szimbolizáló festménynek, az őt megtestesítő gubernátornak; s a Rendőrhadnagy cári testőrtiszti egyenruhája megnyugtató
bizonyítéka annak, hogy itt, Vilnában, a Litván Kormányzóságban, az egész Orosz Birodalomban rend és béke van. A cár atyuska egyformán ragyog orosz és nem orosz
alattvalóira (bár az utóbbiak renitenskedése ezt nem érdemelné meg). Jogos a kürtszó,
a fanfár, szükséges a térdre, arcra borulás - és akkor nem marad el a kegy sem: a dotáció, a lengyel nyelvű szórakozás... és majd még meglátjuk.
Ám mindez nem következik be! A Rendőrhadnagy nem jelenik meg - és Boguslawski rögtönzött monológja leleplezi a csalást: nem Boguslawski a csaló, aki hamisít,
hanem a megszálló uralom. S bár a monológ csattanója lojalitástól csöpög - „Én megérdemlek minden büntetést, bármi vár, / E házat pedig áldja meg - maga a cár!" [433.],
orosz- és hatalomellenessége kétségtelen. Ezt a „főrendező" is felismeri: „Gubernátor
felugrik, kirohan a páholyból, Chodzko és adjutánsok utána." [uo.]
Boguslawski eleget tett a legenda elvárásainak.
A megoldás
Ahogy a konfliktus többrétegű volt - és felismerése hosszabb időt igényelt, a megoldás sem egyszerű. Damse, Rogowski, Pieknowska és Kaminski nem értik, ami történt; az egészet botránynak tekintik - ebből fakad a félelmük is. Tulajdonképpen Kaminska is csak a botrányt látja, de ezt a Mester játékának tulajdonítja. Számukra megnyugtatóan ér véget a darab: játszhatnak tovább.
Niedzielski, Skibinska, Hrehorowiczówna, a Súgónő megértették Boguslawski
„húzását", sőt a közönség is („iszonyú csönd... és érzem, jön lentről fölfelé... árad fölfelé... valami néma, hatalmas öröm..." [434-435.]).
Kazynski megjelenése tisztáz mindent: valóban hazafias tüntetés színhelye lett
a színház, de nem büntetnek meg senkit. Azazhogy mégis: Wróbel, Chodzko ki van
rúgva. A dotáció marad, viszont az egész esetet agyon fogják hallgatni: kritika nem
lesz, Rybakot Grodnóba száműzik hivatalnoki kinevezéssel. S az egész magyarázata
a részegség lesz - ezért szesztilalmat rendelnek el. [A második bemutatótól kezdve az
előadásokon ilyenkor felnevetett a közönség: Mihail Gorbacsov, az SzK(b)P főtitkára
1986-tóla nagy reformot éppen a szesztilalommal kapcsolta össze - Á. K.]
A Kellékes és a Díszletező valamit megsejtenek Boguslawski tetteiből, de mert épp
ők mondják ki („Magát is ő vitette el egy kicsit." [441.]), ezért hihetetlen. Rybak lesz
a tanúja, hogy a legenda él, csodák vannak - és lesznek. Ezt a Díszletező fogalmazza
meg: „Sokfele jár. Mindenhová elvetődik, legalább egyszer." [uo.]
S az utolsó sor, Rybak végszava nemcsak Boguslawskinak szól, hanem a nézőknek
is, hogy megjegyezzék, látták Major=Boguslawskit: „Amikor itt játszott Boguslawski,
a Mester...Hát, itt is voltunk egyszer." [442.]

18

MIT TEHETÜNK MÉG A DARABBAL

Természetesen a szerkezeti értelmezés nem merítette ki a lehetőségeket.
Molière, a művész és a hatalom

viszonya

Érdemes megvizsgálni Molière életútját, hogyan fonódik össze a színházzal a hatalom. Ez a feladat viszonylag könnyen megoldható, mert magyarul is megjelent M. A.
Bulgakov regénye, a Molière úr. élete (Bp., 1974.) S itt többfelé ágazhat a vizsgálódás.
Egyrészt megnézhetjük az Álszentek összeesküvése /Képmutatók
cselszövése /Molière
címen elkészült darabot, amely számomra előlegezi Tom Stoppard Rosencrantz és
Guildenstern halott című drámájának színház-parafrázisát. A két Bulgakov-értelmezés
az uralkodó és a hatalom anonimitását megtestesítő szervezet szorításában mutatja be
az alkotás lehetőségeit.
Másrészt elolvashatjuk a művész-hatalom viszonyát taglaló Puskin utolsó napjai
című tragédiáját. Puskin sorsa nemcsak orosz belügy; a kelet-európai birodalmak sajátosságai, a jelen fölé emelkedő viszonyai tárulnak elénk.
Utoljára maradjon Bulgakov életrajza, a nevezetes 1930. április 18-i telefonnal: Sztálin elvtárs személyesen intézkedik a tehetséges orosz író sorsáról. S már ott vagyunk
egy másik történetben, a Mester és Margaritában. A művek és motívumok értelmezésével most adósok maradunk.
Ajánlatos visszatérni a regényhez is, mert abban is megjelenik Molière alakja.
A fösvény bemutatójára készülő, megsüketülő Boguslawskinak víziójában megjeleni
a példakép:
„- Eljöttél, Jean-Baptiste? - morogta Boguslawski, aránylag szívélyesen.
Molière az asztal másik oldalán foglalt helyet.
- Miért éppen Harpagont akarod játszani? - kérdezte Molière.
- Nem mindegy? - kérdezte vissza Boguslawski.
Kicsit hallgattak. Boguslawski meg volt tisztelve.
- Majdnem minden darabod remekmű, öregem - mondta a szellemnek.
Molière szemlátomást örült a bóknak. Hiú szellem volt.
- A Tartuffe azért jobban illene hozzád - mondta a szerző kissé megrovóan, miután
kiörülte magát. - Ezekben a napokban, ugyebár...
Molière kajánul vigyorgott, ezt Boguslawski kicsit rossznéven vette.
- Mondd csak - folytatta Molière szemtelenül, vendégjogával visszaélve - , mitől
érezted úgy este, elalvás előtt, Siegmund ágyában, hogy mindezt átélted már egyszer?
Boguslawski hallgatott.
- Megmondom neked - mondta Molière, továbbra is kajánul, a halhatatlanság magasából - , mert egyszer már játszottad Tartuffe szerepét.
- Muszáj neked mindent kikotyognod? - kérdezte Boguslawski.
Molière megsértődött.
- Akár el is mehetek - mondta.
- Ne menj el - kérte Boguslawski.
Molière maradt.
- Na igen - mondta Boguslawski - , voltaképpen megnyugtató lehet a számodra,
hogy az alaphelyzetek a halálod óta is milyen szépen ismétlődnek.
Molière titokzatosan mosolygott.

19

Csakhogy - folytatta Boguslawski - ma másképpen kellene eljátszani a darabot:
Tartuffe-nek van igaza, és nem az őt körülvevő hülyéknek. Ezt te még nem tudtad,
kedves Jean-Baptiste.
- Hm, hm - mondta erre Molière titokzatosan, és nevetett.
- Na nem - mondta Boguslawski - , annyira azért még te sem voltál okos.
Felszaladt a szobába kezében a gyertyával, előkotorta a Tartuffe francia példányát.
Molière a gyertya körül gomolygott.
- Nézd csak - mutatta Boguslawski a példányt." [in Az Ikszek Bp., 1981. 545.]
A Tartuffe-ra való utalásban csak az a szép, hogy ekkor még nem volt szó a dramatizál ásról.
A jellemekről
BOGUSLAWSKI
összetett figurájához Spiró ad kulcsot, ezt a regényhez vette kölcsön
Major Tamástól az író: „Addig jó, amíg játszol!" [in Jámbor Judit: Amíg játszol.
Beszélgetés Spiró Györggyel Bp., é. n. 1998/99 207.] A Mesterre minden igaz, és
mindennek az ellenkezője - maga mondja Kaminskának: „Én például, azt hiszem,
őszintétlen vagyok az életben. Mélyen és szenvedélyesen őszintétlen, hogy a színpadon
adhassam ki azt, amit... amitől az életben talán meg is halnék." [413.] Boguslawski
megmérgezi környezetét, megnyomorítja a vele élőket - ez a regényben részletesebben
megvilágosul - , de tehetsége és tudása a színpadon az örök emberi felmutatására törekszik. Ezt még a hatalom is felismeri: „Ön túlságosan nagy színész, uram. Elhiszem,
hogy ön őszintén és készséggel kívánna törleszkedni aktuális kívánalmainkhoz. Az ön
tehetsége azonban, uram, hegyvonulathoz hasonlatos, és ön sem sejtheti, mikor és milyen feszültségek idéznek elő önben akkora földrengést, amely minket is elsöpör...
Sajnos ritka példány a művészetben a titáni adottságokat a középszerrel vegyíteni képes goethei zseni. Megengedem, egy nálam invenciózusabb politikus talán még önt is
madzagon tudná rángatni, én azonban, s főként mi... az ön egyetlen önkéntelen,
őszinte gesztusába is belebukhatunk." [Az Ikszek 469-470.]
KAZYNSKI
jellemének központi kérdése az „ár"; ám nem tudja felbecsülni, hogy
minek mi az ára (arról nem is szólva, hogy van olyan is, aminek nincs, nem lehet ára).
Ezzel válik komikus figurává, akin csak azért nem nevetnek, mert a környezetében
élők ki vannak szolgáltatva neki. S azt csak mi nézők vehetjük észre, hogy egysíkúsága
mennyire kiszolgáltatottá teszi őt magát is. Kazynski a menedzser-iparos, aki a sikert
egyedül a pénztári bevétel asztaláról tudja megítélni - figyelemre méltó viselkedése és
reagálása a próbán. Később sem érti az egészet: „Tisztátalan dolgok ezek... Gyanús ez
nekem, hogy a művészet, hogy ennyire bonyolult a művészet..." [421.] Egyedül csak a
nemzeti kérdésben tudna a középszer fölé emelkedni, de ehhez meg gyáva.
ROGOWSKI,
a vezető színész egy párt alkot a rendezővel. A színészi hiúságra érzékeny (ha róla van szó), de tapintatlan és udvariatlan, modortalan és szemtelen. Még
arra sem képes, hogy a Mester magyarázatain elgondolkodjon. Talán sejthet valamit saját törpeségéről, ezért áll a direktor oldalára szinte minden esetben.
KAMINSKA, a vilnai csillag annyira megrekedt a helyi sztárság fojtogató légkörében,
hogy csak sejti, mi mindenre volt képes Boguslawski, ha emelni akart valakit. Igazi, félelmetes intrikus majd akkor válik belőle, ha Kazynskinak más szeretője lesz, s őt nem
egyedül fogják majd meghívni a tiszt bálokra. Mentsége és hibája egyszerre, hogy pontosan látja helyzetét - nem szívből cselekszik, tetteit az ész és az érdek határozza meg.

20

KÁMINSKI,
a „kiváló jellemszínész" (Kazynski) a társulat olyan oszlopa, aki minden
darabban betölti a rá osztott szerepet. Önálló gondolkodásra alig képes - a magyar
színháztörténetből Déry István jut az eszünkbe, aki feleségül vette Széppataki Rózát.
SKIBINSKA nemcsak jellemszínész, ő az első, akinek a nézőket alkotó hétköznapi
emberekkel rokon érzései vannak. Nem véletlen, hogy ő fogalmazza meg a darab sikerét. Visszavonulttá teszi az anyai szenvedés, de a lehetséges bukás és áldozattá válás
nemcsak föltámasztja benne a szolidaritást, hanem úgy tud a Mesternek tanácsot adni,
hogy az meg is, el is tudja fogadni.
SKIBINSKI alkoholizmusa nem menekülés, nem gyógyulás, hanem személyre szóló
racionalizált életmód. Ha már nem tud tenni a hatalom ellenében, akkor pusztítsa el
azt, ami a rendelkezésére áll: saját testét.
HREHOROWICZÓWNA
nemcsak nagy idők tanúja, hanem azok közé tartozik, akiket
Boguslawski maga mögé utasított, amikor fölemelkedett. Ismeri a kisebb trükköket,
amelyekkel megőrizheti a helyi színházi nagyasszony képét - és van még benne némi
tisztesség-érzet (emlékezzünk arra, amikor megrója a Mestert a pénzszámlálás után).
Belőle még így is, most is lehetne nagyobb, mert tud(na) tanulni a Mestertől. Viszont
megállapodott, hiányzik belőle az új utáni vágy.
PLEKNOWSKA
kisméretű figura; a Katonában azzal színesítették, hogy Damse vette
pártfogásba. Valószínű, hogy semmi köze nincs Chodzkohoz, maga a vidéki tapasztalatlanság. Nem valószínű, hogy képes lesz az árulásokra, intrikákra; lehet, hogy csak
addig lesz színésznő, míg férjhez nem megy.
DAMSE az új nemzedék, a jövő Rogowskija. Viszont nem tud annyit sem, ezért keres kapcsolatokat a hatalommal. Nemcsak arról van szó, hogy tudja a gubernátor nevét, vagy hogy adatokat (kritikákat, metszeteket - s még ki tudja, hogy mit) gyűjt, hanem hogy miként viselkedik válsághelyzetben. „Szerintem írásban határoljuk el magunkat"[434.] - ha ez a hatalom tudomására jut, akkor nem kell Wróbel után, helyett
mást keresni. S Damse is rájön arra, hogy ez a fölemelkedés útja.
NIEDZIELSKI
abban különbözik Skibinskitől, hogy nem alkoholista. A színházi
munkát alázatos hivatásként fogja fel, s maga csodálkozik a legjobban azon, hogy neki
is lehetnek ötletei. Mindent megcsinál, hogy fönnmaradjon a színház - és nem a megélhetés hajtja. Talán ebben a kisemberi, de mégis fölemelő elhivatottságban emelkedik
Boguslawski, a színpadon varázsló^Boguslawski mellé.
RYBAK a rezonőr a darabban. Ö az író, a figyelő; kicsit az író alteregója. Nem véletlenül ő esik ki a színházból - ötleteit még nagyon sokáig nem fogja elfogadni se a mindenkori színházi vezetés, se a közönség. Ahhoz túl gerinces, hogy saját színházat, társulatot szervezzen; majd az asztalfióknak íródnak a darabok. (Egyébként nemcsak
a darab fejeződik be vele. A regénybeli hasonmás, Antoni Fiszer zavaros naplólevelével
fejezi be az író a művét.)
WRÓBEL - CHODZKO
- GUBERNÁTOR-,
egy csoport tagjai, a hatalommal való élés és
visszaélés különböző szintjein. Nem tudni, hogy az Ügyelő milyen szellemi színvonalon súgja be a társait, az viszont sejthető (sőt a tolmácskodás bizonyítja is az előadás
utolsó szünetében), hogy a nemzetét eláruló kritikus meghamisítja a beérkező adatokat, csakhogy nagyobb fontosságot tulajdonítson a munkájának. Elképesztő szemtelenséggel libben át a besúgófőnök szerepéből a színházbarát kritikus szerepébe, de
a helybelieket sem tudja ezzel megtéveszteni.
A SÚCÓNŐ-A
KELLÉKES
- A DÍSZLETEZŐ:
egy másik csoportot alkotnak. Ok azok
a nem művészek, akik életüket teszik fel arra, hogy a vilnai színház működjék. Ki mű-

21

veltebb, ki kevésbé, de emberek: ők a kapocs a nézőközönség felé. Jobban hisznek
a csodákban, hiszen nap mint nap látják megvalósulni az elképzelt világokat.
Egy lehetséges összehasonlítás
A Spiró-művekben két vígjátékíró idéződik meg: Moliére és Carlo Goldoni. Ajánlatos lenne kiselőadások keretében összehasonlítani a francia és az itáliai színháztörténeti, politikai viszonyokat. S ha már a színháztörténetről van szó, arról is lehetne beszélni, hogy miben különbözik, miben hasonlít egymáshoz a francia és az olasz klaszszicista színház. Ujabb téma lehetne a moliére-i és a goldoni dramaturgiai hagyomány
(források és színpadmegoldások) összehasonlítása - mindezekhez persze idő és diákcsoport (olvasói szorgalom) szükséges.
A másik út is az előbbihez kapcsolódik: a két vilnai (a regénybeli és a darabbeli)
előadás összehasonlítása. A szereplők többé-kevésbé azonosak; csak le kell vonni az
a különbséget, hogy az egyikről elbeszélés során értesülünk (még csak nem is Boguslawski meséli el), a másikat pedig befogadóként átélhetjük. Az eredménnyel a színház
média-szerepére kaphatunk egyféle magyarázatot.
Az igazán kíváncsiak hozzávehetik a regényben, Az Ikszekben elbeszélt Boguslawski-előadások elemzését is. Akárcsak a Tartujfe-érielmezés
sokszínűségében, a regénybeli darabok megvalósítása során is olyan ötleteket kaphatunk, amelyek nemcsak
a játszott darabok befogadását könnyítik az értelmezési tartomány tágításával, hanem
egyfajta befogadói iskolát is jelentenek. Ennek „elvégzésével" értőbb nézőkké válhatunk. (Nem.véletlen, hogy Spiró nemcsak író is; tanít az ELTE-n és a Színház- és Filmművészeti Főiskolán is.)
Rendezői koncepciók - helyette kis bibliográfia
Az igazi színházi-dramaturgiai csemege az lenne, ha értékelnénk és értelmeznénk
az egyes előadásokban visszatükröződő rendezői koncepciókat. Találhatunk számos
szempontot, csak néhányat említek. Kezdhetjük azzal, hogy mit húztak a darabból.
Aztán a színházi tér betöltése: a díszletek, a mozgások; a nézőtér és a színpad viszonya.
Szólhatnánk a színészválasztásról, a jelmezekről, a világításról és a hangeffektusokról.
Megvizsgálhatnánk, hogy változtatott-e valamit a korábbi rendezői elgondolásokhoz
viszonyítva - vagy esetleg módosította-e saját koncepcióját. (Ez különösen akkor érdekes, ha valami ok miatt, vendégjáték, színházi fesztivál stb., a már kész darabot más
színházba kellett elhelyezni.) Szóval, akadna még feladat - ám ezek megoldásához
mindenképpen élő előadások, vagy azok rögzítéses ismétlése kelletik.
Ám a további elemzés helyett csak egy kis bibliográfiát adhatok, az egyes előadásokhoz kapcsolódva:
A Katona József Színház produkciójáról:
Tarján Vera: Színmű a színházról és a legendáról. Pesti Műsor, 1983: október
Tarján Vera: Katona József Színház Az imposztor. Pesti Műsor, 1983: október
Bányai Gábor: Az őszinteség módozatai. Népszava, 1983.11.01.
Barta András: Az imposztor. Magyar Nemzet, 1983.11.05.
Mészáros Tamás: Örülj, hogy színházban élhetsz. Magyar Hírlap, 1983.11.06.
Bécsy Tamás: Folyamat vagy viszonyok. Jelenkor, 1984/1.
Bécsy Tamás: Színházi előadások Budapesten. Jelenkor, 1984/3.

22

A Veszprémi Petőfi Színház előadásáról:
Zappe László: Éljen a színház. Népszabadság, 1988.11.12.
Koltai Tamás: Lehet játszani. Elet és Irodalom, 1988. 11.05.
Csáki Judit: Spiró darabja. Kritika, 1988/12.
A Kolozsvári Állami Magyar Színház bemutatóiról:
Sajnos, nem találtam adatot.
A Soproni Petőfi Színház színészeinek játékáról:
Xx: Komédia Sopronban. Kisalföld, 2001.03.19.
Stuber Andrea: Ki nő ki. Artpont Pont Magazin, 2001.07.02.
A Pécsi Nemzeti Színház előadásáról:
Xy: Fülszöveg a Pécsi Nemzeti Színház honlapján
Ditzendy Attila: Egy botcsinálta kritikus. Magyar Nemzet, 2002.12.31.
Csáki Judit: Spiró és Pécs Színház 2003/1.

Mindezekkel együtt és függetlenül ajánlom, hogy akár színházban, akár videofelvételről, nézzük meg Spiró György darabját! Nemcsak tananyag lehet, hanem jó alkalom
a szórakozásra. Függöny fel!

Köszönöm diákjaimnak, Békési Orsolyának és Nátyi Renátának az adatgyűjtésben, Karvaly
Gellért kollégámnak azok rendezésében, valamint a szegedi Deák Alapítványnak a segítségét!

23

