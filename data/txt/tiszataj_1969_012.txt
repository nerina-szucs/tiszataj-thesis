y>
'£3

<
6 / '

v s

v

/

<®

A

/ í -

M / /

,
vi-i^M-

NÉGY ALKOTÁS
A VÁSÁRHELYI
PICASSO-KIÁLLITÁS
ANYAGÁBÓL

XXIII.
ÉVFOLYAM
1969.
DECEMBER

12

MUNKATÁRSAINK

Bács-Kiskun megyében születtem. Akasztón.
Iskolai végzettségem szerint tanár vagyok, a
gyakorlatban „szabadúszó". Hogy meglovagoljam a kifejezést: sima mesterség lehet ez jó
úszóknak, felénk azonban csak vályogosgöurök voltak s egy kis bagger kotorta folyóvíz; úgy hívják:
Átok-csatorna.
Mégsincs
más választásom. Én onnan kilökődtem, sokat láttam, egy keveset tanultam is, de ne
kell vallani, az égvilágon semmihez sem ériek
szavakon, képeken kívül. Talán még szabadsághoz, fegyelemhez, úgy-ahogy. Magyarán:
élhetetlen vagyok. Azt mondják, fiatal is még,
de én tudom, hogy nem így van. S nem azéri,
mert másfél hónappal már túléltem Petőfit,
nem. A szárán megcsavart dinnye sorsával
vagyok vénült. Általánosabb és kényszerű elöregedés ez, erőszaktétel a „kollektív Énen",
aminek egyébként bennem való egyik s lényeges inkarnációjában ha nem hinnék (éspedig
minden érzésemmel, tudásommal, cselekedetemmel — egész életemmel): akkor mégiscsak
tanár linnek talán vagy kocsifékező. Költő
semmiféleképpen.
Feleségemmel és kislányommal Budapesten
élek. „Adaptálódom". S j a j Te, ki zajgó szívedet szoktattad csendhez: nem tudom szokni
a tülekvés zaját! Ám villamosaidon, melyeken
még Te is utaztál, ha volt rá pénzed, kapaszkodás nélkül állok: aki dűlöuiak. dombok hullámverésében nem dől kocsiderékba, itt sem
kell félnie. S nem is félhet, kit — Győri
László szavait idézve — „társak, kabátok
tartanak, oldódó övek, sálak. Nem tömegsír,
eleven tömeg." Villamosra hát, régi szekerezők, b á t r a n !
KISS BENEDEK

T
fT3

XXIII. évfolyam, 12. szám. 1969. december
TARTALOM
FARKAS ÁRPÁD: Versek
1051
KISS BENEDEK: Versek
1053
POLNER ZOLTÁN: Átváltozások (vers)
1055
TÍJRI TAMÁS: Zöldfalu (befejező rész)
1056
VERESS MIKLÖS: Versek
1074
BIHARI SÁNDOR: Versek
1075
PASS LAJOS: Vágyak és játékok (vers)
1077
BAKA ISTVÁN: Az udvar fája (vers)
1078
ÖRDÖGH SZILVESZTER: Mese az embörrül, feleségirül és a hét fiúgyerökrül (elbeszélés)
1080
f

HUSZONÖT ÉV TÖRTÉNELEM
A történelem

X

/

/

naplójából

PÉTER LÁSZLÓ: A fölszabadulás naptára
1084
LIEBMANN BÉLA—TÓTH BÉLA: Krónika — képekben
1084
HAZAI TÜKÖR
SZ. LUKÁCS IMRE: Szeged bolygói (V. rész)

1088

ÖRÖKSÉG
TOLNAI GÁBOR: A ház előtt
PÉTER LÁSZLÓ: A falukutató Kálmány Lajos
Dokumentumok (közli: Péter László)
P. L.: Balázs Béla Odesszában
v

MŰVÉSZET

ROZVÁNYI MÁRTA: A X. Szegedi Nyári Tárlatról ...
Két bemutató

1098
1100
1105
1107

a szegedi

1111

színházban

N. I.: Hunyady: Feketeszárú cseresznye
1113
K. K.: Négy apának egy leánya
1113
DÉR ENDRE: A döntő: a „hogyan" — Beszélgetés a
60 éves Szabó Miklós érdemes művésszel
1115
1049

FÖRUM
CSETRI LAJOS: A dráma útjairól
LACZÓ KATALIN: A Tiszatáj kritikai rovatának két
éve a statisztika tükrében

1117
1120

KRITIKA
Próza
ÜJFALUSI NÉMETH JENŐ: Somogyi-Tóth Sándor:
Gabi
1123
KRAJKÓ ANDRÁS: Csák Gyula: Ember a kövön
1124
VERESS MIKLÓS: Rákosy Gergely: Az óriástök
1126
íróavatás
SOLYMOS IDA: Keresztes Ágnes: Halálod ellen
PÁLYI ANDRÁS: Szentgallay Géza: A hosszú távirat
LOVRITY ENDRE: Módos Péter: A futás

1127
1123
1130

Szegedi szerzők művei
CSAPLÁR FERENC: Juhász Gyula publicisztikája
1923—26-ban
1131
SIPKA SÁNDOR: Hecksch Ágnes: Imre Sándor művelődéspolitikai rendszere
1132
BÖÖR LÁSZLÓ: Makó, az első felszabadult magyar
város
SZÁVAY ISTVÁN: Kelemen János: Mi a struktúralizmus?
N
BÖŐR LÁSZLÓ: Farkas József: Agrárszocialista moz>
galmak 1890—1907
1135
BOROS GYULA: Szöged hírős város
1135
JANKOVICS JÓZSEF: Szeged fölszabadulásától az
ország fölszabadulásáig 1944—1945; A fölszabadult
Szeged első újságjai
1136
BÁRDOS JÓZSEF: A József Attila Tudományegyetem
beszámolója
1136
OLASZ SÁNDOR: Tóthpál József: Tornyai János-bibliográfia
1137
Mi van a fiókban? Két flekk Csaplár Ferenccel
Szeged alkotó díjasai

...

\

\

\

1130
1139

ILLUSZTRÁCIÓK
LEHEL ISTVÁN (1114); PICASSO. PABLO (első címlapképen); PINTÉR JÓZSEF (1097).

TISZATAJ
I r o d a l m i és kulturális f o l y ó i r a t
A M a g y a r f r ó k Szövetsége Dél-magyarországi C s o p o r t j á n a k l a p j a
Megjelenik havonként
s z e r k e s z t i a szerkesztő bizottság •
Főszerkesztő: ANDRASSY LAJOS
K i a d j a a Csongrád megyei L a p k i a d ó Vállalat
Felelős k i a d ó : KOVÁCS LASZLO
Szerkesztőség: Szeged, M a g y a r T a n á c s k ö z t á r s a s á g ú t j a 10. T á v i r a t c í m : T i s z a t á j
Szeged, S a j t ó h á z . T e l e f o n : 12-330. Postafiók 153. K i a d ó h i v a t a l : Szeged, M a g y a r
T a n á c s k ö z t á r s a s á g ú t j a 10. Telefon 13-116, 13-500. P o s t a f i ó k 153. T e r j e s z t i a
M a g y a r P o s t a . Egyes szám á r a 6 f o r i n t . Előfizetési d i j a : n e g y e d é v r e 18, f é l é v r e
36, egy évre 72 forint. Előfizethető a Posta Központi H í r l a p i r o d á b a n (Budapest
V., József n á d o r tér 1.) és b á r m e l y kézbesítő p o s t a h i v a t a l n á l . E g y é n i előfizetések a 61 260, közületi előfizetések a 61 066 c s e k k b e f i z e t é s i l a p r a ( á t u t a l á s o k az
MNB 8. egyszámlára) k ü l d h e t ő k be. Kéziratot n e m ő r z ü n k m e g és n e m a d u n k
vissza. I n d e x s z á m 25 916. — Szegedi N y o m d a

1050'

\

\

\
X^

FARKAS ÁRPÁD

AZ ISZONY ELLEN
Jól nézünk ki immár!:
- plötty! s marokra fog rögtön a borzalom.
Pedig csak egy árva vízcsöpp
préselte át magát a csapon.
Egy nyikkanás —
s a házat csillagok közé
röpíti föl — a sokk.
Összerándul odabent áz ember
s elharapja
a puliszkavágó madzagot.
Hányik az asszony. Kezét hasára
fonja s számolja a perceket:
egy
három... öt.
Lassan félőrült már az a gyermek
az ujjak rácsai mögött.
Csak én, a kihajtott ingű
konok kölyök
megyek, hadat toborzok az iszony ellen
s megütközök.
Hé!, ami csók van a világon,
idegyűljetek! önfeledt ölelések,
simogatások, legyetek hadaim!
Ti, kiknek idegeit föltekerik a gépek
ne hagyjátok, hogy arcotokon
sötét foltokban üssön ki a kín!
Hé!, kézszorítások ezer éven át
összekuporgatott melege!
Nem érzitek? Egy naprendszerbéli bolygót
lehetne üzemeltetni vele!
S ti csak néztek: mért kiabálok?
Hangomtól átrándul rajtatok az iszonyat.
Nincs mit tennem, megadom magam.
Hatalmasabb.
1051'

ZÚZÓDÁSOK
Pici zúzódások a madarak
remegő alkonyi csöndben.
Villámaim, az arany lovakat,
isten jászlától elkötöttem.
Tovadübörög ménesem,
csődörön csattog az ostor.
A kaszálókról ideér
a tizenkét apostol,
s nézik: mi ez a nagylárma?
A gerendás ujjak homlokomon? —
A madarakból mért fut ki a pára,
a nyulat félholtra miért simogatom?
Szomorú bodzavirág-örvénylés a szemem,
lélegzetem vacogó rózsa.
A didergő nádast lesz-e ki eloltsa,
ha lobot vet szikrázó oldalamon?
S ki tart majd cinke- kötéltáncos szivem
alá sóhajnyi fészket?
A félelem kancái csörtetnek messze...
Iszonyú, vad nyár lesz, mire ideérnek.

KÉT GROTESZK
SZALONNAEVŐ
Hitből, földből ami sikerül,
lassan e tenyérre kerül.
Rétegként rá az áhítatnyi ég
simul: kevéske zsiradék,
s hogy ne bántsa azt, mi úgyis
paprikás,
hüvelykje alá bújik egy falás
kenyérnyi
héj.
A világ kész. Azt már csak hümmgeti.
Egy nyisszanás — és leválik neki
az elv,
mely szerint ízleli is az anyanyelv —
Hersen tovább a kés és arra vall:
ha jól is lakik ez a ravatal,
marad még három szalonnaszelet:
a hit, remény és szeretet.

Nos, hát a hit, az elfogyott,
a remény bőre megmaradt,
a szereteten ennyi csak a rés:
ajkához ér
a k é s!
TOMCSA
Ezerhétszázhuszonhárom
ránc lakik egy arcvonáson.
Hogyha huszonkettő volna
nem futná a koporsóra.
Kilenc erdő hulló makkja
őt, az éhezőt siratja.
Egy tál moslék = három hapták.
. . . £ s a lúgra rákaptatták!
Felnevelték sütőtökön;
csütörtökön: banketteken.
Malac süllöng, pohár reccsen,
polgár(-idül-)mester (kidől):
— Éljen Tomcsa!
— Na de miből?

KISS BENEDEK

BÉKÉVEL, HÓVAL
Borókakedvem
rejti a hó.
Köpeny a tüskés női testen —
most így a jó.
Békével, hóval
elkeverten.
Zárul az idő asszonyi rése,
kígyó szája madártojáson.
Zuhanok fordított születésbe,
zsíros bolyhok függönye számon.
Most csak a havak rétje,
rétek veszett parázsrigói,
csengők csilingelőse,
csilingelősek rézcsikói —
Most csak gazdátlanul
a béke.

HANGSZERBŐL KIHAJLÓ MUZSIKA
Zümmög a neon, gépi döglégy
belémfúló világ fölött,
befülledt, otromba kazalból
a szívem elősündörög.
Leng a harangvirág a szélben,
tátonganak tátikák,
szolmizál egy gyöngyvirág,
a Nap lantja peneg az égen.
Girhes kutyám, szerelemtépett!
süppedt szemedben sárga láng:
veszettség tajtékával szádban
fröcsköld tele az éjszakát!
Porcfüveknek sarkantyúzik
narancs virágsarkantyú,
cintányér-tenyérrel tapsol
cintányér-tenyér lapu.
Cingárrá nyúltam mint a nedves
holdvilág tűzfalak között.
Dobrokol a vízen eszelős árnyék —
az árnyam árnyék-rumbatök!
Vadlúdtorkon, tulipánszáron
vörösen, vérben tör föl az ének.
Mályvarózsa-tárogató zeng,
lánglila bolygótűz a lápon.
Pikkelyeznek, feltorlódnak
jégtáblák a téli Dunán.
Ha temetés lesz — ki temet holnap?
Kit temetek majd holnapután?
Daganatzöld minden levél,
mentik hegyeken-fagyokon át
a tavaszt, virágmuzsikát,
sátoroznak dalos vizeknél!

ZORD EGEK
Bokor legelt az égzengésben,
bődülő fák alatt,
felhőkben, az isten ínyében
villogtak rézfogak.
Fák alatt, szélben, taroló ég alatt
bokor gyanánt rég én legeltem.
Nevettem hogy mellembe dalt
jéggel tetovál a zivatar —
sebet sebre kohányul vettem.
S ülök most az idő zengésében,
vonuló, zord egek
fejszés seregét nézem
és remegek.

POLNER ZOLTÁN

ÁTVÁLTOZÁSOK
i.

Kiszellőztetem szívemből a verset
éjfél után.
Ajtót nyitok hóra, szélre.
Tombolva pattognak a bútorok:
eleven erdők.
Küszöbömön:
hegyek és ősrengetegek.
A csillag-verítékes-homlokú tél
a küszöbömön.
És a bútorok, a valaha-erdők,
a halottnak vélt fák:
ünnepelnek. Dühöng bennük a szél.
önfeledt kiáltozásuk felveri a csendet.
Sírnak, lobognak
néma bútoraink.
Csaknem szétfeszítik a fémes
pántokat, majdhogy feldúlják
a szobát örömükben.
Fel kell hogy ébresszelek ma éjszaka:
mondd, érted-e te ezt, érted-e?!
2.
Csak jön elnyújtott testtel puhán, lépked
a magasban, az árnyékok sűrű viaszába nyomódik
talpa, csak jön és csupa macska lesz az udvar,
"amint átmegy a horizonton, a kőkerítés fekete
gerincén. Csak jön. De honnan jön a macska? Milyen
világból?
Fenn a madarak gyönyörű tűzvész-éneke virágzik,
lenn a bogarak arasznyi mozdulata remeg.
Mi és ők. Együtt, összezárva. Évszakokra nyíló
udvarok omló tűzfalai között. Csupán határtalan
pusztulásunk rokon. De honnan jön a macska?
Kifakulunk, mint agyonmosott ingek. Lábunkhoz
esnek a madarak és hajnalonként ránkfehéredik
az állatok csontváza anélkül, hogy megérthetnénk
őket. Csak jön a kerítésen át, elnyújtott testtel
lépked a magasban. Csak jön. Jön. De honnan?
3.

Falak síkjával sarokba
zárt legyet néz a pók:
mozdulatlanok.

Nézem, figyelem a pókot.
A pók a legyet.
Egy lázas szemet

Mészfehér hálója csenddel,
homállyal tele.
Minden jeltelen.

érzek magamon, egy forró,
tüzes tekintetet
minduntalan.
1055'

TÉRI TAMÁS

ZÖLDFALU
Amikor a csapat kiér a Fő utcára, gyerekek szegődnek a nyomába, ők
is igyekszenek lépést tartani a nagyokkal. „Hej, hej, te hős" — kiáltják
torkuk szakadtából, és 'kacagnak.
Ütközben Blagov Miskával találkozunk. Vastag nádkötéllel átkötött hatalmas nádkévét húz maga után, tüzelnivalót.
— Filmesek jöttek — újságolja. — Jöttök moziba?
— Jövünk hát — mondom.
Anyám felment Uralszkba, hogy ruhát cseréljen élelemre.
Még a könyveimet is magával vitte eladni. Nem is jön meg az este, csak
másnap délben. Megalszik majd Agafja néni rokonainál. Agafja nénitől kérek kölcsön öt rubelt mozira.
— Tessék a pénz, fiacskám — mondja Agafja néni. — Bár azt mondom neked, istennek nem tetsző dolog ez a mozi. Meg hogy a régi templomban játsszák. De hát az én fiaim is jártak moziba. Még Petrusenykám is,
isten nyugosztalja — s könnyek tolulnak szemébe.
A kultúrház magas, rút kőépület. Templom volt a forradalom előtt.
Amikor Styopkával meg Miskával odaérünk, Andrejt látjuk verekedni. Három fiú — öregfalusiak — öklözik, rugdalják. Mögöttük áll Orlova Tonyka,
és szipog. Láttunkra az öregfalusiak otthagyták Andrejt, és eliszkolnak.
— Miért ruháztak meg? — kérdi Miska.
— Tonykáért verekedtem — mondja Andrej. — Csúfolták, hogy macskát eszik.
A melegen befűtött helyiség tele emberekkel, gyerekeknek már nem is
jut hely a padokon. A padlóra ülünk az első sor előtt. A film némán pereg,
mert nincs hangosberendezés. A vásznon motorizált német csapatok vonulnak be egy faluba. Látjuk, amint német tank egy kisfiút halálra gázol, anyja
szeme láttára. Gyermeki szívünk megtelik gyűlölettel.
A moziból jövet halljuk az asszonyoktól, hogy katonai szerelvény áll egy
állomáson. Katonák lepték el a falut, járják a házakat. Kalasnyikovéknál
is vagy öt kiskatonát találunk Sztyopkával. Az asszony éppen húsos tálat
tesz eléjük.
— Tevehús — mondja. — Már harmadik napja- fő, de még mindig kemény. Bűn is isten előtt tevehúst enni, de mit egyen az ember, ha nincs
más. Tej, az még van egy kevéske, meg köleshéjlepény.
— Nekik nem bűn a tevehúsevés, mamánya — nevet Páska. —: Antikrisztusok ők.
Mi is kapunk Sztyopkával egy-egy szeletet a tevehúsból, fogainkkal letépünk belőle egy darabot, rágjuk hosszan, aztán egészben lenyeljük. Tejjel
is megkínálja a katonákat az asszony, körbe jár a bögre. Aztán Páska szivuhás üveget vesz elő, ebből hörpintenek a katonák. Iszik Páska is meg a
fejrázós testvér, meg Iván is.
1056'

— Hát benneteket is a frontra visznek, legénykék — mondja az aszszony. — Az én uram és a nagyobbik fiam is ott veszett. Ezek ketten meg
— Páskára és bátyjára mutat — onnan jöttek vissza. Most meg Iván fiam a
soros. Átkozott ez a háború.
Az egyik katona ölébe veszi Akulinát, Gyimka pedig előszedi a harmonikáját, kozák dalt játszik, Mityka mélán énekel:
Árva lány
maradtam,,
Bimbózó
virág.
Megszeretsz-e
engerru,
Uráli kozák?
Megszeretlek
téged,
Szép kozák
leány.
Jöjj ki a mezőre,
Szól a csalogány.
Zsíros földön érő
Kalász
megremeg,
Elbújunk a rozsban:
Ott ölellek
meg.
Szeretsz-e még
engem,
Uráli kozák?
Szívem alatt
nyílik
Most már a virág.
S ha nem szeretsz,
akkor
Mondd meg, mit
tegyek:
Hozzak-e
világra
Árva
gyermeket?
Kint a
folyóparton
Zúgnak bús szelek,
Viharzó
habokban
Rút halált
lelek.
Csendesül a tájék,
Felhő
felszakad,
Csak a szellő söpör
Árvalányhajat.

N

Elandalít a dal. Ismét sűrű csönd ereszkedik a szobára. Fülünkben cseng
még a szomorú dallam. Kapatosan feláll a katona, aki Akulinát ölben tartotta,
és hirtelen sírva fakad:
— A frontra megyünk, testvéreim. Meghalni megyünk.
— Nyughass már — csitítják bajtársai.
— Meghalni megyünk, mamánya — fordul az asszonyhoz. — Nekem is
van mamányárn. Most bizonyosan engem sirat. Mamánya, itt hagyom magának az ingemet.
Letépi magáról zubbonyát, alsóingét is lehúzná, felfedi csupasz hátát.
— Megártott a szivuha — mondja Páska, aztán búcsú nélkül kimegy a
házból.
_
Az asszony nyugtatja a katonát, simogatja a fejét.
— Ne sírjál, legény. Nem hal meg mindenki a háborúban. Talán téged is
megvéd az Isten. Aztán hazajöhetsz, szép szűz lányt veszel feleségül, gyereket
csinálsz neki.
Sztyopka odasúgja:
— Menjünk Páska után.
1057'

A téli éjszakában csillagok hunyorognak. A hóban kitaposott, csúszósra
fagyott ösvényen elindulunk Kalasnyikovék fürdője felé. A keskeny ablakocskában halvány fény pislákol.
— Páska Arinkát lökdösi a fürdőben — mondja Sztyopka. — Ne menjünk
közelebb, mert meglátnak, aztán megver a bátyám.
Sokáig szótlanul bámuljuk az ablakban pislákoló fényt. Hirtelen kicsapódik az ajtó, gőzgomolyag tolul ki a hótól megvilágított éjszakába. Meztelen nő és férfi jelenik meg a fürdő ajtaja előtt, kergetőznek, belehemperednek a hóba. Aztán feláll Páska, karjaiba emeli Arinát, és beviszi a fürdőbe.
Elválok Sztyopkától, hazabotorkálok. Agafja néni rég alszik már, s alszik Burjonka is. Levetem foltozott kabátom, kibújok halina csizmámból, és
felmászom a kemencepadkára. Ott alsóingre vetkőzöm, a sarokba gyömöszölöm kacatjaimat, és bebújok az elnyűtt paplan alá. A kemence árasztja még
a jóleső meleget. Hallgatom a kisborjú cuppogását, orromat megüti a redvesedő szalma szaga. Arra gondolok, hogy holnap megjön anyám, és talán
főz galuskalevest, mert hoz egy-két kiló lisztet Uralszkból. Az is lehet, hogy
tejben főzi ki a tésztából gyúrt gombócokat. Egészen sűrű lesz a leves. Ilyet
három hónap alatt legfeljebb kétszer eszik az ember.

Az iskolában, megkérdezem Tairtól, igaz-e, amit beszélnek, hogy Szakén
elment tőlük és magával vitte Zerét, s most ott laknak a földbe vájt kunyhóban, amelyből tavasszal kiköltözött Beimbet caládja. Tair szótlanul bólint.
Szeretném látni Szakent.
— Jársz hozzájuk? — kérdem.
— Járok — mondja Tair. — Most is éppen ott voltam, és megígértem,
hogy vasárnap kimegyek a Gyerkulra, vágok nekik nádkévét, mert még kizjakuk sincs, hogy begyújtsanak.
Vasárnap én is meg Sztyopka is Tairral tartunk. Sarlót visz ki-ki magával, azzal vágjuk majd a nádat. Tair még kötelet is hoz, karikába csavarva
a válla körül. Friss hóba süpped a lábunk. Két napja még vihar tombolt, s
annyi havat hordott össze, hogy óra hosszat kellett lapátolni a pitvarajtó előtt,
ha az ember ki akart jutni a házból. Haloványan süt a nap, csillogtatja a
végtelen fehér lepelt. A Gyerkul jegéről elsöpörte már a havat a szél.
Kiérünk a falu határából. Sztyopka meséli, hogy az éjjel, amikor kiment
hugyozni, farkast látott. Nem hiszünk neki, bár tudjuk, hogy a farkasok olykor valóban bemerészkednek a faluba. Már egy lovat is széttéptek. Mégsem
hiszünk Sztyopkának, mert biztosan csak azt akarja, hogy a félsz szorongasson bennünket.
A távolban két emberalakot pillantunk meg, felénk tartanak. Ahogy közelebb érnek, felismerjük bennük igazgatónkat és tornatanárunkat. Nyikon
Prohorics frissen lenyúzott farkasbőrt cipel a vállán, puskáját Grisának adta
oda, az viszi most a sajátjával együtt.
— Hova tartotok, legények? — kérdi Grigorij Nyikanorics.
— Nádat vágni — feleli Sztyopka.
Nézzük a frissen nyúzott dúvad bőrét, oldala véres, látszik rajta a lőtt seb.
— Sztyopka is látott farkast ma éjszaka — mondja Tair.
— Farkast láttál? — kérdi Grisa.
— Láttam hát — vágja rá a pajtásom. — Éjjel, amikor kimentem hugyozni.
— Nézd meg jól, hátha ez volt az — nevet Nyikon Prohorics.
1058'

Erre mi is összenevetünk.
Sztyopka makacs, nem enged a negyvennyolcból.
— Igazán láttam — mondja.
— Jól van, K-alasnyikov, elhisszük neked — szól leereszkedőn az igazgató.
Sokáig hallgatunk, mennénk is már, de ekkor hirtelen megkérdi Tair:
— Igaz-e, Grigorij Nyikanorics, hogy Sztálin azt mondta, jövőre vége
lesz a háborúnak?
— Nem tudok róla, hogy azt mondta volna, de ha így mondta, akkor
biztos, hogy igaz.
— Tőlünk berukkolt Iván — sóhajt Sztyopka.
— Hej, fiúk, nektek is már csak a háborún jár az eszetek! — tör ki a tornatanárból.
A két férfi lassan elindul a falu felé.
Olyan sűrű a nádas, hogy csak győzze vágni az ember.
— Száz esztendeig is elfűthetnénk vele, ha levágnánk a nádat, végig a
Gyerkulon, egészen a Csaganig — mondja Sztyopka.
Hatalmas kévét rakunk, majd kötéllel erősen áthurkoljuk. Így tömör és
kerek lesz, könnyen csúsztathatjuk a jégen. Elsőnek Sztyopka húzza a terhet,
s hogy mutassa: semmi az egész, beszél közben.
— Jó pénzért veszik a farkasbőrt. El kell vinni Peremjotnojéba, ott megveszik —• mondja.
Tairnak másutt jár az esze, nem figyel Sztyopkára.
— Apám nem akar segíteni Szakennek. Azt mondta, dögöljenek meg,
amikor elmentek.
— Apád nem is tud róla, hogy nádat viszünk nekik? — kérdem.
Tair tagadóan rázza a fejét:
— Nem hát.
Sztyopka most Tairnak adja oda a kötél végét:
— Húzzad, rajtad a sor.
Amikor Szakenék kunyhója elé érünk, a nap már túljutott a delelőn és
az északi szél kergette felhőkbe burkolódzik. Ha olykor süt is télen a nap a
kazah sztyeppén, az is inkább csak reggel adódik, aztán hamar elkomorul az
idő.
Meglepetésünkre ott találjuk a viskóban Szabitot. Háttal áll az ajtónak,
észre sém veszi, hogy bejöttünk.
— Add nekem vissza Zere lányomat, Szakén — mondja síró hangon. —
Odaadom cserébe Ajgerimet. Te mondtad, hogy adjam neked az egyik aszszonyt.
Szakén panyókára vetett bekecsben ül a kunyhó közepén, az agyagos fekete földre terített szőnyegen. Zere a sarokban gubbaszt, a hideg kemence
mellett. A lány vállát fehér nagykendő takarja, s olyan furcsa ez a puha fehérség ebben az üres fedezékben, ahová az egyetlen repedt üvegű ablakon keresztül alig-alig szüremlik be a fény.
— Nem mondtam én azt komolyan, Szabit, te is jól tudod. Se Ulzsant, se
Ajgerimet nem kérem tőled. Zerét meg viheted, ha ő is menni akar. Itt
hagysz-e engem, Zere? — fordul Szakén a lányhoz.
A lány a földre szegezi tekintetét, némán rázza a fejét.
— Látod, bátyó, nem akar ő engem elhagyni.
— Tudom, hogy nem megy magától, de te elküldhetnéd, Szakén — könyörög Szabit. — Lásd, ember lett belőlem, tanfolyamot végeztem, nem ilyen
sorsot szántam az én Zerémnek. Meg aztán gyereklány ez még, mit akarsz
tőle?
1059'

— Amit akartam, azt megkaptam, vissza meg nem adhatom, ö az enyém.
Ügy élek vele, mint asszonnyal. Ezt már nem csinálhatjuk vissza.
Hirtelen csönd lesz. Szabit észrevesz bennünket. Darabig hallgat még.
Aztán közömbössé csöndesült hangon kérdi:
— Hát te is erre jártál, Tair?
— Fűteni való nádkévét hoztunk — válaszol a fiú.
— Ügy éltek, mint a koldusok — fordul ismét testvéréhez Szabit. —
Gyereksegítségből akarsz megélni?
— Ne félts te engem, bátyó, megállok én a féllábamon is. Beszéltem a
múltkor az elnökkel, azt mondta, mehetnék a kovácsműhelybe. Mert Arhip, a
félkezű kovács mellé ember kell: öreg muzsik már, aki most segít neki.
Szabit megint némán tépelődik. Aztán torkaszakadtából felüvölt:
— Hát ez a hála, testvér, amiért befogadtalak a házamba és kenyeret
adtam! Ingyen etettelek, te nyomorék!
Odaszalad Szakenhez, öklével az arcába vág. Az hanyatt vágódik, feljajdul.
Zere a két testvér közé veti magát. Zokog.
— Ne bántsa őt, apám! — Inkább engem verjen meg!
Szabit két tenyere közé fogja lánya fejét, némán a szemébe néz, majd
suttogva mondja:
— Gyere haza, Zere. Vagy tán megbántottalak?
— Most bántott meg azzal, hogy megütötte Szakent. Soha nem megyek
el tőle. Ne is kérjen engem, apám.
Szabit elfordul Zerétől, szótlanul indul kifelé. A küszöb előtt int Tairnak, hogy kövesse.
Sztyopka meg én még sokáig maradunk Szakenéknál. Zere nádat gyömöszöl a kemencébe, meggyújtja. Aztán Szakén mellé kuporodik a szőnyegre,
a fejét simogatja. Mi is melléjük telepszünk. Szakén tekintete a semmibe réved, halkan énekelni kezd:
A lány legénnyel
cicázott,
Míg csak egyszer
lebabázott,
Kicsi volt a baba lába,
Beleesett a ládába.
Hej lulinyki,
lulinyki
Galambocskám,
lulinyki.
*

A kultúrház zsúfolásig megtelt. Gyűlés van, utána majd a két napja érkezett katonai együttes ad műsort. A színpadon hosszú asztal áll, mögötte a.
falu első emberei foglalnak helyet: az elnök, a könyvelő, a gazdasági vezető, a.
felcser és a molnár. A féllábú elnök ülve tartja a beszédet, fel sem áll egész,
idő alatt. Éppen a mondókája végéhez érne:
— Olvashattátok az újságban, hogy a moszkvai pátriárka egymillió rubelt jegyzett a tankok gyártására. Most mindenki hoz áldozatot. Mert ha pátriárka is, Anyánk-Oroszország az ő hazája is.
— A pátriárkának van pénze! — kiabál be a hallgatóságból a nagy mellű.
Jevfroszinyija, aki nyaranta szakácsnő a kísérleti gazdaságban. — Annak,
mondom, van pénze! De ami nekünk van, az csak a tehén farka, abba kapaszkodunk, mert nélküle megdöglünk. Meg aztán te is jegyezhetsz, elnök elvtárs.
Neked is van pénzed. A gyerekeid finom cukorral isszák a teát. Te bennünket
ne taníts, ne agitálj! Jóllakott az éhesnek nem barátja, tudjuk mi azt. Te itt
közel ülsz a kásás kondérhoz, a mi muzsikjaink meg a fronton meghalnak^
1060'

Egész Zöldfalun nem találsz házat, amelynek ne lenne halottja. Most meg azt
akarod, hogy mi is megdögöljünk, míg te a vajas kását zabálod?
Az elnök zavartan körülnéz, mintha tanácsot várna valakitől, hogy most
mit feleljen. Aztán halkan, keserűen feleli:
— Én már végigharcoltam a magamét. Ha nem lennék rokkant, én is a
háborúban lennék. Te meg, Jevfroszinyija, ne lázítsd a népet. Itt mindenki
tudja, azért van a jegyzés, hogy még közelebb hozzuk a győzelmet. Akkor a
muzsikok is hazajönnek.
Hirtelen elhallgat. Ekkor feláll a molnár, hatalmas termetű öreg paraszt.
Gondosan nyírt fehér szakállt visel, de a koponyája egészen kopasz. Duzzadt
ökleivel az asztalnak támaszkodik, úgy beszél, mintha súlyt biggyesztene
minden szavához:
— Én is amondó vagyok, hogy te, Jevfroszinyija, a pátriárkát ne bántsd.
Mert vannak itt még hithű emberek, pravoszláv hitűek, akiket sért a te ostoba beszéded. — Aztán az elnökhöz fordul: — Írjad, elnök: harmincezer rubelt adok a tankok gyártására.
A döbbent csend nagy üveggömbként feszül a teremben, de hirtelen megpattant, rikácsoló asszonyhang hasítja át:
— Te is az újságba akarsz kerülni, szent ember? Tudjuk, honnan van
pénzed. Tőlünk csaptad el a lisztet. Abból csinálsz te pénzt.
Lárma támad a teremben. Asszonyzsivaj. Anyám mellett ülök la padon,
mellette az elnök kövér felesége, anyám füléhez hajol, súg valamit. S ekkor
feláll anyám, az elnökség felé indul. Utánanézek, érzem, hogy szívem verése
felgyorsul az izgalomtól. Az elnökasszony magához von, most az én fülembe
súgja:
— Bátor asszony a te anyád.
S már látom őt az emelvényen. Hirtelen elül a zsivaj. Mondja anyám:
— Én négyezer rubelt jegyzek.
Aláírja az ívet, s máris jön vissza a helyére. Látom, ahogyan kíváncsi
szemek kísérik végig.
Megint szól az elnök:
— Na, elvtársak, látták ezt az evakuált asszonyt, még tehene sincs.
S mégis elsőként jegyzett. Mert van öntudata . . .
A terem másik végéből — az elnök szavába vágva — harsány férfihang
dörög. Arhipé, a kovácsé ez az erős hang:
— Emberek! Asszonynépek! Én is jegyzek. És nektek is csak azt mondom, hogy ne lármázzatok hiába. Mert jómagatok is tudjátok, hogy jegyezni
úgyis kell. Meg aztán az elnök is igazat mondott: arra van ez az egész, hogy
mielőbb vége legyen a háborúnak s a mieink is — már aki még él közülük —
hazatérjenek.
Mint tavaszkor a jégpáncélból kitört folyam, úgy indul meg az emberáradat az emelvény felé. Hosszú sort alkotva haladnak el a muzsikok és az
asszonyok — minden muzsikra tán húsz asszony is jut — az elnökség hosszú
asztala előtt. Bemondják az összeget, és a láttára felvezetett összeg mellé írják a nevüket: a fiatalabbja fürgén, könnyedén, az öregebbje — mert a nevén kívül mást nemigen tudna leírni — üggyel-bajjal, kínlódva, duzzogva,
némelyiknek még verejtékcseppek is kiülnek a homlokára.
Anyámhoz bújok, és arra gondolok, hogy milyen hős is ő. Szeretném megcirógatni, de szégyellném magam az emberek előtt.
Lassan, vontatottan halad a sor, de egyszer csak vége szakad a ceremóniának. S mikor ismét a padokon szorong a nép, leviszik a színpadról az asztalt, és megkezdődik a műsor.
1061'

Katonák, katonalányok népi tánccal, énekkel szórakoztatják a falusiakat,
majd tréfás jelenetek következnek.
Az egyik villámtréfa arról szól, hogy két férfi egy nőnek udvarol, s hogy
kiderítsék, kié választottjuk szíve, halottnak tettetik magukat. Amikor a nő
¡színre lép, a két férfi pisztollyal a kezében fekszik a színpadon. A nő a sarokban álló telefonhoz megy, tárcsáz és bemondja a készülékbe:
— Szerjozsa, gyere el, mindketten agyonlőtték magukat.
A másik jelenetben a főnök korholja a titkárnőjét, miért feledkezik meg
mindenről.
— Én miért nem feledkezem meg semmiről sem? — kérdi a főnök, miközben kilép az íróasztala mögül, s harsány hahota közepette áll a színpad
kellős közepén — alsónadrágban.
— Nincs rajta nadrág — visít egy női hang. S a kacaj tapssal keveredik.
Hazafelé Agafja nénivel tartunk. Gazdasszonyunk így szól anyámhoz:
— Nem kellett volna elsőnek jelentkezni. Az emberek' csak azt várják,
hogy valaki jelentkezzék, de aki elsőnek jelentkezik, azt nem szeretik.
Megérkezett Uralszkból Jelizavéta a hároméves Száskával, mert másnapra
Mihejt várják, aki kéthetes szabadságra jön sebesülés után. Agafja néni tökkel töltött pirogot süt és kocsonyát készít azokból a csontokból, amelyeket
még a nyáron egy kis tarisznyában rejtett el a ruhásládába, hogy a majdani
nagy örömből a lakoma se hiányozzék.
Leckémet írom a borús délután szürke fényénél és közben arra gondolok, hogy Agafja néni biztosan megkínál majd bennünket is finom piroggal
meg kocsonyával. Nagyon, nagyon régen ettem ehhez hasonlót.. Száska mellém
topog az ablakhoz, elnézi egy darabig, ahogy írok, de csakhamar elunja és
inkább Burjonkát választja pajtásául. Szeretné megsimogatni a kisborjút, átdugja kezét a korláton, de nem éri el. Jelizavéta odamegy fiához, leguggol
mellé, és hívja Burjonkát:
— Na gyere, Burjonfca, gyere közelebb, hadd simogassunk meg. így ni
— fogja Száska kezét, és azzal megsimogatja a szelíd állatot.
Magas, karcsú asszony Jelizavéta, dús szőke haja kontyba rakva, szeme
vágása szűk ívelésű, kazah ősről tanúskodik, valamelyik oldalágon. Halk
szavú, hozzám alig két szót szólhatott, amióta megjöttek. Agafja néni meg
csak azon töri magát, hogy a menyé kedvében járjon. Lelkemnek szólítja.
Ajtónyikorgás hallatszik. „Anyám jött meg" — gondolom, de tévedtem:
nem ő, hanem Klavgyija lép be.
— Mihej menyasszonya vagyok, Razumova Klavgyija — mutatkozik be.
— Emlékszem magára, Jelizavéta Dmitrijevna még abból az időből, amikor a
háború előtt Pjotrral nálunk jártak Zöldfalun. Csak maga bizonyára nem emlékszik rám, mert én akkor még kamaszlány voltam. Nőttem is azóta — nevet
a lány. — Most meg rokonok leszünk.
— Hallottam én magáról — mondja halkan a vendégasszony.
Agafja néni közbeszól, haragosan:
— Nem tudhatod te azt, Klavgyija, elvesz-e téged Mihej, vagy nem. Csak
azt mondhatom én neked: nem tudhatod te azt.
Parázslik a lány szeme, mintha fel akarná gyújtani maga körül a világot.
— Miért ne venne el? Megesküdött nekem Mihej, amikor bevonult, hogy
a félesége leszek, ha életben marad.
— Butaságokat fecsegsz, Klavgyija. Még hogy megesküdött! Na és ha
megesküdött? Talán börtönbe zárják, ha az esküjét megszegi? Azt hiszed,
1
nincs más, akit elvehetne?
1062'

Klavgyija Jelizavétára néz, és szemében gonosz szikraként felparázslik
a gyanú: ő lenne az az asszony, akit Mihej elvehetne.
— Nem adom Mihejt senkinek! — mondja keményen a lány. — Senkinek!
— s hirtelen sírva fakad.
— Mit bömbölsz, mit bömbölsz? — szól ingerülten a háziasszony. — Nézd
csak: a kis Száska megijedt tőled.
— Ne bántsa őt, mamánya — veszi védelmébe Klavgyiját Jelizavéta.
— Nem bántom én, lelkem, csak nem tudom, mért bömböl.
— Tudja maga azt! Nagyon jól tudja! — kiabál könnybe lábadt szemmel
a lány, aztán kirohan a szobából, erősen becsapva maga után az ajtót.
Már a lámpát is meggyújtja Agafja néni, mire megjön anyám. Hamar
elfogyasztjuk sovány vacsoránkat: a köleshéjból sütött lepényeket meg egyegy bögre tejet. Lefekvéshez készülődünk.
— Holnapra nagy lakomát csapunk — mondja Agafja néni, aztán letérdel
az ikonok elé, imádkozik: — Hála neked, uram, hogy visszaadtad nekem
Mihej f i a m a t . . . Imádkozhatnál most az egyszer, lelkem, hogy Isten ilyen
nagy szerencsében részesített — fordul menyéhez.
— Én hiába imádkoznék, Isten nem hallgatja meg a hitetleneket — nevet
csendesen Jelizavéta.
A kemencepadkán fekszem, s onnan figyelem az özvegyasszonyt, aki
éppen lehajol a szalmazsákon alvó kisfiához, megsimogatja lenszőke fürtjeit,
és vetkőzni kezd, hogy mellé feküdhessen. Nagy fehér tenyerével eligazítja
a kisinge alatt feszülő mellét. Pajzán dalocska jut eszembe:
Milyen nagy a melle,
Hasáig leér:
Engedje, hogy
megfogdossam
Másfél
rubelér'.

Agafja néni még mindig imádkozik:
— Nyugosztald meg uram, s tedd boldoggá a mennyeknek országában az
én hites férjem és a te hű szolgád, Inokentyijt, meg akit oly korán elragadtál
tőlem, az én Pjotr fiam lelké-ét...
Hajnalban ébredtek. Az ajtóban látom Mihejt, amint magához öleli édesanyját. Agafja néni meg kezével fogdossa a katonaruhás, sudár legényt,
mintha nem hinne a szemének: az ő fia tért-e meg szülőházába, az ő édes
magzatja-e, akit a szíve alatt hordott. Fogdossa fejét, mellét, karját, s jajveszékel örömében:
— Hát megjött az én fiacskám, megjött az én galambom! Lásd, Jelizavéta
lelkem! él az én édes fiam, egészséges az én drága kincsem!
— Nyughasson már, mamánya. Én vagyok hát, Mihej.
Kibontakozik anyja öleléséből.
— Engedjen, mamánya: hadd öleljem meg a sógornőmet.
Átkarolja a mellettük álló Jelizavétát, háromszor megcsókolja orcáját.
— Hát a gyerek, a Száska?
Az özvegyasszony az alvó gyermekhez vezeti Mihejt. A katona melléje
guggol, eligazítja rajta a takarót, aztán nézi a kicsinyke arcát sokáig, szótlanul.
Lemászom .a kemencepadkáról, és bátortalanul Mihejhez lépek, ő rámnéz,
felegyenesedik.
— Hát te vagy az az evakuált gyerek — mondja, és barackot nyom a
fejemre.
Anyám is felkelt már. Köszön a gazdasszony fiának.
1063'

— Köszönd meg neki, fiam, hogy írta neked a leveleket, mert hogy egyedül maradtam az én írástudatlanságommal — mondja Agafja néni. — A fiú
elolvasta, ha jött levél.
Mihej cinkosán rámmosolyog és megveregeti a vállam:
— Derék legényke vagy.
Amikor délután sietve hazaérek az iskolából, már terítve az ünnepi asztal,
fortyog a körte alakú vasedényben a forró tejleves, a tésztából gyúrt galacsinokkal, átlátszón csillámlik a kocsonya, melegen duzzad a tökkel töltött pirog:
ilyen ebédet tán még a Kremlben sem esznek. Agafja néni engem is az asztalhoz ültet.
— Egyél te is velünk, fiacskám.
Anyám csak estére jön meg, de tudom, hogy a gazdasszony félretesz neki
a kocsonyából és a pirogból.
Jelizavéta megfújja a forró tejlevest a fakanálban, és az ölében ülő
Száska szájához emeli. Kis patakocskák csurognak le a fiúcska állán, az aszszony letörli ruhája ujjával, aztán ismét a vasedénybe mártja a kanalat, és
maga is eszik. Mintha nem is figyelne anyósa és sógora beszélgetésére.
— Ember kellene a szegény lelkem mellé. Hogyan is tudná egyedül felnevelni a fiút. Bár az igaz, nem mindig jó egy mostohaapa, egy idegen ember.
Mert muzsik, az akadna minden ujjára.
Mihej sokáig hallgat, homlokát ráncolja, gondolkodik. Aztán kurtán feleli:
— Hát idegen ember, az bizony nem jó.
Ebéd után Agafja néni lefekteti unokáját, és elmegy a meny évei fürdőt
készíteni. Mihej hátradől a vaságyon, a kormos mennyezetet bámulja.
— Szóval, ti magyarok vagytok? — mondja, s meg se moccan.
— Azok — felelem.
— A magyarok is háborút viselnek ellenünk, azt mondják. Én ugyan még
nem találkoztam magyarral, csak némettel. Egyre megy. Mindenkit legyőzünk. Oroszország minden háborúban győzött. . ; Akkor is torkig vagyok
ezzel a rohadt háborúval.. . Tudod-e; testvérke, milyen a háború? Jobb is,
ha nem tudod. Ne is tudd meg soha. Bizony, ilyen a háború!
Nevethetnékem támad, hogy én bizony ebből a mondókájából nem tudtam meg, milyen is ez a „ne tudd meg soha" háború. De magamba fojtom a
nevetést. Mihej folytatja:
— Csak arra jó ez a háború, hogy belepusztuljon az ember. Az én Pjotr
bátyám is odaveszett, itt hagyta özvegyen Jelizavétát, Száska meg félárva
maradt. Most meg nekem kell rajtuk segíteni. Nekem kell Jelizavétát elvenni.
Mamánya is így akarja. Szép asszony az én sógornőm, mit gondolsz, testvérke? Én mondom neked, szép asszony.
Bejön Klavgyija, mintha csak azt leste volna, hogy a két asszony kimenjen a házból.
— Mihej — szólítja már az ajtóban a katonát. — Mihej! Hát engem már
meg sem látogatsz? Hát énrólam már megfeledkezel?
Mihej feltápászkodik az ágyon, sokáig nézi Klavgyiját, aztán tompán,
szenvtelenül mondja:
— Nem feledkeztem meg rólad, Klavgyija. Most már előbb a fürdőbe
megyek, aztán meg, gondoltam, átmennék hozzátok.
A lány egészen közel lép Mihejhez.
— Nem kellek én már neked, Mihej. El veszed, a sógornődet — mondja, és
könnyes a szeme.
— Hát az meglehet — válaszol a legény. — De te azért ne búsulj: akadnak még jó muzsikok szép számmal. Neked is jut még belőlük.
1064'

— Szeretlek, Mihej. Hűségesen vártalak. Rá se néztem senkire. Még mindig leány vagyok. Ha nem hiszed, győződj meg róla.
Klavgyija térdre esik a katona előtt és átkarolja lábait. Sír. Mihej magához emeli a lányt, aztán az ágyra ülteti:
— Ne keseregj. Mondom, ne keseregj, Klavgyija. Nem gondoltam én még
végig az egészet. Nem határoztam még. — Megsimogatja a haját, s hirtelen
megkérdezi: — Hát a csiklandozástól félsz-e még?
Elkezdi csiklandozni a lányt, az meg nevet, könnyek közt:
— Ne csintalankodj, Mihej . . .
Mihej hanyatt fekteti az ágyon, mellét fogdossa, és nagyokat fújtat, mint
féltüzelt csődör.
— Itt van ez a gyerek — mondja elhaló hangon a lány.
Mihej rámnéz, és haragos szigorral mondja:
— Hát te mit bámulsz? Eriggy csak a pajtásaidhoz játszani!
S mielőtt becsapnám magam mögött az ajtót, hallom Klavgyija remegő
hangját:
— Vigyázz, Mihej, be ne vérezd az ágyneműt.
*

— Te Páska, Zinka elkapta az utcán Arinát, és csak úgy csépeli — szól
Gyimka, aki egy órával később jön meg az iskolából, mint Sztyopka meg én.
— Hol vannak? — kérdi indulatosan Páska, s félreteszi a vízhordó járomfának készülő farudat.
— Az iskolánál — feleli Gyimka —, ott kapta el.
—• Megölöm azt a cafatot! — ordít Páska, és rohan kifelé.
— Ez képes meg is ölni — mondja Mityka, aki eddig durákozott velem
és Sztyopkával, mert mostanában — amióta Iván bátyját kivitték a frontra
— mindig durákozott velünk. — Bolond vagy, minek szóltál — fordul Gyimka
öccséhez —, elrontottad a szép játékot.
— Csak úgy püföli — mondja Gyimka.
— Neked aztán hiába beszél az ember. Menjünk utána, testvérek, mert
még valóban megöli.
A testvérekkel együtt én is loholok Páska után. A legidősebb Kalasnyikov is velünk jön, még a szokottnál is erősebben rázza a fejét, forgolódó, vizenyős kék szeme még jobban kigúvad gödréből. Csak Akulina maradt otthon,
sopánkodó anyjukkal.
Az iskola előtt asszonycsoport, gyerekhad állja körül a megtépázott és
szipogó Arinát, de Páska — sehol.
— Razumovékhoz ment — mondja az egyik asszony, s hozzáteszi: — ezt. jól
elverte Zinka.
Razumovék fürdője előtt is emberek tolonganak. Ajtaja előtt jajveszékel
az asszony:
— Megöli a lányomat a bitang! Gyereket csinált neki, most meg megöli!
Mellette áll Klavgyija, s szinte könyörögve mondja:
— Nyomjuk be az ajtót, emberek. Nyomjuk be.
Többen nekiállnak, de a belülről reteszre zárt ajtó meg se moccan. S hallatszik, hogy odabent, a fürdőben ordít Zinka:
— Ne bántsál, Páska! Ne bántsál engem! Ja-a-aj!
Valaki magyaráz:
— Ide akart menekülni Páska elől, de az a nyomában volt. Annyi ideje
se maradt, hogy a reteszt betolja. Most aztán Páska is odabent van. Volt rá
gondja, hogy az ajtót bereteszelje.
2 Tiszatáj

1065

Három Kalasnyikov testvér is nekiveselkedik a vastag fából készített
ajtónak, mi meg csak nézzük Sztyopkával: vajon mi lesz. Megjelenik a félkezű Arhip, baltát hoz.
— Engedjenek, emberek — mondja.
Fél kezével belesuhintja a baltát az erős fába, oda, ahol a retesznek kell
lenni. Röpködnek a szilánkok, reccsen a fal, de még ellenáll. Egészen beleizzad
a félkezű ember, amíg sikerül a retesz helyét kivágni. Aztán hirtelen, recsegve
kitárul az ajtó. Arhip eldobja a baltát, bemegy a fürdőbe, utána a három
idősebb Kalasnyikov. Hozzák Páskát. Arhip fogja az egyik karját, a fejrázós
testvér a másikat, miközben mondja:
— Megbolondultál: ezért börtön jár — s fölfelé néz borzalmas szemével,
mintha az éghez beszélne.
Utánuk kitántorog Zinka, zilált hajjal, kék foltokkal az arcán, szája
vérzik.
— Mit tett veled, édes lányom! — kiáltja az anyja. — Fel kell akasztani
az ilyen kutyaszart!
Klavgyija átkarolja húga vállát, és megkérdi:
— Nagyon megvert?
— összevissza rugdosott — mondja Zinka, és elkezdi gombolni a ködmönj ét.
Amint széttárul a ködmön, látni, mennyire dudorodik ki a hasa. Zinka
felhúzza a ruhaalját, s a lába közé dugja "a kezét. Ott tartja egy darabig.
Arca eltorzul a fájdalomtól. Aztán nézi a tenyerét. Nézi rajta a vért, s hirtelen ordítani kezd:
— Megölted a gyerekemet, te Páska! Megölted a gyerekemet, te átkozott!
— Ti meg mit bámultok itt, jó emberek? Hívjátok a felcsert, mert még
elvérzik a szerencsétlen — mondja Arhip, aki még mindig fogja Páska kezét.
— Őt meg vigyétek haza.
Valaki a felcserért szalad. Klavgyija és a síró anya Zinkát támogatják,
lassan elindulnak házuk felé. Asszonyok követik őket. Páska csak néz a lassú
menet után, egészen addig, amíg el nem tűnik a Razumov ház ajtaja mögött.
— Engedjetek el, nem bántok én már. senkit — mondja.
Aztán hirtelen lerogy a hóba, a fagyos fehérségbe veri a fejét, görcsösen
rángatja a testét, kiabál, mintha bolondgombát evett volna:
— Zinka, szerelmem, mit tettem veled? Bocsáss meg! Mondjátok meg
neki, hogy bocsásson meg! Engem öljetek meg! öljetek meg, testvérek!
*

Olvadáskor fellélegzik a falu. Mert ha jön a tavasz, már nem lesz ily
gyötrő az éhség. Vége lesz a soha ki nem .elégülő falánkságnak, a vágynak,
hogy a bendőt teletömje az ember, s hogy a boldogságot is csak úgy képzelje
el, mint evést rogyásig, mint féktelen zabálást, amiért nem bűn sem lopni,
sem ölni. Tavasszal kell a munkaerő a földeken, ezért minden dolgozó kap
öt deka lisztet naponta.
Aztán ürgét is lehet önteni. Mi is járunk hármasban ürgét önteni, Sztyopkával meg Akulinával. Az olvadó hótól tele van tócsával a sztyepp. Ezekből
lehet vizet meríteni. Sztyopka érti a módját az ürgeöntésnek. Még Páska
bátyjától tanulta, aki most börtönben ül. Tavaly ilyenkor a Kalasnyikov testvérek mind kijöttek a sztyeppre ürgét önteni. Olyan sok ürgét fogtak, hogy
itt nyúzták meg őket a sztyeppén. Amikor mentek hazafelé, csak úgy lógott
mindegyikükről a sok ürgebőr. A bőröket Páska vitte fel Uralszkba, ott eladta. Most meg se Páska, se Iván nincsenek otthon, s ritkábban járnak együtt
a testvérek.
1066'

Én csak a vizet hordom Sztyopka után, mert úgy sem tudnám megkülönböztetni azt az ürgelyukat, amelyikben él az ürge, attól, amelyiket csak játék
közben ásott ki. Sztyopka tartja a kezét a lyuk szájánál, amíg én öntöm bele
a vizet, s amikor a kis állatka kidugja fejét, pajtásom nyakon csípi. A levegőbe emeli a vizes ürgét, aztán teljes erőből földhöz vágja. Az állatka szájából kibuggyan a vér, egyszer-kétszer még megrándul a lába — megdöglik.
— Szegény kis ürge — mondja Akulina, s megsimogatja a kis testén nedvesen simuló szőrt.
Sztyopka nevet:
— Sajnálod? De megenni jó lesz, mi? Meg aztán tudod-e, hogy az ürge
jobban él, mint az ember? Egész télen búzát eszik, annyit hord össze ősszel a
lyukába. Attól olyan zsíros.
Mire leszáll az est a sztyeppre, húsz ürge a zsákmányunk, elindulunk hazafelé. öregfalu felől érünk a folyóhoz. Az olvadástól megduzzadt a Gyerkul,
háborgó vize alámosta a földhidat. Egy legény át akart kelni rajta, lovas
szekérrel, de lovastul, szekerestül belecsúszott a rohanó áramba. Most ott
úszkál a jeges, örvénylő vízben, ki akarja fogni a lovat a szekérből. A ló
nagyokat fújtat, szeme kidülledt az ijedtségtől. A legénynek végül sikerül
kiszabadítania a lovat, kantárjánál fogva vonszolja a hídra, a szekér meg
lassan a folyóba merül.
— Ha a Gyerkul egészen elmossa a hidat, az öregfalusiak majd komppal
kelnek át, ha iskolába jönnek — mondja búcsúzóul Sztyopka, amikor Kalasnyikovék háza előtt megosztozunk a zsákmányon, s hangjából kiérződik az
irigység.
Amikor majd teljesen elolvad a hó, kimegy a falu népe a földekre, összeszedi az aratáskor a tarlón maradt kalászokat. Anyámmal én is járok kalászt
szedni. Még ott a földeken kipergetjük a kalászból a szemeket kis tarisznyánkba, abban hozzuk haza, hogy később átvigyem Orlovékhoz darálni.
Orlovéknak van kézimalmuk: két egymásra rakott kerek kő. Átmérőjük félkarnyi. A felső kő szélén fakar, közepén lyuk, amelybe a szemeket kell önteni.
Az alsó kőben keskeny vájat, abból szóródik ki a dara, ha a kart forgatjuk.
Orlovékról azt beszélik, hogy macskát esznek. Öten vannak testvérek,
apjuk nincs, csak anyjuk meg nagyapjuk, .aki a gépállomáson dolgozik. Tehenük sincs. A gyerekek mind kimaradtak az iskolából, még Tonyka is, aki
mindig jeles tanuló volt. Télen nem sokra mentek a kézimalmukkal, mert
az emberek köleshéjlepényen éltek, a köleshéjhoz pedig nem kellett malom,
mert morzsában törték össze. Most meg, aki jön, hogy a földeken szedett
szemeket megdarálják, mind ott hagy nekik egy-egy maréknyi liszttel kevert
darát. Abból, ami keresztülment a szitán, lepényt lehet sütni, jobbat, mint
köleshéjból, ami pedig a szitában maradt — kását főznek.
Olykor Gerdo Andrejjel találkozom Orlovéknál, aki mindenféle ennivalót hoz, amit otthonról csen el. Hazafelé menet mindig mondogatja, elveszi
Tonykát feleségül...
— Ti sem maradtok itt, hisz nem vagytok idevalósiak — intem le Andrejt.
— Elmentek innen.
— Én már itt maradok — jelenti ki határozottan.
Egy napon szörnyű hír fogad az iskolában: meghaltak Orlovék. Egy halállal haltak meg valamennyien. Megindult a szájukból a vér, előbb az egyik
testvér vérzett, aki ezután három órát sem élt, őt követték a többiek. Reggelre
halott volt az egész család. Andrej a sarokba húzódott, ott zokogott.
— Menj haza, Gerdo — mondja Ljubov Vasziljevna az órán, s amikor a
fiú kimegy, fellapozza a múlt héten megkezdett könyvet, olvas.
2*

1067

Öra alatt bejön Grigorij Nyikanorics. Idegesen a tanítónő füléhez hajol,
halkan mond valamit. Ljubov Vasziljevna arca hirtelen megnyúlik, szeme
tágra nyílik. Feláll, s nyugalmat erőltetve magára, mondja:
— Ma nem lesz tanítás, gyerekek. Hazamehettek.
A faluban azt beszélik, hogy már negyven embert vittek a felcserhez,
mindegyikük vért hány. S egyre többen meghalnak. Kitört a járvány. Hirtelenül, fékezhetetlenül. Már nincs hely a rendelőben a betegeknek. Két nap
múlva az iskolában rendeznek be kórházat, önkéntes ápolónők gondozzák a
betegeket, akik vért hányva fekszenek a padlóra rakott szalmazsákokon.
S meghalnak. Uralszkból kiszáll egy orvosi bizottság, és megállapítja, hogy az
emberek mikroszkopikus mérges gombát ettek, amely ellepte a földeken maradt kalászokat. Alig van Zöldfalun ember, aki ne evett volna a tavalyi tarlón
áttelelt szemekből. S ki tudja, mérgezett volt-e, amit evett. Szerencse dolga.
Mindenkit utolérhet a halál. Mintha pestis szakadt volna rá a falura. S már
az iskolában sincs több hely. De talán jobb is otthon, az ágyban vérezni el,
mint holmi kincstári szalmazsákon, mert a városból érkezett tudós orvosok
amúgysem tudnak segíteni.
Aztán hallom, hogy Kalasnyikov Gyimka is meghalt. — „ök is ettek a
mérgesből" ötlik fel bennem a gondolat. Másnap sírva jön Akulina.
— Sztyopka haldoklik — mondja.
Vele megyek.
Alacsony priccsen, az ikonok alatt fekszik Sztyopka, lavór fölé hajol,
abba csurog le szája széléről a vér. Amikor meglát engem, úgy tűnik, alábbhagy a vérzés. Hátára dől, szomorú szemmel a mennyezetet bámulja, mint aki
tudja, hogy búcsúzik az élettől.
— Meghalok, testvér — mondja.
Aztán megint a lavór fölé hajol. Eszelős arcoal ül mellette a kicsi köszvényes asszony, értelmetlenül motyog valamit. Az asztalnál a két idősebb testvér, Mityka szivuhát iszik.
— Hagyd abba — mondja a fejrázós.
Mityka nem figyel rá, csak kortyint egyet-kettőt az üvegből.
A Sztyopka priccsével szemben levő falnál, a vaságyon, pokróccal letakarva fekszik a halott Gyimka.
Akulina anyjához bújik. Most már értem, mit motyog az asszony.
— ö meg Sztyopka kiabált Gyimka fülébe: „Ne hagyj el bennünket,
Gyimka. Hallasz engem? Ne hagyj el bennünket." Gyimka fiam meg elkezdte
a fogait csikorgatni, akkor szállhatott ki belőle a lélek.
De Sztyopka fülébe nem kiabál már senki, csak anyja vergődik soványka
hideg teste fölött, s zokog száraz szemekkel, mert könnyei már rég elapadtak.
— Mind elhagytok ti engem! Mind! Miért is büntetsz így, te Krisztus
anyja!
.

*

Az iskola udvarán tolong a nép. Az udvar közepén felállított székérről
szónokol: Prohorov, az elnök. Tucatnyi érdemrend csillog a mellén a vidám
májusi napsütésben. Szellő borzolja ősz haját, hunyorog a szikrázó verőfényben. S amikor kiáltja: „A nagy Sztálinnak — dicsőség!" háromszor hurrázunk,
mert így oktatott ki Grisa, az igazgatónk.
— Mi történt? .— kérdi az öreg kazah bakter, aki éppen most ért a gyülekezethez, úgy látszik, az állomásról jövet.
— Vége van a háborúnak.— hangzik több.felől a válasz.
Csodálkozva, megáll, mintha nem hinne a fülének, s hirtelen öröm csillan
meg a szűk vágású szemében. Körülnéz a sokaságon, aztán kérdi:
1068'

— Ki győzött?
— Mi győztünk — nevetnek a körülállók.
— Az oroszok mindig győznek, öreg — mondja a hórihorgas Danyila, és
megsimogatja a mellén villogó kitüntetéseit. — Nem hallottad, hogy Sztálin
is az orosz nép egészségére ivott?
Még mindig hitetlenkedve néz fel Danyilára a bakter, aztán ragyogó
arccal siet el, talán viszi az örömhírt az öregasszonynak.
Danyila észrevesz, magához int.
— Eljössz-e ma hozzánk, kistestvér? Megünnepeljük együtt a győzelem
napját.
Zinka is rámmosolyog, ott áll Danyila mellett. Az átkarolja hosszú karjával: el nem engedi. Rámmosolyog Zinka, menjek el hozzájuk.
— Elmegyek, el én — ígérem meg.
összebarátkoztam Danyilával, aki Magyarországot is megjárta. Szeret is
róla mesélni, én meg kíváncsian hallgatom. Magyar szavakat magyaráz:
„A pálinka — az nálunk a vodka" — mondja, és nevet hozzá. De a mese
végére mindig odabiggyeszti: „Sok orosz csontocska van ott elásva." Most is,
ahogy véget ért az ünnepély, gyorsan megebédelek otthon, s máris futók át
Razumovékhoz. Danyila náluk lakik Zinkával. De ezúttal nem traktál mesével.
Szertartásosan asztalhoz ültet. Három félliteres üveg vodkát szed élő.
— Hozz poharat mindenkinek — utasítja Zinkát —, a fiúnak is —, s hozzámfordul: — Hány éves vagy?
— Tizenhárom — felelem.
— Akkor ihatsz egy kicsit. Na, jöjjenek maguk is, mamánya — szól anyósához, aki az ágyon ülő Klavgyija haját fésüli. S amikor Zinka szétosztja a
poharakat, tölt. Mindenkiét csordultig — kétdecis a pohár —, az enyémet
negyedéig.
— A győzelemre! — mondja Danyila.
Koccintunk. A nyelőcsövemben érzem a szesz égető forróságát. Életemben
nem ittam ennyi vodkát. A könnyem is kicsordul. Ők négyen egy hajtásra iszszák ki poharukat. Danyila nevet. Klavgyija fekete kenyeret szeletel. Megsózzuk a kenyérdarabokat, szagoljuk őket. Aztán Danyila félig tölti meg a
négy üres poharat, az ötödikbe, az enyémbe csak ujjnyit önt.
— Igaz-e, kistestvér, hogy most már elutazol anyáddal Magyarországra?
Itthagyod szülőföldedet, aztán vissza se jössz soha.
— N.em tudom — mondom. — Előbb még meg kell kapni az utazási engedélyt, hogy visszamehessünk Moszkvába.
.— Megjön az — legyint Danyila. — Aztán ha majd Magyarországon
leszel, megkereshetnéd Sándort. Hej, ha tudnám, hogy milyen Sándor volt.
De az bizonyos, hogy Sándor volt. Akkor ismertem meg, amikor a törzshöz
osztottak be küldöncnek. Sándor meg tolmács volt. Még az első világháborúban tanult meg oroszul hálunk, a fogságban. Aztán vöröskatona is volt a polgárháborúban, így mesélte. De azért nagyon gyatrán beszélte az oroszt. De
hát nekünk jó volt. Még azt is mesélte, hogy Leninnel kezet szorított. Szeretett lódítani az a Sándor, úgy hiszem. Egyszer éppen az ezredes szobájába
mentem be. Nem volt ott Sándoron kívül senki. Látóm: ott áll a kredenc előtt
— olyan nagyon cifra kredenc volt, amilyen nálunk is csak régen az uraknál
lehetett —, hát ott áll ez a Sándor, és üvegből pálinkát önt kis kupicába.
Ahogy közelebb megyek, megcsap ennek a pálinkának az aromája. Rögtön
tudtam, hogy barackból van, mert náluk barackból meg szilvából, meg mindenféle gyümölcsből csinálják a pálinkát. Hát, mondom, te Sándor, nem is
igaz, hogy te voltál Szibériában, ha ilyen kis kupicából iszod a pálinkát. Mert
1069'

ott azt vizespohárból isszák, mondom. Aztán töltök magamnak egy ilyen
vizespohárral csordultig. Ezt nézd meg, mondom. Észreveszi az ezredes elvtárs, mondja, hogy ittak a pálinkájából. Dehogyis veszi észre, mondom, mert
aki úgy vedeli a szeszt, mint a mi ezredesünk, az sosem vesz észre ilyesmit;
azt hiszi, hogy ő maga itta ki. Sándornak meg majd kiesett a szeme a csodálkozástól, amikor látta, ahogy én egy szuszra kiürítem a poharam. Mert én az
ivászatban még az ezredesen is túltettem. Nagy becsben is álltam ezért. Így
bizony. Hát, mondom neked, kistestvér, hogy megkereshetnéd ezt a Sándort,
ha Magyarországon leszel. Hej, de sok orosz csontocska van ott elásva . . .
Az asztalra könyököl Danyila, megtámasztja fél kezével a fejét, és énekeim kezd:
Hej, te ho-o-olló, éjszín
ho-o-olló
Minek szá-á-á-llsz fejem
felett?
Hiába le-e-e-esed a
zsákmányt:
Nem lesze-e-ek
én a tied.

Mellém húzódik Klavgyija, búsan kérdi:
— Aztán jól él-e Mihej a volt sógornőjével?
— Jól — mondom.
— Nem veri?
— Nem.
Hirtelen sírva fakad:
— Elszerette az én Mihejuskámat az a ringyó!
Danyila abbahagyja a dalt, rákiált:
— Mit potyogtatod a könnyedet? Bolond vagy? Ma vigadni kell!
A gazdasszony is vigasztalja Klavgyiját:
— Ne bánkódj Mihej miatt, lányom, kapsz te még vőlegényt.
Danyila nevet, ismét énekelni kezd:
Hiába le-e-e-esed a
Nem lesze-e-ek
én a

zsákmányt:
tied.

Aztán meg Zinka vállára dől, haját simogatja.
— Zinkám, kedvesem — mondja ittas hangon —, megbocsátok én neked
mindent. Páskát is megbocsátom. Elfelejtem. Mindenféle megeshet az ember
lányával. Tudom én azt. De én neked mindent megbocsátok.
— Nekem mindegy: megbocsátasz-e vagy nem — veti oda hidegen Zinka.
— Te ne űzzél gúnyt belőlem! — kiált rá hirtelen Danyila. — Én négy
évig harcoltam! A véremet ontottam! — Tőlem is megkaphatod, amit Páskától
kaptál!
— Te csak ne ijesztgess! Hallod? Te engem ne ijesztgess!
De amilyen hirtelen haragra gyúlt, oly hirtelen le is csillapodik Danyila.
— Megbocsátok én neked mindent, Zinka, kedvesem — mondta újból.
— Jól van — engesztelődik Zinka is.
Danyila átfonja fél karjával a felesége nyakát, fentről benyúl a ruhája
alá, a melléhez.
— Megértük ezt a napot — mondja. — Ma vigadni kell!
Este van már, amire hazamennék. Danyila marasztalna még, de Klavgyija
másképp gondolja:
— Menj csak haza, fiúcska, édesanyád bizonyára már vár — mondja, és
rövid habozás után még hozzáteszi: — Elkísérlek.
— Maradj itthon, tudom én, rosszban sántikálsz — tartaná vissza a háziasszony a lányát, de Klavgyija velem jön.
1070'

Szédülök, először érzem a fejemben, ereimben a szesz bódító nyomását.
Végigkószálunk a lánnyal a zajongó falusi utcán. Énekszó, kacagás kísér mindenütt. Háza elé kijön vadászpuskával Prohorov, az elnök. A levegőbe durrogtat.
— Mi az, elnök elvtárs, nem hagyta meglőni magát az asszony? Azért lődözöl a levegőbe? — nevet a fehérnép.
— Majd meglőlek én benneteket — fenyegetőzik az elnök.
— Hát az nem lenne baj. Mert annyi özvegyasszony maradt itt a faluban,
hogy ha nem hozol ide muzsikokat, neked kell majd mindannyiunkat lökdösni!
Hallgatnám még évődésüket, de Klavgyija tovább vonszol. A kertek alatt
megállunk. Lélek sincs körülöttünk. Klavgyija hozzámhajol, mámorosan
mondja:
— Hívd ki hozzám Mihejt. De csak óvatosan, nehogy más is meghallja.
Indulnék, de a lány még visszahív.
— Ha nagylegény lennél, meghálálnám neked — mondja.
Aztán hirtelen megfogja a karom.
— Akarod, hogy megmutassam a mellem?
— Láttam én azt már a fürdőben — válaszolom.
— De most meg is foghatod — mondja, és kigombolja ruháját: hegyesen
kibújik alóla a telt, húsos melle, egészen az arcomhoz nyomja. Visszahőkölök.
— Most menj — súgja, miközben begombolkozik.
— Otthon is ünnepi vacsorát ülnek, csak a kis Szása alszik a szalmazsákon
a sarokban. Mihej rámnevet, amikor bedülöngélek az ajtón.
— Hát te is mulattál, testvérke?
Anyám összeszidna, de Agafja néni és Jelizavéta védelmükbe vesznék; az
ember életében nem sok ilyen napot érhet meg.
Le is fekszem hamar; a kemencepadkáról némajátékkal magamhoz intem
Mihejt, suttogva elmondom, hogy Klavgyija várja a kertek alatt. Mihej kimért
léptekkel visszamegy az asztalhoz, leül, eszik a kocsonyából, aztán — mintha
hascsikarás kínozná — indul kifelé.
Szemhéjaim majd összeragadnak, de még megvárom, míg Mihej visszajön.
S amikor benyit az ajtón, felemelkedem: lássa, hogy nem alszom. Mellém
kuporodik.
— Elzavartam Klavgyiját — mondja. — Máskor meg ne hozd a nyakamra.
Félálomban még hallom oktató szavait:
— Nem értheted te még a felnőttek dolgát, testvérke.
*

Szűken voltunk már Agafja néniéknél, a Fő utca középső szakaszán álló
gerendaházba költöztünk. Csak nyáron, és legfeljebb még kora tavasszal vagy
késő ősszel lakható, annyira átjárja a szél, hogy minden fűtés hiábavaló. De
most már ellakhatunk itt, mert őszig bizonyára megjön az utazási engedély.
A nyarat Tairral együtt a kovácsműhelyben töltöm Szakén mellett, aki
már mankó nélkül jár: falábat faragtak neki. Arhip rámbízza, hogy húzzam
a fújtató karját, amíg ő fél kezével forgatja a szénparázsban a vasat. Szakén is
kitanulta a szakmát, oldalt rakja az ép lábát, ránehezedik, aztán hátulról a
válla fölé emeli a kalapácsot, és nagy lendülettel rácsap az üllőre. Szikrák pattannak az izzó vasról. Szakén, ha elfárad, odaadja a kalapácsot Tairnak:
— Dolgozz, öcsém — mondja ilyenkor.
Tair is ugyanolyan mozdulattal üti a vasat. Ha lovat hoznak, Tair patkolja
meg a kovácsműhely udvarán.
1071'

— A kazahnak még jobban kell érteni a lóhoz, mint az orosz kozáknak —
mondogatja Szakén Arhipnak. — Lehet, hogy tudós ember lesz az unokaöcsém,
de akkor sem baj, ha ért a lóhoz.
Arhip nevet.
— Hát te tudnál-e még nyeregben ülni? — kérdi Szakentől.
— Én-e? Hát én már nemigen, örülök, ha a saját nyergembe asszonyt
ültethetek.
Este Tairral hazakísérjük Szakent. Még mindig a földbe vájt viskóban
lakik Zerével. De most már — amióta Zere gyereket szült — kibékült bátyjával,
Szabittal, aki meg is ígérte, hogy új házat építtet öccsének. Zere, karján a
négyhónapos csecsemővel, jön elénk. Ringatja a gyermeket, énekel. Szakentől
tanulta a dalt:
A lány legénnyel
cicázott,
Míg csak egyszer
lebabázott,
Kicsi volt a baba lába,
Beleesett a ládába.
Hej lulinyki,
lulinyki,
Galambocskám,
lulinyki.

Aztán leteszi a ruhásládára a fehér nagykendőbe bugyolált kis emberkét,
előveszi a tejeskancsót, kazah módra savanyított aludttejjel kínál bennünket.
A földre terített szőnyegen ülünk, így kanalazzuk bögrékből a barnás aludttejet. Szakén lecsatolja falábát, pihen.
— Ha nagy lesz a fiam, elküldöm a városba tanulni — mondja. — Legyen
nadrágos ember. Igazam van, Zere?
Zere nem válaszol, csak mosolyog szemérmesen.
— Mert a városi embernek más az élete — folytatja Szakén. — Városban
villany is van, meg rádió. Vízért se kell menni a folyóra, magától feljön az a
vízvezetéken. Aztán iroda is annyi van, hogy akinek csöpp esze van, ott dolgozhat egész életében. — Hozzámfordul: — Azt mondják, elutaztok Magyarországra.
Bólintok.
Egy darabig csöndben néz, aztán röviden sommázza a jövőnket:
— Jó életed lesz.
Éjszaka felébredek, érzem, hogy tüzel az egész testem. Nyöszörgők.
— Lázas vagyok — mondom anyámnak. Fölébem hajol, megméri a lázam : negyven fokot mutat a hőmérő. Reggel elvisz a felcserhez. Az megvizsgál,
erősen megnyomkodja a hasamat.
— Malária — jelenti ki.
Alig tudok hazabotorkálni, anyám támogat végig az úton. Aztán naphoszszat az ágyat nyomom, szedem a keserű kinint, amit felírt a felcser. Étvágyam
sincs. Csak savanyú folyadékokat innék. Anyám hoz a tejgazdaság szeparátorából kikerülő savót. Minden másnap ismétlődik a magas láz. Gyakran meglátogat Tair és Akulina. Amikor jobban vagyok, kimászom az ágyból, és megmutatom nekik, mire tanítottam be a macskánkat. Két szék közé teszem a
seprőnyelet, a macska végigmegy rajta. Nagyot nevetnek. De Akulina hirtelen abbahagyja a nevetést, elszontyolodva újságolja:
— Gyermekotthonba visznek. Uralszkba. De talán jobb is lesz ott nekem.
— Páska nem ír? — érdeklődöm.
— Nem — válaszolja Akulina.
Páska jár az eszemben. Egy évet töltött börtönben, s egyszer csak megjelent a faluban. Mogorva lett, emberkerülő. Féltek tőle, mert a csősz azt
1072'

mesélte, högy éjszaka tököt lopott a dinnyeföldről, s amikor eléje futott és
ráfogta a sörétes puskáját, amely sörét helyett sóval volt töltve, Páska megfenyegette, hogy megöli. Nem sokkal ezután meghalt Kalasnyikov asszony.
Páska meg kikísérte testvéreivel a temetőbe, ott temették el Gyimka és
Sztyopka mellé. Aztán eltűnt Páska. Talán Arina megkeresésére indult, mert
Gerdóék visszatértek felszabadított otthonukba.
— Mikor visznek el? — kérdem Akulinától.
— Még a nyáron. Az mondta Pelageja, hogy még a nyáron.
Három hét múlva már lábadozom, olyan sovány és gyenge vagyok, hogy
a járás is nehezemre esik. Dé azért ellátogatok a kovácsműhelybe.
— Megjött a fújtató! — nevet rám Szakén. — Szóval nem akartál meghalni?
Estére anyám cukrot hoz, mert a boltban most vodkát és cukrot lehet
kapni. Nem is emlékszem, mikor ettem cukrot utoljára, talán három éve.
A szemem is behunyom az élvezettől, egész púpozott kiskanálnyival kapok
a kristálycukorból, amit anyám most féltő gonddal elraktározott a szögletes
pléhdobozban. A teába is cukrot teszünk, és zsíros kenyeret eszünk hozzá. De
a zsírral is. spórolni kell, mert anyám félretett egy csuporral, hogy majd odaadhassa a kalauznak, ha fel akarunk szállni a vonatra.
Elmegyek búcsúzni Akulinához, aki Uralszkba készülődik, a gyermekotthonba. Kalasnyikovék most négyen vannak: három testvér meg Pelageja,
Mityka felesége. Vagy öt évvel idősebb Mitykánál, zsémbes, szeszélyes asszony.
Tudja, hogy szépnek tartják, ezért rátarti. Mityka fél tőle. Akulinát verni is
szokta. De most kedves hozzá, batyuba köti cókmókját.
— Minden hónapban meglátogatlak — ígéri negédesen.
Hárman kísérjük ki Akulinát az állomásra, mert az ajtóban Pelageja ráripakodik fejrázós sógorára:
— Te csak maradj itthon, te ingyenélő! Szégyellném az emberek előtt, ha
veled látnának a faluban.
Az idősebb Kalasnyikov felemeli Akulinát, magához szorítja. Arca torz
mosolyba rándul. Dülledt szemén mintha nedvesség csillanna. Nem ellenkezik
sógornőjével, csak a küszöbig kísér bennünket, aztán sokáig áll a nyitott ajtóban, néz utánunk.
Bepöfög a vonat, el kell válnunk. Akulina összecsókolódzik övéivel, aztán
az én nyakamba borul.
— Nem látlak többé — suttogja, — pedig szeretlek.
Pelageja odaadja neki batyuját, felsegíti a kocsiba. A vonat elindul. Egy
darabig látom még: könnyes szemmel áll a felső lépcsőfokon, integet. Mintha
valami fojtogatná a torkomat.
*

Szeptemberben megjön a Nemzetközi Vörös Segélytől az utazási engedély.
Eladjuk a sarokban őrzött búzát, amit még a zárszámadáskor kaptunk. Grigorij
Nyikanorics és felesége jönnek érte nagy liszteszsákkal. Vödörrel merik a
macskaganéjjal kevert szemeket, mert tudós macskánk az utóbbi időben odaszokott, el is zavartuk a háztól. Amíg telik a zsák, Ljubov Vasziljevna sajnálkozik, hogy elutazunk, mert, úgymond, nem sok kulturált ember van Zöldfalun. Ezt az iskolaigazgató is megerősíti.
Végre kint topogunk az állomáson, a zsúfolt vonat mellett.
— Nincs hely — jelenti ki a kalauz a vagon lépcsőjén.
De anyám már nyújtja feléje a zsíroscsuprot.
— Tegye el — mondja.
1(W3'

A kalauz óvatosan körülnéz, kabátja alá rejti a kincset.
A vonaton sok a katona, mind a japán frontról jönnek. A vagon végéből
azonban barátságos férfihang szólongat:
— Ide jöjjön, anyóka, itt van hely!
Szemem összetalálkozik anyáméval, egymásra mosolygunk: hát anyóka lett
az én negyvenhét éves édesanyám. Miközben helyet szorítanak nekünk, a
katona megkérdi:
— Meddig utaznak, anyóka?
— Szaratovig — feleli anyám. — Ott átszállunk Moszkva felé.
— Hosszú út lesz — vélekedik a katona.
Megállok az ablaknál, figyelem, hogyan távolodik az őszi. alkonyatban a
Gyerkul, a sztyepp, Zöldfalu.
(Vége.)

"VERESS MIKLÓS

NÉGYSOROS
Virágon őszi ótvar
éhes négyszög az udvar
Lázas ég a gyerekszem
néz amíg megöregszem

HULLÁMZÁS
Szívemet mintázza ez a kő
melyet a folyó sodort idáig
harangzúgás
és madarak őszi szárnycsapása hullik a vízbe
időtlenül
én arcom hajítom utánuk
anyám törött szemeit
melyik folyó sodorta ide
szivemet

1074'

LANG
Káprázni mindig egy pillanatban,
a legváratlanabb irányba szétlökni a szavakat,
— ezt én sohasem akartam;
de célbavenni, amiért
aki élt, már néhányszor belepusztult,
parabola volt a kigyúlt út
agyamban, mely mégis erre-arra kísért —
most éjszakák-reggelek szorosain át
csikorgok, agyam padlásszobáiban
virraszt az a fikarcnyi láng,
kísérőm a szó karnyújtásaiban,
igaz erőm — s válaszom a rafinált
mosolyokra, hogy: mi van?!

ESÉLY
Minden pillanatban az, ami:
Közép-Európa, ez a falu: Mezőcsát,
s kilépve, mindig az a levegő várt,
amit vitázva adtak az év évszakai,
amit egy kontinens kilehelt és
a szomszéd orgonafa fűszerezett,
vagy nem fűszerezett — és a gyerek,
a férfi tüdejében, agyában lett derengés:
játékhoz kedv, Krisztus-i, Dózsa Györgyelszántság, hogy mi lehet, ha lehet —
már nem sírok és nem nevetek,
aki próbáltam tündökölni,
vagy legalább látszani a veszélyben,
a gyönyörben otthont teremteni.
Lendültem. Zuhantam. S törvényei
szerint a világ? Az érdem?
Az eredmény? — Az, hogy kimondta,
épp ítélkezve, nevemet; megjelölt
ringó koordinátáiban a zöld
tenyészet; lettem pontos metafora,

ige, színskála: sötétbői-fehérből
munka s tudomány költészete szerint;
elvétett szerelmem mint egy dal kering
a Hold gramofonlemezéről.
Az lett enyém, hogy a lehetetlen
s a bukás vonalai közé mégis beszorult
(mint a jelen a jövő és a múlt
közé, vagy mint a lehetőséggel tele reggel,.
a nap s az éjszaka között), felszikrázott
az esély, a nem ríkatő-röhögtető,
de a fogalmat is kézbevevő,
s tárgyakat énekeltető, mint az álmot;
X. Y-nak megtevő és meghagyó;
mikor a gondolat lökne már gumifalhoz,
mikor gazemberséget kellene alkoss,
benne még munkát kap a szó.

AKI NEVEMEN SZÓLÍT
Ha szól még hozzám valaki, nevemen
nevezve, tudva, ha van, hol van a helyem
a kétségbeesés, a megnyugvás, továbbá
(mielőtt életemet változatlanná sikálná:)
a halál meg a tegnapi dátum, az elszökött
álom meg a nem érzékelt valóság között;
arra gondolva, hogy nem létezhetek
egy órát, egy napot, hogy életemet
ne étesse akarat, játék vagy remény, bár
kudarcra fordulva aztán; ha nyugtalan elémáll
képzet, az értelem józan szerkezeteivel;
ha a létezésre bólintanom kell: igen,
te szólítsz, ismerve elmúlásomig,
hogy születésemtől mivégre szorít
keménnyé ez az ország szívemben, agyamban ;
szegődve édes társamul akár áz irgalmatlan
kietlenségben menetelő szavak léptei
alá; te, felejtető magam felejteni,
ha a fáradtság velem legyintene;
az emberiség szélrózsa-kereke
már-már a tested, mert úgy szólítsz, hogy földrészek
felhőkarcolóiba és nádkunyhóiba lépek —
s tehozzád érkezem; az egyszer látott tenger is
megrendülésemben elzokogta, hogy te sírsz.

PASS LAJOS

VÁGYAK ÉS JÁTÉKOK
SZÜLETÉSNAP

Jó lenne azt mondani, hogy mosatlan ingben is szellős a kedvem.
Jó lenne, hogy vacsorázatlan is jó csavarogni a hűvös
Lámpák alatt, tréfából belerúgni a földbe,
Hogy nevetek ezen az egészen, mert úgyis az én szívem döng a delekben.
Ezek a gyerekek gitárral nem véletlenül verődtek össze a téren.
Hiába bámulom őket, úgyse tudom, melyikünk a közönség.
Kell valami ritmus, ha már a fegyverek elhallgattak, de a
Téglák se verődnek közösen
Tenyerünkbe.
Hátba kellene ütni az első idegent, aztán hebegni-habogni, hogy
Hátulról mintha...
Törnek a gallyak, talán íjat hajlíthatnék belőlük,
Mint a filmeken. Egyenként jönnek a nők, hát persze:
Mindegyik enyém.
Mint a filmeken.
Jó lenne azt mondani, hogy unalomból vettem fűszálat a számba.
Jó lenne azt mondani, hogy dacból nem mosom le a képem.
Jő lenne azt mondani, hogy fütyülök a fűtött szobákra.
Merthogy a tengert is én köptem.
Merthogy így tetszik nekem.
Hogy vállonveregethessenek: így jó, ez a szakadt cipő, ez az ifjonc
Hányavetiség, no de
Bajban a támasz...
Jó lenne azt mondani, hogy így tetszik nekem, hogy
Szabadban legszebb a zápor,
Porban őszinte az ölelés, kenyérhéj:
Kölyökös koplalás kell.
Most csak rágyújtani szeretnék.

N

Kórházak, fizetések löknek előre. Látod-e: pirulnak az ágak,
Puha, gyönyörű avart hordok az öledbe, csupa lila, lehullott levelet,
Levélhullát? Ez nem a háború szaga, csak az égő gaz szűköl a
Kertek alól.
KIHEZ

IS

BESZÉLEK?

Zsebre dugom a kezem, talán így jobb, mintha lekötözném.
Játszanak, összeverődnek, verik a hangszert a fiúk, verekednek.
Verik otthon apáik az asztalt, asszonyt, kártyát. Ütemeznek az órák,
Verődnek tenyerek, vagonok, vergődnek drótok, huzalok, húrok, kell valami
Ritmus, ha már a fegyverek elhallgattak, de a téglák se verődnek
Közösen tenyerünkbe, hát összeverődnek a fiúk, beütött
Kirakatok hasadéka a hajnal, lányok szoknyája szakad, ó már csak
1077'

Egy percig fölizzon a bőrük, csak egy percig
Izzón amit tesznek.
Törnek a gallyak. Talán íjat hajlíthatnék belőlük,
Mint a filmeken. Egyenként jönnek a nők, hát persze: mindegyik enyém.
Mint a filmeken.
A tűz nyitját keresem csak, amitől
Forró lett lábain alatt a talaj.
Jó lenne azt mondani, hogy
Nyakamba a lábam.
Jó lenne azt mondani, hogy
Hovatartozásom.
Jó lenne azt mondani, hogy
£n hívom magányom.
Jó lenne azt mondani, hogy
Itt le sem zuhanhatok.

virtusból vetem meg a vonatot, veszem
én köptem le a képem, hogy mutassam
nem is akarok tartozni sehova és hogy
e pincében érzem igazán otthon magam,

BAKA ISTVÁN

AZ UDVAR FÁJA
Esőkkel mosdatott tenyérke:
zöld lomb, mitől félsz a falak között?
Szép árnyad hamvai kihűltek már a porban,
elült a füst, az udvart felsöpörték,
lemetszett ágaiddal jólakott a tűz.
Aludj!
Fekete homlokodra
labdányi fény hull,
a ráncos vakolatba vésed
megfeketült magányodat,
megbélyegez a mész,
szeplőket süt beléd a csillag.
Guggol előtted egy
cigány-bánatú kőrakás,
lábadra ejti árnya
csomós göröngyét,
töpreng, sötétlik, rossz szagú.
Négy emeletről néznek
a piszkos balkonok,
szíved az ételmaradékok,
penészes függönyök szagát,
arcodra rozsda száll,
vasízű gyom kerít,
szelíden körbeült
a szalmás törmelék.
1078'

így láttam én a hólapátolókat,
így álltak ők, így kéklett lábaik előtt
a rozsdás vas,
egészen apró csikkek sisteregtek a hóban,
csillogtak alig észrevehető köpések.
Azóta
leolvadt vállukról a rongyos bekecs,
elmentek az utolsó alkonyatban
tapodva a haszontalan,
megszürkült csillogást.
Te már
zöldeddel fizeted az udvart
s a téglák rései között
gyökereidre kúszó szappanos vizet.
Aludj!
Aludj a rozsdás sűrűségben,
a Hold fehér köve alatt,
a fénybetűk rózsaszín nyálában,
a szenes illatú szelekben,
a poros feketeségben,
a taknyos zöldben,
aludj a föld alatt, aludj a kormos
harmatozásban,
aludj a langyos korhadékban, üvegcserepek
rongyok penészes zászlói között,
tapadj meg jó erősen
a zsíros lefolyókban!
Aludj mosatlan ablakomban,
szobányi szűk hazámban,
elfáradt öleléseimben,
soványságomban,
szegénységemben,
megizzadt tenyeremben!
Hajnalodik.
Már egyre több a csillogás
a dróton száradó ruhákon.

ÖRDÖGH SZILVESZTER

MESE AZ EMBÖRRÜL, FELESÉGIRÜL
ÉS A HÉT FIÜGYERÖKRÜL
Egyször, nem is olyan nagyon régön, mikor még a nagyapámnak is koromfekete haja volt, élt égy embör a feleségivei künn a határban, nem meszszire a váróstul. Éltek, éldögéltek ketten, dógoztak röggeltül estig, mert szögényök vótak nagyon. Az embör művelte, kínozta, farigcsálta a véznán szűkölő parcellát, az asszony mög összegyűjtötte, amit a főd mögtermött. Lassanlassan már tele vót a kamrájuk is búzával mög az állatoknak való kukoricával,
a házuk is egyre szöbb lőtt, mert az asszony sokat vesződött vele, meszelte,
javítgatta, ahogyan bírta-töhette. De a Természet vagy a Sors valami miatt
nagyon mögharagudhatott reájuk, mert tűzvészt küldött a két embör házára,
de olyan nagyot, hogy benn égött sok aprójószág, odalőtt a búza, üszök maradt csak munkájuk eredményiből a kamrában.
Mikor aztán mögeredt a jószagú tavaszi eső és eloltotta a romboló tüzet,
az embör mögfogta két kezivel felesége korán ráncosodó arcát, és azt mondta
neki:
— Né sírj, Csillagom, újra elkezdjük, újra, előrül kezdjük el.
És álltak mind a ketten az udvaron, és sírtak.
Az embör ezután kétször annyi erővél dógozott, már akkor talpon vót
és kefélte ökreit, mikor a nap még csak nyújtózkodott, s egész nap szántotta, forgatta a sovány fődet, ami didörögve nyúlt el romos házuk mellett.
Az asszony mög eltisztogatta a hamut, pernyét, és még be sé tudta fejezni munkáját, mikor két aranyos fiúgyeröknek adott életöt. örült az embör,
hogyné örült vóna — örült az asszony is, de mindketten tudták, most már
még többet köll majd szenvedniük, dógózniuk.
Teltek-múltak a napok, de nagyon lassan. Mint a pókhálóba tévedt légy,
úgy sorvadtak össze az embör éjszakái, szüntelen csak kínlódott égyre soványabb ökreivel, ütötte-csépölte a nadrágszíjnyi fődet, hogy terömjön a keservit, mert már nem is két apró, hanem három aprócska száj áhítozik falat
után. Az embör arca összekaristolódott, kuszán másztak rajta a ráncok, meszszirül előtűnt pofacsontja. De kivasalta a fődbűl, amennyire szüksége vót az
ű családjának!
Így telt-múlt a nap, így múlott el fölötte egy év is. Nem vót sé ünnepe,
sé pihenése, csak nagyon ritkán égy éjszaka, amikor a párja átölelte, és hallotta, hogy szuszognak lábuknál a gyerökök, a négy kisfiú.
És az asszony épp hogy kihordta méhiben égyik gyerökit, már mög vót
áldva égy másikkal, egyiket ölében ülve ötette kiskanállal, közben gügyögött
neki éneköt-mondókát, hogy mosolyra élessze csimotáját és elfogadtassa nemöt intögető szájával a szükség tejbegrízét. Másik gyeröke tejit szopta még,
az édös, s úgy ízlött a lurkónak, hogy szinte fájt már neki ez a mohóság. Ha
gyomrára tötte mosogatóvízben szétroncsolt kézit, érözte mozdulni az ötödiket
is, és fáradt-telt arca mosollyal pislákolt. És az asszony kitisztította a házat,
1080'

ha bírta, még fehérre is meszelte, fát kerítött vagy rőzsét, a kukoricaszárat
tüzelte, ha más nem vót, pedig azt a tehén is jó ízzel elrágta vóna.
Mikor benyitott este a konyhába az ura, szótlanul elvötte fótos-kopott
bekecsit, elétötte a tálételt, s ha ketten ültek az asztal mellett vasárnap egy
félórára, és az öt gyerök tejes álommal nyöszörgött a fődes szobában, el-elnézögették őszülő hajukat, idegönülő szömgödreiket.
Az embör várta már, hogy csöpörödjenek föl a fiúk; segítség kéne neki
már, érzi, nem bírja így sokáig, nem, egyedül nem bírhatja sokáig! De a
felesége azt mondta neki, most először élös hangon: ,,A fiaimat nem engedőm!
A fiaimat én nevelöm, a gyerökeim az enyimek, a gyerökeim az én életöm!
A fiaim tanulni fognak, a fiaim méltóságosak lösznek!"
Az embör fáradt vót, nem vitatkozott, rátévedt szöme az üszkös gerendavégre, és eszibe villant a tűz, amikor úgy mondta hitvestársának: mindönt
újra, újra előrül köll kezdenünk.
Ültek még csöndesen a szobában, és lefeküdtek a bölcsővé nyomorodott
szalmazsákra, a fődes szoba józan tisztaságában, össze köllött bújniuk, hogy
mögmelegítsék egymást. És már útban volt a hatodik fiú is.
Mikor az embör kiért a fődbe, kifogta az állatokat, és végignézött szánalmas birtokán, százszor kibányászott bányáján, szürkévé öregödött fekete
fődjin, nem állhatta mög, hogy föl ne kiáltson Istenhöz: „Egyetlen Istenöm,
most, most adj erőt, ha létezői, mert nem bírom tovább — tagjaim erőtlenök
a borzalmas erőfeszítéstül, árva feleségöm hasában álmodik hetedik gyerököm,
hat száj kiált rám sírva, mert nem tudok öleget vinni asztalukra, ökreim szömiben bánat foszlik, nincs reményöm — csak a felelősség tart életben, hogy
önni köll adnom azoknak, akik tűlem származnak! Könyörgök, segíts, add
vissza neköm a reményt!"
így fohászkodott jajgatva, és újra csak nekiállt s túrni kezdte krumpliért
a fődet, kereste a tüvek alatt, kereste mindenütt, várba, talán most, talán most
lösz hatalmas termés, de mindön tű alatt csak kevés és csenevész öröm bujdosott, mintha tán a gumók is szégyöllték vóna magukat, mert aprók és
satnyák.
így múlott el másik esztendő a másik után, így vált fehérré az, ami fekete
vót egykoron, így hajlott mög mögerőltetött fa módjára a háta az embörnek,
de mintha Isten möghallgatta vóna, gyér födje zsírosabb terméssel kezdte jutalmazni. De muszáj vót is, legnagyobb fia már tízéves vót és követölte, hogy
tömjék koszttal, a legkisebb pedig háromesztendős. Gondolta az embör — „boldog lőhetők, Isten adott neköm hét fiúgyerököt, akik majd segítségömre lösznek, möghallgatott hát és mögsegítötte sokat szenvedőit lelkömet-testömet.
Leborult az embör, hogy így köszönje mög az Ég ajándékát, de fölkelni már
nagyon nehezire esött.
És az asszony a gyerökök között dógozott, hajnalban félórákat elnézögette, mint alszanak összeboruló kócos fejekkel, fejte a tehenet, hogy röggelit
adjon a sírásra görbülő szájaknak, s már főzni is kezdött, de közben játszott
égy percre, közben összecsókolta a bócorgó öszömadták angyalkaorcáját, közben kimosta az ingöket, és sietött haza a városbul a vásárolt olcsó hasznosságokkal. Szerette, imádta gyerökeit, egyformán mindet, de tán mégis leginkább a legkisebb élt szívében, pedig igen kisembör vót ű még.
így éltek, éldögéltek ott künn a határban, nem meszire a váróstul — ük
kilencen. A gyerökök egyre nőttek, az embör egyre szikkadt, sorvadt, az
anya egyre inkább féltőn ragaszkodott legapróbb szívevirágához.
És mi lött a fiúkkal?
A legidősebb, mikor mélyülni kezdött a hangja, és az apja kérte, hátha
segítené munkáját, pattogón visszafelelt:
3 Tiszatáj

1081

— Még csak az kéne! Alig kapok önni, és még dógozzam is! Hogy képzeli tök ezt ti?
Az apa nem válaszolt erre, túl erős tőrdöfés vót ez, csak bólintott, hogy
igaz, nem kapott öleget önni, hát nem szólt többet. Kifordult az istálló felé,
hogy elvánszorogjon ökreivel a fődecskéhöz. Az édösanya átölelte fölingerült
fiát, a szöme könnyes vót, cirógatni kezdte elsőszülöttjit: „Né haragudj édös
kincsöm, apád nem akart mögbántani, tudod, ez a mi bűnünk, Isten büntetött
így, mikor elpusztította a házunkat, mindönünket. Né neheztelj jóapádra
fiam, szömömfénye, ülj az asztalhoz, hozom a l á b a s t . . . "
De a legidősebb fiú eltolta anyja csimpaszkodó üszkös karjait, összeszorította ajkát és csak annyit felelt:
— A városba mögyök. — És vissza sé fordult a háznak, elmönt, világgá,
más országba, mert ott, azt mondták a kocsmában neki, gazdagabbak az embörök.
A legidősebbnek követte példáját a harmadik fiú is, ű még azt se mondta,
hogy a városba mögy, hanem kilopta az almáriumfiókbul az összekuporgatott
fillérök felit, és elfutott.
öten maradtak a fiúk. A második, már nagy legény vót, ű azt mondta
az anyjának vigasztalva:
— Né féljön, én nem mögyök el, nem vagyok én mögbolondulva, mikor
kapok annyit önni, amennyi ölég, mög alszok is annyit, amennyi jólesik! —
és ezzel befordult a kemöncepadkán a jó, duruzsoló meleg felé, s már szuszogott is. Ritkán, nagy ritkán szállt lé onnét, csak ha ki köllött mönnie,
de utána mindjárt visszabújt és eljátszott naphosszat a macskával, nyérvogott
neki, vakarászta, ijesztgette, vigyorogva zárta rá a kemönce ajtaját és nyomta
víz alá az összeégött állatot. Nem is figyelmezött soha anyja kérő hangjára,
hogy apjának segítség köllene, mert beléhal.
Égyször a legkisebb fiú kíváncsiságbul is mög furcsa belső indulatból kigyalogolt apjához a fődbe, hogy lássa, mit csinál hajnaltui estig, mi az, ami
árnyékká zsugorította testit. S látta apját, hogy néha mög-mögimbolyog, csak
szömiben élő tekintettel nógatja vénült ökreit, hogy húzzák kiszolgált ekéjit,
hogy újra, újra termővé váljék a főd, az a jó ingyen szolga, aki tűri, hogy
vassal beléhasítsanak, magot belévessenek és kiszívják a vérit. A legkisebb
fiú oda akart rohanni, hogy kitépi apja kezibül az ekeszarvat, kitépi és ű hajtja
ezután az ökröket, nem, nem is ökröket, ű lovakat vásárol majd a havi vásárban a városban, szép szilaj paripákat, és azokkal fogja majd möghódítani
a fődet!
De álmodozó gondolatát másik űzte el, rohant haza, és ráüvöltött henyélő testvéreire:
— Mit akartok itt?! Miért éltök?! Gyertök, ki köll vönnünk apánk kezibül
a munkát, nem bírja már, nekünk köll folytatnunk! Halljátok?! — süvöltött
fenyegetőn hangja.
A négy testvér közül kettő feléfordult, a kemöncepadkán heverő csak mögsimogatta szőrös arcát, és legyintött.
— Bolond! Mit ugrálsz, nem öszöl öleget, nem alszol öleget?!.. . Bolond!
— Nem vagyok bolond! Figyeljetök rám! Gyertök velem és látni fogjátok, hogy mit öttünk mög! Apánkat és anyánkat! Az ökröket és a fődet!
És mit adtunk mi ezért cserébe?
— Mi nem töhetünk arrul, hogy élünk, viszont ha már élünk, élnünk
köll! — szólt égy magas, nyurga fiú, akire a pap azt mondta, vóna esze
a gyeröknek!
A legkisebb fiúban forrt a düh, édösanyja csurgó könnyekkel arcán akarta
1082'

csöndesíteni legkedvesebb gyerökit, hogy ne bántsa a testvéreit, de nem tört
elő torkábul szó. És a legkisebb fiú ekkor mögátkozta testvéreit.
— Akkor lögyetök átkozottak! És lögyetök örökké boldogtalanok és szűkölködők! És lögyetök örökké betegségiül szenvedők és koldusbotra szorulók!
És takarodjatok ki innét, ez nem a ti házatok!
Aztán kirohant a legkisebb fiú, vissza a fődre, az apjához. Testvéreit sértötte az ingerült lenézés, gőgős indulattal vetötték magukat öccsék nyomába.
Mikor möglátták, már ű állt az eke szarvánál — apjuk a barázda mellett
ácsorgott hitetlenkedő, zavaros képpel.
— Te bolond! — kiabálta be egyik testvére.
— Eszelős! — szólt a másik méröggel nyelvin.
— Égyször úgyis mögkeserülöd ezt! — ordított utána harmadik bátyja.
— Hagyjátok — nyugtatta testvéreit a nyurga fiú —, kótyagos, ezön
úgyse lőhet segíteni!
És ezön mind a négyen hahotázni kezdtek.
A legkisebb fiú mögállította az ökröket, és lángoló szömekkel visszanézött.
Ekkor egyik testvére csak játékbul görönggyel mög akarta űtet dobni.
A göröngy az ökröket találta el, azok mögijedtek és mögugrottak. A legkisebb
fiú olyan szöröncsétlenül esött, hogy az ekevas mélyen a nyakába szántott.
Ott feküdt a barázdában, hamar kiömlött vére.
Testvérei mögrémültek és bénultan állták körül.
Termékenyítő vérit magába fogadta a főd?!
(Így vót, mese vót, talán igaz sé vót. Ne haragudjatok reám, mert szomorú vót.)

Munka után
keresse fel a
I>J
„MÓRA FERENC'

MGTSZ éttermeit,
AHOL KÜLÖNBÖZŐ CSIRKE ÉTELKÜLÖNLEGESSÉGEKBÖL,
BIRKA- ÉS HALÉTELEKBŐL VÁLASZTHAT!
D A J V H E L Y I S É G Ü N K B E N HANGULATOS ZENE MELLETT
22 ÓRÁTÓL 04 ÓRÁIG SZÓRAKOZHAT
KÜLFÖLDRŐL VAGY VIDÉKRŐL ÉRKEZŐ VENDÉGEINEK

S ZALLO

DAN

KBA

N

BIZTOSÍTSON ELSZÁLLÁSOLÁST
C Í M Ü N K : SZEGED, BOCSKAI UTCA 3/B.
Telefon: 14-222, 13-323

3*

1083

H U S Z O N Ö T ÉV T Ö R T É N E L E M

A TÖRTÉNELEM NAPLÓJÁBÓL
(III. rész)
A FÖLSZABADULÁS NAPTARA

Péter László

összeállítása

KRÓNIKA

—

KÉPEKBEN
(FOTÓ: LIEBMANN)

A dőlt szedésű
szöveg
szegedi
eseményre
utal.

N o v e m b e r 2 3.
A Független Kisgazdapárt elnöki tanácsa ülésén j óvahagyta
a párt csatlakozását a Magyar
Nemzeti Függetlenségi Fronthoz.
N o v e m b e r 2 5.

AZ IDEIGLENES NEMZETI KORMÁNY
SZEGEDRE LÁTOGAT

A szovjet hadsereg fölszabadította Hatvant.
Révai József „Harcos demokráciát" című cikke a Délmagyarországban.
N o v e m b e r 2 6.
Révai József nagy cikke a Délmagyarországban
„Horthy
Miklós felelőssége"
címmel.
Megalakult
a Mérnökök,
Vegyészek és Műnökök
[technikusok] Szabad
Szakszervezete.

GYŰLÉS A MUNKÁSEGYSÉG JEGYÉBEN

N o v e m b e r 2 8.
Megkezdte működését a városi
tanács.
Kistelek,
Pusztaszer,
Sövényháza, Sándorfalva és Tápé közigazgatásilag ideiglenesen
szintén
Szegedhez
került.
D e c e m b e r 1.
A Demokratikus Ifjúsági Szövetség debreceni szervezetének
megalakulása.
1084

1945. JANUÁR:
SZIRMAI ISTVÁN BESZÉL A VÁROSHÁZA
NAGYTERMÉBEN, A KORMÁNY NÉHÁNY
TAGJÁNAK SZEGEDRE LÁTOGATÁSA
ALKALMÁBÓL

December

2.

Kaposvár és Szekszárd fölszabadítása.
Megalakult a Magyar Nemzeti
Függetlenségi
Front szegedi bizottsága („Nemzeti
Bizottság").
D e c e m b e r 3.
A szovjet hadsereg fölszabadította Miskolcot és Sátoraljaújhelyt.
A kommunista párt egyik akciógárdája robbantással meghiúsította a nyilasok nagygyűlését a
budapesti Városi Színházban.
A Délmagyarország
közölte a
Magyar
Nemzeti
Függetlenségi
Front programját
„Magyarország
demokratikus
újjáépítésének
és
felemelkedésének
útja" címmel.
Délután a színházban a Magyar Nemzeti Függetlenségi Front
nagygyűlésén Balogh István, Erdei Ferenc, Révai József,
örley
Zoltán,
Valentiny
Ágoston
és
Komócsin Mihály beszélt.
Zászlót bontott a szociáldemokrata párt (Csekonics u. 4.).
Szeged város búzakölcsön
kötvényt bocsátott ki.
A Szegedi Munkás
Testedző
Egyesület kezdeményezésére a helyi sportegyesületek
vezetői ülésükön a sportélet
megindítását
határozták el.
D e c e m b e r 4.
A csepeli dolgozók ellenállásukkal megakadályozták Csepel
kiürítését.
Megalakult az trók, Üjságírók
és Művészek
Szakszervezete.
Megkezdték
a városháza találatot kapott órájának javítását.
A város házikezelésbe vette a
mozikat.
D e c e m b e r 5.
Megalakult a Debreceni Nemzeti Bizottság.
D e c e m b e r 7.
A szovjet hadsereg teljesen
megtisztította az ellenségtől a Balaton somogyi partját.

Az alábbi három képet — a novemberben közölt kilenc képpel együtt — Fenyvesi István által Moszkvából hozott eredeti íotók alapján Tóth Béla reprodukálta.

(FOTO: LIEBMANN)

D e c e m b e r 8.
A szovjet hadsereg fölszabadította Vácot. Ezzel egyidejűleg a
szovjet csapatok Budapesttől délre is átkeltek a Dunán.
A nyilasok kivégezték Kiss János altábornagyot, Nagy Jenő
ezredest és Tarcsay Vilmos századost, a Magyar Nemzeti Felkelés Felszabadító Bizottsága katonai vezérkarának elfogott tagjait
D e c e m b e r 10.
Megkezdődött a szovjet csapatok támadása Budapest körülkerítéséért.
Szovjet—francia szövetségi és
kölcsönös segélynyújtási szerződés megkötése Moszkvában.
A Szikra Könyvkiadó (Kígyó u.
1.) hirdeti első megjelent
kiadványait a Délmagyarországban.
Kisteleken a Magyar
Nemzeti
Függetlenségi Front nagygyűlésén
Komócsin Mihály, Gombkötő Péter és Erdei Ferenc beszélt.

1945. A S Z E G E D I
SZOVJET HOSI EMLÉKMŰ FELAVATÁSA. BALOLDALT AZ ELSŐ H A J TOVICS
SZOVJET
VAROSPARANCSNOK, KARTYINOV H. V A R O S P
ÉS
KOVALOV, A PAR.-SAG
TITKÁRA

D e c e m b e r 11.
Megjelent a
Délmagyarországban a Magyar Demokratikus Nők
Szövetségének fölhívása a magyar
nőkhöz.
A szegedi szabad
szakszervezetek vezetői határozati
javaslattal
fordultak a Nemzeti
Bizottsághoz
a nyilasok és népellenes
elemek
felelősségre
vonására.

AZ E L S Ő

SZABAD MÁRCIUSI
1945. M Á R C I U S 15.

IDUS:

D e c e m b e r 12.
Megindult a rendszeres
vonatközlekedés Szeged és
Kiskunfélegyháza között.
Megindult
a postaforgalom a
fölszabadult
országrész
városaival, községeivel.
D e c e m b e r 13.
Az Ideiglenes
Nemzetgyűlés
Előkészítő Bizottsága kiadta választási kiáltványát.
Megkezdődtek a képviselőválasztások a fölszabadított területeken az Ideiglenes Nemzetgyűlésbe.
1086

A PARTEGYESÜLÉS JEGYÉBEN
RENDEZETT NAGYGYŰLÉS. AZ ELNÖKSÉGBEN
KOMÓCSIN ZOLTÁN, ZÖLD SÁNDOR. P A P D I
GYÖRGY ÉS T O M B Á C Z IMRE.

A Nemzeti Bizottság megalakította a 79 tagú törvényhatósági
bizottságot, és kimondta a népbíróság fölállítását.
Szálasiék halálra Ítélték a Szegedi Kiáltvány
aláíróit.

(FOTO: LIEBMANN)

D e c e m b e r 15.
A Demokrata Polgári Párt toborzó fölhívása a polgársághoz a
Délmagyarországban
(párthelyiségük: Horthy Miklós u. 16/b. I. em.
14.).
D e c e m b e r 17.
Révai József vezércikke a Délmagyarországban:
„Lesz magyar
újjászületés!"
Az
Ideiglenes
Nemzetgyűlés
Előkészítő Bizottságának „A Magyar Néphez" című fölhívása a
Délmagyarországban.
A Belvárosi Moziban
tartott
nagygyűlésen megválasztották az
Ideiglenes Nemzetgyűlés
szegedi
képviselőit: Agócsy Jánost, Balogh Istvánt, Bernáth Andrást, Bozsó Jánost, Dobó Gyulát, Farkas
Istvánt, Gerő Ernőt,
Gombkötő
Pétert, Gyólai Istvánt, Horváth Józsefet, Kispéter Lőrincet, Komócsin Mihályt, Lakó Antalt, Nagyiván Jánost, örley Zoltánt, Pap
Róbertet, Purjesz Bélát, Rákosi
Mátyást, Révai Józsefet, Somogyi
Imrét, Valentiny Ágostont, Vass
Jánost, Virág Istvánt, Vörös Józsefet és Wagner Gyulát.

A KÉT PART EGYESÜLÉSE.
ELŐADOK: KOMOCSIN ZOLTÁN
ÉS ANTALFFY GYÖRGY.
(A TISZA SZÁLLÓBAN)

1945. MÁJUS
ELSEJE SZEGEDEN

D e c e m b e r 19.
Megindultak a vonatok SzegedCsanádi Vasút vonalain is.
D e c e m b e r 2 0.
A szovjet hadsereg fölszabadította Ózdot.
D e c e m b e r 2 1.
Debrecenben
összegyűlt
Ideiglenes Nemzetgyűlés.

az

D e c e m b e r 2 2.
Az Ideiglenes Nemzetgyűlés
megalakította az Ideiglenes Nemzeti Kormányt.

IFJÚSÁGI NAGYGYŰLÉS ÚJSZEGEDEN
1087

HAZAI TÜKÖR

SZEGEDI LUKÁCS IMRE

SZEGED BOLYGÓI
(V. rész)
MÓRAHALOM

„Jön már Garibaldi a szomszéd
faluba,
Klapka is vele van, Graczát, Záhonyt hozza,
Bíróék Gyurija lovát kantározza."
így mondja a felvidéki nóta, legenda. S én máig is emlékszem a híres brezínai
bacsóra, Olej Tamás számadóra, aki juhait legeltetvén, néhanapján visszavárja, látni
véli a magyar szabadságharc két hősét: Záhonyt és Graczát. S lám, lám, a homoki
világban is előkerültek a hősök. Mórahalmon, mindjárt a kövesút mellett áll a honvédemlékmű. Hiába is v á r j a vissza már a Felvidék népe, a rokonság a két szabadságharcost. 1849. november 30-án az Alsó-tanyavilágban orvul meggyilkolták, kifosztották őket.
Jó indulattal ezt a világot Homokországnak is nevezhetnénk, központjának pedig Mórahalmot. A közigazgatási terület csaknem 15 ezer hold, lélekszáma 6000.
Csinos a falu, belterületén már 600 háznál is többet tartanak nyilván, a szétszórt
tanyavilágban pedig 1200 épület. 25—30 ház. épül évente. Televízióból 300-nál többet, rádióból csaknem 1200-at, személykocsiból pedig alighogy 200-at tartanak. Lenézik errefelé a Trabantot, a népnyelv elnevezte szappantartónak. Szorgalmasak,
gyűjtögetők. Akinek a lába alól elfutott a homok, most Szegeden jár munkába. Naponta 300-an utazgatnak, nem válogatnak a munkában, csak a boríték vastag legyen.
Az otthoniak leginkább a földművelésből élnek, a szakszövetkezetekben és a termelőszövetkezetben, a Vörös Október Tsz-ben, amely bizony gallyra futott, 2000 család
boldogul. A földet szeretik. Akik az iparba járnak, azok is ragaszkodnak hozzá, a
családtagok, az otthonmaradottak megművelik. Amennyire csak lehet, intenzíven
akarnak gazdálkodni. Sokan tudnak is. Ezeket felveti a jómód.
Ám, hiába is mondanák nekem, tudom nagyon jól, hogy nem is olyan régen itt,
a Szeged környéki homoki világban nagyon sok megnyomorított emberke élt. Mert.
számtalan boldogtalan embert nevelt a szegedi homok, akinek a szívéről l e f ú j t a a
reményt, az örömöt az úri világ, úgy elvitte, úgy elfújta, mint ótokházi homokot a
nehéz vihar, mint a számtalan boldogtalan kismóraferenceket. Mindjárt mondhatnám a „löszök úr Pap Miska" esetét. Néhány évvel előbb jól ismerték a nagyfaluban, Mórahalmon. Mindig azzal hivalkodott, hogy az ő apja volt az utolsó bőrdudás,
az utolsó Kossuth-betyár, a nagy hírű Madarász-csárdában. Néhány esztendeje 3—4
hold földje volt a könnyűkezű mesterúrnak, néhai Pap Miskának, akinek a fodrászmesterségre futotta a sorsa. Elüldögélt a műhelyében, ha meg ritkán kopogtattak
rá a j t ó t a vendégek, akkor hegedülgetett. Fiatal legénykék jártak be hozzája, danolgattak, zenéigettek. Egyedülélő ember volt Pap Miska, s mindig azt mondta, azt
hitte, lösz ő még úr Mórahalmán.
Március 15-én vagy éppen más ünnepeken, nyáron is aratásban a jeles napokon
puccba vágta magát, ünneplő gúnyát húzott, árvalányhajas kalapot, piros-fehér-zöld
szalaggal átvetett kabátot hordott. Rogyott szárú csizmát, sarkantyúval. Ekkorra m á r
a löszök úrság elvette az eszét. Mert sehogyan sem sikeredett neki vagyont szerezni, módosságot. Bezárta az üzletét, kiköltözött a tanyára, művelte a földecskéjét.
Egyszer meg motort csinált magának, legyen abból is. Kerékpárját alakította át, végül olyan sikeresen, hogy zörgött, zörgött, csattogott, de azért ment is valamicskét.
Elnevezték kályhacsöves motorkerékpárnak. Jó szívvel emlékeznek meg róla a m o s taniak, arról is, amikor nagyokat mondott, mesélt az öreg betyárról, az apjáról, a
1088'

néhai bőrdudásról, meg a Madarász-csárdáról, aminek hiteles és hírneves története
van. Ma már múlt ez. Nem sok maradt meg belőle, talán csak annyi, amennyit Szécsy György meg a homoki világ többi fáradhatatlan kutatója megőriz, megörökít.
Valaha egy dombon gubbaszkodott a csárda épülete, a Szabadkára vezető határút
mentén. Sokszor mulatoztak itt a gyors lovú betyárok, Sándorral az élen. Eljárt ide
bálozni, mulatozni a pusztai világ, s nemigen múlt el vigadalom anélkül, hogy valamelyik legény vére pirosra ne áztatta volna a homokot. Nótát mondott erről a nép,
amit még az öregek ma is elsorolnak. A csutribálakon, a tanyai mulatozásokon sokat eljátszották a jószavú citerák.
Újesztendő napján tizenkét órakor
Szécsi Jóska készül a Madarászba.
Szép Erzsike mosolyogva azt mondja
Siess haza, mert megunom, magamat.
Szécsi Jóska leért a Madarászba,
Bálint Rózát elhúzta táncolni,
A lányokat mind sorba táncoltatta.
Nyolc óra múlt, kilencre járt az óra.
Estefelé a lányok széjjel mentek,
A legények kötözködni
kezdtek.
Szécsi Jóska bement a kocsmába,
Pörnyész Jóska a lámpát elfújta,
Ekkor szúrták szivibe a nagykést.
„Jajj istenem, Julcsa néném, megöltek"
Ez volt az utolsó szava szegénynek.
„Kovács Jóska ugorjál fel egy lóra"!
Kovács Jóska felugrott egy csikóra,
Elvitte a hírt Szécsi Pál tanyájára
Szécsi Pál nem vette ezt tréfára,
Befogatott zöld festett
kocsijába,
Gyorsan hajtott madarászi csárdába.
„Julcsa lányom, mi történt a~z éccaka7
Piros vérrel kivirágzott a csárda"
Mennyék kend a csárda szobába
Ott látja kend Jóska fiát meghalva,
Piros vérét a padlón szétfolyva.
Szécsi Jóskát feltették a kocsira,
Elvitték Szécsi Pál tanyájára.

'

Jaj de porzik a horgosi nagy utca,
Szécsi Jóskát viszik végig rajta.
Szép Erzsike meggyszín selyem ruhába
Szécsi Jóskát kíséri a sírjába.
Szép Erzsike jaj szavakkal ezt mondja:
„Verd meg Isten, aki ezt meggyilkolta."
Másik változat:
Madarászi csárda vége, de sárga
Ott történt a Szécsi Jóska halála.
Piros vére úgy folyt, mint a patak
Édes anyja szíve megszakad.
Gyertek lányok tegyük fel a kocsira,
Vigyük el az orvoshoz, de Horgosra.
De az orvos, elfordulva azt mondja,
Már ennek a jó isten az orvosa.
HOMOKORSZÁG

Valamikor nagy pusztaság volt itt. Futóhomok, tócsák, nádasok, járhatatlan utak,
dombok váltogatták egymást. Itt éltek kint a baromjárásokon a pásztorok, galyibákba, kunyhókba húzódtak, ha eljött az idejük, ide is temetkeztek. Szegedről meg
1089'

rendszeresen kijártak a gazdák a terményekért. Ahol most a templom áll, valamikor
azt nevezték Kenyárváró dombnak. Ide gyülekeztek a pásztorok, behajtották ide a
birkákat, teheneket, hozták a gomolyát, a túrót, tejfölt, amit aztán hosszú kocsisorok szállítottak a városba. A gazdák meg, a tulajdonosok sót, szalonnát, lisztet, t a r honyát vittek ki, fejelt csizmát, subát, ködmönöket Azért is hívták ezt a dombot
kenyérvárónak, mert a juhaikat legeltető juhászok délidőben itt telepedtek meg, és
ide várták az ebédet vivő asszonyt vagy gyereket.
Messze volt az út Szegedig. A tanyákon élők, esténként indultak el kocsikkal, és
reggelre értek be. A mai öregek még jól emlékeznek rá, hogyha egy-egy sürgős dolog beparancsolta őket a városba, beteg lett a gyerek, vagy b a j u k támadt a törvénynyel, milyen vesződség, kínlódás volt a bejutás. Sokszor aztán maguk gyógyították a
betegséget is, hittek a babonákban, a szemmelverésben. Minden megesett ebben a
.bejárhatatlan homoki világban. Híre volt a bűbájosoknak is. Innen, egy mondás, eb.ből a világból: szem nem látta víz. Hányan, de hányan megpróbálták, gyógyítottak
vele. Ha az újszülött, a kisgyerek megbetegedett, azt nyilván csak a szemmelverésnek köszönhette. Éjszaka elment az anyja vízért, de csak olyan kútból mert, amelynek vizét senki nem látta, s őt sem látta a sötétben senki. Hazafutott a vízzel, a b b a
fürösztötte meg a csecsemőt. Aztán kiöntötte a vizet, de úgy, hogy akkor se lássa
meg senki. Erre meggyógyult a gyerek. Mindez nem olyan régen történt. 40—50 esztendővel ezelőtt még sok tanyában így gyógyították az ártatlan gyerekeket.
Régi világ. Lassan-lassan elfelejtődik egészen. Igaz, ebben a Homokországban
megtörténhet minden. Még boszorkányüldözés is.
Tudományos emberek vitatkoznak azon, honnan is lett Mórahalom neve. Az tény,
hogy a Móra család jelentős szerepet játszott ezen a tájon. Bálint Sándor szerint az
1601-ben itt letelepedett Móra családtól van a származtatás. A föld, a homok is árulkodó. Az ásatások vallanak. Mindenfelé a régmúlt üzeneteivel találkozunk, Ásotthalmon is megvallatták a lófogdosó dombot. Minden bizonyítja, hogy Szeged környéke,
a mostani Napfényország évezredek óta lakott terület volt. Ezen a tájon is j á r t a k a
hunok, a magyarok, s a kunok is riasztgatták a pusztákat. Fel egészen Kecskemétig
nagy területeket vettek birtokukba. De vitathatatlan, hogy amikor a törökök eltakarodtak, kiürítették a szegedi várat, aztán az életben maradt lakosság aprónként kihúzódott a szállásokra. A szerémségi szőlők tönkrementek. Az ittenieket pedig megviselte a hadbavonulós idő meg a filoxéra. Megindult a homokon a szőlőtelepítés.
,S vele lépegetett a földművelés.
Nem vidámkodott akkoriban a homok, a tanyai élet. Gombamódra nőttek ki a
tanyácskák meg a hantházak. Siváran fizetett a föld. A legtöbb helyen, tanyában kút
sem' akadt. Mélyebb gödrökben gyűjtötték össze a vizet, a hólé, az esővíz meg a talajvíz tartotta fenn az akkori világot. A bérföldek megnyomorították a földműveseket, de olyan az a homok, ha egyszer belekóstol az ember, nehezen szabadulhat tőle.
Beeszi magát a ruha alá, a bakancs alá, a bőr alá, az ember szíve közepébe. Már az
1800-as évek közepén, az akkori hírmondó így panaszkodik: aki a szeleket nem ismeri, s a homokot nem látta, annak fogalma sem lehet erről. Kimenvén a föld f a gya, egy-két napi szél felületesen kiszárítja a homokot, amelyet a bekövetkező szél
felfog, a légbe emelve elsötétíti vele a napot.
Bérföldek, földkunyhók. Keserves kínszenvedés, nyomor, nélkülözés, árverések,
•dobpergés, földönfutás. Reggelre főtt krumpli, délben hajában főtt krumpli, estére
megint krumpli. Ha ebből sem termett elég, maradt a takarmánycékla. Hosszú időkig kenyeret se láttak. Hát innen indult, innen virágzott ki mostanra a táj. Homokország. A faluban, mindjárt az országút mellett, emlékmű áll, megörökíti az 1848-as
hősök emlékét. Ezekről sem kellene elfeledkezni; ezekről a nincstelen, földönfutó
kis homokijánosokról, akik annak idején merték vállalni a bérföldeket.
A mai Mórahalmát, Alsóközpontot 1892-ben nagy ünnepség keretében hivatalosan avatták fel. A nagy kiterjedésű tanya világ mindig gondja volt a városnak, hiszen a lakosság, a tanyavilág újabb és újabb kívánságokkal lépett elő. A 83 ezer
holdat kitevő Alsótanyát 9 kapitányságra osztották fel, így Átokháza, Csórva, Domaszék, Feketeszél, Királyhalom, Mórahalom, Nagyszéksós, Röszke, Szentmihálytelek
és Zákány. Az alsótanyai kapitányságok parancsnoksága itt volt, innen indultak
a lovas bandériumok. Elmúlt. Vége.
AZ

IFJŰSÁG

ÉDES

MADARA

Gazdag falu. Kevés a szegény ember, napszámosból is talán 30-at ha összeszedhetnek nyári idényben. Pedig az intenzív kultúrák munkaigényesek. Így aztán a legtöbben fiukat, lányukat is dologra fogják. Ekkor kezdődik a fiatalság problémája.
1090'

Mert a föld nemcsak gazdagítja a családokat, de nyomorítja is. Pénzzel büntetik
a fiatalokat. Sok pénzzel, vastag zsebpénzzel.
Példázatok. .
Egy fiatal, angyalképű gyerekről szól az alábbi történet. Az apja Szegeden dolgozik, kubikmunkán. Van föld a családban. Nem panaszkodhatnak a sorsra, így hát
megadtak mindent a gyereknek. Ne éljen úgy. mint ők hajdanán. Hetenként 300
forint zsebpénzt is kapott a gyerek. Rossz társaságba keveredett. Lopott. A szülők
kétségbeestek, szaladtak fűhöz-fához. Próbaidőre felfüggesztették Jancsika büntetését. Aztán ismét lopott Rajtavesztett.
Kallódnak a fiatalok. Ma már a szülők egy-egy mulatságra nem zöld libát, tíz
forintot, hanem jorgsíri malacot, 100 forintot — mórahalmi szólás — adnak. A menő
családokban mindenütt található autó. Van, ahol több. Ezzel járnak a fiatalok a
bálba. Szombatonként 30—40 személygépkocsi található a művelődési otthon közelében.
Néhány esztendeje arra figyeltek fel a pedagógusok, hogy a gyerekek el-elbóbiskolnak az órán. Dolgoztatták őket odahaza. Ügy mentek az iskolába. Most ismét
divatba- jött. Két-három napot otthon marad a gyerek munkaidőben, sokat segít.
Napszámost amúgysem mindig kapni, különben is drága. A mulasztásért legfeljebb
megbüntetik a szülőket. S mi a végeredmény? Az egyik belterületi iskolában 1968
nyarán a 240 gyerek közül 27 bukott, s még mennyit lehetett volna m e g b u k t a t n i . . .
Az iskolából kikerülők 50 százaléka odahaza marad. Leginkább kallódik. A nagyüzemek nem példamutatóak, s a tömegszervezeteknek nincs vonzóerejük. A tanyavilággal számolni kell. Ugyancsak tavaly történt. A ballagáson. Mindenki ünneplőbe
öltözött, a gyerekek meg a szülők is. Ballagtak. Ünnepélyesség, ceremónia, ahogy az
lenni szokott. A nagy tolongásban, a nagy örömujjongásban vette észre a tanító úr,
hogy az egyik fiú mezítláb van. Nekik cipőre sem tellett.
Cs.-k tanyán laknak. Nem a legszegényebbek. Se kerítés, se W. C. Igénytelenek?
A szobában egy ágy található, hárman alszanak benne. Az ember, az asszony, és
a 18 éves lány.
Másik család. Valamikor kuláklistán szerepeltek. Azóta sajnáltatják magukat.
Mindenkivel bizalmatlanok, be se engedik a látogatót. Sírnak, panaszkodnak. Nem
a legfényesebb 'az életük. Már nem tudnak megkapaszkodni a homokban, meglehet
nem is akarnak.
Szintén 1968 nyarán történt. Jugoszláviába, a tengerpartra 17 napos kirándulásra
mentek az iskolából. Gyönyörű táj, gyönyörű vidék. A régi homoki világból kinek
adódhatott volna ilyen? Nagy nehezen összetoborozták a fiatalokat. Megérkezett
a busz, a szülők kikísérték a gyerekeket. Ekkor szó szerint ezt mondta az egyikük:
— Nagyon sajnálom, hogy elmégy. Most fogadhatok napszámost. Nem a pénzzel
van hiba, amit az útért befizettem, hanem már beleszokott a kislányom a locsolásba,,
a permetezésbe. Negyedik éve csinálja. Igaz, most még csak a hetediket végezte, de
igen-igen dolgos kislány. Honnan veszek most munkaerőt a helyébe?
Jönnek ide fiatalok is. Szerencsére egyre kevesebben. Az egykori honvédségi
épület 12 esztendeje a megyei tanács vb tébécés átképző szociális otthona. Ide jönnek betegen, s visszatérnek az életbe gyógyultan. Mert a gyógyulás nem egyenlő
a gyógyszeres kezeléssel. Az igazi az, amikor a beteg teljes értékű embernek érzi
magát ismét, szakmával a kezében megkapaszkodik az életben. Ez az intézet szakmára tanítja az embereket, s fennállása óta 170 betegnek adtak itt szakmunkásbizonyítványt. Nincs is elhelyezkedési gondjuk, mindenütt emberséggel, szívesen
fogadják őket.
Vannak, akik kicsit idegenkednek, megszöknek. De aztán visszabátorodnak. Társakra találnak. Néha előfordul az is, hogy megszeretik egymást, ha kikerülnek, öszszeházasodnak. De a faluból ritkán. Csupán egy példát említhetnek az itteniek,
amikor az intézeti fiú a faluból választotta párját.
Az orvostudomány sikeresen harcol. Egyre kevesebb beteg jön a faluba. A bajok,
a gócok másutt találhatók. A rohanó, forrongó, megmerevedett, százszor megátkozott
és ezerszer megáldott homoki világban.
HOMOKI

LÁMPÁCSKÁK

Konjunktúra jár a homokon. A szőlő, gyümölcs, a fűszerpaprika, a paradicsom
jól fizet. Jellemfő, hogy amíg 1957-ben paradicsomot csak 90 holdon, 1968-ban már
660 holdon termesztettek. Fűszerpaprikát pedig egy évtizeddel korábban 160 holdon,
most viszont 600—650 holdon. De a módosság nem minden. Nagy ellentétek feszülnek a tanyai világban. A homoki lámpácskák — a pedagógusok — még nem bírnak
1091'

velük. Sok helyütt még petróleumlámpa szórja a fényt a tanyai iskolákban. Bizonynem világol messzire. Fénynek fény ez is. íme, az alábbi önvallomások.
— Érdekes világ. Talán sohasem szokjuk meg. Pedig ezer szállal f ű z magához,
s a gyerekek, ezek a kis tanyai parasztgyerekek igazán megérnek egy misét De nehéz itt megváltani a világot. Minél tovább maradunk itt, élünk közöttük, annál inkább látjuk, nagyon nehéz, talán lehetetlen. Nem akarok én sokat most papolni,
inkább csak mesélek, történeteket mondok el. Amikor észrevettem, hogy részegen
jött az egyik gyerek iskolába, rögtön szóltam a szüleinek. Nevettek. Jópofa lehetett
a Lajos, mondták nekem. Igen, ivott egy keveset, mert hát disznótor volt, fölhajtott
három füles pohárral.
— Más. Nem akarnak innen elmenni a gazdák. Beleragadtak a homokba. S e
a szegényebbje, se a gazdagabbja nem mozdul. Engedély nélkül építkeznek, sokszor
3—4—5 ezer forintra megbüntetik, bírságolják őket, de azt már belekalkulálják a ház
árába. Aki itt pénzt, erőt, fiatalságot fektetett a homokba-, az nem hagyja eL Nem
mondom, tudok fölsorolni embereket, akik már építkeztek a faluban. Mórahalmon
vagy Ásotthalmon, majdhogy egy távolság mind a kettő, innen mitőlünk, de a tanyát
mégsem hagyják. Mondok valamit. Van itt olyan módos paraszt, aki írni, • olvasni
világéletében nem tudott, s most azon bánkódik, hogy meg sem tudja számolni a pénzét. Mert abból aztán van neki dögivei. A másik meg: két kocsi van a családban,
de nemigen esznek. Krumplit, azt igen. Krumplit zabálnak. S képesek elmenni a
lakodalomba ócska, kopott ruhában. Hát' igen, a környezet miránk is hat, tanárokra,
tanítókra. Amikor kikerültem ide, 12 esztendeje, éjjel 2-ig olvasgattam, lámpafénynél. Nem, nem adom föl önmagamat. Lassan elmenekülök. Igaz, van m á r villany, televízió, kicsit könnyebb. De a homoki siványság, visszhangtalanság, a lakásgond meg minden más egyéb riaszt, fenyeget. A feleségem öt éve él itt mellettem.
Nő a fiunk. Nem hagyhatjuk ilyen körülmények között, ilyen környezetben. Maximum pár év múlva búcsút intek a homoknak, az őszibaracknak meg az áldott
nedűnek. Nézegetem, hogy hova pályázhatnék.
— Bejött egyszer egy paraszt. Megkérdezte: mondja már a tanító úr, mennyi m a gának a fizetése? Mondtam. Azt válaszolta, kifizetem én magát a mellényzsebemből.
Hát ezért nem tanítsa az én fiamat, maradjon az csak a földnél. A másik meg így
summázta: az is tudomány, a magáé? Állna csak a fa mellé. Igaz, dolgoznak• ezek.
Fantasztikusan sokat dolgoznak. Ha ideje van, éjjel 2-ig fűzik -a paprikát, 4-kor
már kelnek. Ha jónak látják, öntözik a földet, fóliát húznak rá, csak pénz legyen
belőle. Azt mondom én, ez a homoki világ színe-java. Itt termesztettek először földiepret, most meg a retekre kapnak rá. Csak hát isznak is. Nem tudnak mit kezdeni
önmagukkal, lehetőségeikkel, meg a pénzükkel sem. Akinek pénze van, annak van
szava is. 8—10 évvel előbb még azt mondták, hogy jó a pedagógusnak. Ma örülünk,
ha észrevesznek bennünket. Persze, nem egyformák. Akad itt szegény ember. Mondhatnám a nevét is, minek, úgyis megismerik, ha kiírja, iszákos. Volt neki 11 hold
földje, de önállóan nem tud létezni. Napszámos. Olyan teddide-teddoda ember. Három családja van. A kislányát én tanítom. Jóravaló gyerek lenne. Feltűnt nekem,
hogy télen-nyáron egy cipőben jár. Lakkcipőben. Egy nyitott szárú lakkcipőben.
Pedig, ha jól számítom, egy napi napszámon mégiscsak adnának egy cipőt. Nem akarok én nagyot mondani, mégis mondom, ebben a világban öröklődik a púp m e g
a szegénység.
Két tanterem. Régi iskola. Két épület. Négyén tanítanak itt. Egy pedagógus
házaspár, egy pedagógusnő és egy képesítés nélküli tanítónő.
— Mi is el akarunk menni az urammal meg a három gyerekemmel. Nőnek a k i csik, mégse élet ez itt. Bevásárlás, lakásgond, nincs mit kezdeni velük. Én Pestről
vergődtem ide, a férjem meg Békéscsabáról, 12 éve. Nem tudok tovább várni, nagynagy jóindulattal talán két esztendőt. Sokszor már azt hiszem, azonos lettem a
környezettel, a tájjal. Beleroppantam az életembe, nincs tovább. Mégcsak annyit
akarok, annyit várok a sorstól, hogy innen kitörhessek. Példákat sorolok. A P á l
utcai fiúkat árultuk az iskolában. Megfigyeltem, a 10 forintos könyvet az k ü l d t e
vissza, az a szülő, akinek van pénze. Akinek dupla falas a tanyája, s a faluban ott
áll a másik háza. Annak drága volt a 10 forint. Vagy: összeszedtem a gyerekeket,
gyerünk Pestre, lássanak világot, nézzenek szét a Vidám Parkban, az állatkertben.
Száz forint volt a költség. Egyszer sírva jön az egyik kislány. Nem engedi az anyukája. Ott is csak házak vannak meg emberek. Ne menjél, kislányom, inkább veszek
neked egy pár fehér harisnyát. S a kislány végül csak az anyjára hallgatott.
— önmagukból indulnak ki ezek az emberek. Volt nekem egy kitűnő tanulóm.
Kérdezgettem, ki hová akar menni? Mondták. Ez a gyerek meg elfakadt sírva, m e r t
őt nem engedik tovább. Mondtam én, beszéltem apjának, anyjának, falra hányt
borsó. Mert a gyereknek otthon kellett maradnia, vállalni a szülők gondját, örökükbe
1092'

lépni, s így a napszámost is megtakarították. Nem mondom, akad, aki taníttatja a
kislányát, de nem azért, hogy kenyér legyen a kezében, hanem mert így jobb partit
csinálhát. Jól emlékszem, mentünk nyáron a Balatonra. Pár száz forintért. Micsoda
lehetőség a gyerekeknek. Az ember örül, ha egyszer életében, már legalábbis a
magamfajta ember életében előfordul, hogy a kis tengerhez utazhat. Lehetőség. Élet.
S mit gondol, elvihettem minden gyerekemet? Ugyan. Ki legeltette volna akkor
a teheneket.
— Még csak egyet mondok. Az alsó tagozaton jelenleg 8 első osztályos van. Négyre
lehet számítani közülük. Tanyaiak. Nehéz a felfogóképességük, kicsi a képzeletviláguk. Előfordult már, itteni életem 11 éve alatt, tanítóskodásom alatt, hogy
magyarázhattam órákig, mi az a villamos, mi az a folyó, mi az a hegy. Most már
könnyebb. Többet tudnak a világról, televízió is van, itt az iskolában meg a tanyákon is. Mégis, ebben az évben kifognak rajtam. Az alsósokat tanítom, írni, számolni
mindig tudnak, amikor vége az évnek. Talán most nem tudom őket húszig megtanítani.
Sorsok. Homoki lámpácskák. Elégnek, elfogynak a pusztaságban. Világolnak,
világítgatnak, de kevés még a fényük. Gyenge fény. Évszázados sötétség, tunyaság,
babonaság ül itt a tanyákon, megköti, megfogja az embereket, átokba veri. S ez
öröklődő. A történelem kacatja. De nem lehet kidobni az ablakon, mint az elhasznált cipőt, ruhafélét. Ellentmondásos világ. Bortermő táj. Szüret idején fetrengenek
az útszélén, az árokpartokon. A borral, a pénzzel, a kocsival mérik az embert, önmagukat. Az egyiknek így sikerül, a másiknak úgy. Van, aki használt Dutra traktort
vásárolt, hogy jobban fiaddzon a pénze. A másiknál az a virtus, ha iskolás kislánya
megissza a maga napi korsóját. Gazdagok, szegények világa, meg a babonáké. Ehhez
az iskolához három kilométerre a kőröséri iskola, a kőröséri táj, ahol az idős Csupitynét megszalasztották. Mit őriznek meg ebből saját batyujukban a gyerekek? íme
36 dolgozat. Név nélkül, megkötöttség nélkül írattuk a tanyai iskolásokkal, ötödik,
hatodik osztályosokkal. Arra kértük őket, amit odahaza megfigyeltek, vagy disznótorokban, ünnepeken hallottak, azt írják le, szólásmondás, közmondás, vagy más
megfigyelés formájában. Ezekből közöljük — eredeti szöveggel — az olyan mondatokat, amelyek két témakört érintenek: az ivást, a babonákat, boszorkányságot.
1
Ha valkinek sebvan a kezén
póhálót kel ráteni.
Ha az asztalon álló palack elrepd meghal
a családban valaki.
Igyál komám múlik a nyár.
Ha a ló sötétben megál és nem mén sehova
csap taporzékol halott van nemesze a környéken. Ha valaki azt akarja hogy sok pénze
legyen menjen ki a rétre és higyen magával
egy zsákot és adig markolásza a csalánt amig
telenincs a zsákja pénzel.
Vig legyén aszony ú j élet jön ránk.

Pénteki jókedv egész heti siralom.
Ha bakoly repül a házhoz akkor halott lesz.

Mikor a fehérgalamb berepül a házba halót van.
4

Disznotorkol azt szokták mondani a gyerekeknek,
hogy nevessenek, mert vastag szalonna lesz.
Amikor esik a jég akkor azt csinálják,
hogy kiteszik a baltát, hogy áljon el a jégeső.
Huhog a háztetőn a bagoly, halott lesz.
1093'

5
Igyad a bort mert nem tudsz dolgozni.
Ne sirj inkább mulass egyet.
Süt a homok eső lesz.
6
Igyá komám amenyi belédfér, csak a bor ne fogyon!
7
Ha meg itad akkor vigyed is nem volt muszáj
meg innod. Akinek seb van a kezén a kemencéről
kormot kapor le.
8
Ha ugrál az asztal ben van a boszorkány. Kössünk
a kilincsre gatya madzagot akor nem megy ki a
boszorkány. Megy a forgoszél bene van a boszorkány.
Az monta a zöreg kis hogy egy kicsit igyunk is.
Akki kiveszi az utolsó darab kalácsot a kiveszi
az becsületét.
9

Mikor a fehér galamb berepül a házba halotvan.
Igyálkomám múlik a nyár. Habor nem lesz, szódaviz is jó lesz.
10

Ha az ablakban van a lámpa meghal valaki.
Ha vonyikol a kutya meghal valaki a közelben.
Ne locsoljátok szét a bort mert 10 száraztőke se
terem annyit amennyit szét locsolunk. Amikor lemetszik a szőlővesszőt és ha fojik a helye azt szokták
mondani, sok bor lesz.
Pattog a bútor a szobában akkor boszorkány van
a házban.

hanem iszol bort meghalsz, adig iszomég még borlesz.
Adig iszom kisangyalom még borlesz asztán szodavizis
jolesz.
12

Igyál ma mert holnap nemkapsz.
13

Ha a pohár az asztalon megreped a borból vendég
iszik.
H
Három napos szárasság után megsül a palacsinta.
1094

Igyál komám mert a munka jár. Mikor nem indul a
motor, akkor boszorkány jár benne.

0
Luca napján ha jó idő van akor száraság lesz.

M
Én iszok te igyál mert rádkerül a sor.
18

Igyál sogor mert a munka halad.
19

Jóska iszik utána Pista iszik.
20
Azt mogya az öreg nagyigyunk is, ha nem iszó
bolond vagy.
21
Sötét a felhő, dörög az ég, dobd ki babám a fejszét.
22
Jézus is a jó bort szereti András fiát melléülteti. András isik Jóska örül hogy a sormajd
őrá kerül bevele-bevele váljon egészségére.
23

Jóbor jó egésség.
24

Pista iszole mustot nem iszok mert b e . . . !
25

A gazdájába a jó bort.
26
Azt mondja az öreg kis hogy igyunk is.
27

Ha meghalok elvisznek az angyalók viszek oda
sört is bórt is, leitatom Szentpétertis.

M
Ha Vince napján folyik a viz az udvaron
akkor lesz bor.
29

Vince folyik a pince.
30

Igyál János mert elbuksz.
Igyál Pista nem jön az árgyélusmadár!
Nem lesz eső lesz kesergés!
31

Hijába szidják a tarlóvarnyut nemfogja meg az átok.
.32

Éljenek a Latorok, a Piktorok, a Nándorok,
Éljen minden borivó torok.
Korai vendék bepálinkázik és elmegy a kései
vendég maradandó.
33

Igyál koma ne sajnáljuk a gazdát.
Aki télen nemiszik bort nyáron megbetegszik.
34

Nem elég a pohár kocintsunk hordóval,
Száraz torokkal nem jó dalolni.
35

Éljen minden borivó torok.
36

Ha menydörög és villámlik akkor kikel tenni a
sütőlapátot hogy a házba ne csapjon bele a villám.
Ha meghalok meghalok elvisznek 'az angyalok viszek
oda sört is bort is berugatom Szent Pétert is. Ha
megdöglök megdöglök elvisznek az ördögök viszek
oda szóda vizet eloltom a pokol tüzet.
BETTI

NAPLÖJA

A tavaszi szünet utolsó napjai. Egyedül vagyok kis szertárszobámban. Odakint
langyos tavaszi napsugár dédelgeti a világot, de hozzám egy pillanatra sem kukkant
be. A szobában nyirkos félhomály van, csak a lázmérő higanyszála ül fényesen a
39 °C-on, s onnét néz kajánul rám. Üres az egész épület, mintha meghalt volna
körülöttem a világ.
Hogy hiányzik a megszokott gyerekzsivaj, a csengőszó, a csoszogás a folyosón,
a kiabálás, amely gyakran reggeli álmomból ébreszt, ha délután tanítok.
1096'

Senki! Az óra ketyegését zakatolásnak hallom, s már a fejemben lüktet. Mindent forrónak érzek magam körül. Már csaknem egy éve kóstolgatom a tanyai élet
keserű magányát, s még mindig egy-egy ijesztő csönddel teli óra újra és ú j r a meggyötör. Most önkéntelenül lepereg előttem az az idő, amikor kikerültem a tanyára.
Akkor is ilyen kitaszítottnak éreztem magam.
Hogy is v o l t ? . . .
I.
1968 őszén lelkes optimizmussal nekivágtam az ismeretlen tanyavilágnak, hogy
betűvetésre tanítsam a kis parasztgyerekeket. Munkaadóim figyelmeztettek, hogy a
tanyai élet nagyon sok lemondást követel, de mit sem törődtem velük, s hogy magamat megváltsam, meg akartam váltani a világot.
A táj, az iskola környéke csodálatos volt a kezdődő őszben — a többi már kevésbé.
Megtudtam, hogy összevont alsó tagozatot fogok tanítani, s bár még azt sem
tudtam, hogy az mi, sejtettem, hogy nagy fába vágtam a fejszémet.
A gyerekeket hamar megszerettem. Szinte meghatott egyszerűségük, de szegényes élményanyaguk, elmaradottságuk keserűséggel töltött el.
Mindjárt ősszel elmentem minden tanítványomékhoz, családot látogatni. Tulajdonképpen csak akkor döbbentem rá, hogy hová is kerültem.
Apró vályogházak kiabáltak egymásnak, némelyik tiszta, virágoskerttel szegett,
de a legtöbb elhanyagolt, szegényes ház, ahol generációk élik le életüket anélkül,
hogy legalapvetőbb emberi igényeket is támasztanának önmagukkal, környezetükkel
szemben. A tehetetlenség a legszörnyűbb bilincs, hiszen hiába látom meg a problémát, sőt a kivezető utat is, ha az minduntalan zsákutcának bizonyul.
Mit is mondhatok például egy hatvanéves szülőnek, aki egyszer járt életében
városban (Szegeden a piacon), öt gyereket felnevelt már, s a hatodik, az én tanítványom is fontosabbnak találja a gazdaságot, mint a leckét. Persze, jobban szeret
kint lenni, mint a sötét, dohos szobában. Mást nem is nagyon tehet, mert a nagyobbacska gyerek már sokat dolgozik otthon. Este, ha együtt a család, nem jut
hely a gyerek füzete számára az asztalon, s a lámpát is hamar elfújják, mert „fogy
a petró"!
Nehéz ilyenkor valamit is mondani, hogy ne váljanak ellenségeimmé. Meghallgatom panaszaikat, az ő nyelvükön próbálok segítséget nyújtani, behunyt szemmel
megiszom a zaccos bort a piszkos pohárból, aztán — menekülök.
Hazafelé az őszi fák lenyűgöző látványával próbálom kompenzálni a keserű élményeket.
Szerencsére nem minden hely ilyen, de akad még rosszabb is. A gyerekek közömbösek, természetes hangon mesélik, hogy apjuk gyakran részeg, s az már mintacsaládapának számít, aki olyankor nem veri össze az egész családot.
(Folytatjuk.)

LEHEL ISTVÁN
4 Tiszatáj

RAJZA

1097

ÖRÖKSÉG

• • • • • ^ • ^ ^ • • • • i ^ H H B B B B B i a

TOLNAI GÁBOR

A HÁZ ELŐTT,
AMELYNEK FALAI KÖZÖTT REMEKMŰVEK

SZÜLETTEK*

nem jártam már több mint három és f é l évtizede. Azóta, hogy 1934 márciusában
végleg elkerültem Szegedről. Pedig az egyetem elvégzése és a felszabadulás között
eltelt tíz esztendőben is megfordultam közös ifjúságunk városában. A felszabadulás
után pedig tudatosan elkerültem Szegednek ezt a környékét, Radnóti Miklós megbizonyosodott halála után egy ideig túlságosan f á j ó volt minden idekapcsolódó emlék. Az egyetem elvégzése és a háború kitörése közti itt-tartózkodásaim közül egyre
jól emlékszem, talán azért is, mert ő is itt volt akkor ismét; négyesben, Baróti Dezsővel és Ortutay Gyulával előadást tartottunk a Dugonics-társaságban. Anekdotikus
emlék is felmerült bennem erről a közös szegedi kirándulásról. A karcsú torony
alatt, a városháza dísztermében — ahol a Dugonics-társaság ülését tartotta — ott
volt Horger Antal is. Az ülés befejezése után odajött négyőnkhöz — ahhoz a Radnóti
Miklóshoz is, akit az Újmódi pásztorok éneke elkobzása után ugyanolyan örömmel
eltávolíttatott volna az egyetemről, miként eltávolíttatta József Attilát —, (mint
mindig, elekor is ragyogó eleganciájával tüntetett) és ekként „gagyog"-ott: — Na, fiatal
barátaim, u g y e b á r . . . Megmondtam én m á r egyetemi hallgató korukban, ugyebár . . .
Na, miből lesz a cserebogár?!
Jókedvűek voltunk mind a négyen itt, akkor ú j r a Szegeden. Az alig elmúlt egyetemi évek emlékeit idéztük az itt töltött egy-két napon. És Miklós — jól emlékszem
— hűségesen eljött ebbe a házba, utolsó szegedi lakásába, meglátogatni a m á r akkor
sem fiatal nénit, aki az egykori háztulajdonosnak, Wolff Ferenc tisztifőorvosnak
volt mindenese, és a ház albérlőinek — Radnóti Miklósnak is — szobáját rendben
tartotta, takarította. A néni — akinek a neve kiesett emlékezetemből — kedvelte a
költőt, mint ahogy mindenki így volt ővele, akivel kapcsolatba került. Ahányszor öszszetalálkoztak, Miklósnak mindig volt egy-egy jó szava hozzá, érdeklődő mondata,
aprócska ajándékokkal is kedveskedett néki. Nem egy élcelődésre adott alkalmat
Miklós között és köztem az, hogy a néni sokszor elmondta: — a Tolnai úrnál bizony van mit takarítani (én fent laktam a padlásszobában, Miklós pedig lent, a kapu
mellett, a földszinten), de a Radnóti ú r olyan rendes ember, akár hetekig sem
kellene betenni a lábamat a szobájába!
Igen, így volt. Miklós kicsiny szobájában mindég rend honolt, akár egy patikában. Mint ahogy előbb és később is, legalább maga körül igyekezett rendet tartani,
rendet teremteni; a fasizmus végső elaljasodása idején tragikus ellentmondásként:
a fenekestül felfordult világgal. Rend volt körülötte itt is, a Bokor utcai albérleti
szobában, ahol jól érezte magát; szerette ezt a házat, az erdélyi építészetre emlékeztető konstrukcióját. Kedvelte a környék csendjét, amit legfeljebb Makóról, a pályaudvar felé, vagy felől kanyarodó vonatok füttyszava tört meg, s öröme tellett
különc házigazdánk szenvedélyében; Wolff tisztifőorvos úrnak ugyanis óriási hanglemezgyűjteménye volt és esténként remek zenei alkotások lemezeit forgatta, s a
zene foszlányai átszűrődtek Miklós szobájába is. Néhányszor meg is hívott bennünket a tisztifőorvos úr hatalmas, teremszámba menő szobájába — amely egyként volt
háló-, dolgozószoba és zeneterem — muzsikát hallgatni. Az első alkalommal elmesélte, hogy fiatal korában hajóorvos volt, áthajózta az óceánokat, s ekkor lett elválaszthatatlan társa a zene. Miklós különös örömére — nem csak a klasszikus,
hanem a gyarmati népek folklorisztikus és rituális zenéje is. A masszív falakon átszűrt, minden esti műélvezeten kívül, így hallgattunk Wolff doktornál közvetlenül is
* Elhangzott 1949. nov. 10-én, a B o k o r
halála 25. é v f o r d u l ó j á n .

1098'

utcai e m l é k t á b l a

avatóünnepségén,

Radnóti

M.

muzsikát, négyesben: mi ketten, a házigazda, és a különc agglegénynek a zene mellett egyetlen hűséges társa, hatalmas farkaskutyája.
A Bokor utcai házban alkotástápláló légkör uralkodott. Radnóti Miklós élt is az
alkotást termő nyugalommal. A könyvtárakon, az egyetemi irodalomtörténeti szemináriumon, valamint a Szegedi Fiatalok helyiségén és Budai György Fogadalom téri
műtermén kívül szinte minden idejét otthon töltötte. Itt készült jórészt — a máig
legjobb Kaffka Margit-tanulmány — a költő egyetemi doktori értekezése Kaffka
Margit művészi fejlődésérőL Emlékszem, milyen örömmel mutatta szép gyöngybetűvel írt, napról napra sokasodó céduláit, amelyeket ismert rendszeretetével két kartonlap között, gumiszalaggal fogott egybe. És arra is visszaemlékszem, hogy amikor
beszámolt az írónő életműve tanulmányozása során egy-egy ú j felismeréséről, pontos,
tudományos elemzése mögött már akkor — nem csak „utódként", mint barátunk
irodalomtörténészei — éreztük: ez a mű személyes vallomás is, értékelése a maga
addigi költészetének, ugyanakkor távlatnyitás is, elkövetkező lírai műve számára.
Mert Radnóti lírai művének ú j hangszerelésű' felfelé ívelése is megkezdődött
ekkor. A korábbi optimizmus költészetében csökkenni kezd, majd egyszer-másszor
szinte megdermed; elkanyarodtunk már a két világháború közti haladó, forradalmi
kultúra nagy reményekkel teli, gyors változásokban, forradalmi változásokban hivő
korszakától, amelynek az ő számára is 1933. július 29-e lett a záródátuma, Sallai
Imre és Fürst Sándor kivégzésének a napja. Az optimizmust — miként ő maga
- pontosan megfogalmazta, éppen a két mártír halálára írott költeményében, a Tört
elégiában — „vadgalamb hangú" versek követik.
Most, amikor e sorokat papírra vetem, kedvem volna egymás nyomában elemezni
azokat az alkotásait, amelyek itt nyertek formát, s Szeged világán belül ennek a háznak és környékének a légkörét is felfedezni a költő sűrített versszavaiban. A mostani
alkalom azonban arra is alig nyújt lehetőséget, hogy két remekére utaljak. Az egyik
a Pontos vers az alkonyatról. Nem szeretek játszani a szavakkal, de nem tudom
megállni, hogy ne fogalmazzak így: — ez a vers nem csak a szegedi alkonyainak
pontos képe, hanem a Tisza-part atmoszférájának legtökéletesebb érzékeltetése
Radnóti költészetében. A t á j él, a természetnek színskálája, hangja és zenéje van,
s ugyanekkor a t á j és a természet — ami pályájának kezdetétől a szabadság irányába
való kitörést is jelentette számára — a Horthy-korban elkerülhetetlen, bújtatott kifejezőeszközökkel, az eljövendő szabadság megmásíthatatlan hitvallásaként szárnyal
tovább:
Híven tüntet két pipacs, nem
bánja, hogy őket látni még.
de büntet is rögtön az ég:
szuronyos szellővel üzen;

s mosolyog a száldosó sötét,
hogy nem törik, csak hajlik a
virág s könnyedén aligha
hagyhatja el piros hitét.

Különös vegyület a műalkotás. Bár ez a vers a Tisza-part légkörét sugározza,
s a természet képeivel emelkedik hitvalló magaslatra, két eleme — mégpedig a két
legfontosabb eleme — ehhez a házhoz kapcsolódik. A pipacs régi kedves jelképe Radnóti bújtatásra, ezópusi nyelvre kényszerült alkotó módszerének: felpiroslik már
korábban keletkezett verseiben is. Mégis a Pontos vers az alkonyatról c. műve piros
virágának élménye e ház melletti vasúti töltésre megy vissza: a zöld f ű „szöszöcske
szára"-i között gyakran kibuggyant pipacsokra. És a másik verselem: maga az alkonyat. Kicsiy padlásszobám ablakából — ahonnan messze lehetett tekinteni —
hányszor bámultuk a bal felől, böcklini, égővörös ragyogásban lemenő — ahogy ő
írja a versben — „a bújdosó nap"-ot. Az alkonyat innen szemlélhető igazán és nem
a Tisza-partról.
És hadd szóljak még e házban született alkotásai közül néhány szót a legnagyobbról, Radnóti Miklós 1930-cal kezdődő korszakának nagy remekművéről, a Kortárs útleveléről. Nem szólok a költemény elemeiről, amelyekből összeállt. Külön tanulmányt
igényelne egy ilyen analízis. Emlékezetem szerint hosszú ideig készült ez a mű, talán
több hónapig. Hátterében azok a régóta folyó, önemésztő, s ugyanakkor egymást
erősítő, meggyőződésünket mind szilárdabbá csiszoló beszélgetések, viták húzódnak
meg, amelyek a munkásmozgalom külföldi és hazai vereségei kapcsán köreinkben
lezajlottak. Radnóti nem véletlenül ajánlja alkotását „A Szegedi Fiatalok Művészeti
Kollégiumának, a nevelő közösségnek, barátaimnak". Művében — szinte a majdani,
ótestamentumi hángmegütésű verseinek előhangjaként — ítéletet mond azok fölött,
akik feladják a harcot, egy tál lencséért elárulják a fölismert igazságot. És ugyanekkor kijelöli a maga útját, lényegében azonosat azzal, amelyen előtte a „drága
Attila" járt. Hogyan is írta Radnóti?
4«

1099

Vagy föllázadsz, mindezt ha nem tudod
és híredet most itt nem hirdetheti
semmise akkor és legelső fürdőd is —
hiába volt! Mert mocskol e kor. De
híred jövő, fiat#l korokon
vonul át égi fényeknél
fényesebben.
Ma már mindketten szerves részei, nagy hagyatékai műveltségünknek. Radnóti
úgy él a köztudatban József Attila mellett, mint a nagyobbik testvér mellett a kisebb
testvér. Így tekintett Radnótira József Attila már életében; vigyázott reá, bírálta,
segítette fejlődését. A nagyobbik testvér mellett a kisebb is, ma már nemcsak idehaza, hanem a világirodalomban is kezdi elnyerni a maga méltó helyét.

PÉTER LÁSZLÓ

A FALUKUTATÓ
KÁLMÁNY L A J O S
( H A L Á L A 50. ÉVFORDULÓJÁN)

Kálmány Lajost, a nagy magyar folkloristát, most ötven éve, 1919. december 5-én,
találták holtan alsóvárosi elhagyatott házában. Már több napja lehetett halott, de
ez senkinek nem tűnt föl, hiszen élete alkonyán zárkózott, magának való volt. Végtisztességéről Móra Ferenc számolt be annak idején, s elmondta, hogy temetése szinte
egész életét jelképezte: az emberek alig vettek róla tudomást, egy-két ember volt ott,
meg néhány siratóasszony, koldusasszony.
Haláláról harminc éven át sem vett tudomást a magyar társadalom, éppúgy,
mint ahogyan életéről sem. Egy-két néprajztudós ismerte csak munkásságát, s érezte
a hiányt, amit halála a magyar népköltészeti kutatásban jelentett. Pedig Kálmány
több volt, mint tudós, aki együgyű népmeséket, mondókákat, játékokat gyűjtögetett;
Kálmány Lajos korának egyik leghaladóbb egyénisége volt, a századvégi
feudális
Magyarország hibáinak makacs bírálója, az „első magyar
falukutató".
1
Emberi egyénisége is a néppel összeforrott tudóst példázza: pap létére mindvégig a nép közt élt, a szó legszorosabb értelmében, együtt a parasztsággal. A falusi
középosztállyal nem törődött: nem az a paptípus, nem az az értelmiségi volt, akinek
élete a falun a parasztságtól való elzárkózásban, az egymás közti kártyázgatásban
telt el, hanem azé a kevés példamutatóé, aki hűségesen, áldozatosan kitartott népe
érdekei mellett. Nem csoda, ha egész élete keserves küzdelem, harc, s hogy a középosztály csakúgy, mint hivatali fölöttesei kiközösítik maguk közül a nyakastermészetű
„parasztpapot", ahogyan gúnyolták. Püspöke gáncsolta, érvényesülését gátolta, megnehezítette kutatásait; rosszallotta, hogy nem barátkozik a falusi iskolaigazgatóval.
Büntetésből évenként helyezgetik ide-oda, de Kálmánynak — és népköltészet-kutatásunknak — ez csak jó: első gyűjteményének előszavában szerencsésnek nevezi
magát, hogy több községben gyűjtheti a magyar parasztköltészet kincseit. 1881-ben
a törökbecsei egyházi iskolaszék alattomosan bevádolja őt a tanfelügyelőnél, püspöknél, és ki akarja tiltani az iskolából, „mint az erkölcsiség megrontóját", mert
a gyermekektől verseket gyűjt. A helyi középosztálynak ez az „inkvizíciós csapata"
1100

— ahogyan Kálmány maga nevezi a dolgot nyilvánosságra hozó cikkében, a Pesti
Napló-bari — nem átallotta a feudális politika helyi nagyságát, Rohonczy Gedeon
országgyűlési képviselőt is ráuszítani a néppárti papra. A képviselő bocsánatkérő
levelet akart aláíratni a megfélemlített Kálmánnyal, de ezt a harcos, konok „parasztpap" természetesén megtagadta. Magyarszentmártoni káplán korában, 1892-ben, törvényszék elé idézték, amiért egy „népitélet" során az óteleki bírót tisztségétől fölfüggesztő főszolgabíróval szemben a falu, a nép pártjára állott, és a főszolgabíró „elcsapását" követelte. A törvényszéki vallomások becses adalékok a múlt század 90-es
éveinek paraszti radikalizmusához: egy temesközi kis falu lázongását és folyton parázsló forradalmát vetítik elénk. A feudalizmust kiszolgáló és népellenes közigazgatás
elleni küzdelem egyik fejezetéről hallunk, amelyet a magyar falu, különösen a nagybirtok uralta magyar falu évszázadokon át folytatott a népet elnyomó, hivatalos hatalommal szemben. Kálmány Lajos e korabeli népítélet során a néppel tartott, mint
ahogy ez a magatartás jellemezte egész életét; műveit is, melyekben a tudomány, az
írás eszközével harcolt a szegényparasztság
érdekeiért.
A magyar néprajztudomány legjobb hagyományai egyben a leghaladóbb politikai
hagyományok is. A magyar néprajz kezdeteinél olyan egyéniségek állnak, mint Berzeviczy Gergely és Tessedik Sámuel, a paraszti elmaradottság két legkövetkezetesebb
ostorozója; a polgári átalakulás tevékeny, a dolgokat gazdasági alapokról néző, de
a kultúra szerepét is magasra becsülő elszánt hívei. Melléjük méltán sorakozik —
e progresszív-agrárius politikai vonal egyenes folytatásaként — Kálmány Lajos is,
bár ő ugyan nem gazdasági tekintetből vizsgálta a parasztéletet, hanem sajátosan
folklorisztikus nézőpontból, mégis — s ebben példamutató máig is! — a parasztkultúra alkotásait elszakíthatatlan egységben látta a paraszti társadalmi helyzettel.
Kálmány ugyan dalokat, „bús nótákat" (ahogyan egyik versmondója nevezte a balladát), versikéket, ráolvasókat, meséket gyűjtött, de ezek mögött mindig jól látta
a társadalmi valóságot, a magyar paraszti sorsot.
2
Háromkötetes Szeged népe című népköltési gyűjteményének bevezetőiben az ő
korában szinte példátlanul világos társadalomtudományias szemlélettel ismertette
gyűjtőterületének parasztságát. A néprajzi és településtörténeti vizsgálatok közül
mindig kicsillan éles társadalmi látásmódja: Nem irigylendő sorsa van — írja egy
helyt — népünknek Padén,' ide vágó dal termett Szajánon is:
Hej, szajányi lakos vagyok én
Tajnainak rabja vagyok én,
Nincsen neköm dohán palántám,
Fönt is maratt az én áréndám.
Az uradalmak ebben az időben az itteni nincsetlen gányóknak, dohányosoknak
bérletbe adták földjük egy részét. Törökbecsén később Rohonczy Gedeon uradalma
telepített cselédek segítségével, maga vette kezelésbe a dohányosföldeket. Kálmány
ezzel kapcsolatban közli bevezetőjében a következő dalt:
Nem aggya ki a Gida a főggyit,
Huvá töszi aszt a sok felessit?
Sem tíz pöngő, sem húszért nem feles,
Ugyan hát majd a szögén hun keres?
Az uradalmat természetesen nem érdekelte, hol keresi meg kenyerét a temesközi paraszt. A nagybirtok árnyékában nyomorgó parasztság sorsa hűen tükröződik
a Kálmány gyűjtötte szövegekben. A szegedi Joó Pál nótái közül közli ezt a kis dalocskát:
Tej, túrú, leves, tányér
Szögény
katonának;
Szép asszont a szolgának,
Botot a gazdának!
Nemkülönben a szegényparaszti társadalomszemléletet tükrözi ez a dal:
A bírónak három legén fia
Három közű égy sé lött katona.
1101'

Szivesebben szógánám a császárt,
Ha egyformán szönné a regrutát.

Kálmány csanádapácai gyűjtéséből való az a klasszikus szépségű ballada, amely
a leghívebben fejezi ki a millenneumi feudális Magyarország parasztságának sanyarú sorsát:
Nyomorúság az életöm,
A sok adót fizetgetöm,
Nincs, ki enyhítse sorsomat,
Van, ki nevelje
bajomat.
Sok úr csak lábát lógattya,
Mégis van zsíros falattya,
Neköm föltörik
tenyerem,
Mégis alig van kenyerem.
Nincs kenyér, nincs sóra való,
Mind elvitte a porcijó,
Szömömbül ha nem hull
könnyem,
Sótalan őszöm
kinyerem.
Szolgabírót nem töhetök,
Mégis néki én fizetők.
Engöm hajinak tőtni gátot,
Mégis én fizetők
vámot.
Házamon rongyos a födél,
A gólya rászállni is fél,
A sok adóm súlya alatt,
Házgérendám maj rám szakad.
Gyermekömet nem
kűthetöm
Hogy tanújon, jaj, fáj neköm.
Nincs mit akasszak nyakába,
Nem kűthetöm
oskolába.
Itt az ünnep, itt karácsony,
Bor és kalács sok asztalon,
Dé.néköm nincs
karácsonyom,
Még kenyér sincs asztalomon.
Néköm hát nem édösanyám
Magyarország, csak mustohám,
Mögváltozik majd egészen,
Tudja Isten, mikor lészen?
Ez a „félnépi" ballada, amelyen még érzik szerzőjének, az elfelejtett reformkori
költőnek, Losonczy Lászlónak egyéni stílusa, a jobbágysorsot, parasztsorsot oly híven
tükrözi, hogy méltán került bele Móricz Zsigmond Magvető-jébe, és a nép között elterjedt változatai közül néhányat az illegális kommunista párt kiadványai is megjelentettek. Párja, Kálmánynak ugyanabból a gyűjteményéből, a Koszorúkból, így'
jellemzi a szegényparaszti életet:
Rongyos a házam teteje
Gólya rászállni nem merne
A nagy adó súlya alatt,
A gerendám maj rám szakad.
Hatalommal gyün a bíró,
Nem nézi, hogy hány a síró,
Elviszi minden
ruhánkat,
Utolsó véka búzánkat. .
1102'

Az utolsó versszak:
A szögénynek így van sorsa,
Nincs, ki könnyebbítsön
rajta,
Bőcsőn kezdi
szenvedésit,
Csak a sírnál éri végit.
3

Nem csodálkozhatunk azon, hogy a népköltészetben tükröződő paraszti szemlélet csupán a passzív kesergést, panaszt ismeri. Ez a kor még a jobbágyi alázatból
ki nem emelkedett parasztságé, s ahol valami lázongás van is, csak a túlcsorduló elkeseredés a hajtóerő, nem az emberi öntudat világossága, céltudatos politikai törekvése, amint jórészt így volt ez még a századvégi agrárszocialista — voltaképpen
agrárdemokrata — mozgalmakban is. Ezt a forradalmi megmozdulást természetesen
a nagybirtokosokkal teli Temesköz is megérezte, s ez híven kifejeződik Kálmány
írásaiban is. Szeged népe c. gyűjteményének harmadik kötetében is, mint az első
kettőben, ismét telepítést követelt. Követeli, hogy földtelen temesközi magyar parasztoknak adják a kincstári földeket:
Telepítse be a kincstár a magyar Kánaánon levő birtokait magyarokkal,
és
pedig első sorban az itt lakó, de földdel nem dicsekedhető magyarokkal;
megérdemlik!
Meglátja a gépek kapitalista kihasználásában rejlő ellentmondást, s fölhívja a figyelmet az ebben rejlő veszedelemre:
Mígr a földesurak előtt a különféle gépek ismeretlenek
valának, nagy számú
telepesekre lévén szükségök, a magyarság Temesközről nem volt kénytelen
Csanádés Bács-Bodrog-vármegyé.k
lakosságának számát növelni; de a gépek
elterjedésével
fordult a világ. Telepesekről szőlő törvényeink mintegy martalékul dobták oda őket
a földesuraknak, nem csoda, hogy a földesurak ritka kivétellel, mint fölöslegest sorban eleresztették világgá a birtokukon élő magyar községek lakosait.
Így pusztult el évtizedek alatt Budzsák, Firigyháza és Lőrincfalva is. Ez utóbbinak történetét érdemes szó szerint idézni Kálmánytól, hogy lássuk, mennyire szeme
volt a feudális gazságok látására, s mennyire nem félt egy ilyen műben — népköltési gyűjteményben! — kiteregetni a földesurak szennyesét:
Pusztulásának első okozójául a nép Marczibányi Lajost, századunk első felében
élő földesurat vallja: vádolván, hogy az örök földjéről szóló írásokat azzal az ámítással, hogy meg kell újítani, beszedte, és többet vissza sem adta. Hasztalan volt
minden utánjárás, a földesúr hajthatatlan maradt, kénytelenek voltak felesekké lenni.
Ez az eset, mely még a jobbágyság jogi fönnállásának idején történt, nem ismeretlen jelenség a magyar parasztság történetében. A község pusztulása azonban
jóval később, Kálmány életében ment végbe:
Pusztává Sváb Károly földesurasága alatt lett. Ugyancsak Sváb alatt pusztult
el a Csóka községtől mintegy félóra járásnyira, Zentának átellenében feküdt
Imretelek is, melynek siralmas vége még élénk emlékezetében van Csóka lakosságának.
E község lakosait karhatalommal űzte ki az uraság. Mily jogra alapították ott maradhatóságukat? — nem tudhatjuk, de hogy szebb szerével is el lehet magyar községeket, kivált Torontál vármegyében, pusztítani, azt megmutatta éppen Sváb úr,
a ma már kicsinnyé törpült Monostor községével, hol apródonkint rakatta őket ki
a házból.
4
Kálmány művének mindhárom kötete bevezetőjében kíméletlenül ostorozza az
osztrák telepítési politikát, amely a magyar nép háttérbe szorításával a sváboknak
adott minden lehetőséget a terjeszkedésre. Dicsérettel említi a Szegedről kirajzott
dolgozó parasztságot, amely a kedvezőtlen viszonyok ellenére, hatósági támogatás
híján, sőt a hatóságokkal vívott állandó harcban is, meggyökerezett a földön, s viszonylag fejlett mezőgazdasági kultúrát teremtett itt. A sváboknak máig is kedvez
a feudális állam, mondja Kálmány, de „a magyar telepeseket a földesurakra
bíztuk.
Ezt kell neveznünk: alkotmányos magyar politikának." íme, milyen tisztán, világosan
látta a jelszavaiban „nemzeti", a valóságban nemzetpusztító rendszer lényegét.
Pusztulni, veszni kell a magyar Kánaánról ma-holnap nemcsak a telepítvényes,
de az örökfölddel bíró magyar gazdának is — folytatja — ha a viszonyok meg nem
változnak; mert a nép rovására annyi felmerülő visszássággal, mint éppen Torontálban, hol Temesköz magyarságának legtöbbje lakik, aligha találkozunk hazánk más
1103'

vármegyéjében. Az itt levő állapotok részben már a sajtó útján ismeretesekké
váltak,
ezzel ne foglalkozzunk!
Aki alaposan meg akarja ismerni: jöjjön
Egyházas-Kérre,
Monostorra•, Csókára, hallgassa meg a népet, nézzen utána, s ha
meggyőződött
a panaszok valóságáról, nem fogja
hinni,
hogy
Eur ópáb an van.
Torontálban minden szabad! — tartja a közszólás: a közszólások pedig jellemzők
szoktak
lenni. Torontál legnagyobb részét földesurak bírják, övék a hatalom, és a helyzetet
ritka kivétellel ki is zsákmányolják.
Csak egy szempillantást
kell az uraságok és
földes gazdák földjeire és az adójokra vetnünk, hogy tisztában legyünk a helyzettel. Exempla sunt odiosa: de ha állítunk, bizonyítsunk
is! Ki sem kell
lakóhelyünkről mozdulnunk,
maradjunk csak Csókán. A csókái uraság 7837 hold föld
után fizet 8970 forintot, a nép 2968 holdja után 5549 forintot, és még o/zt sem mondhatjuk, hogy az uraságnak csak kétszer annyi, olyan minőségű földje van, mint a
népnek. Hol itt az arány? az egyenes adó szolgát alapjául a, többi adónemnek;
azután
boldoguljon a földes gazda, ha tud! Kit hibáztassunk itten: a népet-e vagy a földesurat, avagy a földet adó alá becslő bizottságot?! Én az itt levő állapotokban
keresem
a baj okát, mert azt látom, hogy ennek a népnek még az igazsága keresésétől is elment a kedve. Sokat kellett csalódnia, míg ennyire jutott! nem is óhajt
egyebet, mint
olyan
kuruc
világot,
mikor
a nép szokott
ítélni
holtaik
és elevenek
felett,
s az ítéletet
rögtön
végre
is
hajtja.
Említi Kálmány, hogy valamilyen vitás ügyben, mely a falu és a földesúr között
zajlott, a községi bíró a szolgabíró által kirendelt hivatalos szakértőt a szolgabíró
jelenlétében részrehajlással vádolta. A bíró nyilván tudta, hogy a „hivatalos szakértelem" hivatalból a feudalizmust, a földesurakat pártolja, így gyanúja jogos volt.
Beszámol még Kálmány arról is, hogy a csókái uradalom ura, Sváb Károly, perjámosi németeket, szanádi szerbeket és pészaki cigányokat hozatott aratásra sztrájktörőül, hogy kiéheztesse, munkanélkülivé tegye a csókái magyarokat; ugyanúgy,
ahogy a millennium esztendejében negyvenezer szlovák, román és szerb munkás állt
készen Mezőhegyesen az agrársztrájkok letörésére, s mint ahogy egy Horthy-képviselő kínai kulikat akart behozni az országba, mert ezek igénytelenebb, olcsóbb
munkaerők a feudálkapitalizmus számára.
A forradalmi megmozdulásoknak, az egész országban, de különösen a Viharsarokban elharapózó agrármozgalmaknak, hatását is észreveszi Kálmány:
Előbb ugyan oda irányult minden törekvés — í r j a az előbbi esettel kapcsolatban
— hogy csókái magyar nem kap részt, de utóbb mégis jónak találták néhány csókáit
is fölvenni részesül, mit megjegyezve nem kutatjuk, hogy e változást
az
úgy
nevezett
békési
munkás
zavargások
okozták
-e, vagy
a
földesúr
meglövéséből
származó
bokszegi
merénylet?!
hanem annyit
felemlíthetünk,
hogy az ilyféle és az ennél még különösebb, itt található, népet elkeserítő eljárások könnyen létrehozzák a munkás
zavargásokat.
Egy hasonló agrármegmozdulásról is beszámol Kálmány:
Kitörőfélben levő munkás zavargás volt Csókán tavaly, az idén az itt dolgozó
vidékiek fenyegetőztek, mert megcsalva érzik magukat, de legérdekesebb volt 1889-ben,
mikor a zentai felesek szerződésük alapján joggal követelhették,
hogy az uraság
pénzzel fizesse őket, mivel a termést az adó elengedés tekintetéből felvevő
bizottság
csak egyharmad termést állapított meg; de mit ért ez, ha a feleseket az urasággal
békítő küldöttségnek olyan jó szeme volt, hogy mégis látott fél termést?! Így
Sváb
Károly
az említett
évben
pár nap alatt
k é t f é l e neki
tetsző
ítéletet
volt
szerencsés
hallani
termése
felett.
A munkás zavargásoknak tehát — hangsúlyozza — alapjok van, mit csak az
okokat fürkészni nem szerető, esetleg nem akaró nem lát meg. Az ily
zavargásoknál
figyelmünkre kell méltatnunk a múltban elkövetett visszaéléseket is, mert a múlton
épül a jelen. De ha alap van, törvényileg kell segíteni a bajon, hanem akkor Magyarországon előbb ismerni kell tanulni a népet és viszonyait.
5
Ismerni kell a népet és viszonyait — ez Kálmány tanulságainak egyik legjelentősebbike. Ez a népismeret, mint láttuk, az ő számára nem csupán a folklorisztikus
szépségek iránti érdeklődés és lelkesedés volt, nem a paraszti egzotikum iránti romantikus hevülés, hanem a nagybirtokokon élő szegényparasztság, a nagybirtok
.uralta temesközi faluk dolgozó kisparasztjainak sorsával való azonosulást, érdekeik
átélését. „Kálmány élete példa volt arra — mondja róla Ortutay Gyula —, hogy
a gyűjtőnek egyik legfontosabb kötelessége a kutatott közösség körében való élet,
a velük együtt élés, majdnem azt mondhatnám: compassio." Kálmány számára a
néppel tartás nem tudományos módszerből fakadt, hanem ösztönös és tudatos lénye
1104'

egymásra találásából: a szeged-felsővárosi közrendű tímármester fia maradt élete
végéig. Szegény falusi pap maradt örökké: évi 200 forintját jórészt könyvek vásárlására, gyűjtéseinek saját költségén való kiadatására költötte. Volt is olyan • könyvtára, hogy németeleméri káplán korában a nála járó Herrmann Antal, a kiváló néprajztudós is megirigyelte: „Nincs belőlük több példány Magyarországon" — írja
némelyik könyvéről, pedig 1879-ben a fiatal rókusi káplán és kezdő folklorista
könyvtárát már elvitte egyszer a szegedi árvíz! Csanádpalotai plébános korában isúgy tudott valamiképpen megélni, ha maga gazdálkodott: ekéje, mellyel maga szántott, talán máig is megvan egy gazdánál. Életformája is paraszti volt, ezért is haragudtak úgy rá, de ezért is sikerült neki népköltészeti gyűjteményeit a legkorszerűbbszempontok szerint megalkotnia. Ez a társadalmias, politikus, szociografikus látásmód
tette és teszi műveit maradandó értékűvé, a korabeli gyűjtemények fölé emelkedővé.
„így lett a kóborló, epés, szomorú életű folklorista — mondja róla Ortutay — gyűjtése és magyar népe sorsának megfigyelése közben több az egyszerű
gyűjtőnélr
s ezért érezhetjük ki gyűjteményeiből
a balladák, mesék szépsége mellett a magyar
sors komor szárny csapásait is."
JEGYZETEK
Kálmány életéről Kálmány Lajos — Egy nagy m a g y a r folklorista élete című könyvecskémben (Bp. 1952) írtam. — A törökbecsei meghurcoltatásáról és az óteleki zendülésről Kálm á n y Lajos harcai című cikkemben (Puszták Népe [Hódmezővásárhely], 1947. június.) —
A népköltési idézeteket KALMANY: Szeged népe című gyűjteményéből (1—3. köt. Szeged, 1881,
1882. 1891) vettem. — A Nyomorúság az életűm kezdetű balladás versről A folklorizáció kérdéséhez címmel (Ethnographia, 1950) írtam. Szerzőjéről 1. KÁLMÁNY: Történeti énekek és katonadalok c. g y ű j t e m é n y é b e n (Bp. 1952. 271. 1.). — A temesközi feudalizmus viszonyaira nézve:
1. MARTON A n d o r : Mezőgazdaság. = Borovszky S a m u : Magyarország városai és vármegyéi.
Torontál vármegye. Bp. [1911.] 211—218. 1. és JANKÖ Ágoston: Torontál vármegyei birtokviszonyai. Nagy becskerek, 1911. — Az agrárszocialista mozgalmakra: BODROGKÖZY Zoltán:
A m a g y a r agrármozgalmak története. Bp. 1929. GABONA Béla: A magyarországi a g r á r m u n k á s mozgalom története. 1890—1900. Bp. 1934. TAKÁCS József: A földmunkásmozgalom története. Bp.
1926. VÉGH S á n d o r : A „tőbai zendülés" hatvanadik évfordulójára. Hid [ŰjvidékJ 1958. október.
— Földmunkás- és szegényparasztmozgalmak Magyarországon. 1848—1948. Bp. 1962. 1—2. köt. —
MIRNICS JÓZSEF: A bácskai munkásmozgalom a Magyarországi Szociáldemokrata P á r t alakulásáig. Novi Sad. 1967.

KÁLMÁNY-DOKUMENTUMOK
Kálmány Lajosnak -a szegedi városi Somogyi-könyvtárban őrzött:
levelezéséből alább közölt két hozzáírott levél nemcsak önmagában, mint
társadalomtörténeti dokumentum, értékes és érdekes, a benne említett,
temesközi községek történetére nyújt hasznos adatokat, hanem azért is,,
mert Kálmánynak, a népköltészet gyűjtőjének kutatómódszerére, munkatársi kapcsolataira, munkamódszerére is fényt vet. Akinek ilyen dolgokat megírnak a néppel tartó falubeli tanítók, arról tudhatták, hogy hű:
emberük, szószólójuk.
P. L.
1
Krisztusban

szeretve tisztelt s
elfelejthetetlen
Nagyon tisztelendő Űr.'

Bocsásson meg, hogy a „Szeged Népe" czímű népköltés-gyűjteménye
másodikkötetének kiadására, előfizetőket mint gyűjtő (-.mellyel megbízni méltóztatott:) a Szajáni míveltebbek
köréből többszöri felkérésemre sem tehettem csak egyet is megnyerni. Ezek mindnyájan úgy látszik, hogy az ilyekkel semmit, de a kártyával igen is
sokat érdeklődnek. — A segédlelkész, Holács kántortanító, Nagy Vilmos új tanító
és Sághy, négyen, mindenkitől magokat elkülönítve egy kártya klubot képeztek július hó elejéig — t. i. aratás kezdetéig, amidőn az új tanító hazájába felment, Nánássy János és Sághy Ferencz pedig az eladósodott Szajáni és Vilmatéri
lakosok
búza és egyéb termesztvényeiktőli
könnyebb megfoszthatása
tekintetéből
a Tisza.
Hegyesi jelenlegi uradalmi igazgató, Reviczky Tamás úr által ispánoknak (:kik egyszersmind foglalói, csőszi és finánczi szerepet is játszanak:) fel nem
fogadtattak.
Én nem voltam méltó szíves körükbe felfogadtatni, no de hisz én mint öreg s talán,
nem is oly művelt, mint ők, nem is számíthatok magas barátságaikra. — No, de ezígy van jól! Én meghúzom, magamat, mint a féle szegény öreg, és csak nagy ritkán,.
1105'

ha hivatali teendőm, vagy postán van dolgom, megyek [itt hiányzik] — s ha dolgomat
végeztem fordulok haza szegényes családom körébe. — Ennyit ezekről. Most áttérek
a Szegény Vilmatéri és Szajáni közlakosság egy harmadrészének
vért fagylaló sanyarú helyzetének ecsetelésére, kik földhöz ragadt 12 évi csapásoktól sujtoltatva
szegényekké lettek. — Ezektől házaik, ingóságaik, mindennemű
terményeik
elárvereztetnek és elvétetnek,
(:gabonaneműik
már elvétetett
— kocsi, ló, eke,
borona,
szarvasmarhájuk
pedig most naponkint folytatólag árvereztetnek,
dohányaik
lefoglaltatott, házaikból pedig kibecsültetnek:). 170 család van eddig már az
örökülhetésből
kizárva és hontalan földön futóvá téve, ezek ártatlan gyermekeiknek
könnyhullatási
s éhségükben kenyérérti sírási, erős a hitem, mint „Ábel ártatlan vére" bosszúért fog
felkiáltani az igazságos és könyörület Istenéhez az Égben! De hogy is ne? amidőn
szegény nép 12 év óta/ csapásokat szenvedett; s ezt senki sem veszi számban,
senki,
mert az istentelenségben
előrehaladó, szívtelen, embert nem ismerő és
könyörületlen földbirtokosság, az „Isteni
gondviselést"
is legvakmerőbben
haszonbérben
merészli adni a szegény földhöz ragadt népeknek, pedig az áldás és csapás egyaránt
az ő szent és atyai gondviseléséből származik. „Mert emberé a/ munka, Istené az
áldás!" — S ha a csapásoktól sújtott szegény haszonbérlő fizetésképtelen,
a bérbe adó
elveszi mindenét, s földönfutó koldussá teszi bérlőjét, pedig ez utóbbi még
jövedelmi
adót is fizet vízvette bérlett földjétől, sőt bérbeadója vagyona őrzésére még vérrel is
kell áldoznia, s a közterheket teljesíteni, — bérbe adó bérbe adott, víz
károsított
földjeitől adó elengedésben is részesül, és a haszonbért is megkapja, míg
haszenbérlő termést sem kapott, de adó elengedésben sem részesült, csoda-e tehát, ha
tönkre jut. —
Száján és Vilmatéren örökölés, ügyvéd, végrehajtó, árverelés, végrehajtás,
kibecsülés és az adósoknak mindenöktől való megfosztása vannak napi renden.
Tehát Száján és Vilmatérnek
egy harmad része nem örököl, hanem, ki merre
tud, szétmegy — ezek helyett adaiak tolakodnak be, de nem lakóilag, hanem csak
birtokilag. —
Dohányt falunkból csempészni senki sem bátorkodik, mert erre 3 fináncz,
két
ispány és kilencz csősz vigyáz, minden utak el vannak állva, sőt a finánezok
naponként felírják a felfűzött köteleket. —
Szíves készséggel volnék azon, és örömömnek tarthatnám, ha általam
Szajáni
dohányhoz juthatott volna Kedves Tisztelendőséged, de ily szigorú ellenőrzés
mellett teljes lehetetlenség azt
teljesíteni.
Jövendőmre vonatkozólag maradok jelen állásomon, mint harmadik
tanító.
Mely terjedelmes soraim után családommal együtt sok jókat, friss egészséget és
boldog megelégedettséget
kívánva, magunkat szíves hajlamaiban ajánlva
ezerszeres
üdvözletünk után mély tisztelettel
maradok
Vilmatéren 1882 évi szeptember
Nagyon tisztelendő Úrnak

10-én
alázatos szolgája
Nagy József mk.
tanító
Z

Tekintetes

Tisztelendő

Ür!

Folyó hó lOén kelt nagybecsű levelét megkaptuk, de miután adatainkat
kellően
csak most voltunk képesek beszerezni, a válasszal azért maradtam el ennyire. —
Dungyerszky ajánlata a következők — ú. m. —
1./ örök megváltásba is hajlandó átengedni a föld tiszta jövedelmének
20 szoros
áráért, az jönne 280 000 forintra, de készpénz kifizetés mellett, tehát ez oly ajánlat
tölle, amit nem képes a nép
teljesíteni.
2./ Leszámoltunk vélle, összes tartozásunk 70 000 forint, de most amióta csak bérlői voltunk, a hátralékokra
6% kamatot számít, és így egyszerre megszaporítja
a
már túl adós ember tartozását annyira, hogy még az él, soha sem heveri ki, de
muszáj néki elszökni, hazátlanná válni, a kamatok 28 000 forintra rúgnak, ezt felosztani akarja, annélkül, hogy ezt szerződésük
tartaná.
3./ szor a fent sorolt adósságunk között 15 000 forint gazdátlan adósságunk
van,
ezek felét nagylelkűleg elengedni akarja, a másik felét pedig szinte a többire szét
osztani szándékozik, tehát 7000 ezer forintot elenged, és 28 000 forintot
jogtalanul
felszámít kamat fejében, ez már aztán nemes tett. —
4./ szer. Vannak lakostársaink között 15 — vagy több is, kik ugyan jól ezer
forinton felül adóssak, ezeket ki akarja tudni a faluból, és ismét az ő adósságukat,
1106'

ami majd 20 000 forintra rúg, a többire szét vetni akarja, tessék osztón
Verbiczában
szülötte földén megmaradni — ezen szétosztás mind természetessen
a bérelt földek
után eszközöltetik, amely föld jelenben 14 ft. holdankint, és ezen bér összeg mellett
megbuktunk,
de ha a felsorolt kamat, gazdátlan adósság, az újonnan
kiirtandók
tartozása mind ezen csekély összegű földre rávettetik, holdja a földeknek 10 évig
30 frt bér [olvashatatlan] rúg — tehát ez mind oda mutat, hogy teljes
lehetetlenség,
ha mindég a legjobb termések lennének is, kibírni, mert 14 ftos föld hozta a 70 000
forint adósságot, hát most ha 30 ftra jön holdja, mit fog ez szaporítani, de kimondotta, szaporítani nem hagyja, így hát az van előttünk, hogy szökni kell, mert ezen
kötelezettségnek
megfelelni senki sem képes. —
Földesurunk szent kötelessége lett volna minden év végén a néppel
szemben
leszámolni, és ha akadt egy vagy másik évben gazdátlan adósság, azt még azonnal
a népre szétvetni kellett volna, majd• a nép is maga körül tekintett volna, és a
koma-sógort nem hattok volna ki csúszni, és a nagy adósságot a mostaniakra
hátrahagyni, és vetette volna a szánt kamatot akkor és ne most, 15 év leforgása után,
úgy osztón a nép vagy jobban iparkodott volna, vagy pedig nem adott volna alkalmat sem ennyi adósságot felszaporítani, elpusztult volna hamarább községünk. —
Ezek a jóindulatú ajánlatai földesurunknak,
— és még azt is — hogy a néppel leszámolni akar, a tartozását kötvény vagy váltó ha foglalni szándékozik,
felbontaná
az egyetemleges tartozást illetve jót állást, és terminusokat szab, tehát most kérdem?
ha a termés jön, a nép mit fizessen hamarabb, a folyó bérletet vagy a régi adósság
részleteket kamatostul, vagy a szét vetett gazdátlan adósságot vagy a legelőadót,
azután fejedelmi adót, közköltséget,
lelkészi járandóságot, tanító fizetést, — ezt
összevéve ezen felsorolt feltételek mellett senki Isten fia nem képes teljesíteni. —
Kérem tisztelendő úr, hogy ha lehetséges, jövő héten meg látogatom, de ha az
nem történhetne, akkor kérnénk becses válasszát, hogyan áll ügyünk Ó Szt. Ivánnál,
maradtam honfiúi
üdvözlettel
Vrbiczon

883 31/3

teljes tisztelettel
Pekárh Károly

BALÁZS BÉLA ODESSZÁBAN
Amikor 1940 tájt Balázs Béla német nyelvű naplójában összefoglalja életének
előző másfél évtizedét, néhány mondatban említi kétesztendős odesszai tevékenységét. A napló e távirati stílusú visszapillantásából természetesen csak nagyon keveset tudunk meg ottani működéséről.
Életrajzi adataiból derül ki, hogy odesszai tartózkodása 1935-ben és 1936-ban
lehetett. Naplójából következtethetünk keserves küzdelmeire is. Moszkvában megnehezedett helyzete, írásaival nem érvényesülhetett. Hogy levegőhöz jusson, írja,
filmírással kísérletezett. Megírta Kari Brunnerről filmjét, és megvalósítására mint
művészeti vezető az odesszai filmgyárral kötött szerződést. „Mindent érre a kártyára
kellett föltennem" — írja. „Ha ez is kudárcba fulladt volna, pályámat mint filmíró
befejeztem volna. Akkoriban más út nem volt számomra."
Ám lent Odesszában, „az olasz oroszok" e kedvességgel és gyöngédséggel teli,
bájos városában — ezek is Balázs Béla szavai — ismét keserves küzdelem várt reá.
Egy vezető klikk, amely akkoriban kisajátította a hatalmat magának, s melyet
két és fél évvel később összeesküvőként ítéltek el, meg akarta akadályozni Balázs
Bélát filmje elkészítésében. „Én azonban — írta Balázs Béla — megcsináltam a
gyárigazgatóság ellenére, az ottani pártbizottság ellenére, a kijevi trösztigazgatóság
ellenére, a kijevi pártközpont ellenére, a Komszomol bizottság ellenére, a szovjet
filmgyártás felső vezetése ellenére, Szumjatszkij ellenére is, akit azóta szintén bezártak. Akkor azonban én egy ijesztő, sötét hatalom ellen küzdöttem. Mert sejtelmem sem volt (ha még egyáltalán sejtelemnek nevezhetném!), hogy egy szervezett
ellenforradalmi erőről volt szó, amely a legfelső csúcsokig elért."
„Élet-halál harc volt — folytatja naplójában az író — szó szerinti értelemben.
Még izgalmai előtt rosszabbodott a szívem állapota is. Másfél évvel utóbb még
egészen-egészen lassan tudtam menni. Ma már néha száz lépésenként egy-egy
percre meg kell állanom. Beteg lettem. De a film elkészült!"
A példás erkölcsi bátorságról mindig híres Balázs Bélának ráment az egészsége
a küzdelmekre. Ekkor szerzett szívbaja okozta utóbb, 1949-ben váratlan, még korai
1107'

halálát. De a nehézségek ellenére, Kari Brunner című filmjét sikerült valóra váltania.
„Nem egészen úgy sikerült, ahogy elképzeltem. Az éles drámai helyzeteket ki
kellett húznom. De mégis. Egészen nagy közönségsikere lett. Három hónapig ment
Moszkvában, négy hónapig Leningrádban. Vidéken még két év múlva is!"
Visszhangja azonban nem volt a lapokban. „Sem a Pravda, sem az Izvesztyija
egy sort sem írt róla. Egyedül csak egy moszkvai lap. Mert azonnal megindult
ellenem a kártevők rágalomhadjárata."
„Eközben írtam ugyanis Odesszában egy kis gyermekregényt is (Karcsi, kitartás!). Ruth Fischert akartam vele megdicsőíteni! Kétéves távollétem alatt a
moszkvai német újságban, a nemzetközi irodalomban, a német írók szekciójában
egységfront szerveződött ellenem, amelyből az én öreg »barátaim«, Gábor Andor
és Lukács György szorgosan kivették részüket, ö k irányították az irodalompolitikát.
A politikai rágalom tovább folyt, és ebben az időben ennek fele sem volt tréfa."
Az emigráció irodalmának története még részleteiben föltáratlan, így nem
ismerjük a Balázs Béla ellen emelt vádakat. Mindenesetre olvashattuk azt a vitát,
amelyre 1938-ban Gábor Andor kényszerítette Balázs Bélát (Kritika, 1964/1), s
amelynek kemény hangneme sokat sejtet az akkori politikai légkörbőL S ha tudjuk,
hogy „ebben az időben" tartóztatták le Balázs Béla öccsét, Bauer Ervint (Kaffka
1109

Margit második férjét),
ítélték el koholt vádak
alapján, amelynek következtében életét Szibériában fejezte be, megérthetjük Balázs Béla
ijesztő helyzetét. Kis híján nem jutott Kun Béla, Karikás Frigyes, legjobb esetben Lengyel
József sorsára.
„Védekeztem, s így,
ellentámadással,
fönntartottam magam. Nagyon sokat tudnék erről
mesélni. (Noha mindezekről és az ezeket
megelőző odesszai időmről egyszer még beszélnem kell.)"
Sajnos, erre többé nem került sor. Balázs Béla odesszai két esztendejének történetét — odesszai barátaink segítségével — nekünk kell földerítenünk. Korábbi hírlapi
cikkem nyomán (Délmagyarország, 1967. szept. 24.) Marat Vasziljevics
Tyetyenko
odesszai könyvtárigazgató, aki éppen cikkem megjelenése napján nyerte el az
Odesszáról és Szegedről közvetített közös televízióműsorban Szeged-ismeretből az
első díjat, szegedi látogatásakor, április 4-én, magával hozott egy sereg értékes
fényképet Balázs Béláról, filmjéről és a film készítéséről. Ezekből válogattam
mostani írásom illusztrálásához.
A Brunner Károly című filmből vett jelenetek képei azért fontosak számunkra,
mert a filmnek csupán egyetlen kópiája maradt fönn Moszkvában. A képekből
kitűnik, hogy cselekménye alapjában megegyezik a később írt regényváltozattal,
amely nálunk a fölszabadulás óta több kiadásban Karcsi kalandjai címmel lett
ismeretes.
A történet a nácik hatalomra jutása után. 1934 májusában Berlinben játszódik.
A tízéves Brunner Károly édesapját a nácik halálra kínozták egy gyűjtőtáborban,
amikor még Breslauban (Wroclawhan) laktak. A munkásmozgalomban illegálisan
tovább tevékenykedő özvegye, a 34 éves Brunner Hedvig — az ő modellje volt Ruth
Fischer — fiával Berlinbe költözött, és röpcédulákat készített, terjesztett. A film
azzal a jelenettel kezdődik, hogy a nyomára jutott nácik rátörnek, de neki az ablakon át (1. kép), majd a tetőn sikerül elmenekülnie. Iskolából hazatérő fia házbeli
pajtásai segítségével (2. kép) tájékozódik, egérutat nyer az őt is elcsípni akaró detektívek elől, majd bolyongásai, kalandjai után a véletlen összehozza Mari nénivel,
egy előkelő ház szakácsnőjével (3. kép), aki mint vidékről jött rokont, fölvéteti őt
szobainasnak (4. kép). E minőségében egyszer fölszolgált (5. kép) náci tiszteknek is
(6. kép), s kihallgatta beszélgetésüket. Utóbb kiderült, hogy Mari néni is illegális
munkát végez, mégpedig éppen az ő édesanyjával működik együtt. Az a n y j a után
nagyon vágyó fiúnak azonban ismét menekülnie kell, mert a nácik újból nyomukra
leltek, Mari nénit letartóztatták, anyját pedig, amint mit sem sejtve fia látogatására
jött, ugyancsak tőrbe csalták. Karcsi merészen kikiált az ablakon az anyjának, akinek
így sikerül újból szem elől tűnni, Karcsi pedig a házat éppen tatarozó kőművesek
állványán keresztül, segítségükkel meszesvödörbe bújva (7. kép) szintén megmenekül. A közben több izgalmas apró kalanddal, üldözési jelenettel élénkké tett
film az anya és fia egymásra találásával végződik. Balázs Béla később folytatta regényhősének történetét (Mikor Karcsiból Károly lett). Míg az első könyvben és a
filmben a tízéves kisgyerek vidám játékai közben találja szembe magát a fasizmus
embertelenségével, és még csak védekezni tud hősiességgel, furfanggal az őt ért
kegyetlenségek ellen, a hét évvel később folytatódó cselekményben a Gestapo kínzókamrái, a koncentrációs táborok borzalmai érlelik Karcsit
Károllyá.
A film címszerepét Ljona Feszecsko játszotta, egyik kedves gyermekszerepét,
Schramm Ferencét pedig Igor Csepatti. ö őrizte meg azt a szenzációs fölvételt (8.
kép), mely Balázs Bélát mint saját filmje epizódszereplőjét ábrázolja az ő társaságában. A mostani Csepattit egy 1968-ban készült fölvétel mutatja (9. kép). Az odeszszai filmstúdiót ábrázoló számos kép közül a Proletár körút felőli bejáratot ábrázolót (10. kép) mutatjuk itt be. A csoportkép (fönt) a film stábját mutatja, középütt, a lámpától kissé jobbra áll Balázs Béla.
P. L.
1110

MŰVÉSZET

ROZVÁNYI MARTA

A X. S Z E G E D I
NYÁRI
TÁRLATRÓL
(II. R É S Z : A S Z E G E D I E K )

V. BAZSONYI ARANY: LANY SÁLLAL

Nem véletlenül említettük a cikk bevezető részében: a tizedik tárlaton megmutatkoztak azok a motívumok is, melyek a sajátosan szegedi művészet kovácsolói.
Ezek a vonások nem külsőséges stílusazonosság kialakulására, hanem egy szellemi
közösség vállalására utalnak, anélkül, hogy megjelenítésbeli, formai kötöttséget jelentenének . . . Olyan közösségre, amely — természetesen — az alföldi művészethez
tartozik, de ezen belül önálló jelentőségű. Kifejezésbeli igényeinek lényege nem anynyira a paraszti életet csodáló líra, hanem a természettel ú j módon együtt élő ember.
A sajátos vonások két tehetséges fiatal: Zombori László és Dér István művészetében öltenek testet leghatározottabban. A nyári tárlaton Zombori László „Fatelep"-e és „Fejszés ember"-e az ember örök, elszakíthatatlan kapcsolatát árasztotta
a természettel. Ám ebben a kapcsolatban feltétlenül az ember a formáló, az uralkodó erő. Nem olcsón, nem a figura kompozícióbeli méretei, helyzete folytán érezzük így, hanem képi jelentésében, hangsúlyában: a kép formáinak ritmusában, melyek az embertől eredően rezdülnek át a táj, a környezet elemeire.
Dér István művészetében meghittebb, szinte líraibb a természet — állat és ember — viszonyulása. Az emberen még néha átvillannak az ősi kiszolgáltatottsági
érzetek, de a felülemelkedés hite (nem tudata!) — sugárzik az „Esti Tisza-part" c.
képe szinte szoborszerűen formált asszonyfigurájának öntudatlan méltóságából is.
Mindkettőjük művészetének kapcsolata van azzal a sokrétű gondolati igényű
művészettel, amit Kokas Ignócék képviselnek. De az Alföld emberének, életének
talajából gyökerezőn. Űj életük ú j misztériumát formálón. Formanyelvük csak részben kötődik Kokasékhoz. Keményebb, dekoratívabb ritmusokkal komponálnak. Kevésbé elmélyült festőiséggel, színkultúrával, de szinte szobrászi formálással, a konstrukciót erősen hangsúlyozó képépítéssel. Végeredményben önálló művészi világot
teremtettek.
Hozzájuk kapcsolódik a kortárs Pataki Ferenc is. A nyári tárlaton látott „Apám"
c. portréja szépen fejezi ki az öregedés végére, az öregség kapujába érkezett férfiegyéniség érzékeny rezdüléseit. Tartalmi igénye inkább a lélekelemző emberfestés
felé irányul (amit Vecsési „Leányká"-ja is képviselt a nyári tárlaton), bár for1111

málási törekvése, ecsetkezelése sokkal szorosabban kötődnek Kokas művészetéhez,
mint' Déré vagy Zomborié.
A „középgenerációhoz" tartozó, művészi kibontakozásáért szívósan küzdő Pintér
József „Napraforgók között" c. képében ismét az „új misztérium" körvonalai mutatkoznak: az ember mély együttélése és biztos úrrá válása a természeten. Pintér képépítési szándéka, formálása konstruktivista. Tartalmi, kifejezésbeli igénye kevésbé
összetett. Ez a lényegében monumentális törekvésű kompozíciója is közvetlen, egyszerű szimbólumokban szól.
Egyébként a vásárhelyi iskola hagyományos tanulságai Pintér József festészetén
is, de Cs. P a t a j Mihály és Fontos Sándor művészetén tapinthatók le a legjobban.
Cs. Pataj festészetében közvetlenebbül, Fontos Sándornál sajátosan átformálva. Fontos egyéni képépítésében a környezet: fák, ágak, lombozat, gyümölcsök dekoratív, szőnyegszerű szövedékké fonódnak — hátteréül az embernek. Így volt ez a tizedik tárlaton, „Termés" c. képén is — a mű szimbolikus tartalmának lényegét hordozó, portrészerűen egyénített, a kép síkjába komponált parasztasszonyával is.
Cs. Pataj Mihály tizedik tárlaton bemutatott, a szegedi grafikai hagyományokat
tisztelő, s a népművészet örökségét egyénien, de egészségesen asszimiláló két linója
jelzi a jól megtalált művészi utat. „Szegedi szabadtéri" c. lapján szépen kovácsolja
eggyé a szorosan szegedi téma monumentális megfogalmazását a népmesék hangulatával.
Érdekes, bár még korán sem kiforrott egyéniség a szegediek Benjaminja, Zoltánfi István. Két képe: a „Család" és „T. L. barátom portréja" közvetlenül csak
a vásárhelyi tanulságokat őrzi. Kis „Triptichonja" viszont már bonyolult komponálókészségről, magasrendű művességbeli igényességről, felkészültségről, s — nem utolsósorban — értésről vall. Mindez alapvető követelmény ahhoz, hogy egy fiatal művész
invencióinak, saját mondanivalóinak megfelelő, önálló művészi útra léphessen.
Az egyetlen szegedi szobrász, Tóth Sándor művészete ma még közvetlenül látványélményközlő jellegű, mint a „Rajzórán"-ja vagy a „Hegedűs"-e. Igen szép, Ili c.
portréján azonban már mutatkozik a rendkívül érzékeny, de csak a lényegre törő
plasztikai igényesség, s egy f a j t a egészséges — a sematizálás veszélyétől egyáltalán
nem félthető — dekoratív komponálási törekvés.
A dekoratív szándékot — jó értelemben — lényegében az alakuló szegedi művészet egyik formai sajátosságának
tekinthetjük.
Vinkler László „Vízivilág" c. vagy Szűcs Árpád „Boltívek" c. képe — más-más
értelemben bár — szintén dekoratív kompozíciók voltak. Náluk azonban — szemben
-a~többi művésszel — a dekorativitás nem a tartalmi kifejezés segítőtársaként jelentkezett, hanem öncéllá vált.
Ennek szinte ellentétele T. Nagy Irén művészete. Rendkívüli szeretettel kelt
életre egy kiveszőben levő, kimondottan dekoratív m ű f a j t : a faintarziát. Évről évre
határozottabban képigényű kompozíciókat látunk tőle. A nyári tárlaton „Tripti•chon"-ja és „Tartály" c. képe igazolta törekvését.
A két legidősebb szegedi mester, Dorogi Imre és Erdélyi Mihály művészete még
lényegében a hazai posztimpresszionizmus talajából táplálkozik. Különösen Dorogi
Imre „Viszik a halat" c. képe tanúskodott erről. Erdélyi Mihály képein azonban,
pl. a „Vízen dolgozók"-on, a maga naivságában m á r jelentkeznek mai életünk szőnyegszerűen dekoratív képpé fogalmazott vetületei. ,
A X. Szegedi Nyári Tárlat a szegedi művészeket jól és hiánytalanul képviselte,
s — ami ennél még jelentősebb — a sajátosan szegedi művészet körvonalai is
nyomon követhetők voltak. Áttételes gondolati világú, ú j művészi jelzésrendszer,
ú j — misztériumig is fokozódó — szimbólumrendszer formálására is vállalkozó, tetterős művészet kibontakozása zajlik előttünk. Formájában kifejező erejét kötetlenül
kereső, de tartalmában a természettel ú j módon együtt élő embernek elkötelezett
művészet ez.

1112'

KÉT BEMUTATÓ A SZEGEDI SZÍNHÁZBAN

HUNYADY: FEKETESZÁRŰ CSERESZNYE
A függöny felment: hálószoba. Közepén lábtól a nézőtér felé két ágy, balról az
egyik, szorosan jobbról a másik. Az egyikben Dusán, a f é r j szundikál, a másikban
Irina, a nej szundikál. Édeskettes — quasi moderato. Az ablakon csendes muzsika
foszlányai szűrődnek be, beljebb, még beljebb, végül egészen a nézőtérre jutnak.
Már jó néhány ideje tartott, midőn a színpad csücskébe, legeldugottabb, legsötétebb
sarkába valahonnan fentről rakoncátlan legyecske érkezett. Érkezett, s megindult
előre. Izgatottan vettem szemügyre a szemtelen vendéget, amely ráadásul 'amatőr
volt, peckesen mászkált fel s alá, mintha fityiszt mutogatna a társulatnak, a darabnak, az előadásnak, a közönségnek. Sokáig sétafikált a színpadon, hagyták. Sőt némelykor egyenesen meg voltam győződve róla, észre sem vették. Így aztán nem
zavarták egymás köreit: a színészek játszottak, a légy (ez a szemtelen, piaci légy)
meg sétált. A publikum izgatottan leste, mi lesz ennek a vége. Semmi sem lett:
bejöttek a mulatók, a bevonulásra váró víg-nyalka katonák, s a nagy nyüzsgés
elriasztotta a legyet. A Szegedi Nemzeti Színház évadnyitó hármas premierjéből
akkor Hunyady Sándor Feketeszárú cseresznyéjét mutatta be.
A darab a harmincas évek színházi bestsellere volt, sikerét ma is indokolja
szerzőjének színpadismerete, elegáns szólamvezetése és seregnyi játékot kívánó alkalom, amely után szívesen nyúl a színész, ha ma már nem is harcol érte túlzottan.
Politikai tartama, a vele kapcsolatban felemlegetett nemzetiségi kérdés kétségtelenül
ott van — persze közel sem a maga bonyolultságában, problémafeltáró, szenvedélyes
megoldást kereső mivoltában, hanem csendes humanizmussal. Hunyady, de hát ezt
tudtuk róla, nem az eszme barikádjain fogat kezet szerb és magyar hőseivel, házi
bulikon, esküvői előkészületekben, legfeljebb ártatlan házkutatás során mondatja ki
velük: szeressük egymást, gyerekek. Gondolata igaz: az emberi kapcsolatok, nexusok,
érzelmek minden politikán felüliek. Más kérdés, hogy belőle szerelmi háromszög
operettes, emberileg sem túl hiteles, lélektanilag meg éppen szirupos megoldását kerekíti ki — persze a harmincas években ez nem meglepő. Ady szózata, a „Dunának,
Oltnak egy a hangja" csak messzi hallótávolságról réved ide, ha egyáltalán idehallik.
Lendvay Ferenc rendezte a darabot — tulajdonképpen kitűnő mesterségbeli érzékkel, csak kissé lassú tempóban. Főszereplői ezúttal mutatkoztak be Szegeden,
a színház idén szerződtetett művészei. Amit meg kellett oldaniuk, nem egyszerű:
Hunyady színpadhősei általában nem mondják ki, helyesebben csak a legvégső pillanatokban tárják föl őszinte, igazi érzelmeiket; addig kettős énjükkel játszanak.
Talán Dusán az egyetlen kivétel, Bicskey Károly némileg könnyebbnek látszó feladatát maradéktalanul, meggyőző erővel oldotta meg. A szó és magatartás diszharmóniájában vívódó szerep: a Főbíróé és Irináé. Az előbbi Nagy Attila mértéktartó, visszafogott alakításában hiteles, az utóbbi Fogarassy Máriától még kiforratlan, kidolgozatlan. A népes színigárdából Szendrő Iván, Bartha Mária, Pagonyi
Nándor és Király Levente neve kívánkozik ide.
A színház harmadik évadnyitó premierje Aszlányi—Gyulai
Hét pofon című
revüoperettje volt. Ami utólag megmaradt a nézőben: Végvári Tamás, Medveczky
Hona és Máriáss József kellemes-humoros játéka. Valamennyien a színház ú j tagjai.
N. I.

NÉGY APÁNAK EGY LEÁNYA
A regény annyira közismert, hogy a belőle készített színdarabváltozatot nem
lehet csak önálló műként nézni. Dicséretes a színház szándéka, hogy Mórával akarta
indítani az évadot, de annyira anekdotázó az író stílusa, és annyira epikus a szerkesztési módszere, hogy regényeit dramatizálni nehéz feladat. Nem csoda, ha a vállalkozás nem sikerült maradéktalanul. Nehéz visszaadni a regény iróniáját, humorát.
Móra derűje nem annyira a történetben, a cselekményben, vagy a párbeszédben van,
mint inkább az eseményekhez fűzött ironikus, bölcs mosolyú megjegyzésekben. Aki
a regény dramatizálására vállalkozik, annak a regény szellemét, játékos derűjét,
finom humorát kell átmenteni és a vígjáték műfaji törvényei alapján tovább fejleszteni.
5 Tiszatáj

1113

Mindjárt az első képben az író és a kiadó közötti dialógus csak halvány, erőtlen
másolata, visszfénye annak az önironikus, hol mosolyogtató, hol kacagtató, mindvégig komikus és humoros beszámolónak, aminek keretében Móra elmondja regénye
születésének történetét, aminek igazi komikumát az írónak szinte zárójelbe tett k a j á n kodó megjegyzései alkotják. Ennek íze, sava, borsa a dramatizált változatban sajnos
jórészt elvész, alig marad meg belőle valami. A húzások előnyére szolgáltak a darabnak; az epikus, unalmas részek rövidítésével kissé élénkebbé tették az előadást.
Baj van az özéssel. Szegeden nem könnyű ö-vel beszéltetnie az embereket annak,
aki nem idevaló. Nem ártott volna átnézetni a szöveget ebből a szempontból — pl.
Bálint Sándorral. (Néhány kirívó hiba: lehöt a lőhet helyett; hamá odaát leszök; az
úr egészen rendös embör.)
A második kép a kocsin: epikus. Anekdotázó jellegű, semmivel se viszi előre
a cselekményt. A dráma lényege a sűrítés. A pap szobájában zajló jelenet is tiszta
epika. Oknyomozás helyett: mese, elbeszélés. A jegyzőnél viszont Móra szellemében
a vígjáték követelményeinek alapján tovább fejlesztik azt a drámai magot, amit a regényben találni. Humoros a józan, reális Angéla és a lírikus Benkóczy Elemér szócsatája. A doktornál lejátszódó jelenet megint epikus. Drámaibb, tömörebb és feszesebb lett volna, egyúttal érdekesebb és színesebb is, ha az előző jelenetben a doktor is
ott lett volna és a jegyzőhöz hasonlóan visszajátszanék azt, ahogy ő kezdett udvarolni Angélának, ahogy őt is leszerelte és gyámapjának tette Angéla. A dramaturgia még több segítséget adhatott volna a szerzőnek. Az álomjelenet a regényíró Móra humorát és a Turbók-ügyben folytatott nyomozását drámaian jeleníti meg.
Általában tehát: a regény kevés drámai magját kellett volna tovább fejleszteni,
az epikus részeket elhagyni. Konfliktus alig van a vígjátékban, ami van, az is erőtlen, bágyadt, ennek következtében nagyon kevés a feszültség, a drámaiság a színpadon. A rendező ilyen körülmények között nem tehetett mást, mint hogy a kevés
lírai, drámai jelenetet jól kiaknázza. Ami viszont azt a veszélyt rejtette magában,
hogy a kis intenzitású drámai jelenet túljátszása álpatetikussá teszi az előadást.
A rendező jó érzéke — igaz, hogy néha éppen csak — elkerültette ezeket a buktatókat. A kísérő zene egy-egy jelenet hangulatára jól előkészíti a nézőt, néha azonban
feleslegesnek tűnik. A darab helyenként naturalista életképszerűsége, ami a paraszti
figurák öltözetében és beszédmódjában nyilatkozik meg, ellentétben áll a díszletek
stilizáltságával, jóllehet a kissé széteső, sok képet, jelenetet másképp bajosan lehetett volna ennyire is összefogni.
Bángyörgyi Károly — olykori merevsége ellenére — Móra kedvességét, szelíd
derűjét rokonszenvesen állította a közönség elé. Mentes József ízes, joviális plébános
volt. Kátay Endre sokoldalúan rajzolta meg a jegyző figuráját, Doktor Kuzmo főérdekessége pedig, hogy rengeteg nyelven és címen szólítja meg partnereit: Kovács
János ezt jól „hozza". Angéla szerepében Győry Franciska a szükségnek megfelelően
hol kacér, hol temperamentumos, hol ábrándos. Király Levente lírikus és komikus
a javából, Lelkes Dalma szépen beszél és az álomjelenetben jól karikírozza szerepét.
Szendrey Ilona kedves Pólingné szerepében, Pagonyi Nándor, Gémesi Imre, Katona
András és Zádori István illúziótkeltő Szeged környéki parasztok. Károlyi István
a kiadó szerepében itt-ott bakizott. A műsorfüzetben szereplő Szendrő Ivánt viszont
hiába kerestük a színpadon, csak Angéla elbeszéléséből értesültünk, hogy Pengáló
Márival megszökött.
K. L.

LEHEL ISTVÁN RAJZA
1114

A DÖNTŐ: A „HOGYAN"...
BESZÉLGETÉS A 60 ÉVES SZABÓ MIKLÓS ÉRDEMES MŰVÉSSZEL

„Zenekedvelő" emberek a szüleim.
Bár jómagam botfülű vagyok, 1891-ben
született
édesanyámnak
mindmáig
üvegharang tisztaságú énekhangja van,
s édesapám is nagy kedvelője a daloknak-nótáknak. Roppant tisztelője az
énekeseknek. A magyarok közül kiváltképp Szabó Miklósnak. Ha megkérdezik tőle, ki a kedvenc énekese, nyomban az ő nevét mondja. Tömör indokolás követi Szabó Miklós nevét:
— Nem csupán a hangja tetszik. Példásan ejti a szót — mondja apám, — a
legmagasabb hangnál is tisztán érthető
a szöveg . . . Tanulhatnak tőle a többiek.
Szabó Miklós ma épp hatvanesztendős . . . Ezt a tényt hitetlenkedve fogadja a legtöbb színházlátogató vagy
zenekedvelő ember — tisztelőinek népes tábora Köztük édesapám is, aki
ugyan — nagy sajnálatára — sohasem
találkozhatott a népszerű művésszel, de
aki — a frissen szárnyaló hang szerint
ítélkezve — negyvenesztendősnél idősebbnek ma sem tartja Szabó Miklóst . . . Pedig az idő száguld.
— Csak az a szerencse, hogy az ember nem érzi — jegyzi meg Liszt-díjas
érdemes művészünk, mikor gratulálunk
az évfordulóhoz. — Pedig valóban nem
ma történt, hogy egy, a Vöröskereszt
által rendezett műsoros esten felfigyelt
rám az egyik közreműködő, s elvitt későbbi mesteremhez, Max Herzberghez.
Herzberg Ausztriából került Pestre, ám
mégis az olasz iskola szerint tanított.
Egykor a New York-i Metropolitannak
is tagja volt.
— Ezután bizonyára töretlen út vitt
az énekes hivatásig?
— Sajnos, eléggé rendhagyó ú t . . .
Tulajdonképp nyelvszakos
tanárnak
készültem,
bölcsészhallgató
voltam.
Minden hivatás egész embert kíván, s
miután végképp megérlelődött bennem,
hogy az énekesi pályát választom mégis, a magánórák után, 22 éves koromban leszerződtem a Rádióhoz. Balszerencse üldözött az indulásnál: átfáztam, hét teljes esztendeig betegeskedtem, s megépülésem után újra a Rádiónál jelentkeztem. Rendszeres közreműködő lettem; innen az Operához
emeltek át 1941-ben, majd — a felszabadulást követően — az ún. Vígoperához szerződtem. Ez a „Vígopera" amolyan hézagpótló vállalkozás volt akkortájt. Közben az Országos Filharmónia
és a Magyar—Szovjet Baráti Társaság
szervezésében üzemi koncerteken vettem részt. Ózd, Diósgyőr, Dunaújváros,
5*

V-

<

0>'/

Csepel voltak a főbb „terepei" a koncerteknek, de számtalan apróbb üzem
kultúrtermét, előadóhelyiségét is végiglátogattam. Miközben az országot jártam, a legváltozatosabb műfajok szerinti feladatokat vállaltam: oratóriumot,
operarészleteket ugyanúgy énekeltem,
mint népdalokat s o p e r e t t e t . . .
— Nem volt „zavaró" ez a nagyfokú
műfaji változatosság? Nem lehet könynyű dolog „átváltani" — mondjuk, Canióról — Kukorica Jancsira . . .
— Lehet! Mindkettőt egyforma szívvel
kell megoldani. Meggyőződésem: nem a
műfaj a döntő, hanem az: hogyan csinálja a művész, amit csinál. Bachot is
lehet nem megfelelő módon énekelni,
és — engedelmet Bach szellemétől —
operettet is lehet magasrendűen, művészi hőfokon tolmácsolni — vagy olasz
dalokat — vagy magyar népdalt. Ebben
a vonatkozásban nem kisebb példaképek állottak előttem, mint Gigli, Caruso, akik épp azért lettek „a nép énekeseivé", mivel művészi magatartásukban távol álltak a műfaji arisztokratizmustól. Nem érezték magukat ..kevesebbeknek", ha közkedvelt és közérthető dallamokat művészi színvonalon,
s a saját, belső lelki tartalmukkal gazdagítottan közöltek hallgatóságukkal —
1115

a néppel. Tauber Richárd szikrányit
sem lett kisebb Mozart-énekes amiatt,
amiért a mi Lehárunk világhódító dallamait is tolmácsolta — a legművészibb
hőfokon. Lehet, hogy e szemlélettel
megbotránkoztatom a sznobokat. Ám
annak, aki a szakmai közvélemény szerint hitelesen volt képes énekelni Bartókot, Stravinskyt vagy Hindemithet, s
más — magyar és külföldi — modern
szerzők alkotásait sorozatban mutatta
be a magyar közönségnek —, talán nem
szerénytelenség
vagy
illetéktelenség
mindezt megállapítania. Az életnek ezer
és ezer oldala van, ezer fénye, ezer színe, s az „egy műfajú" művész ezt az
ezerszínűséget nemigen képes megközelíteni, csak akkor, ha mindezt hajlandó észrevenni, magába szívni, szeretni, s e szeretet segítségével önmagából ki is vetíteni. A szeretet egyébként
— meggyőződésem szerint — az emberi élet alaptörvénye; vagy — legalábbis — kívánatos lenne, ha így lenn e . . . Modern korunkban — s benne
modern zenénkben — igen gyakran találkozunk a zavar és szeretetlenség
megnyilatkozásaival. Ez nem vezet jóra.
A művésznek nem csupán tükröt kell
tartania kortársai elé, hanem irányt is
kell mutatnia. Mint ahogyan Bartók a
Cantata profanában — a szellem és
gondolkodás néha embertelen őserdejének utolérhetetlen hatású zenei képeit
követően — képes volt megjelölni a
„tiszta forrás"-t, valóban „üdvözítő"
hármas h a n g z a t b a n . . . Ugyanez a szándék elvezette őt a Harmadik Zongoraverseny hallatlanul emberi, a legtisztább zenei forrásokból táplálkozó, az
élet szépségeit a legnemesebb eszközökkel feltáró kifejezésmódjához. Aki Bartók életpályájában s magatartásában
nem a megtisztulásra törekvő ember
erőfeszítéseit és diadalát látja — nem
érti Bartókot. Szívemben e gondolatokat táplálva jártam 12 éven át Szeged
utcáit, ahol mindvégig Móra, Gárdonyi,
Juhász Gyula, Tömörkény eleven szellemét éreztem munkálni. Szegedi barátaimat, akik értettek és szerettek engem, ezúttal is tiszta szívből, őszinte
szeretettel köszöntöm. Köszönöm min-

den jó szavukat, igaz barátságukat.
Ami csalódás itt-ott ér, a n n a k számlájára könyvelem el, hogy csalódás nélkül nincsen emberi élet. Á m az egyszerű szegedi emberek sokszor és sokféle módon felém áramló szeretete, r a gaszkodása bőven kárpótolt mindazért,
ami néha kissé fájdalommal töltött eL
Ezért mindig szeretettel és ragaszkodással gondolok vissza e városra, amely
12 éven át volt második otthonom, s
végképp nem is szeretnék elszakadni
Szegedtől.
Sem Szegedtől, sem a zenétől el nem
szakadhat ezután sem Szabó Miklós: a
közeljövőben veszi lemezre a Rádió a
művész két, saját szerzeményű zenekari művét, amelyet a szegedi közönség
is bizonyára gyakran hallhat m a j d ünnepi alkalmakon: november 7-én, április 4-én. Szegedről való távozása tehát
nem jelenti azt, hogy felhagy hivatásával.
— Ellenkezőleg! — mondja. — A jövőben azokon a területeken is produkálni akarok, amelyeket épp nagyfokú
színházi elfoglaltságom miatt kénytelenkedtem elhanyagolni. A m u n k a konzervál. Csak a fölösleges és elkerülhető
viszontagságok okozhatnak gyötrelmet,
a munka soha!
Szabó Miklós nevét Ausztriától Hollandiáig, az olasz zenekedvelő közönségtől a leningrádiig ismerik — becsülik —, szeretik.
S amerre csak járt, igyekezett mindenütt — szeretetre méltó egyéniségével
— barátokat, becsülést és tiszteletet
szerezni a magyar népnek. A szegedieknek is, akik csakugyan nem akarnak
elbúcsúzni Tőle; a Tiszatáj gárdája is
csupán köszönteni szeretné Öt a jubileum alkalmából, s tiszteletét és szeretetét kifejezésre j u t t a t n i . . . És erőt,
munkában, eredményekben dús, gyümölcsöző esztendőket kívánni az elkövetkező alkotásokhoz.
Mert alkotás a dal; szívet melengető
és lelket gazdagító — ha szerzik, ha
éneklik:
egyaránt.
(Rajz:
Vinkler
László.)
DÉR ENDRE

suui a

1116'

FÓRUM

A DRAMA ÚTJAIRÓL
ALMÁSI MIKLÓS: A DRÁMAFEJLŐDÉS

Almási összefoglaló műve a drámafejlődés útjairól két előzményre is
Utal: egyrészt_ saját műve évtizedes
keletkezéstörténetének 1961-ben megjelent dokumentumára: A modern dráma útjain-rsL, másrészt mesterének. Lukács Györgynek ifjúkori, hasonló igényű A modern dráma története c. művére. Ez a kettős összevetés mindenképpen hálás, sokat ígérő munka volna.
A saját korábbi művével való összevetés kísérlete is kettős eredményt
hozhatna:
egyrészt
drámatipológiai
koncepciójának
gazdagodásáról
és
módszertana finomodásáról vallhatna,
másrészt annak a nagyjelentőségű elméleti műhelynek változásairól és fejlődéséről, melyet az egyéniségeiből
és speciális érdeklődési körükből fakadó divergenciák ellenére ma is joggal foglalnak össze Lukács-iskola néven. Hisz Almási könyvének első változata is csak részben a saját személyének szóló, részben viszont kifejezetten az iskolát érintő kritikai fogadtatásban részesült, bár e fogadtatás
viszonylagos jogosultságát éppen az ú j
könyv és az az évtizedes munka igazolja, mellyel a szerző művét sokkal
magasabb elméleti színvonalra emelte.
Lukács ifjúkori művével való összevetése viszont azért lenne hálás feladat, mert a fiatal Lukács zseniális és
sok vonatkozásban a mai napig is impulzív műve mégis a polgári szociológiai irodalomfelfogás módszereivel készült, s magának a mesternek, irodalomtörténeti tanulmányaiban és esztétikai műveiben szétszórt megjegyzésein
kívül eddig nem volt meg és valószínűleg ezután sem lesz lehetősége arra,
hogy marxista korszakának elméleti és
módszertani eredményeit felhasználva,
ő maga ismételje meg a modern drámatörténetet szintetizáló művét. Ezért
Almási művét Lukács marxista korszakának elméleti szintje által befolyásolt,
Lukács polgári korszaka egyik főművét
rekapituláló, s egyben meghaladó, az

ŰTJAI

iskola eredményeit is reprezentáló műnek lehet tekinteni.
Maga az alapkoncepció, a modern
európai drámafejlődés két reprezentatív típusának, a shakespeare-i és a
schilleri drámamodell útjainak figyelemmel kísérése a marxista esztétikai szakirodalomban Marxnak Lasr.alle Sickingen-drámájával kapcsolatos
levelére szokott hivatkozni. De maga
Almási utal arra, hogy az „angol út"
vagyis Shakespeare útja, illetve a
francia klasszicista dráma, elsősorban
Corneille-nél, kevésbé egyoldalú pátosszal, de a pszichológiai atmoszférateremtés kialakultabb eszközeivel Racine-nál, majd legkialakultabb típust
teremtő tisztasággal Schiller Don Caríos-ában mennyire az elmúlt két évszázad irodalmi köztudata által elfogadottan létező két modell.
A polgári drámaírás kezdeteitől fogva elméleti megnyilatkozások is bizonyítják, hogy Shakespeare példájával
mint vívódott az olyan írók sora. mint
Goethe, Schiller, Puskin stb. Sőt Puskin a két út különbségében a népi és
udvari színház különbségét látta, elvileg és élesen a népi mellett foglalva
állást. Lukács fiatalkori drámatórténete, bár a nagy anyag és a szempontok gazdagsága miatt feloldottabban,
szintén szembeállítja a görögök és
Shakespeare szintézisével a modern
polgári dráma fővonalát, a Theorie
des Romans-ban
pedig egyetlen megjegyzésében élesen polarizálja a modern európai dráma fejlődését, amikor
a drámán Idvüli élethez való viszonyból vezeti le az újabb tragédia stíluskettősségét, az életközelség és absztrakció kettőségét,
mint
pólusokra
Snakespeare-re és Alfierire utalva
(Lukács: Theorie des Romans. 1963.
kiad. 36. p.).
Kétségtelen azonban, hogy a Marx
esztétikai hagyatékának vizsgálata során az 1930-as évek fordulóján egyre
nagyobb nyomatékot kapó drámatipo1117'

lógiai felfogás sokkal gazdagabb, a
drámafejlődés útjait befolyásoló társadalmi változásokat sokkal magasabb
szinten tisztázó eredményekhez vezetett. A shakespeare-izálás hangsúlyozása egy realista igényű drámamodell
kifejlődését szerette volna elősegíteni,
az adott korban, felmerülése idején
éllel elsősorban a forradalmi avantgarde eszménydrámájávai szemben, s
mint Almási is utal rá. azzal a céllal, hogy a szektás türelmetlenség eszményítő irányba sodró erejével szemben művészileg, a dráma eszközeivel
is lehetővé tegye a proletárforradalom
Marx által is követelt jellegzetességének, önkritikájának és saját hibái kijavításának elősegítését. Arról ez az
elméleti harc nem sokat tehet, hogy
mint Almási is leírja, a sztálini dogmatizmus korszaka a shakespeare-izálás diadala helyett a schilleri drámamodell lehetőségeinek szintjét sem érte el, az eszménydrámának is csak
gyenge, sematikus változatát juttatva
uralomra.
Mégis figyelemre méltó,
hogy Lunacsarszkij utolsó éveiben,
nyilván a sztálini korszak előre megérzett fejleményei ellen tiltakozva,
bár ugyanakkor minden bizonnyal a
forradalmi avantgarde drámája iránt
érzett rokonszenvét is kifejezve, hogyan küzdött a schillerizálás elméleti
elítélése ellen. Viszont az sem vitás,
hogy a realizmus esztétikai elméletének kialakítói között elsősorban Lukács szenvedélyes elméleti állásfoglalása ebben a korszakban a schillerizálás ellen már nem csupán a forradalmi avantgarde, hanem a korszak sematikus drámája ellen is harcolt.
Amikor könyvének előszavában és
elméleti bevezető fejezeteiben Almási
e két modell útjának bontakozását, illetve ennek vizsgálatát tűzi ki céljául,
az olvasó a marxista drámatipologizálás kibontakozásának korszakára és
annak mind irodalmilag, mind elméletileg kedvezőtlen körülményeire gondolva még némi viszolygást érezhet. A
könyv végigolvasása után
azonban
nemcsak ez az előrebocsátott viszolygás tűnik teljesen, indokolatlannak,
hanem az is bebizonyosodik, hogy
azok a módszertani célok, melyeket
Almási művében meg szeretett volna
valósítani, a legtöbb esetben meg is
oldódtak a reprezentatív életművek és
az egyes nagy alkotások elemzése Során. Épp ezért, mivel ezeket a műben
megvalósult alapgondolatokat és módszertani célokat igen jelentőseknek
tartom, mégis lemondok a korábbi Almási-művel és a fiatalkori Lukács-művel való összevetés munkájáról, hogy
1118'

az itt megvalósult szintézis legfontosabb vonásaira világíthassak rá.
Almási jogos polémiát folytat az
irodalomtörténetírásnak, illetve a modern
irodalomértelmezésnek
olyan
szélsőségeivel, melyek n e m veszik figyelembe az irodalom életének művek
folyamatában
megvalósuló
diszkrét
kontinuitását, megszakított folytonosságát. A két véglet egyike a megszakítottságot abszolutizálva minden egyes
mű világát teljesen autonóm, összevethetetlen, más művekkel és a valósággal
nem konfrontálható világnak tekinti.
A másik szélsőség a művekben csak a
folyamatosságot látja, egy-egy stílus
vagy történelmi irányzat megvalósulása többé vagy kevésbé sikerült példájának tekintve őket. Almási ezzel
szemben olyan vizsgálatot szeretne érvényesíteni, mely a bizonyos történelmi válságok csomópontjain kialakult
művészi-formai lehetőségeknek a történelem mozgása által befolyásolt tóvá bb-bontakozását figyeli és í r j a le. S
úgy érzem, ez neki az ú j kor két
alapvető drámamodelljének. az angolos és franciás drámamodellnek a
történelmi folyamat által feltett kérdésekre adott válaszai során végbemenő
kibontakozásának és fejlődésének
ábrázolásában sikerült is:. Egyúttal sikerült a tipologizáló szemléletmódban
rejlő veszélyeket csaknem teljesen kiküszöbölnie, s a benne rejlő pozitív lehetőségeket csaknem maximálisan érvényesítenie.
Ennek két módszertani előfeltétele
volt. Az egyik a két modell lényege
meghatározásának árnyaltabbá tétele.
S különösen itt bizonyult termékenynek Lukács legújabb fejlődési korszakának. esztétikai főművében kifejtett
gondolatainak hatása. A shakespeare-izálás lényegének Almási egyéb meghatározásokkal szemben az autonóm
emberként
fellépő
drámai
hősök
leginkább személyes képességükből és
szándékaikból kinövő tettei által kiváltott világtörténelmi kollíziók ábrázolását tekinti. A humánum autonóm kibontakoztatásában látva a drámai forma lehetőségeinek optimumát, ha Lukács szakkifejezéseit nem is használja,
drámai eszményének tekinti azt a
shakespeare-i modellt, melyben a hősök legszemélyesebb, de nem partikuláris. tulajdonságaikkal, következetes
önmegvalósításukkal
emelkednek fel
az emberi nembeliség. a világtörténetiség szintjére. Ez a lényegében t a r talmi meghatározás rugalmas formai
meghatározással fonódik össze, a mozaikszerű, körkörös felépítésű, a konfliktus és a hősök objektív ábrázolására

leginkább alkalmas nyílt drámáéval,
mely az antiarisztotelészi dramaturgia
elméleti példatárától annyiban — és
ez itt igen nagy különbség — eltér
ugyan, hogy nem Brecht epikus színháza előzményének tekinti Shakespeare-t és Büchnert, hanem a shakespeare- i objektív drámamodell modernebb változataként tekinti Büchner és
Brecht dramaturgiáját, más, a brechti
törekvésekkel formailag aligha, de e
tartalmi szempont alapján rokonítható
művekkel együtt, azzal a ténnyel viszont, hogy a lehetőségeiben gazdagabb
shakespeare-i modell korszerű megvalósításának épp a brechti életmű legérettebb korszakának műveit tekinti, a
Lukács-iskola Brechthez való viszonyának alapvető változását is kifejezésre
juttatja.
Ugyanakkor az a tény, hogy Almási
a drámafejlődés társadalmi előfeltételeit kutatva, s itt a fiatalkori Lukácsmű hatására is kell utalnunk, a
shakespeare-izálás előfeltételének érzi
az olyan történelmi korszakokat, melyekben az autonóm emberi mozgás és
cselekvés közvetlenül alakíthatja a
történelmet, a schilleri drámamodell
jobb megértéséhez, sőt nagy lehetőségei elismeréséhez és hangsúlyozásához
vezet. Ilyen kedvező kor ugyanis a
polgári fejlődés reneszánszkori kezdetei után csak kivételesen adódott, a
sajátos orosz fejlődés néhány periódusán kívül elsősorban a proletárforradalmak korszakának a tömegcselekvést
lehetővé tevő, „közvetlen demokratikus"
etapja teremtette meg a
lehetőséget.
az autonóm,, s egyben világtörténelmi
emberi cselekvést megragadó drámatípus ú j virágzására. (Hogy ez miért
maradt meg lényegében a lehetőség
szintjén, miért tudott csak néhány
műben realizálódni, annak a sztálini
korral való összefüggéseit Almási helyesen világítja meg.) A magánemberi
és a történelmi cselekvés életszintjének kettéválása, az intézmények elidegenedése, s a történelemnek a jórészt
hétköznapivá, partikulárissá váló magánerő berség feje fölött végbemenő önmozgása, az alapvető problémák eszmei, ideologikus, hamis tudati szinten
végbemenő tudatosulása a polgári eszme-dráma kibontakozását segítette elő.
s ilymódon a polgári korsizak igazán
reprezentatív drámájává az a schilleri
modell válhatott, amelynek az életviszonyokban rejlő kényszerítő ereje
ellen sok nagy polgári művész, köztük
Schiller is lázadozott, de amelynek
nyűgöző erejét még a szocialista drámafejlődés sem tudta leküzdeni, ld.
nemcsak Brecht tézisdráma-korszakát

és Visnyevszkij Optimista
tragédiá-ját,
hanem a velük rokon szocialista drámai törekvések egész sorát.
A helyes tipologizálás másik módszertani előfeltétele épp ez volt: a két
modell historizálása és nem alapvető
esztétikai értékmérőként való kezelése.
Bár Almási szerint lehetőségeiben
a
shakespeare-i modell az értékesebb, ez
nem befolyásolja tényleges értékítéleteiben, melyek során olyasmi is kiderülhet a konkrét művek elemzéséből,
hogy Goethe shakespeare-izáló Egmontja esztétikailag is, a korproblémákat
szintetizáló voltában is nem feltétlenül múlja felül Schiller Don Carlos-át.
Modell és értékítélet viszonylagos elválasztása, ül. ámyalt összekapcsolása
önmagában is nagy lépés, de ha hozzávesszük azt, hogy Almási a részletesen elemzett két évszázad minden
korszakos alkotóját, sőt minden jelentős művét külön-külön szembesíti a
kor történelme által felvetett feladatokkal, sőt a kor irodalmi és művészeti
irányzataival, a jelentősebb stílustörekvésekkel, akkor még világosabb lesz
a tipológia és történetiség szerencsés
ötvözésére tett kísérletének alapvető
sikere. Ez különösen jól sikerült műelemzései sorában bontakozik. Igen árnyalt Schiller-képe, a legalitás és moralitás útvesztőjéből való kitörési kísérleteinek rajza a Wallenstein-trilógián át a Demetrius-töredékig, melynek, mint témának gyakori ismétlődése
a kor igényes drámaíróinál (Puskin,
Hebbel stb.) önmagában is elméleti
jelentőségére utal. Igen sikerült Büchner, Wagner, Ibsen és Hauptmann életútjának vizsgálata. Viszont azt hiszem,
igaza van Hermann Istvánnak (Nagyvilág, 1969. 10.), amikor az orosz drámafejlődés összekapcsolását a shakespeare-i modellel Puskin Borisz Godunov-ja kivételével kissé erőltetettnek
tartja. Különösen Osztrovszkij Viharja Katyerinájának értelmezése tűnik
túl bátornak, hisz itt kortársi orosz
forradalmi demokrata kritikusok tanúságtétele is, Almási elemzése is
utal
Katyerina
jellemvonásainak
extrém, néha valósággal hisztérikus
elemeire, s Almási maga is kifejti,
hogy a dráma többi alakja masszívan schillerizált, egyedül Katyerina
jelleme tehát aligha teheti objektív
drámává e művet. Részleteiben sok
elemzésével lehetne vitázni, pl. fel
lehetne vetni Shakespeare
Hamlet-jének problémáját: vajon itt nem a
késő-reneszánsz és a korai kapitalizmus elidegenedési jelenségeire adott
elő-schillerizáló válaszról, feladat és
ember
világtörténelmileg
inadekvát
1119'

voltának dramaturgiai
következményeiről van-e szó? Meg lehetne kérdőjelezni
Brecht
fejlődésének
olyan
értelmezését, mely a realizmus diadala elvének mintájára túl könnyedén
tételezi Brecht elméleti előfeltevéseinek és „realista" korszaka művészi
gyakorlatának
ellentmondásosságát.
Mégis azt hiszem, ha valahol a tipologizáló szemlélet egy kissé szükségtelenül kerekedik a történelmi látásmód fölébe, az elsősorban az orosz
fejlődés előbb kifogásolt ábrázolásában érhető tetten.
Ezek
a
kritikai
megjegyzések

azonban n e m csökkentik a mű alapvető jelentőségét, módszertani alapelveinek az egész gondolatmenet felépítésében és az egyes művek elemzésében egyaránt megmutatkozó gyümölcsöző voltát. Ügy érzem, méltán
reprezentálja a szükségtelen vitákból
kibontakozó, s immár i f j a b b nemzedékeiben is világirodalmi összefoglalásra is képes, elméleti és esztétikai
igényű irodalomértelmezésünk egyik
legigényesebb
iskoláját.
(Akadémiai
Kiadó 1969.)
CSETRI LAJOS

A TISZATÁJ KRITIKAI ROVATÁNAK KÉT ÉVE
A STATISZTIKA TÜKRÉBEN
(1968-1969)
Még a nyár folyamán, a Kritika júliusi számában jelent meg Pergel Ferenc
írása Kritikai statisztika a könyvkritikáról
címmel, melyben irodalmi folyóirataink
kritikai rovatainak 1968. évi munkáját elemzi tényekre, adatokra támaszkodva. Az
1968-as kritikák számát joggal kevesli, hiszen a statisztikák azt mutatják, hogy 252
kritika jelent meg 1968-ban (1969. első negyedévében 45). az ú j szépirodalmi és irodalomközpontú művek száma pedig 1968-ban 401. Feltűnő, hogy ebben a statisztikában c s a k a Kortárs-ban, Üj Irás-ban és a Kritiká-ban megjelent írások szerepelnek, s teljesen figyelmen kívül hagyja a vidéken megjelenő folyóiratokat. Ha ezeket
is figyelembe venné, még a statisztika is jobb lenne, s mindenképpen megnyugtatóbb az ú j művek számon tartása, még akkor is, ha az írások egy részénél természetesen átfedés van.
A Tiszatáj 1968-as számainak kritikai rovatában 115 könyvkritika jelent meg,
1969-ben pedig 133. összehasonlítás végett említem meg, hogy a Jelenkor-ban 1968ban 58, 1969-ben 32 magyar irodalmi és irodalomtörténeti munkáról jelent meg bírálat, a Kortárs-ban 1968-ban összesen 94 recenzió található. Ezek után nyugodtan
idézhetjük Veres Péternek a Tiszatáj szerkesztőségéhez küldött levelének néhány
sorát, melyben a rovat munkájáról így nyilatkozik: „ . . . látom, sok a recenzió. Az
irodalmi számtartástok szinte gondosabb, mint a központi folyóiratoké" (Tiszatáj,
1968. 9. sz.).
A két év alatt megjelent recenziók műfaj szerinti megoszlása a következő:
1 9 68.
Próza
43

Vers
30

Tanulmánykötet

Dokumentum

Bibliogr.
repert.

összesen

32

5

5

115

2

6

133

1 9 69.
64

34

27

Műfaj szerint tehát a szépirodalmi alkotások kapják a legtöbb helyet, de jelentős mennyiségű tanulmánykötetről is írtak a rovatban. Kiadók szerint felmérve az
anyagot, hasonló következtetésre jutunk. 1968-ban 34 a Szépirodalmi Kiadó termése,
29 a Magvetőé. A részletes megoszlás a következő:
1120'

1 9 68.
34
29
4
7
8
3
1
2
2

Szépirodalmi K.
Magvető
Gondolat
Akadémiai
Kossuth
Kozmosz
Móra
Európa
Közgazd. és Jogi

Zenemű Kiad.
Tiszatáj—Magvető
I f j . Lapkiad. Váll.
Szeged
Békéscsaba
Szabó Ervin K.
Petőfi írod. Múz.
Bukarest
Pozsony
összesen:

1
2
1
8
4
1
1
6
1
115.

1 969.
Szépirodalmi
Magvető
Kossuth
Gondolat
Táncsics
Akadémia
Kozmosz
Zeneműkiad.
Közgazd.
Európa
Zrínyi

52
31
8
2

1
5

1
—

1

2
2

Szeged
6
Hódmezővásárhely
1
Kecskemét
1
Békéscsaba
2
MSZMP Párttört. I. 2
1
Makó
1
Pozsony .
2
Újvidék
10
Bukarest
Ungvár
1
Tankönyv K.
1

A szegedi irodalom alakulását, a szegedi kiadványokat és íróink működését is
élénk figyelemmel kíséri a rovat. 1968-ban összesen 39, 1969-ben pedig 21 szegedi
érdekeltségű írás jelent meg.
Részletes megoszlás:
1 96 8.
Próza

Vers

Tanulmány

Dok.kötet

Bibliogr.

Interjú

összesen

10

1

6

4

4

14

39

5

5

21

1 969.
3

1

7

-

Pergel cikke s Pomogáts Béla hasonló jellegű írása (Irodalomkritika a Jelenkorban. Dunántúli Napló, 1969. aug. 24.) a kritika alapproblémájaként említi a recenziók rendszertelenségét és késését. A megjelenő termés csak részben kap bírálatot,
s a véletlen szabja meg, hogy milyen könyvek kerülnek „a kritika reflektorfényébe".
Ideális az volna, ha a megjelent írások a következő negyedévben visszhangot kapnának. Ezt igényelné az alkotó, és az olvasó is így tudná hasznosan felhasználni
tájékozódásra. A negyedév alatt megjelenő kritika azonban igen ritka. „Szinte normálisnak hat, ha nem is az egy év, de átlagosan a tízhónapos k r i t i k a . . . Tehát a leadástól számítva csaknem két év telik el a bírálatig" — írja Pergel Ferenc. A Tiszatáj-ban 1968-ban megjelent recenziók 44%-a 1968-as ú j könyvekről készült, ez az
arány 1969-ben 40%-os. Tavaly májusban jelent meg először 1968-as könyv recenziója, az idén már az összevont március-áprilisi számban. Ez mindenképpen az értékelés, híradás, egy-egy műalkotás helyére tevésének frisseségét jelenti. Némelykor
hamarabb jelent meg egy ú j műről recenzió, mint a központi lapokban. Természetesen a gyorsaság is rejthet magában veszélyt. A gyorsaság és a sok műről írás annak
veszélyével járhat, hogy az elmélyedt elméleti munkák nem kapnak elég helyet.
Ez azonban nem áll fenn. 1968-ban a megjelent 115 recenzióból csak 18 az egy oldalnál rövidebb írás, viszont 97 a nagyobb. Az 1969-es számok kritikai rovataiban
viszont 39 kisebb és 94 nagyobb írást találunk. A recenziók mellett a Tanulmány112L

rovat elemző esztétikai tanulmányokkal jelentkezett. (Vita a történelmi regényről,
pályaképek Garai Gáborról, Váci Mihályról, Galgóczi Erzsébetről, Csetri Lajos tanulmánya Lukács György regényelméletéről stb.) Ez az út vezet oda, amiről Veres
Péter beszél, hogy ti. „megszabadulni a »-recenzens-pszichózistól-«, és áttérni az igazi
kritikára".
A folyóirat főleg az utóbbi időben rendszeresen figyelemmel kiséri a szomszédos
népi demokratikus országok magyar irodalmi életét. A Pozsonyban és Bukarestben
megjelent könyvek kritikái mellett rendszeresen bemutatja az Utunk, az Igaz Szó,
a Korunk egy-egy számát (Ilia Mihály írásai).
Az elmúlt év és az idei is bővelkedett évfordulókban. Az 'őszirózsás forradalom
és a Tanácsköztársaság 50 éves, a felszabadulás 25 éves évfordulóját ünnepi számmal köszöntötte a Tiszatáj. Külön rovat indult ötven éve történt címmel, s ebben
a szépirodalmi és dokumentumanyag mellett néhány jelentős évfordulós kiadványról is szó esett.
Egy funkciót külön ki kell emelni a rovat munkájánál: harc a bestsellerek ellen.
Mennyiségileg nem sok az ilyen írások száma, de annál hatásosabbak. Loránd Imre
Közéleti problematika a bestsellerben címmel Szilvási Lajos Ködlámpa című művét
elemzi, Rigó Béla pedig az egyik legkeresettebb, legnépszerűbb életrajzi bestsellert,
Dallos Sándor Aranyecset című Munkácsy-könyvét teszi mérlegre.
A kritikai rovat jelentős számú kritikussal dolgozik. Évenként mintegy hetven
kritikus nevével találkozunk. Pontosabban: 1968-ban 66 (32 szegedi, 18 budapesti
és 16 vidéki), 1969-ben pedig 67 (37 szegedi, 19 budapesti és 11 vidéki) kritikus írt
a rovatban. S itt meg kell említeni, hogy a nagyszámú szegedi cikkíró nagyrészt az
egyetem jelenlétének a következménye.. A recenziók szerzői között sok az egyetemi
hallgató.
LACZÓ KATALIN

Nézze meg legközelebbi bemutatóinkat:

December 21.

Fal: Sztambul rózsája

Január 10.

Miller: Alku,
Shaffer: Játék a sötétben

Január 23.

Donizetti: Lammermoori Lucia

Szegedi Nemzeti Színház

1122'

KRITIKA

PRÓZA

SOMOGYI-TÓTH SÁNDOR: GABI
A Gerínctörés-t, a Gyermektükör-1
és a Gabi-1 összehasonlítva elég gyorsan
szembeötlik, hogy ez utóbbi kapcsán Somogyi-Tóth még egy fordulóval lentebb állapodik meg az emberi élet spirálján. Az első regény hősének, Baracs Istvánnak
a története ott kezdődik, ahol a gyermek környezetet vált, vagyis ilyen vagy olyan
módon a felnőttek világával felnőttközvetítés nélkül kerül kapcsolatba. A Gyermektükör Andrisa kamasz a szó teljes értelmében; felnőtti felelősség nélkül részese a
felnőttek világának. Gabi naplója viszont zárul annál a szintnél, amelynél Andris
elbeszélése csupán elkezdődik. Baracs István életkora ellenére felnőttként küzd, szenved és bukik el. Andris kamaszkori egyszerűsítő, de azért lényeges elemeiben már
„felnőtt" világképe alapján mozog saját világában és „avatkozik" be a felnőttek sorsát is eldöntő eseményekbe. Gabinál erről szó sincs. Ó csupán gyűjti későbbi világképének elemeit, s az általa szelektált felnőtt vélemények alapján és segítségével
regisztrálja, illetve látja el értékítéletekkel a körülötte zajló valóság elemeit.
Az ú j regény naplóformája megfelel a tárgy változásának. A domináns egyes
szám harmadik személyű és domináns egyes szám első személyű elbeszélési módtól
a kizárólagos egyes szám első személyű elbeszélési módig jutunk el. A Gabi-ban jelentkező elbeszélési mód egyértelmű kizárólagossága változással jár az elbeszélési
stílust illetően. Háttérbe szorul a „hányaveti vagánymonológ" három vonatkozásban
is: 1. a vagányszavak és -kifejezések nem direkt kifejezői Gabi lelkiállapotának
(csak utánozza a kamaszok beszédmodorát); 2. nagy szerepet kap a kamaszénál sokkal konkrétabb, alacsonyabb elvonatkoztatást tükröző beszéd; 3 a felnőttek nyelvének
grammatikai változtatás nélküli átvétele az általuk használt fogalmak teljes terjedelmének ismerete nélkül közvetettebb, naivabbnak tetsző iróniára ad lehetőségét,
mint a kamasznyelv maró, támadó brutalitása. A kamaszkor első fázisába éppen
hogy csak belépett gyermek gyorsan változó, kríziseket inkább csak sejtető, mint
hordozó világképének ábrázolási kísérlete együtt jár egy elbeszélési mód kizárólagossá tételével, illetve a kizárólagossá tett elbeszélési mód belső lehetőségeinek kutatásával és elmélyítésével.
Ez a regény éppen úgy, mint a Próféta, mentes a hagyományos értelemben vett
cselekménytől. A Prófétá-kan a szerkezet szempontjából a tragédia utolsó állomása,
a zárt intézet az egyetlen „biztos" pont, amelyből kiindulva a történeteket oksági
láncuk ábrázolása nélkül elemzi az író, illetve ad lehetőséget az olvasó számára az
elemzésre. A szituáció kiválasztása után nincs lehetőség a „főhős sorsának rokonszenvvel vagy ellenszenvvel való követésérc", csupán elemzésére. A Gabi-ban pedig
a „hősnek" egyszerűen nincs sorsa; csupán lesz, illetve lehet ilyen vagy olyan sorsa.
S hogy van, illetve lesz, arról egyedül a mottó tanúskodik. Itt írónk az elbeszélési
forma kiválasztásával éri el ugyanazt a célt, amelyet a Prófétá-ban az alapszituáció
megteremtésével. A gyermeknapló, amelynek írására atyai kényszer készteti Gabit,
rendkívül szűkszavú, különösen kezdetben. Alig-alig ad képet közvetlenül a fiú lelkében lezajló folyamatokról; ezeket nekünk kell „megalkotni" abból, amit és ahogy
környezetéről, a környezetében történtekről elmond. Ebben az értelemben a Gabi
sokkal inkább gyermektükör mint a címet hordozó kisregény, hiszen itt sokkal nyilvánvalóbban és közvetlenebbül a felnőtt társadalom nagy problémái határozzák meg
a család légkörét, amelyben a benyomások tekintélyes része éri, illetve amely segít
neki a külső benyomások feldolgozásában, interpretálásában. A
Gyermektükör-ben
a kamasz világképének végső kiformálásában egyetlen „nagy társadalmi probléma"
vesz részt, az apa bekapcsolódása a korrupció leleplezésébe. De mi ennek a harcnak
a tétje (vidékre helyezés lehetősége) vesztés esetén ahhoz képest, ami Gabi szüleit
végzetszerűen fenyegeti és éri (az állás elvesztése) vagy érheti (börtön, s ő t . . . „És
mindig eltűnik egy-egy ember . . . Barátainak fele eltűnt").
Andris számára a fő problémák: kamaszkori szerelem, szülei nehezen érthető
1123'

viszálya, a korrupcióügy és kedves tanárjának egyéni tragédiája. A Gabi előtt tornyosuló megfejtendő talányok: miért szenved apja és anyja, hogyan juthat valaki
ok nélkül börtönbe, mi a féligazság, mi a forradalmi cselekvés. Gabi körül minden
„átpolitizálódik", a legalapvetőbb erkölcsi normák elsajátításához is a politikai
jelenségek magyarázatán keresztül jut el. Az életkori sajátosságoknak legmegfelelőbb
problémák: a másik nem felfedezése, a szexuális érés, Zsu szerelmi kalandjainak megfigyelése inkább csak ellenpontozzák — gyakran csupán az irónia kedvéért — azt,
ami az előbb jelzett síkon történik. Hiszen erkölcsi, szellemi és fizikai összeroppanásuk határán a szülők képtelenek megóvni a gyerekeket a szexuális éréssel járó
veszélyektől. Egyedül iskolai tevékenységüket követik több-kevesebb következetességgel. Ettől eltekintve Zsu a parkban, Gabi az utcán „nevelkedik".
Mindez vérlázító naivsággal tükröződik a naplóban. A gyermek által megfigyelt
tények soha nem a regisztrálás időpontjában válnak tudati problémává. Több hasonló
irányú hatásnak kell érnie, mire megfogalmaz egy kérdést. A kérdések az ő számára
konkrét, egyedi tényekre, fogalmakra vonatkoznak, pl.: ki az a főtitkárhelyettes (aki
„eltűnt"), mi a kirakatper, kettős én, történelem-gőzhenger stb. Válaszokat a kérdezés
szintjén nem kaphat, ha a felnőttek magyarázni kezdenek neki, csupán ú j kérdések
megfogalmazását segítik elő, amelyekre választ még kevésbé kaphat, mint a továbbiakra. A felnőttek titkolódznak előtte félelemből. De félelemből titkolódzik a vele
egyidős, de koravén Sánta is. Azt viszont hallja, hogy a felnőttek hazudnak, s látja,
hogy rettenetesen szenvednek. Maga sem veszi észre, hogy egy bizonyos ponttól
kezdve már maga is szenved. — Mikor a sok-sok kérdésre már átfogó válaszra volna
szüksége.
Először csak Karcsi és Gabi együttes ábrázolásában jelennek meg olyan jelek,
amelyek erre a (minőségi) változásra utalnak; a vezető szerep itt még Karcsié, aki
„nagy titkok birtokosa", ö mondja: „Ki kellene kiáltani az igazságot." Amit Gabi
ehhez hozzátesz, még csak kontrasztnak jó: „ . . . a z m á r ki van kiáltva és nálunk
nincs kizsákmányolás." Nem sokkal később egy kérdés kapcsán Zsuval vitázik Gabi.
Gabi bizonytalan álláspontja: ahol büntetés van, bűnnek is kell lennie. Zsu kineveti.
Gabi kétségbeesetten könyörög: „ . . . n e gúnyoskodj, mert akkor semmit sem fogok
érteni." Az igazi fordulat akkor áll be, amikor valaki — Karcsi négyéves húga —
hozzá fordul kérdéssel: „Hol az apukám?" Ez elől nem lehet felnőtthöz is méltó
lelki válság nélkül kitérni. „Nem lehet kimondani, amit tudsz" — tépelődik. — „Csak
ismételheted mint egy esztelen: Nem tudom. Nem tudom." Másodszorra m á r pánikszerűen, de mesterien tér ki, gyerekes bohóckodást színlelve, a válasz előL Pedig
önmaga számára már van válasza: „Rengeteg igazság-brigád k e l l . . . Továbbá jó fejek,
akik soha sem hazudnak." Válasz? — A válaszba bújtatott vágy álomba torkollik,
ahonnan fel kell ébredni. És nem jó felébredni. Szomorú ébredés ez — a gyermekkorból. Az utolsó naplórészletek már majdnem olyan rövidek és szűkszavúak, mint
mikor még kényszerből kellett írnia. A világ nagy eseményei ú j r a r a j t a kívül, felette,
mellette folynak, mint a napló elején. De másként. Megundorodott, mielőtt igazán
megértette volna a világot. Apja lelkes szavai már cinizmussal vegyes értetlenséggel
találkoznak. Az utolsó szavak a mottó hangulatát sugallják; a kör bezárult.
Ez a paradoxon ad lehetőséget arra az egész műre jellemző finom iróniára, amelyből már korábban két vonatkozásban is szóltam, s amellyel Somogyi-Tóth ú j a t hozott a Próféta után is. Racionalista pesszimizmusa miatt a Gabi rokona a Prófétának. és Somogyi-Tóth mindkét korábbi művének is. Ez a pesszimizmus azonban itt
kevésbé támadóan és árnyaltabban jelentkezik. Inkább figyelmeztet: mai világunk,
mai magatartásunk érthetetlen akkor, ha elfeledjük a múltat, s nem számolunk
nagyon racionálisan jelenünket motiváló következményeivel. Hiszen a naplót 1952—
53-ban írta egy akkor 13—14 éves fiú.
Problémáiban aktuális, írói eszközökben gazdag, sok szempontból letisztult alkotás a Gabi. Nem méltatlan a Próféta írójához. (Magvető Könyvkiadó 1969.)
ÜJFALUSI NÉMETH JENŐ

CSÁK GYULA: EMBER A KÖVÖN
Nem csalódik az az olvasó, aki a
tekintélyes írói rangot és sikert hozó
Mélytengeri áramlás és a Két karácsony között olvasása után felfokozott várakozással veszi kézbe Csák
Gyula újabb regényét, mely mind
1124'

művészi
eszközei,
mind
gondolati
anyagát tekintve szervesen építi tovább az életművét. Már első könyvéből is kitűnt, hogy a szerző intenziven érzi valóságunkat: hatalmas élményanyaga van és azt biztonsággal

rendezi: mindig valami
lényegesre
koncentrál. A mély rétegekig ás: és
figyelemre méltó felfedezéseket hoz a
felszínre. Nyugtalanul kereső, szenvedélyesen
fürkésző,
ugyanakkor
gondolkodó típusú írói a l k a t De igazságaihoz nem a kívül és felül álló
tudós elemző absztraháló módszerével jut el, hanem az átélő közvetlen
tapasztalatával, ezért elvont gondolatait is az élmény frissítő és hitelesítő
ereje h a t j a át. Élményvilága, észjárása ízig-vérig mai emberre vall. Témáihoz is a gondolattá kristályosodott, s kimondást sürgető, megélt
eseményeken keresztül jut el. Ezért
is hiteles és jellemző ez az önismeretre valló vallomása: „minden erényem és hibám a társadalom t ü k r e . . .
ha magamat fogalmazom, a társadalmat fogalmazom".
Ebbe a keretbe teljesen beleillik
újabb regénye, az Ember a kövön is.
Hőse azokkal a parasztfiatalokkal indult, akik 1945 után igazán mélyről:
eldugott tanyákból, falvakból rongyosan, éhesen, de tele hittel, elszánással s mindent vállalva jöttek, hogy
tanuljanak.. Mi mindent jelentett akkor ez a szó! Talán csak azok értik
igazán, akik végigjárták ezt az utat.
Mennyi dac, akarat, „csak azért is"
sűrűsödött ebbe a nemzedékbe! Voltak azonban, akik nem tudtak végigmenni az úton; ezért, vagy azért kidőltek a ¡sorból. Ilyen az Ember a
kövön hőse is, aki nem sokkal előbb
még a „Nagy Ügy" szolgálója, a „Hit ,
lovagja" volt, és az „Eszme hőse"
akart lenni, de kilőtték alóla a lovat. Kiközösítették, mert a világról
szerzett tapasztalatai szembekerültek
a világról való elméleti ismereteivel,
s ezért olykor-olykor
„nekiütközött
bigottizmusnak", és súlyosan vétett a
kötelező szabályok, a minták ellen. A
múltra vonatkozóan némi társadalomkritikai éllel a hős önmaga vall
így. Noha a regénynek ezek a vonatkozásai a legkevésbé hitelesek, mégis
nélkülözhetetlen
motivációi a
hős
egyéniségének, mert
innen érthető
különös sorsa: a kötődöttségből, az
eszme, a hit természetes vállalásából
és mégis vissza nem találásából adódó furcsa, de mindenféleképpen önmagát őrlő kettőssége. Valahogyan a
hit lovagja ő továbbra is. akiben az
osztályélmények, a szocializmus igazságai a tudat mélyén tisztán megőrződtek: csakhogy elszakadt természetes közegétől és az így kapott „szabadság" csupán önmaga pusztítására
elég. Kibillent egzisztencia lett. Elvesztette a talajt maga alatt: sem

előre, sem vissza nem tud menni,
így ha szándékában nem is, de tetteiben
mosolyra
késztető
groteszk
alakká válik, aki kakukmarcis életével a társadalom perifériájára szorul.
Közben szüntelenül moralizál és állandó lelkiismereti furdalásai apró,
torz, komikusnak tűnő lázadásokra
késztetik: egyre mélyebbre süllyed, s
előbb
egy
vallásos
vénkisasszony,
majd egy pénzes bárpincérnő kitartottja lesz, és végül mint egy mesehős,
elszáll a sziklák, a patakok felett és
eltűnik valahol a légben a földi tájakról.
A társadalom vagy önmaga hibájából félrecsúszott egzisztenciának kálváriája ez a regény? A cselekmény, a
meseszövés
mintha ezt
intonálná.
Mégis sokkal többről van szó. Mi a
forrása ennek a többletnek? A hős
morális tisztasága: mely a szerencsésen megválasztott elsőszemélyes előadásmód önironikus hangvételétől, de
méginkább a fertőbe sodródott, de
ide lealacsonyodni, és gyökeret ereszteni nem tudó, ettől a világtól undorodó. lélekben s tudat szféráiban ellenálló, önmaga tisztaságát megőrző
egyéniségnek a kettősségéből adódik.
Tulajdonképpen két síkon: a cselekmény vonalán és a hős vonzó
egyéniségének és tiszta érzelmi világának . kibontásával épül a regény. E
két szintér ökonomikusán méretezett
szerkezeti egységekben metszi egymást, és itt a valóság és a szándék
éles kontrasztjában különös hangsúlyt
kapnak a gondolati és érzelmi motívumok. Ezt fokozza a főhős és a kiégett
negatív figurák közötti ellentét, s a
múlt és jelen egybejátszása, aminek
eredményeként a könnyednek tűnő
meseszövést egyre fokozódó vibráló feszültséggel telítik.
Az Ember a kövön hősének e kettőssége önmagában lehetne pusztán
írói bravúr, amely csak érdekességével, s különc voltával hívná fel a figyelmet. De ez a különös sorsú figura, noha tipikus alaknak nem fogható fel, mégis vágyaiban, ösztöneiben. keresett céljaiban nagyon is közösségi gondokat fogalmaz meg. Á lealjasító
környezettel
szemben
az
egyéniség tisztaságának és önállóságának megőrzése érdekében kénytelen védőfalat húzni, legalábbis az
értelem síkján. Ez készteti szüntelen
moralizálásra,
önelemzésre,
életútja
ú j r a - és újrafelmérésére, és közben
általános érvényű gondolatokig jut
el. Egyik helyen pl. így monologizál:
„Nincs kipárnázott védett világ, ahova a paraszti sorból fel kellene ka1125'

paszkodnod és beilleszkedned. Nincs
kész világ, hiszen éppen az a lényeges, hogy neked kell az ú j világot is
csinálnod, a fogaddal, körmöddel, verejtékeddel, véreddel,
gyalázatoddal,
dicsőségeddel."
Ez esetben a hős fogalmazta meg a
regény egyik lényeges gondolatát. De
gyakoribb az az eset, amikor nem
közvetlenül, hanem áttételesen, különböző kontraszt hatások révén a
cselekmény mögül vibrál elő a gondolat. Csák Gyula tudatosan él ezzel
a lehetőséggel. Tulajdonképpen a regény minden szituációja, minden figurája hordoz ilyen többletet. Ebben
a vonatkozásban említem meg a hős
és Relli alakját. Relli önmagát mindig feltaláló, mindenkor igazodni, helyezkedni
tudó,
gátlástalan
úri fiú,
akit műveltsége, öröklött s beidegződött sima modora az akadályokon
könnyedén átsegíti. Látszólag együtt
mozog a pályájuk: egyformán vegetálnak és sodródnak. Csakhogy Rellinek ez természetes közege, megfelel

kiégett egyéniségének, cinizmusának.
Amannak viszont idegen ez a világ,
és céltalanságában is van valami céltudatosság: megőrzi a lélek szuverenitását, sőt tovább építi
önmagát.
Mégis egy ideig a hősnek imponálni
tud Relli. Vele szemben kisebbségi
érzése van: engedelmeskedik
neki,
mert úgy érzi, hogy a m a z behozhatatlan előnnyel rendelkezik. Ugyanakkor
a két figura kontrasztja mást bizonyít. Relli látszólagos többlete ellenére is végleg elbukik, a hős pedig
— akiben potenciálisan több van —
nem, mert a mélyről jövők: „olyan
energiákat és tetteket csiholnak magukból, amilyenekre a kipárnázott
társadalmi helyzetű emberek
sohasem képesek". Elesettsége. furcsasága,
látszólagos züllöttsége.
kitartottsága
ellenére is ez ad tartást, állóképességet az Ember a kövön hősének, és ezzel a többlettel válik figyelemre méltó
rokonszenves figurává.
(Szépirodalmi
Könyvkiadó 1969.)
KRAJKÓ ANDRÁS

RÁKOSY GERGELY: AZ ÓRIÁSTÖK
A pingvineknek irdatlanul furcsa lehet az emberi járás. Csapatba verődve
ezért szemlélik értetlenül: hogyan tud
biztonságosan lépkedni, aki nem dülöngél. Gyanakvásuk oszthatatlan, fejüket
is ingatva mondogatják, hogy ebből
előbb-utóbb baj lesz. S ha vannak nagy
szatirikus népi mesemondóik, akkor
alighanem sokat példálóznak ezzel a tökéletlen emberi viselkedéssel, Gulliverjük eljut a minden ízében torz birodalomba, ahol zajosan furcsa élőlények
ahelyett, hogy tojásokat raknának a
tengerpart jegére, társadalmat játszanak.
Valahogy így néznek ránk Rákosy
Gergely szatirikus hősei a címadó kisregényből, kialakítva a maguk össznépi
gyanakvását, amelynek célpontja minden lehet, ami emberi szemmel nézvést
hibátlannak látszik. S valahogy úgy nézünk mi is vissza rájuk, ahogy az első
sarkutazók a pingvinekre, mert úgy
véljük, tökéletes emberi önmagunk torz
tükörképe ez a mozgás. Talán jogosan
is, hiszen a történelem már eldöntötte,
melyik a biztonságosabb.
Az óriástök nagy tanmese — akkor is
az, ha — s ezt nem lenne szerencsés
hibául felróni —, az ellenállhatatlan,
néha bugyborékoló nevetés, ami Ü j
Irás-beli megjelenésekor kitört belőlünk, ironikus mosollyá szelídült. Mert
1126'

— idővel ez is kiderülhet — nem az
anekdoták biztosítják ennek a regénynek hosszú életét, nem a szójátékok, a
poének, hanem a szimbólum: az óriástök. Az tanulságos jelkép marad kongó
ürességével minden nemzedék számára,
amelyik hajlamos lenne arra, hogy eszméjének átgondolásakor megelégedjen
a frázisokkal, hitét sablonokhoz szabja.
A regény szatirikus élét csak az csorbítja indokolatlanul, hogy a végét az
író, mintegy, elfelejtve a mű ökonómiája szabta törvényeket, a történelmileg valóban bekövetkezett, de korántsem deus ex machina-szerű változásoknak megfelelően happy endesíti. Az
óriástök-nek egyébként is azok voltak
a gyengébb részletei, ahol Rákosy valamiféle számomra érthetetlen oknál
lógva a szatirikus regényt „életszagúbbá" akarta tenni: ettől lesz időnként
olyan túlzsúfolt az írás, hogy a valóban
szatírára érdemes túlzásokat nem lehet
észrevenni a burjánzó életanyagtól.
Ügy tűnik, hogy sokkal biztosabban
lehetne időálló véleményt mondani a
személyi kultusz éveinek, a nagy útmutatók, magyarázkodások, ugróegerek,
gumipitypangok korának eredeti karikatúrájáról, ha Rákosy Gergely maga
előtt is tisztázta volna, hogy mit a k a r :
elmondani, ami fáj, vagy elmesélni, ami
fájt. S ellentétben a kötet fülszövegé-

nek záró soraival — úgy hiszem — ezt
az utóbbit választotta. Felépítette az
ötvenes évek Liliputiját, úgy, ahogy
maga látta, nem tévesztve szem elől
egyetlen kikarikírozásra érdemes emléket sem. A jelen idejű fáj-t meghagyta
a kisebb lélegzetű s igényű novelláknak. Amelyeknek némelyike — Általában hallgatunk, Csak egy csap — lényegében egy-egy felduzzasztott, anekdotizált glossza.
Alkati tulajdonsága ez: ismerni a nevetés minden tulajdonságát, de szívesebben választja a szelídebbet. Szánakozik a negatív hősökön, megmenti a
nevetségesség látszatától is a pozitívokat. Tudja, hogy a nevetés gyógyít is,
nem csak öl. (Más kérdés, hogy az igazi
szatíra azáltal tud gyógyítani, hogy
előbb öl!) Megelégszik azzal, hogy kifigurázza Hászfettert, de — a parancsra
tettem tragikus hőseivel kíméletlenebből bánnak néha el — föl is menti lényegében. Mégpedig úgy, hogy purgatóriumul kiszab neki a balul sikerült ünnepség után egy félórás szenvedést.
Egy nagy ötlet regénye Az óriástök.
Olyané, amely jelentős írásmű megszületését előlegezheti, dé egymagában
nem tud megtölteni egy kisregényt, s
így aztán abban eluralkodik az anekdota, ha kell, ha nem. Részleteiben is
nyugodtan nevezhető tehát tanmesének,

olyannak, aminek a végén még ott a.
tanulság is. A szatíra azonban félbemaradt.
A kötetben olvasható további hét novella ezt a képet teszi teljessé. Van itt
— ahogy már említettem — mesévé kerekített glossza, amelyben szó esik arról, hogy csapot nem lehet állami üzletben kapni, vagy éppen a boltjainkban szokássá vált protekciózásról. Ezek
közül tulajdonképpen két olyan novellát érdemes kiemelni, amelyek már
Rákosy Gergely további írói fejlődésének irányát jelzik: s ez a Kutya egy
dolog meg A látcső. Ezek vannak olyan
félelmetesek, mint a könyv borítójáról
ránk tekintő szemek, felénk nyúló kezek. Ezekben érezhető meg igazán, hogy
mi a fájó, amit az egész könyv írója
el akart mondani.
Ne térjünk el az ő módszerétől, álljon itt a tanulság. Sarah Kirsch német
költőnő szatirikus versében nyilatkoztatja ki álmélkodva a százlábú: szörnyen nehéz lehet két lábon járni! S
mindezt csak azért lehet idézni, mert
Rákosy Gergely ú j kötetének hősei is
— sikeresen vagy sikertelenül — úgy
botladozzék végig útjukat, hogy bebizonyosodjon: nehéz ugyan, de az ember
számára ez az egyedüli lehetőség. (Magvető Könyvkiadó 1969.)
VERESS' MIKLÓS

IRÖAVATÄS

KERESZTES ÁGNES: HALÁLOD ELLEN
ötciklusos kötete egy proletár környezetben tipródó feltörekvő értelmiségi köznapjainak szűkszavú híradása.
Környezetének szociográfiai érvényű
megjelenítése különbözteti a hazai
tényközlő líra mestereitől. Ez a sajátosság határozza meg képi eszköztárát,
szintaxisát. Nem a képek és tárgyak,
nem a látvány és látomás megigézettje, hanem a történésfolyamatokból előugró következményeké. „Írói programom meghatározását nehezíti, hogy
tudatosan húzok a leírt sorokból, de
ösztönösen írok" — mondja Űj Írásbeli nyilatkozatában (1969. aug.). A recenzens viszont igazolhatja, hogy a puritán nyilatkozatért hiánytalanul helytáll a kötet. Mindig a kor, a civilizált
ember szintjén közli magát. Verszárásai a csattanó vagy az elharapott szó
telitalálatai. Mikrotémái, mint a több
százas nagyítású bogarak, látomáshitelt kapnak. A tagolás módja, sor-

rendje teremti (csak néha ezoterikus)'
mondandói fölé a többlet boltozatát. A
nemzedékében
egyeduralkodóvá
lett
szabad vagy prózaverssel ellentétben,
zömmel kötött formákkal és rímmel
dolgozik. Rezignáció és bele nem törődés egységét majdnem geometrikusán
rendezi versszerkezetekké. Föltehetőleg
tudatosan lázadt az apokaliptikus méretű szóhömpölygetés ellen, amikor elhárította az esztétizáló, ismert versképező módozatokat, a magáét állítva helyükbe. A kötete kétharmadán uralkodó ihletforma a köznyelvi stílusrétegekből kiemelt szókinccsel, ú j tónusú
epigrammatikus formákat próbál ki,
elsősorban a tartalmi jegyeket hangsúlyozva.
Amikor konvencionális témát és
versformát választ, a hangzásközeggel
is hatni kíván; hiszen a mosogató cselédek élete híjával volt az artisztikumnak, legjobb tehát az ismert, de időt112?

len érvényű metrumot és a triviálisan
közhasznú szavakat egységesítenie az
óhajtott hatásfok megteremtésére: „Mosogató cselédek éneke / mohosodik a
ház vizes falán. / Kút volt az udvar,
bánattal tele, / benne vödörrel merhető
magány. / Törött tükör, piros mézeskalács. / Uveggyöngysor. Törvénytelen
gyerek, / kimentőlen napok — és néha
gáz, / lúgkő, gyufa, legfelső emelet."
(Múlt)
A társadalomtörténet ismeretének jegyében közvetít érzésállapotokat, világképet. Kitérj edési szférái nem, csak
mozgásszférái szigorúan körvonalazottak. Bárki által ellenőrizhető tények
után nyomoz, tapasztalatokat rögzít,
amikor a szoba-konyhás világ a j t a j á t
kinyitja, és a testi-lelki nyomor párája
kiárad a naphosszat zárt és zömmel
sötét otthonokból. Ezek a ciklusok nem
a hiány betapasztását célzó szépségeszmény pótlékai, nem is a passzív rezisztencia fájdalmának jelentésábrái, h a nem az eltökélt szembenézni- és változtatni-akarás kőkockái. „Tudom, hogy
néha bűn a szó, / a hallgatás megőriz . . . de inkább vádoltam magam, /
mint hogy megbújva éljek, / míg beragyognak súlyosan / nem érdemelt
erények" — í r j a az Őszinteség-ben. Női
témákról ír — férfiasan. A párkeresés,
házasság, barátkozás kudarcait nem
aggatja tele az önsajnálat csipkefüggönyével. A proletársors etoszáról se farag ú j törvénytáblákat. Az idill vagy
az intellektuális megbékélés nem az ő
szellemi tartománya. A külső világ vonalán behatolva szublimálja kimondhatóvá a kiszolgáltatottság szégyenét, a
nőét, aki nem önálló individuum, hanem függvény, családja rabszolgája,
eszköz vagy oltalom, anélkül, hogy ő
maga oltalomra számíthatna (Tanácsok
férfihangra). Hangja néha göcsörtös,

olykor „ügyetlen", de mennyivel megrendítőbb, mint a patent-intellektusok
ún. mindentudása, vagy a szabad vers
ürügyén összehordott rabulisztika. Még
szerelmes verseiből is kirekeszti a romantikus elvágyódást; m a j d n e m tudományos tisztasággal kottázza a szenvedély unalommá penészedő közhelyeit
is. önmegszólító szövegeit erős kontrollal nyesi szikárrá, kikerülve a tendenciózusság lehetőségeit.
A hangnemazonosság a könyv h a r m a dik részében változik. A környezetszociográfia szubsztanciáját az individuumé
váltja föl. A leíró formából éles kanyarral lép át a fogalmi szférába. A
kín rejtendőbb rétegeiből kell alakzatokat fölpréselnie. Dühös bölcsessége
kizárja a mondatkozmetikát, irodalmias fordulatokat. Csak jelképei utalnak a képzetmezőre, melyből a
törvényszerűnek fölismert
életszeleteket
kihasította. Ehhez nem a leíró, nem is
a tényközlő, hanem a contrarius
motus = ellenmozgásos szimmetria hangzáselemei szükségesek. Eső vagy, vered falamat c. kötetzáró ciklusában k a pott helyet ez a verstípus; hazai és világirodalmi rokonai közismertek, mintadarabjai nála a Neked igazság adatik. Körülötte csillag alakban elhelyezkedő társai: az istentől kiüresedett világ racionalista képletei és a szakrális
bázis megteremtését célzó, tételes valóssal, múlttal és jelennel számot vető
darabok.
Keresztes Ágnes okos író. Nyelvezete
majdnem „színtelenül" szikár, hangja
ironikus, tapasztalati állaga megdöbbentően markáns. Versei medre nem
széles, de mélyen kivájt, fegyelmezettsége példamutató. Feltűnően érett, jelentékeny bemutatkozás.
(Szépirodalmi
Könyvkiadó 1969.)
SOLYMOS IDA

SZENTGALLAY GÉZA: A H O S S Z Ú TÁVIRAT
Szentgallay Géza a legifjabb és legfrissebb magyar próza képviselői közé
tartozik; láthattuk már novelláit folyóiratainkban, s most kötete fülszövegéből
azt is megtudhatjuk, hogy 1940-ben
született, s bár életében máris sok mindent próbált, mégsem volt még soha
olyan munkája — ahogy írja —, „mint
amire bárkit, önéletrajz nélkül is felvesznek". S az olvasó, aki e fiatal, induló író önéletrajzi vallomásának tematikai tükröződését keresi a kötet novelláiban, meglepődik. Nem azért, mintha nem villantana fel szinte minden
írásában más-más atmoszférát, nem
1128'

rajzolna meg más-más társadalmi közeget hősei körül, vagy nem játszódnának épp a legjobb elbeszélései bányák, gyárak, munkásnegyedek kavargó portól és emberi szenvedélyektől súlyosodé világában; hanem mert az írónak azokról a konkrét politikai-történelmi körülményekről, melyekbe történeteit beágyazza, a fenti adatok tanúsága szerint aligha lehet közvetlen,
érett világszemlélettel szerzett tapasztalata. A hosszú távirat novellái szinte
kivétel nélkül mind az ötvenes években vagy a fasizmus idején játszódnak,
mintha írójukat nem is az a kor iz-

gatná valójában, amelybe belenőtt, felnőttként belelépett, amelyben él, dolgozik, tehát a sajátja, hanem mintegy
annak eredete, történelmi előzményei.
S ugyancsak meglepő etikai ítéleteinek
kiforrottsága, érettsége.
Mégis van valami b a j Szentgallay
elbeszéléseinek „politikumával". Általánosabb jellegű kérdés húzódik meg itt,
melynél érdemes megállnunk. A szokatlan madár például a német megszállás alatt játszódik, de a novella
fölé emelt szimbolikus motívum — a
hatalmas ragadozó madár, mely országokon és tengereken át képes röpülni,
visszatér fogságának helyére — valamiképp általános érvényt ad az írói
mondanivalónak: az egyedi esetről a
törvényszerűre irányítja az olvasó figyelmét. Akad bőven ilyen jellegű
' szimbólum a kötetben: a címadó novella Ference, akit vakmerő és szabálysértő sportrepülése miatt eltiltanak a repüléstől s aki önhitt dilettánsként kávéházi társaságokban olvassa
fel novelláit, ötvenhatban disszidál, s
néhány év múlva már New Yorkban
az égre ír — reklámokat. A kötet legköltőibb. bár ugyanakkor kegyetlenrealista írásában, A mentőöv-ben
Kromos Gábor 25 éves sztahanovista esztergályos, hogy megszabadulhasson lélektanilag
elviselhetetlen,
„kiemelt"
helyzetéből, schizofréniát színlel és
nyugdíjaztatja magát. S bár magas
nyugdíjából voltaképp szép életet biztosíthatna magának, sehol sem leli a
helyét, mind kétértelműbb helyzetekbe kerül, míg végül egy bárból hazafelé menet egy gyengéd mozdulattal
zsebre teszi az esthajnalcsillagot, nehogy a növekvő felhők eltakarják „az
egyetlen fénylő pontot".
Mindez így jó is lenne, ha nem hiányozna ezekből az írásokból a belső
összhang. Ha nem éreznénk, hogy valamiféle külsődleges szempont egyesíti- a történetet, a valós anyagot a
szimbólummal, a jelképessel. Mintha
az író keresné novelláihoz a politikaitörténelmi szférát ahelyett, hogy az elev e adott lenne. Mintha félne, hogy nem
eléggé mai, nem hic et nunc történik
az, ami novelláiban valóban történik.
•Mert valójában az emberi tartás nélküli „magatartás" drámája érdekli
Szentgallayt, amikor ítéletet mond az
önzés, az önteltség, a hazugság fölött.
S ezt politikailag-történetileg éppoly

6 Tiszatáj

hiba lenne . az ötvenes évekre korlátozni, mint letagadni, hogy ezek az
évek szép számmal szülték az olyan
lélektani-társadalmi konfliktusokat, melyek Szentgallayt izgatják. S talán így
is van: az író úgy nyúl ezekhez a témákhoz, mint a történeti múlthoz, azt
a problémakört emelve ki belőle,
amely személy szerint őt izgatja.
Csakhogy ha Szentgallay Gézát mint
írót ma ezek a kérdések izgatják, akkor ezek mégis mai kérdések. S innen
a belső harmónia hiánya az említett
novellákban. Egy nagyon is mai író
1962 és 1966 közt írt, tehát mai novellái, írói probléma- és látásvilága áttétetett egy tíz-tizenöt évvel korábbi
szférába. Esetleg azért, hogy a dráma
sűrűbb legyen, a szenvedélyek feszítettebbek. Erre valójában pedig nem
lett volna szükség. Jól mutatja ezt
A lánc című elbeszélés. A lánc ' bányásztörténet: a veszélybe jutott bányászok csak egymás kezébe kapaszkodva, láncban menekülhetnek ki. S
bár ezt mindnyájan tudják, szinte az
utolsó percig képtelenek a láncot megalkotni, s mire megmenekülnek, az
emberi összetartás és egymásért-felelősség annyira mély és annyira mai
drámája is lezajlik bennük, már-már
filozofikus totalitással. A lánc valamikor
ma játszódik, nincs közvetlenül
megjelölt politikai-társadalmi szférája, mégis Szentgallay legigazibb, legmaibb
írása. S a legpuritánabb is, melyben
a gondolat kemény szigorúsága helyettesíti a szimbólumok lágy megemeltségét.
Szentgallay Gézának első kötete A
hosszú távirat, fegyelmezett, erős művészi erényekkel rendelkező prózaírót
ismerhettünk meg benne. A kritikusnak Kosztolányi ismert mondása jut
eszébe, mely szerint aki tudja, hogy
mit ne írjon le, már félig tudja azt
is, mit írjon. Szentgallay már tudja,
mit nem szabad leírnia; ezért oly erős
kezű önmagával szemben, ezért oly
szűkszavúak, már-már táviratstílusúak
írásai. Az írói „tanonckodás" e nehezebbik felén már túl van, sikerrel.
Minden elbeszélése jó, nemes, igazi
irodalom. Ütkeresése már az író fejlődése, továbblépése a pontosabb kifejezés felé. (Szépirodalmi
Könyvkiadó
1969.)
PÁLYI ANDRÁS

1129

M Ó D O S PÉ
Fiatal író első könyve A futás. A
fiatal ebben az esetben egyaránt jelent kezdést, kort, lendületet, sőt újat
is. Űj módon mai szemléletet, tartást,
amely témaválasztás és forma tekintetében egyszerre meghatározó jelentőségű. A mondottakban természetesen rejlik benne, hogy a novellás kötet stílusában, egységes eszmeiségében kiegyensúlyozott, hogy felmutatja
Módos Péter írói karakterét.
•írói biztonságérzetét elsősorban témája támasztja alá. Nem kigondolt,
hanem megélt történeteket mond el,
írásain többnyire átüt az élmények
nyoma. A Telepesek a gyerekkor, A
futás, a Találkozások
pedig egyetemi
éveinek vallomásai. Vallomások, hiszen nemcsak azt engedi tudni az- alig
álcázott első személlyel, hogy alakjai
közvetlen
ismerősei,
leggyakrabban
bölcsész évfolyamtársai, hanem egyenesen hangsúlyozza író és hősei felfogásának, életvitelének közelségét. Ez
az azonosulás érzélmi töltést hordoz.
Általa éri el a filmszerűen összevágott epikus képsorok egységét; az emócionális hallgatás (vagy elhallgatás) a
történet valóságos kötőanyaga.
Milyen e nagyjában felrajzolt írói
magatartás közelebbről?
„Magamat az 1957 után felnőni, gondolkodni kezdő nemzedék tagjai közé
sorolom. Józan, pátosz és illúzió nélküli társaság e z . . . " — jellemzi magát az író egy korábbi nyilatkozatában. Találóan. Ami novelláit olvasva
legelőször szembe ötlik, az, hogy hiányzik belőlük a múlt, pontosabban
a — nemegyszer hiábavaló — birkózás a történelemmel. Történeteit ott
kezdi, ahol számára kezdődnek. Világa józan, emberi; amint hiányzik belőle a pátosz, hiányzik a sértettség is,
a túlnyomás — „futásának" fesztelen nyugalma elárulja, hogy optimista.
Egyszerűen, sallangok nélkül az.
A Telepesek-ben
életérzést rajzol.
Míg emlékezik, a jelenre vagy talán
a jövőre figyel. Miközben megragadja
az ötvenes évek elejének társadalmi
közérzetét, emlékezéssé szelídül a tragédia (Krézner Ilonka temetése). Máskor a történet egyetlen kontraszt, amely
áttételesen, csak messziről mutatja egykori belpolitikai bajainkat a világpolitikai koncepció rongyaiban (A kubikus verekedés).
Közben, mintegy
mellékesen régi csínyjeit is elmeséli
a lírai hangvételű Nyáron-ban,
hogy
ezzel kerekedjék hitelessé a gyerekkor
epikába foglalt élményanyaga.
1130'

R: A FUTÁS
Az Este van címmel összefogott ciklus darabjai kevésbé egyöntetűek. Ez
nem értékítélet. Itt találhatók az 1965—
67-es évek termése közt a t u l a j d o n képpeni novellák, a leginkább önálló
rövid írások. A Holtidő, a Julién és a
Reménytelenül
elütnek az előzőektől
is, a mellettük levőktől is, és ebben
a tényben Módos Péter írói eszközeinek gyarapodását figyelhetjük meg.
önállóságuk nemcsak formai jellemzőjük, nemcsak a téma igényesebb
megközelítésében és művészi megragadásában mutatkozik. Rá vall eszmeiségük is, amely letisztult társadalomfelfogást tükröz. „Julién most érezte,
hogy az ő élete más. mint azoké, akik
az autókban ülnek. Azonnal a műhely
jutott eszébe, a srácok, a mester, a
gépek. Egy másik, utálatos világ. A
rabszolgák — gondolta. Itt meg a császárok." Éles a kép. De ezt Julién
gondolta. Az író n e m csap az asztalra. Végül Julién is belebékül a
sorsba, a kikerülhetetlen küzdelembe.
Sértettsége, lázadása csak egy verekedésre f u t j a .
A józanságnak ezek a tünetei tovább élnek a ciklus olyan — mondhatni — személyesebb darabjaiban,"
mint a Vasárnap van, az Érettségi találkozó. Az írónak a dolgokhoz való
viszonyában kimértség tapasztalható.
Nem érzékeny, n e m méltatlankodó,
nem romantikus. Természetes mozdulattal nyúl azért, ami elérhető számára. Hősei ugyanígy cselekszenek. J ó zanságuk tudati: materializmus.
Módos Péter írói világa a kötet két
nagyobb lélegzetű elbeszélésében bontakozik ki legteljesebben. Valójában
ezekhez szabott mottó a kötet elején
a Csoóri Sándortól vett idézet: „El kell
indulni minden útra . . . " Ez a lehetőségek megvalósításának parancsa. A
futás — az elbeszélés — n e m egy
pénztelen lengyelországi utazás története, mint ahogy n e m a balatoni kirándulásé vagy a sakkpartié. Bizonyára a rendkívül találó cím sem az
egyetlen lehetőség. Lehetne helyette
éhséget, lázat mondani. Vagy mégsem
lehetne? Mert a felfedező kíváncsiság,
amely az elbeszélés lendítő ereje és
tömörítő erővonala is egyben, való' ban nem lázas. Felfedező. Vállalja az
erőfeszítést. Ki a k a r j a tölteni a formulákat, el a k a r j a vetni az üresen
maradókat. Ebben a szemléletben nincsenek előítéletek, nem torzította az
alázkodás kudarca. Ebből a személyes
világból természetesen bontakoznak ki
a nagyobb horderejű kérdések is:

Mennyit tesz az ember a társadalomért, mennyit tesz a társadalom az egy
emberért? S tovább sorjáznak a megérintett problémák. Mit jelent ma európainak lenni, békében élni? Milyen ma a szerelem? A legteljesebb
feleletet e kérdésekre a kötet tulajdonképpeni elbeszélésében, a
Találkozások-ban
találjuk.
Az elbeszélés hőse Pál Simon. Frissen végzett, művelt, külföldet járt
könyvtáros, aki egy a fővárostól távol
eső járásban ¡kap állást. Megrémül,
hogy ő is megkötődhet abban a vidékiségben, amelytől irtózik. Ez menekülésre készteti. Az író sikerrel magyarázza (a főhős németországi élményeit kitűnő szerkesztéssel bedolgozva) e lelkiállapotot. Pál Simon modern gondolkodású fiatalember, egész
lényével mai világunkban, a szocializmusban lélegzik. Az volna egyetlen hibája, hogy túl művelt, nagyon
széles látókörű? És menekülése gyávaság, vagy korosztályára jellemző lelki tünet, amit az általános pszichológia is szómon tart, mint ifjúkori állhatatlanságot? Az író nem adja meg

SZEGEDI SZERZŐK

az olvasónak azt az előnyt, hogy nymodon megkerülhesse a kérdést. Neki
szögezi. Joga van-e egy fiatalembernek. aki minden segítséget megkapott,
műveltségét, életét más célokra fenntartani, megvonni a társadalmi szükséglettől; illetve joga van-e a társadalomnak őt lefokozni, nem a rendeltetésének
megfelelően
elhasználni ?
Nincs — nincs! Az olvasóban marad
a vívódás kényszere. Jó az elbeszélés.
Módos Péter stílusát túlzás volna
szigorú komolysággal mérlegre tenni.
Gördülékeny. Nyelve alkalmas anyag
művészi vállalkozása kiformálásához.
Írásait kitűnő megfigyelés, finom lélekrajz jellemzi, amelyeknek epikai
lényegük ellenére sajátos közük van
a lírához. Többek ezáltal. Korhoz és
életkorhoz kötöttek, őszinte tanúi a
mai ifjúság életérzésének. Az írónagy
erénye a természetesség a szókimondásban, akár a társadalom meg látott
szférája, akár a szerelem kerül terítékre. Mindez amellett szól, hogy érdemes odafigyelni szavára.
(Szépirodalmi Könyvkiadó 1969.)
LOVRITY ENDRE

MÜVEI

JUHÁSZ GYULA PUBLICISZTIKÁJA 1 9 2 3 - 2 6 - B A N
SAJTÖ A L Á RENDEZTE ILIA

MIHÁLY

Anyagi kényszerűség önmagában nem lehet magyarázat valamely szellemi tevékenység meglepő intenzitására. A publicista Juhász Gyula esetében sem. A külső
szükségszerűség mellett ott volt a még fontosabb belső, a szólás csillapíthatatlan
vágya. Ezt pedig szintén külső hatások váltották ki — mint Sziszifusz szakadatlan
buzgóságát a minduntalan visszagördülő szikladarab —: a keresztény kurzus politikai és kulturális cselekedetei, a haladó eszmények és erők veszélyeztetettsége.
A műalkotásoknak nem pusztán a belső világára lehetett és kellett reagálni,
hanem megszületésük utáni nagyon is törvényszerű sorsukra, eszmeiségük elemeinek
oly gazdag változásokat, ám ugyanakkor mégis határozott tendenciát mutató tanulsággá, hatóerővé válására, a köztudat formálásában betöltött szerepükre. Juhász
eszmefuttatásai kérlelhetetlen következetességgel előbb vagy utóbb eljutnak — megtéve ezzel teljes pályájuk felét — a kultúrpolitika területére. Innen pedig szinte szükségképp a politikáéra is: az örökségként tovább élő magatartáseszmények és a valóság
közötti sajátos viszonyig, az egyén és közösség sorsproblémáiig. A mű látható világa
időben kitágul: megfér benne a keletkezés pillanatát jelentő múlt s a befogadás közegét és eredeti alkalmait szolgáltató jelen. Az alkotás közelivé, élővé, szellemi fegyverré válik, hogy beteljesítse azt a hivatást, amelyet az újonnan küzdőtérre indítója
szánt neki. Ugyanakkor a jelen harcainak értelme is felismerhetőbb lesz, az egyik
tábor pedig erősebb: hitben, tapasztalatban, hagyományban, szívet és észt hódító
képességben.
Juhász legtöbbször és legigényesebben a Nyugat első nemzedékének nagyjairól
szól, nem pusztán az értékek iránti tisztelet, a generációs tudat vagy épp a személyes kapcsolatok, vonzalmak hatására, hanem határozottan vallott értékvédelem
céljából. Válasz és szembefordulás volt mindez, hisz a hivatalos irodalompolitika
nagyon is érthető okokból a halott Adyt — Petőfivel együtt — megpróbálta elfeledtetni vagy legalább meghamisítani, a többieket, Babitsot, Karinthyt, Móriczot, Molnár
6*

1131

Ferencet pedig szellemi száműzetésbe kényszeríteni. Az erkölcsi támogatás, egy-egy
életmű vagy író melletti kiállás mögött személyes gesztus is rejtezett: Juhász sorsa
azonos volt azokéval, akiket védelmébe vett, a védelem — az egy táborba való tartozás miatt — egyszerre önvédelem is lehetett. A célnak és küzdőmodornak e taktikai meggondolásokból választott kettőssége szélesebb értelemben is hasznosnak
bizonyult: az egyéni célok és áttörések végül mindig tanulságokat nyújtó, szuggesztív
hatású bizonyítóanyagává váltak a közösségi törekvéseknek is, mert ismét közös volt
az érdek, az élet, a vágy. A művészi érték felfedése a meg nem érteni akarók s a
megértést hatalmi eszközökkel akadályozók, a politikai bosszú vagy épp a f a j i szempontok által irányított hivatalos irodalompolitika elleni támadásba fordul, m a j d
programhirdetésre, küzdelembe hívásra: a szellemi sorompók szétzúzásáért, a szellem és erkölcs integritásáért. Juhász a hivatalos irodalompolitikában leleplezi és
támadja a hivatalos politikát: a haladó írók üldözése, mellőzése, a kulturális gőg
és bezárkózottság, a behódoló és uszító tehetségtelenek gyors karrierje mögött az
antidemokratizmust és antiszemitizmust, a sovinizmust és az „új barbárságot", a
konzervatívizmust és a gyűlölködést, az erkölcsi züllöttséget, egyszóval a fehérterrort.
Feltűnő, mennyire keresi az alkalmat, hogy Petőfiről, Adyról szólhasson. Nemcsak a jubileumi évfordulók ritka lehetőségét használja fel, hanem bekapcsolódik az
Adyval kapcsolatos vitákba, Petőfiről pedig — ma már kissé szokatlan módon — a
segesvári csata minden évfordulóján megemlékezik. Kettőjüket tartotta legaktuálisabbaknak társadalmi környezetük, harcaik miatt, ö k vezetik el legbiztosabban gondolatait és tollát, s ő pedig az olvasókét végül a jelen megalkuvásaihoz, gyötrelmeihez,
nyomorúságához, elkeseredett gyűlölködéséhez, „a visszavonás és uszítás mérgezett
levegőjébe", ám a célt jelentő jövőbe is, melyet legszebb írásában n e m ' véletlenül
épp „Petőfi országának" nevez.
A humanizmus és kultúratisztelet, a szeretetvágy nem egy írónál passzivitással párosult. Juhász azonban tudta és hirdette, sőt meg is valósította, hogy aki békét
akar, annak harcra kell kelnie „bátran és elszántan, bölcsen és kitartón": „a galambok szelídségéhez a kígyók okosságát párosítva". Maradandó tanulság ez. A kultúra és szabadság egyetemességének gondolatával, az élet tiszteletével, az európai
látókör igényével, a tollforgató küldetéstudatával és kötelességvállalásával együtt.
*

A négy esztendő szegedi lapokban megjelent gazdag publicisztikai anyagát — az
Akadémiai Kiadó által gondozott Juhász kritikai kiadás hetedik kötetét — Ilia Mihály kutatta fel és rendezte sajtó alá. Exhumáló munkájának gondosságára mi sem
jellemzőbb, mint hogy Juhász névtelenül megjelent írásai után kutatva ellenőrizte
a Vajda László által készített példátlanul alapos Móra-bibliográfia adatainak hitelességét is, és több esetben stíluskritikai és egyéb érvek alapján ú j megállapításra
jutott a szerzőség kérdését illetően. (Akadémiai Kiadó 1969.)
CSAPLÁR FERENC

HECKSCH ÁGNES: IMRE SÁNDOR
MŰVELŐDÉSPOLITIKAI RENDSZERE
Imre Sándor művelődéspolitikai rendszerének kritikai bemutatása hiánypótló, igen figyelemre méltó értéke neveléstörténeti irodalmunknak. A szerző
hatalmas anyagmennyiséget dolgozott
föl, s határozott kritikai érzékkel r a j zolja meg a tekintélyes nevelő és művelődéspolitikus pályaképét. Bár mindvégig érezhető benne a szerző rokonszenve és tanítványi tisztelete, ez a
szimpátia soha nem ragadja a valódi
értékeket diszkreditáló túlzásokra, a világnézeti korlátok elkendőzésére.
Ezen a mérlegen világosan kitűnik
Imre Sándor pedagógiai és művelődéspolitikai szemléletének minden pozitív
és negatív, vonása. Mindenekelőtt az,
hogy már tudományos tájékozódása kez1132'

detén, a századforduló táján fölismerte pedagógiai elméletünk és gyakorlatunk elmaradottságát, korszerűtlenségét, de annak okait nem a fennálló politikai és osztályviszonyokból magyarázta. A társadalmi haladás tekintetében ugyanis Imre Sándor nem a forradalmi átalakulás, hánem a békés f e j lődés híve volt. Eszményképnek nem
Kossuthot, Táncsicsot és Petőfit, hanem
Széchenyit, Wesselényit és Eötvös Józsefet tekintette.
Ebből a világnézeti alapállásból következik, hogy Imre Sándor 1918-ban
a polgári demokratikus forradalom idején államtitkári minőségben nemcsak
fölismerte, hanem teljes erővel támogatta is a magyar nevelésügy terén

megnyilvánuló demokratizálódási törekvéseket. A különféle iskolatípusok megreformálására készített tervei, az i f j ú sági egyesületek kérdésében elfoglalt
álláspontja egyaránt erről tanúskodnak.
Humanizmusa alapján elismerte a nemzetiségek jogát kulturális autonómiához, de idealista alapról nem láthatta a nemzetiségi és f a j i elnyomás burzsoá osztálygyökereit. A világnézeti különbözőség. a „tárgyiasságra" törekvés
gátolta abban is, hogy a proletárdiktatúra perspektíváját és célját magáénak
vallja, bár annak kultúrpolitikai törekvéseiből jó néhányat méltányolt és sokra értékelt.
A „tárgyiasság"-ból, a sehova nem
tartozásból következett, hogy Imre Sándor magatartását szubjektív jószándéka ellenére szocialista oldalról konzervatívnak, az ellenforradalom szempontjából pedig baloldalinak minősítették.
Ez a magyarázata fokozatos mellőzésének és háttérbe szorításának a Horthy-rendszer idején.
Hecksch Ágnes könyve első részében
mindezt
mélyenszántó
fejtegetéssel
meggyőzően tárja föl. Befejezésül pedig Imre Sándor neveléstudományi
rendszerének áttekintését adja. Mindebből az tűnik ki, hogy polgári korlátai ellenére Imre Sándor a magyar
neveléstudomány jelentős képviselője,
kiemelkedő egyénisége.
A minden tekintetben igényes, tartalmi gazdagságával, eszmei határozottságával és széles körű tájékozottságával egyaránt kitűnő tanulmányban az

itt felsorolt szellemi ősök (Széchenyi,
Wesselényi, Eötvös) mellett talán még
arra lehetett volna rámutatni, hogy
Imre Sándor jellemének, világnézetének és pedagógiai koncepciójának alakulásához hogyan járult hozzá a családi környezetében uralkodó szellem és
erkölcsi felfogás. A tudósairól híres
Imre család közelebbi ismerői tudják,
hogy az itt bemutatott Imre Sándor
volt az, aki a család múltjának föltárásán és szellemi hagyatékának összegyűjtésén, megőrzésén sokat fáradozott. Amint a Ráday-levéltárban található iratokból kitűnik, elsősorban ő
szorgalmazta nagyapja, Imre I. Sándor
(1820—1900), a kolozsvári egyetem első magyar nyelv és irodalom profeszszora tudományos munkásságának földolgozását. A témával foglalkozó, róla
dolgozatot készítő kutatókat készségesen látta el útmutatással és szakmai tanácsokkal. A család szellemi ősének tekinthető nagyapa korának nemcsak tekintélyes nyelvésze és irodalomtörténésze volt, hanem széles körben ismert és
elismert nevelő is. Neki is Széchenyi
volt az eszményképe, tőle vette át a
„fajtánkat nemesítsük" jelszót. Nemzetiség és nevelés c. 1875-ben, a Budapesti Szemlé-ben megjelent tanulmányában ugyanaz a nemzetféltő aggodalom és a nemzetiségek művelődési
jogát elismerő szándék jut kifejezésre,
amely unokája gondolatrendszerében is
fölismerhető. (Tankönyvkiadó
1969.)
SIPKA

SÁNDOR

MAKÓ, AZ ELSŐ FELSZABADULT MAGYAR VAROS
SZERK. TAMÁSI

A kötet nemcsak azáltal kelt jogo»
érdeklődést, hogy hazánk elsőnek felszabadult városára irányítja a figyelmet. Makó történelmi-társadalmi helyzete a felszabadulás előtt országos viszonylatban is egyedülálló volt. Sehol
az országban nem volt meg az ellenzéknek az az egységes összefogása a
kormányhatalom ellen, mint itt. Makón
az „ellenzékieskedés" nem maradt csupán hangzatos szólam, hanem a baloldali pártok (a Justh-hagyományokból
táplálkozó igen erős és népszerű Kossuth Párt, a baloldali SZDP, a Kisgazda Párt, az illegális Kommunista Párt)
erős és hatalmat jelentő összefogása.
Az eredetileg baloldali választási szövetség lehetőséget adott a későbbi fasisztaellenes összefogásra. A kötet szerzőinek fő célja a Nemzeti Függetlenségi Front e korai formájának jogos
büszkeséggel történő bemutatása. Ebből
következik, hogy a tanulmányok első-

MIHÁLY

sorban a politikai és társadalomtörténetet vizsgálják, a gazdaságtörténetet
csak annyiban, amennyi a politikai események megértéséhez elengedhetetlenül
szükséges. A tanulmánykötet helyi értékét növeli, hogy a szerzők itt valóban
Makó város történetét írták meg, a sajátos fejlődés eredőit Makó gazdasági,
politikai és társadalmi helyzetében keresték és találták meg.
A bevezető tanulmányt Erdei Ferenc
írta. ö a XX. század politikai-társadalmi történetének megértéséhez szükséges
hat évszázados városi fejlődést tekintette át. Tamasi Mihály a kötet szerkesztésén kívül három korszak részletes
feldolgozását végezte el.' ő írja le az
1918—1919-es évek makói eseményeit,
majd a — már korábban említett —
demokratikus összefogás sikereit elemzi (1930-as évek), végül bemutatja az
1944—1945-ös éveket, a felszabadulást
és az ú j élet megindulását. Oltvai Fe1133'

renc az 1929—1933-as gazdasági válságról írt tanulmányt; az ellenzék ettől
kezdve tölt be Makó életében aktív,
irányító és befolyásoló szerepet. Polányi
Imre az 1920-as évek és a II. világháború társadalmi-politikai eseményeit
boncolgatja, összefoglalóan megállapít-

h a t j u k : a kötetet a tudományos f e l dolgozás igényessége, magas színvonala
nemcsak helyi, de országos viszonylatban is igen értékessé teszi. (Makó Városi Tanács és a Kossuth
Könyvkiadó
kiadása 1969.)
BÖOR LÁSZLÖ

KELEMEN JÁNOS*: MI A S T R U K T U R A L I Z M U S ?
Ha létezik nagy fa, melybe egy fiatal filozófus vághatja fejszéjét, akkor
az a strukturalizmus. Főleg ha a mi?
kérdésre kíván választ adni. Az sem
ébreszt föltétlen bizalmat, ha a fenti
kérdés egy vékony kis kötet címéül
olvasható. Az ember elkészül a szimplifikáeióra, de legalábbis a terület
nagy részének elhanyagolására.
Kelemen János azonban szerencsésen nyúl ehhez a hatalmas anyaghoz.
Biztos, avatott kézzel válogat benne.
Fontos és nagy területeket (pl. az angolszász iskolák) éppen csak említ, de
mindez nem válik kárára könyvének.
Már-már szokatlannak nevezhető koncepciózussággal választja ki a számára legfontosabb kérdéseket és reprezentánsokat a strukturalizmus történetéből.
A kötet elején rövid, de igen hasznos áttekintést ad a polgári és marxista filozófia fejlődésének néhány vonásáról. Felteszi a kérdést: mi a
strukturalizmus? Módszer vagy ideológia? Az újabb polgári filozófiák t u dományos és világnézeti vonatkozásaiból — az irracionalizmus és a pozitivizmus, valamint a neokantianizmus
(alapelv: a társadalomtudományok abszolút autonómiája a természettudományokkal szemben) jellemzőiből — és az
objektív
társadalmi
folyamatokból
magyarázza a strukturalizmus kialakulásának ideológiai-tárgyi feltételeit.
A
következőkben
a
nyelvészeti
strukturalizmust vizsgálja, mint
az
ideológiai vonatkozások metodológiai
alapvetését, ezzel indokolttá téve egy
viszonylag ismert témakör relatív terjedelmességét.
Saussure, a
Prágai
Nyelvészeti Kör, a Koppenhágai- és
Bécsi Kör; Jakobson, Hjelmslev és
Carnap munkásságán mutatja be az
ekkor még szcientista-metodista, később ideológiai faktorrá váló tényezőket és koncepciókat.
Jellemzőik:
a
szinkron vizsgálat domináns volta, a
diakrónia háttérbe szorítása; a terminusok közti relációk abszolutizálása az
• Kassai

1134

Kelemen

János

(A szerk.)

elemek felett; valamint a nyelvészeti
rendszer extrapolációja m á s társadalomtudományokra, amely végül is az
ideológia forrásául szolgált.
A szociológiai strukturalizmust Lévi-Strauss munkásságában elemzi, a
nyelvészeti fogalmak átvételétől (alap^
ja: a lingvisztika tárgya univerzális,
homológ az etnológia tárgyával és általánosan elismert alapelvekkel rendelkezik) a társadalmi haladás kérdésének
tárgyalásáig (a fejlődés elve helyére a
kombinatorika kerül). Végül A
strukturalista ideológia
főcímmel
Michel
Foucault „episztemológiai strukturalizmusát" ismerteti, ahol az episztemé. —
mint „ismeretelméleti diszpozíció — a
történettudomány alapvető kategóriájává, meghatározó elvévé válik.
Kelemen János kötete kétségtelenül
jó könyv. Bár tárgyának egyes nagy
és jelentős területeit éppen csak e m líti, a címben feltett kérdésre — illetve
annak egy igen fontos vonatkozására
— maradéktalanul válaszol. Mi
a
strukturalizmus? — ideológia! És ez a
válasz nemcsak konklúzióiban, meggyőző összevetéseiben található. Koncepciózussága, filozófiai áttekintése révén könyve mintegy a strukturalizmus
„struktúráját" adja, melyből a válasz
nyilvánvalóvá válik.
A könyvnek kétségtelenül vannak
hiányosságai is, amit — reméljük —
még pótolni fog könyvkiadásunk. Hiszen ezen hiányosságok n e m a szerzőn. hanem a szűkre szabott terjedelmen múltak. Sok olyan felvetett, de a
strukturalizmus által nem. vagy csak
hiányosan megválaszolt kérdéssel találkozhatunk
e
könyvben.
melyet
ugyan a marxista filozófia a maga
módján megoldott, de ahol a két filozófia — illetve a strukturalista metodológia és a marxizmus — szintézise
biztató eredményeséggel jelentkezhetne. főként a konkrét jelenségek á r nyaltabb, egzakt megközelítése (pl. a
történeti haladás kérdései) terén. (Kossuth Könyvkiadó
1969.)
SZÁVAY ISTVÁN

FARKAS JÓZSEF: AGRÁRSZOCIALISTA MOZGALMAK
1890-1907
Az MSZMP Csongrád megyei Bizottsága 1968-ban tudományos igényű sorozatot indított Csongrád megye munkásmozgalmának
története címmel. E
rendkívül hasznosnak ígérkező sorozat
első kötete Farkas József Agrárszocialista mozgalmak 1890—1907 c. tanulmánya.
A 8 fejezetből álló kis kötet a mai
Csongrád megye területére vonatkozóan vizsgálja az agrárszocialista mozgalmak indítékait, kezdeteit, majd a
parasztság forradalmi fellépéseit a feudális maradványok ellen. A Szociáldemokrata Párt szervezkedéseinek alapvetően helyes megítélése, az agrárproletárok jogos követeléseiért folyó
harc árnyaltsága és az uralkodó osz-

tály részéről történő egysíkú ellenállás bemutatása adják a kiadvány fő
erényeit. Külön fel kell hívnunk a figyelmet a rendkívül gazdag forrásanyagra, a kötet tartalmát kifejezőbbé és szemléletesebbé tevő jegyzethasználatra. Végül — a Vásárhelyi Tanulmányok 1964-es kötetére hivatkozva — apróbb hiányosságként csak azt
említjük meg: kár. hogy nem mutatta
be az egyes helységek megmozdulásai
között levő kapcsolatot, illetve kapcsolatkeresést, pl. Hódmezővásárhely és
Makó esetében. (Az MSZMP Csongrád
megyei
Bizottsága
kiadása.
Szeged,
1968.)
BÖÖR

LASZLÖ

SZÖGED HÍRŐS V Á R O S . . .
SZERK.

OLTVA!

A Szegedi Szabadtéri Játékok felújításának tizedik évfordulójára jelent
meg ez a kis könyv: a Játékok története, a szegedi Tömörkény-gimnázium
ifjúsági történelmi szakköre gyűjtésének eredményeként. A kiadvány összeállítói nem vállalkoztak erejüket meghaladó feladatra. A Játékok történetét
tekintik át röviden, időrendi sorrendben. A mindvégig tárgyilagos összeállítás nem a szabadtéri művészi megoldásaival, problémáival foglalkozik, hanem az eseményeket regisztrálja hiteles levéltári és sajtóbeli adatokra támaszkodva. A Szegedi Szabadtéri Játékok történetének gazdag irodalma
van. A könyv tehát nem egyedülálló
vállalkozás. Egy szempontból azonban
értékesen kiegészíti az eddigi kiadványokat. Az események puszta közlésén
kívül azt a kultúrpolitikát igyekszik
megismertetni, amely a Játékok során
kifejezésre jutott. Meggyőzően mutatja
be pl. a szegedi munkásság áldozatkészségét, kultúraéhségét, művészetszeretetét.
A könyv Hont Ferencnek 1927. május 27-én, a Délmagyarország-ban megjelent cikkéből indul ki, amelyben a
Szegedi Szabadtéri Játékok megrendezésének gondolata először vetődik fel.
A következő állomás 1931. június 13:
az első Szabadtéri Játékok megrende-

FERENCNÉ

zése, Voinovich Géza Magyar Passió c.
misztériumjátékának bemutatása, Hevesi Sándor rendezésében. Ez a dátum
nemcsak azért lényeges, mert a Játékok kezdetét jelzi, hanem azért is, mert
utána hosszú harc kezdődött a Szabadtéri birtoklásáért a klérus, a kormány
és a magáért a művészetért síkraszállók
kis csoportja között. A harc első szakasza az 1933. augusztus 26-i Tragédiaelőadással zárul le, hogy utána elfoglalja az őt megillető helyet a Szegedi
Szabadtéri Játékok történetében. Az
első nemzetközi siker, Pietro Mascagni
Parasztbecsület operájának bemutatója
(1935. augusztus 10.) nem vész el a korabeli lapok hangos ovációjában, és a könyv
szerkesztői (Oltvai Ferencné, Kiss László
és Diós József) körültekintően dokumentálják, hogy Mascagni meghívása az
akkori kormány fasiszta politikáját is
szolgálta. Az 1959-ig tartó húszéves
hallgatás után ú j utakon indult meg
a Játékok szervezése. A kiadvány erre
a periódusra is sokoldalúan tekint, s
értékét csak növeli Kopasz Márta ihletett metszetsorozata, valamint a Liebmann Béla, Siflis József és Somogyi
Károlyné készítette sok művészi fotó.
(A Szegedi Tömörkény-gimnázium
kiadása 1969.)
BOROS GYULA

1135'

SZEGED FÖLSZABADULÁSÁTÓL
AZ ORSZÁG FÖLSZABADULÁSÁIG 1 9 4 4 - 1 9 4 5 ;
A FÖLSZABADULT SZEGED ELSŐ Ú J S Á G J A I
A városi Somogyi-könyvtár sikerrel
folytatja kiadványsorozatának publikálását. Legutóbb — a felszabadulási évforduló jegyében — a sorozat 9. darabja jelent meg. A hasznos kis könyvecske — Péter László szerkesztésében —
1944. október 11-től 1945. • április 4-ig
tartalmazza a felszabadulás történetének időrendi áttekintését. Forrásai —
a Felszabadulás című dokumentumkötet, és a helyi lapok — alapján tömören, frappánsan jelzi a jelentős országos és a kisebb horderejű eseményeket, a „nagy" napoknak mégis „jellemző epizódjai"-t. Az események napról
napra történő praktikus követésével a
kötet nagymértékben megkönnyíti a tájékozódást a két év eseménydzsungelében.
Idézzük fel a kiadvány utolsó tételét, a harc végét s az ú j élet kezdetét
jelentő április 4-ét. „A 2. és 3. Ukrán
Hadseregcsoport csapatai befejezték az
ország egész területének fölszabadítását
a német fasiszták és nyilas csatlósaik
uralma alól: Az ország egész területe
fölszabadult! Reggel 8-kor Baktóban
megkezdték a földosztást!" Az összeállításhoz csatlakozva (mintegy szöveggyűjteményként jelent meg A fölszabadult Szeged első újságjai című, xerox-eljárással készült újsághasonmás-

gyűjtemény. A hasonmások elkészítése több okból is célszerű volt: egyrészt
könnyen eléri letővé teszi, másrészt
megkíméli a ritka, történelmi jelentőségük miatt sokat forgatott, s megkopott eredeti példányokat.
A következő újságok első számainak
" (illetve egy-egy oldalának hasonmása
készült el: Szegedi Népakarat, 1944. okt.
18. (a felszabadult Magyarország m á sodik újságja.); Délmagyarország, 1944.
nov. 19. (szerkesztő bizottsága: Balogh
István, Erdei Ferenc és Révai József);
Délmagyarország, 1944. dec. 3. (tartalmazza a Magyar Nemzeti Függetlenségi Front programját); Munka, 1945.
jan. 1.; Szabad Ifjúság, 1945. febr. 11.;
Utunk, 1945. febr. 28.; Szegedi Szabad
Szó, 1945. márc. 18. (Erdei Ferenc cikke a Földreformról); Utunk, 1945. m á j .
9. (az egyetemi ifjúság kiáltványa: „Az
egyetem e z e n t ú l . . . József Attila nevét
viselje." — Az aláírók között ott a
szerkesztő is); Délmagyarország, 1945.
szept. 28. (Magyarország újjáépítésének
hároméves terve).
A Somogyi-könyvtár tudós m u n k a társaitól még sok hasonló forrásértékű
kiadványt várunk! (A
Somogyi-könyvtár kiadása, Szeged, 1969.)
JANKOVICS JÖZSEF

A JÓZSEF ATTILA TUDOMÁNYEGYETEM
BESZÁMOLÓJA 1 9 4 8 - 1 9 6 7
Főleg a Szeged irodalmát érintő vonatkozásokat keresve
lapoztuk át e
könyvet, mely részletes
elemzése az
egyetem fölött elmúlt húsz évnek, s
több olyan dolgot találunk, melyre fontosnak tartottuk a Tiszatáj hasábjain
is felhívni a figyelmet. A beszámoló
röviden megemlékezik a Szegedi Fiatalok Művészeti Kollégiumáról, József
Attila kapcsolatáról az egyetemmel. A
húsz év mérlegéből számunkra a legérdekesebb Ruszoly József cikke volt
az egyetemi sajtóról, mely teljesebb
formájában most jelent meg Éveinkről címmel. (Szegedi Egyetem, 1968.
okt. 8.) írásában Ruszoly megemlíti az
első szegedi egyetemi lapot, ez a Szegedi Híd, melyben publikált például
Kodolányi János és Németh László
is. A fölszabadulás után egy-egy számmal jelentkezett az Egyetemi Élet és
az Egyetemi Ifjúság. E kezdeménye1136'

zések után 1952-ben megjelent egy é v Eolyam terjedelemmel az
Egyetemek,
és Főiskola, s végül a (régi) Szegedi
Egyetem
(1953—56). A kéthetenként
megjelent lapról írva a szerző m e g említi az újság szemléletbeli hibáit,
de elismeri nem csekély jelentőségét
is. Az ellenforradalom idején megszűnt
lapot a sokszorosítványként megjelentetett Egyetemi Lapok (1957) követte,
majd 1963-tól napjainkig az (újabb)
Szegedi
Egyetem.
Ruszoly cikkének
mintegy felét ennek értékelésére fordítja. Kiemeli, hogy a Szegedi Egyetem testvérlapjaitól való legfőbb m e g különböztető vonása mindig az irodalomcentrikusság volt. Kitér a szerző a
lap elvi és gyakorlati kérdésekről folytatott vitáira, s 1968-as formai m e g újhodására is. (A József Attila
Tudományegyetem
kiadása. Szeged, 1968.)
BÁRDOS JÖZSEF

T Ó T H P Á L J Ó Z S E F : TORÍ

I JÁNOS-BIBLIOGRÁFIA

Régi adósságot ró le a Csongrád
megyei Könyvtárnak a Tornyai-centenárium alkalmából megjelentetett bibliográfiája.
A vékonyka füzet értékét tartalmának világos, áttekinthető elrendezése
nagyban növeli. A bibliográfiai anyag
két részre oszlik. Elsőként Tornyai néhány publikációjának felsorolását találjuk, amit azután egy kissé terjedelmesebb felsorolás követ, feltüntetve mindazokat az írásokat, melyek
vagy egy műbírálat, vagy egy egyszerű hírlapi tudósítás formájában az
Alföld nagy festőjével kapcsolatosak.
Mindkét rész szigorúan az írások keletkezésének kronológiáját tartja szem
előtt. Szokatlan, de hasznos újítás,
hogy néhány helyen a recenziók megnevezése után rövid, frappáns idézeteket is olvashatunk. A kiadvány használatát névmutató könnyíti meg.
Egy bibliográfia szigorú rendjét már
az imént említett idézetek is felfrissíthetik, de még hatásosabb, ha a szerkesztő egy-két szépirodalmi írást is be

tud csempészni. A kiadvány létrehozóinak jó ízlésére vall Pákozdy Ferenc és Polner Zoltán versének, valamint Szalay Ferenc Miben példakép?
című visszaemlékezésének közlése. Pákozdy elsősorban a közös élményeket.
Tornyai emberformáló példáját emeli
ki formailag bravúros megoldásaiban.
Polner Zoltán a Vásárhelyiek-ben egy
ún. „néwersben"-ben, s jó versben
vall a vásárhelyi művészetről, Tornyairól. Ezt teszi Szalay Ferenc is szenvedélyes hangú megemlékezésében.
Végezetül adjunk hangot annak a
reménynek is, hogy a Tornyai-bibliográfiát újabbak fogják követni. Ez
annál is inkább fontos, hiszen nemcsak
helyi, hanem országos jelentőségű ügyről van szó. A Péter László által lektorált füzetet Almási Gyula Béla rajza, s néhány
Tornyai-reprodukció
(Égető János fotói) teszi teljessé.
(Csongrád megyei Könyvtár
kiadása,
1969.)
OLASZ SANDOR

Itt az ajándékozás főidénye.
Ne f e l e d j e el, h o g y sokan örülnek
a hanglemeznek, a hangszernek.
Irodalmi és művészlemezek.
Hangszerek gazdag választéka:
Szeged, Kárász u. 3. Hangszerüzlet
íiiiii

K E R E S K E D E LIVII
BALLAL AT

1137

— Kutatási témáid azóta ú j a b b a k k a l bővültek. Ezek közül m e l y e k a m á r megoldott
és még m u n k á b a n levő f e l a d a t o k ?

— Az Akadémiai Kiadó
Kortársaink
c. sorozata számára í r t a m egy öt iv körüli kismonográfiát Barta Lajosról. Ez
remélhetőleg
közelesen
megjelenik.
Egy idő óta — ismét csak Szabolcsi
Miklós irányításával — Kassák Munka-körének és folyóiratának irodalomtörténeti feldolgozása foglalkoztat. E
témakörből monografikus összefoglalást tervezek; néhány tanulmány — a
kör képzőművészeti, építészeti, zenei,
fotóművészeti tevékenységéről — m á r
elkészült, megjelent, illetve megjelenés
előtt áll. Általában a két világháború
közötti irodalmi mozgalmak története
érdekel: lenyűgöző küzdelmük egy
igazságtalan társadalmi rend ellen; az
irodalom, a néprajz, a szociográfia, a
képzőművészet, a film-, a fotó-, a
nyomda-, az építő- és a színpadművészet iránti hozzáértő sokoldalúságuk;
a nép iránti elkötelezettségük; á m
mindenekelőtt a korral, a nagyvilággal
való szinkron-lépéstartásuk m a is n a gyon aktuális igénye.
— Alig bárom évvel az egyetem elvégzése
után az Akadémiai Kiadó Irodalomtörténeti
Füzetek sorozatában megjelent „A Szegedi
Fiatalok Művészeti Kollégiuma" c. tanulmányod, de m á r korábbi frásaid irodalomtörténésszé avattak. Milyen előzmények magyarázzák e sikeres pályakezdést?

— Szinte véletlen, hogy Baján születtem (1940. nov. 27-én), hisz kétéves
korom óta Szegeden élek. Tíz éve érettségiztem a Radnótiban, ahol az irodalmon kívül az atlétika és a vegyészet
is szenvedélyem volt. Végül mégis a
bölcsészeti kar mellett döntöttem. 1964ben fejeztem be egyetemi tanulmányaimat, ugyanekkor doktoráltam, s
ezóta vagyok magyar—német szakos
tanár a szegedi Rózsa Ferenc Gimnáziumban. 1965—67-ben félállásos tanársegédként a Tanárképző Főiskola Magyar Tanszékén is dolgoztam. Az egyetemen a Péter László irányításával
működő Juhász Gyula munkaközösség
vezetett el a szegedi irodalom közelmúltjának kutatásához (József Attila,
Juhász Gyula). Első írásom 1961 nyarán jelent meg. Egy Juhász
Gyula-levél nyomában címmel a Délmagyarország hasábjain. Majd a Tiszatáj és az
Élet és Irodalom is közölte cikkeimet
Szakdolgozatom Juhász Gyula pályakezdésé-1 vizsgálta (az Irodalomtörténeti Közlemények c. szakfolyóiratban
jelent meg), de Szabolcsi Miklós tanácsára már 1962 óta kutattam a Művészeti Kollégium történetét is.
Ebből
lett a disszertáció és a könyv 1967-ben.
1138

— Ez a n y o m a t é k k a l kiemelt sokoldalúság emberi p é l d á j u k követésének igényét is
jelentené?

— Feltétlenül. Példájuk — hogy ú j ra csak a szegedi fiatalokat említsem
— nyilván nemcsak engem ösztönöz
különféle vállalkozásokra. Az irodalomtörténetírás és a kritika tudatformáló erő. Ügy szeretném művelni
mindkettőt, hogy ez a funkciójuk ne
homályosodjék el, hogy mindenekelőtt
a mához szóljon. De épp az említett
példák sugallják:
ez mégiscsak a
puszta szakma — önmagában kevés.
Ezért vállalok pl.
tárlatvezetéseket,
szervező-bemutató feladatot a legifjabb szegedi írók (Petri Ferenc, ö r dögh Szilveszter, Temesi Ferenc és mások) irodalmi estjein, vagy instruáló
munkát a szegedi Minerva Színpadnál,
ahol most Illyés- és Juhász Ferencoratóriumok bemutatására készülünk.
— Fiókod helyett hadd érdeklődjek a kezedben levő vaskos borfték tartalmáról.

— Egy Gró Lajosról szóló tanulmány
nyomdai levonata. Az Irodalomtörténeti Közlemények-ben jelenik meg.
— Legközelebbi terveid?

— Néhány hét múlva lesz az aspiráns felvételi vizsgám.
— Sok

sikert.
(—)

SZEGED ALKOTÓI D Í J A S A I - 1 9 6 9
TAPAI

KARIKÓ TERÉZ
Az ismert operaénekesnő
az elmúlt színházi évadban
nyújtott kiemelkedő művészi tevékenységéért, kivált a
szabadtéri játékok ez évi
műsorán Bizet Carmen című operájának Micaela szerepében nyújtott magas színvonalú művészi alakításáért
kapott alkotó díjat. Persze,
egy ilyen kitüntetés
nem
csupán egy évben, egyetlen
produkcióban mutatott művészi munkát igazol.
— A főiskola után Olaszországban tanultam,
Salvatore de Tommantól, Tito
Schipa
magániskolájában.
1960-ban debütáltam Szegeden — az Anyeginban. Azóta és majdnem
minden
évadban énekeltem hősszerepeket, így a Nabucco, az
Othello, a Don Jüan, a Nyugat lánya és más zenedrámákban.
Az idén a szabadtéri Carmenjáról megjelent kritika
Karikó Teréz teljesítményét
kiemeli:
Kitűnően, látványosan nőtt fel hirneves
társaihoz — bárhol megállja
a
helyét
a
világszínpadon . . . "
— Külföldön ezeddig nem
szerepeltem. Budapesten is
egy ízben énekeltem. Amolyan beugrásszerűen, a Nabueeóban. Szeretem Szegedet.
Kőszínháza és a dóm óriás
színpada — egyelőre — kielégítik
művészi vágyaim.
Az opera mellett az oratórium is kedvelt műfajom. Az
idei évad ifjúsági programjában preklasszikusok és romantikusok műveiből összeállított ária- és dalesteken
szerepelek majd.

ANTAL

Itt a Tisza partján immár
40 éve él, dolgozik, alkot.
Sok-sok köztéri szobor tanúskodik apadhatatlan városszeretetéről.
— Ahogy erőmből tellett,
mesterségbeli tudásom gyarapítására törekedtem. Igyekeztem az anyag tövényszerűségeit megismerni, anyagban gondolkodni. Szeretem
a konkrét formákat: a biztos szerkesztést követelő fát,
a tömörséget sugalló követ,
a kemény formákra, mozgásra, lendületre kényszerítő
fémeket. Az anyagot gonddal, szeretettel, ám gyakran
minden tartalék erőmmel és
akaratommal is alakítom. E
hozzáállás
határozza
meg
szobrászi mivoltomat.
Egy, már napvilágot látott
kritika így vall a művészről:
„Benne van a nagyok elpusztíthatatlan hite, akarása,
szépség keresése, és a helyi
táj, az alföldi vidék zamata,
melynek izét az itteni nép
típúsait tükröző szobrai maradandóan őrzik."
— Szeged számomra alap,
keret és lehetőség. Minden
emlékem és ebből fakadó
formakincsem,
képzeletvilágom ide köt. Emberi és művészi fejlődésemnek minden
kellékét itt találtam. Ügy érzem, Szeged
szolgálatában
saját legbelsőbb lelki érdekeimet is szolgálom.
A kiváló szobrász a fiatalabb tehetségek képzésében
is maradandót alkotott. A
szegedi Iparművészeti szakközépiskola alapító tagja, s
több éven át helyettes igazgatója.
A felszabadulás óta eltelt
25 év alatt kifejtett gazdag
képzőművészeti alkotó munkájáért,
művészetszervező
és
művészetoktatási
tevékenységéért áll az idei alkotó díjasok között.

FENAKEL

JUDIT

Fenákel Juditot jól ismerik
s szeretik az olvasók, kivált
a nőolvasók, hisz róluk ír,
az ő problémáikat veti fel
s „feszegeti' igényesen, sokoldalúan, őszintén.
Jobbára a kisváros olykor
ma is fullasztó levegőjében,
sok vonatkozásban megcsontosodott szokások között vergődő asszonyhősei jó ismerősei a mai sorskérdések
iránt érzékeny olvasónak.
A „Tíz nap vidéken" c.
kötet negyedik kötete immár
az írónőnek, s csakúgy egy
képzeletbeli kisvárosban játszódik, mint az előző, az
„Akvárium" című: „Az ú j ságíró-mesterség hétről hétre
végigjáratja velem ugyanazokat a helyeket, s az
alföldi városka virágos főterével, az emeletes házak
mögé bújó falusi utcáival,
helyi erkölcseivel és megrögzött szokásaival úgy otthonom, hogy egyben haragosom is. Megszoktam,
de
megszeretni nem tudtam ezt
az atmoszférát, s iránta érzett elégedetlenségemből —
azt hiszem — még további
írásokra is f u t j a " — vallja
az írónő. S csakugyan „futotta": a „Széli Margit" című regényében szintén a
kisvárosi atmoszféra ellen
lázad, a vidékies korlátoltság, az anakronisztikus szokások, a korszerűtlenné nevetségesedett élet- és szemléletmód, a rosszízű provincializmus ellen.
Ojabb regényeiért méltán
nyerte el a városi tanács
művészeti díját a népszerű
szegedi írónő.
1139

ERDÉLYI MIHÁLY
A kiváló szegedi festőművész egész életművét reprezentáló kiálitásáért
részesült a kitüntetésben.
„Erdélyi Mihálynak
Szegeden
kellett
maradnia,
hogy az arab mesék láncolatához
hasonló
módon
megörökítse ezt az adottságokban és
lehetőségekben
hivő, fényekre épülő, harcos, de egyensúlyos világot." (Tiszatáj, 1968. n . )

— Fogadkozni Illenék m o s t :
így meg ügy fogok dolgozni.
De hiszen én még azt a luxust sem engedhettem meg,
hogy a díj átvételének n a p ján csak ünnepeljek. Dolgozunk, s természetesen mindennap többre törekszünk.
És a társadalmi figyelem,
megbecsülés Ilyen légkörében mindig többre Is j u t u n k .

TÓTH BÉLA
— „Ml, Janicsárok" c. regényem nem a népi kollégisták életéről szól, hanem
a népi kollégiumok országos
szervezését követő időszak
„hőseiről", tehát azokról a
kétkezi fiatalokról, akik az
1949 őszén indult, ún. „kísérleti évfolyam" hallgatói
voltak a szegedi egyetemen
— vallja kitüntetett művéről
Tóth Béla. — Magam Is tagja
voltam ennek az évfolyamnak. A szakérettségisekkel
egyidöben pásztoritottak be
bennünket az egyetem padjaiba — egyenesen az eke
szarva, a gyalupad, esztergapad mellől, vagy épp a lovak nyergéből, ahogyan Kovács Palit, regényem hősét
Is, az egykori mezőhegyesi
csikősbojtárt...
Tóth Béla — akit az i f j ú ság számára írott, „Köszörűs
Kádi" c. mesefüzér, valamint az „Atya, fiú, szentlélek" c., a falusi átalakulás
drámáját árnyaltan ábrázoló
regénye kapcsán kedveltek
meg az olvasók — tanári
diplomát szerzett, majd rövid egyetemi tanársegédeskedés után a szegedi Somogyi
Könyvtár tudományos munkatársa lett. ÜJ művében
sem kerülgeti óvakodva az
ún.
„kényes
kérdéseket",
hanem sokoldalúan, összetetten, a jellegzetességeket
nevükön nevezve, jóizű érzékletességgel ábrázolja ennek a pionírsorsú fiatalságnak
küzdelmeit,
harcait.
Azokét a fiatalokét, akik
esetleges tévedéseik, nyerseségeik ellenére is mindig a
közéleti és egyéni becsületesség útján iparkodnak maradni, s kemény következetességgel igyekeznek az egyetemet követő évek bonyolultságában,
szövevényességében is egyenes gerincű,
nyílt tekintetű, a szocialista
etika normái szerint érző,
gondolkodó s cselekvő b a j t á r sakká lenni.
E művéért, s a Tiszntáj-ban
folytatásokban megjelenő Tisza c. kiemelkedő szociográfiájáért részesült a megtisztelő kitüntetésben.
1140

CSETRI

SZ.

SIMON

ISTVÁN

— Ha már magamról beszélhetek, hadd beszéljek a
hivatásomról, amellyel mindig teljes szívvel azonosítottam magamat. Egy ENSZstatisztika szerint a különböző foglalkozási ágakban dolgozó emberek közül az ú j ságírók átlagkora a legkisebb. Többször
gondoltam
már arra, hogy jó lenne sokáig élni, s talán lehetne is,
mérséklettel,
nyugalomban.
De az élet hosszát nem évekkel mérem. Éppen hivatásom
gyako^ása közben találtam
föl- a* szüntelen mozgás örömét, az örök nyugtalanság, a
iölfokozott tempó boldogságát. Azonos idő alatt kétszer-háromszor-ötször annyit
lehet éli — vagyis: látni, tapasztalni, dolgozni.
— A kitüntetésben ennek a
sajátos életformának a megbecsülését érzem. Publicisztikai
munkásságért
először
adott alkotói díjat a városi
tanács.
Személyes
öröm,
hogy éppen rám gondoltak,
de a hivatás tisztelete, hogy
az újságírásnak egy bizonyos színvonalát már alkotásnak minősítik.
— Sokszor leírtam és magyaráztam. hogy a ml társadalmunk legnagyobb hatású
fogalma a munka. És minden munkába
beleérezhetl
az ember az alkotás örömét.
Fölemelő érzés, hogy most
ezt a mindent átható elvet
ilyen megbecsülő gesztussal
érzékeltették velem.

LAJOS

„Kezdetben f ő k é n t általános esztétikai kérdések foglalkoztattak,
erről
tanúskodnak
esztétikai
vitacikkeim és
Lukács-kritikáim.
Az egyetemi m u n k a az irodalomelmélethez
közelített:
doktori disszertációm az irodalom fejlődésének
stílustörténeti koncepcióját vizsgálta (1965), a Tiszatáj-beli
kisregény- és történelmi regény-vita nyitó cikkei, ÜL
a Lukács regényelméletéről
irot tanulmány pedig m ű f a j elméleti érdeklődést
jeleznek. Az Irodalomtörténet is
főleg elméleti
vonatkozásban foglalkoztat:
egy n a gyobb
munkán
dolgozom
Döbrentei Erdélyi Múzeumának
irodalomszemléletéről.
Hoszabb távon pedig a m a gyar
felvilágosodás
kora
lírai műfajainak történetét
és elméletét szeretném vizsgálni. Az élő irodalom kritikai figyelése mindezekkel
párhuzamos: ez mindennapi
feladatunk." (Tiszatáj, 1969.
9.)

BERTALAN

KRÓNIKA

SÁNDOR

VITA A VAROSESZTÉTIKARÖL

Fapp Gyula, Szeged m. j. Város Tanácsa Végrehajtó Bizottságának elnökhelyettese tartott vitaindító előadást e kérdésről a Bartók Béla Művelődési Központban. Az előadás — melyet azóta folytatásokban a Délmagyarország leközölt, s
amelyhez a hozzászólások még folynak — a városesztétikát
mint társadalmi kérdést vizsgálta. Többek között szó volt
az. épülő ú j városnegyedekről, a IV. ötéves terv nagyobb
Irányú rekonstrukciós terveiről, a műemlékek ápolásáról, a
Tiszának a város életében betöltött és betöltendő szerepéről,
a Pantheon bővítéséről, városdekorációról, tisztaságról, világításról is.
A hozzászólók közül az építészek és képzőművészek főleg Tarjántelepről vitáztak, arról, hogyan lehetne az épülő
új, modern lakónegyedeket is „szegedivé" tenni. A művészklub résztvevőinek hozzászólásában egészséges lokálpatriotizmus nyilatkozott meg, az a törekvés, hogy városunkat
minél szebbé varázsoljuk és minél otthonosabbá.

— Zavarbaejtően
jólesett
a kitüntetés. Váratlanul ért,
hisz munkámból — mondhatni — amolyan „konfekció" terméket láthat a szegedi ember. Jóllehet a szakemberek, a díj odaítélő! mélyebbre tekintettek.
Mint kiváló diplomás, Budapesten maradt a műszaki
egyetem épületszerkezeti tanszékének
tanársegédjeként,
ö t éve csupán, hogy Szegedre költözött, s a tervezővállalat mérnöke. Tarján telep megvalósításában kifejtett tervezői tevékenységéért,
a blokkos, a paneles lakóépületek, s a dunaújvárosi
házgyár termékeinek helyszínre alkalmazásáért, a szegedi házgyárral kapcsolatos
előmunkálatokért kapott alkotó dijat.

K

SZEGEDEN

P A P P L A J O S K Ö L T Ö SZERZŐI E S T J E
A Bartók Béla Művelődési Központ október 3-án rendezte meg P a p p Lajos költő szerzőt s egyben — ú j beosztása miatt, amely Miskolcra szólította — búcsúestjét.
A művészklub keretében sorra kerülő estet Mocsár Gábor író nyitotta meg, a verseket Fogarassy Mária és Bitskey Károly, a Szegedi Nemzeti Színház művészei szólaltatták meg. Az est legszebb és legértékesebb része a költőnek dr. Csetrt Lajos kritikus és irodalomtörténész kérdéseire adott válasz volt. Vallomás ez, melyből sok mindent
megtudhattunk a költőről, az indulástól a mai napig, az
első kötettől (Kikiáltó, 1961) a készülő ötödik kötetig. Szó
került ezen az estén a közönséggel való kapcsolatáról is,
a „vidéki író" helyzetéről, arról, hogy Szeged mit adott a
költőnek, és v i s z o n t . . .

ARÁCSONYI
ÖNYVA3ÁNLATUNK
Versek

ARANY

JÁNOS

ÖSSZES

JÓZSEF ATTILA
JUHÁSZ

GYULA

PETŐFI SÁNDOR
VÖRÖSMARTY

KÖLTEMÉNYEI.

1—2. kötet. Kötve

91,— Ft

Kötve

30,— Ft

Kötve

55,— Ft

1—2. kötet Kötve

54,— Ft

ÖSSZES VERSEI
ÖSSZES

VERSEI.

1—2. kötet

ÖSSZES KÖLTEMÉNYEI.

MIHÁLY

ÖSSZES KÖLTEMÉNYEI

Kötve

59,— Ft

Fordítson I

1141

K

ARÁCSONYI
ÖNYVAJÁNLATUNK
Regények,

elbeszélések

Barabás Tibor: MÁGLYÁK
FIRENZÉBEN
Dobozy Imre: A TIZEDES MEG A TÖBBIEK
Dumas, A.: MONTÉ CRISTO GRÓFJA. 1—3. kötet
Goda Gábor: VALLOMÁSOK
REGÉNYE
Hugó, V.: NYOMORULTAK.
1—2. kötet
Jókai Mór: FEKETE GYÉMÁNTOK
Jókai Mór: SZEGÉNY GAZDAGOK
Malraux, A.: A REMÉNY
Németh László: EMBERI SZÍNJÁTÉK. 1—2. kötet
Németh László: UTOLSÓ KÍSÉRLET. 1—2. kötet
Passuth László: MADRIGÁL
Passuth László: A HARMADIK
UDVARMESTER
Passuth László: RÉZKOR
Remarque, E. M.: HÁROM BAJTÁRS

Kötve 24,— Ft
Fűzve 10,50 Ft
Kötve 110,— F t
Kötve 34,— Ft
Kötve 100,— F t
Kötve 34,— F t
Kötve 40,— Ft
Kötve 39,— F t
Kötve 50,— F t
Kötve 75,— F t
Kötve 60,— F t
Kötve 63,— F t
Kötve 60— F t
Kötve 32,— F t

Kicsinyeknek
ANDERSEN MESÉK
Benedek Elek: A KÉK LILIOM ÉS MÁS MESÉK
Benedek Elek: VÉGE JÓ, MINDEN JÓ
Bodó Béla: BRUMI UJABB KALANDJAI
AZ EZEREGYÉJSZAKA
LEGSZEBB MESÉI
Weöres Sándor: ZIMZIZIM
Az

Kötve
Kötve
Kötve
Kötve
Kötve
Kötve

25,—
32,—
29,50
16,—
23—
18,—

ifjúságnak

Fekete István: TÉLI BEREK
Fekete István: TÜSKEVÁR
Gárdonyi Géza: SZÜLEIM GYÉMÁNTJA.
Hunyady József: A NAPISTEN FIAI
Molnár Ferenc: A PÁL UTCAI FIÚK
Móra Ferenc: KINCSKERESŐ KISKÖDMÖN
Révay József: TŰZFOLYAM
Szalatnai Rezső: KEMPELEN A VARÁZSLÓ

Kötve 24,— F t
Kötve 21,— F t
Kötve 28,— F t
Kötve 34,— Ft
... Kötve 26— F t
Kötve 13,— F.t
Kötve 25,— F t
Kötve 25,— F t

Keresse fel az Állami Könyvterjesztő Vállalat
szegedi boltjait!
MÖRA KÖNYVESBOLT
Kárász u. 5.
TÖMÖRKÉNY KÖNYVESBOLT
Lenin körút 34.
1142'

Ft
Ft
Ft
Ft
Ft
Ft

IDEGEN NYELVŰ
KÖNYV- ÉS ZENEMŰBOLT
Kárász u.—Dugonics tér sarok

DEGENVEZETÉS
AUTÓ
BEL- ÉS KÜLFÖLDI VAS

B

USZOK BÉRBEADÁSA

ü

TI JEGYEK

SZ ERVEZETT TÁRSASUTAZÁSOK

SZEGEDI

SZ ABADTÉRI JÁTÉKOK

RENDEZVÉNYEI

LSÓ OSZTÁLYÚ ELLÁTÁS
KON
VALUTA B
SZÁLLÓ

RESSZUSOK GAZDASÁGI ÜGYEI
VÁLTÁS
A SZOLGÁLAT

EZT
NYÚ3TJA
ÖNNEK
VENDÉGLÁTÓJA:
A
SZEGEDI
IBUSZ

114$

CSONGRÁD-BÉKÉS MEGYEI

minden k e d v e s ügyfelének ajánlja az alábbi

HASZONVASFÉLESÉGEKET:
— építkezési vasanyagok,
— I vas, U vas,
— betondrót különböző méretekben.

Egyél? has^onvasféleségek:
— gömbvas, laposvas, patkóvas,
csatornavas, csövek.

Termelőszövetkezeteknek, állami vállalatoknak
állandóan nagy tételekben is rendelkezésére
állunk!

Szeged, Körtöltés sor 35.,
Makó, Újváros,
Hmv.-hely, Csomorkányi út,
Szentes, Attila u. 6.,
Szarvas, Tanya III. kk. 222.,
Orosháza, Huba u. 32.,
Gyula, Dobozi út,
Békéscsaba, Sallai u. 6.

1144

Újdonság!

IMPREGNÁLT

SZEMÜVEGTÖRLŐ
PAPÍR
Kiválóan alkalmas szemüveg tisztítására.
Az üvegek hosszabb ideig maradnak tiszták,
mivel a dörzsöléstől vékony szilikonréteg kerül
az üveg felületére,
és ott pára- és portaszító hatást fejt ki.
Egy tasak 25 lapot tartalmaz.
Egy lap többször is használható.
Kapható a papírboltokbán.

Újdonság!

