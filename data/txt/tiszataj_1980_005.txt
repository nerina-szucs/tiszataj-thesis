tiszatáj
980. MÁRC. * 34. ÉVF.

llyés
Gyula,
Király
Kiss Dénes, Szepesi Attila versei;
Jékely Zoltán, Lengyel Péter
prózája; hozzászólások
akos István vitacikkéhez;
Gzine
Mihály,
Féja
Géza
tanulmánya

tiszatáj
R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
80-1411 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — 6740. Táviratcím: Tiszatáj, Szeged.
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 10 forint. Előfizetési díj: negyedévre 30, fél évre 60, egy évre
120 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
X X X I V . É V F O L Y A M , 5. S Z Á M
1980. M Á J U S

ILLYÉS GYULA versei: Sírbontás, Catch as Catch can,
Zsilinszky emléke
KIRÁLY LÁSZLÓ versei: A sereg, A Kővadászok
Klubja, Szeszélyes május
NAGY GÁSPÁR versei: Pár ezer év, Például: aki még
itt van, Visszatévedő
LENGYEL PÉTER: Mellékszereplők (Egy regény befejezése)
SZEPESI ATTILA: A kaukázusi versekből
KISS DÉNES versei: Az idő tejfoga, Hol késik?
DOBAI PÉTER versei: Sicilia, Castelmola, Veduta; Lávamedál, Stromboli szigetéről; Későn, ugyanott; Balti
hajnal
SERFŐZŐ SIMON: Kellett nekem! (vers)
JÉKELY ZOLTÁN: Vitnyédyné álma
MAROSI JÜLIA: Egy moldvai csángó asszony történeteiből

3
5
7
9
20
21
22
24
25
28

HAZAI TÜKÖR
Társadalomtudományi

kutatások —

vidéken

VEKERDI LÁSZLÓ: Több figyelmet az értéknek!...
GREZSA FERENC: Hová lett a tudós tanár?
TÓTH BÉLA: Tiszajárás. V

36
39
42

TANULMÁNY
FÉJA GÉZA: Taurinus István
GERGELY ANDRÁS: Széchenyi naplói
CZINE MIHÁLY: A népfrontos Móricz
TAMASI MIHÁLY: A falukutató írók parasztszemlélete

47
50
56
64

KELET-EURÓPAI NÉZŐ
Lengyelország
D. MOLNÁR ISTVÁN: József Attila és a lengyelek

70

KRITIKA
PINTÉR LAJOS: „A torony nagyon fontos — mondta
Burai J." (Jegyzetlapok a vajdasági ifjúsági irodalomról és holdudvaráról)
KULCSÁR SZABÓ ERNŐ: Kiss Anna: Világok
ACZÉL GÉZA: Oravecz Imre: Egy földterület növénytakarójának változása
VASY GÉZA: Péntek Imre: Édesség anti-reklám
TÜSKÉS TIBOR: A legújabb Weöres-megközelítés (Bata
Imre: Weöres Sándor közelében)
BÁLINT SÁNDOR: Jung Károly: Az emberélet fordulói
(Gombosi népszokások)

74
79
82
84
86
89

MŰVÉSZET
PETRI FERENC: Műteremlátogatás Hemmert Jánosnál

91

Szerkesztői asztal

96

ILLUSZTRÁCIÓ
Hemmert János kollázsképei a 8., 19., 27., 69., 95., 96. oldalon
Hemmert János arcképe a 91. oldalon (Enyedi Zoltán
felvétele)

2

ILLYÉS

GYULA

Sírbontás
Rugdalja már a rigó az avart.
Eltűnt a hó.
Kaparja ki a madár a tavaszt
a föld alól.
Vájja már varjú, veréb és rigó,
ami még jó falat.
Rúgja arréb, mi nem nyelni való:
szákértőn
válogat.
Biz: exhumálás! Hogy meg mit
a tél: mi van
még étel-élet rovarok, magok
kriptáiban.

hagyott

Fal életet versenyt, — mind így
aki élni akar.
Villáz a víg sereg.
Villogva

száll a szélbe szórt

sürög,

avar.

Catch as catch can
„Dühöngsz? — Dühöngj!" — nevettem,
kötélen s kormányrúdon át
fékezni kezdtem, fogva két marokra
a szél növő akaratát.

miközben

a

vitorla-

3

Átjött karizmomba az esti orkán
ereje azon
vad-elevenen.
Gyötört, de rangot is adott: lám,
megküzd
velem.
Végtagom lett; velem egy testi rész lett
vitorla és
kormánylapát.
Harc folyt, úgy benső, mint ha összevész
rég „jobb" család.

egy

Testemben — izmaimban — tudtam, mért
folyt
s Jákob közt — Kiért?
! — küzdelem.
Az ős rejtezkedő volt, a neve-sincs, vak haraggal
irigy
ellenfelem.
ízleltem (visszaérzőn a múltba) mind az antik
gáncsokat, — a sziszifuszit!
és ízleltem (előre) még többször: lezuhan, ki
megalkuszik.
Játékharc volt? De vallott mégis valódi
s fintort szem és száj válaszul.
Ma sem tudom, hogy melyikünk
lett,
vagy lesz az úr; az Űr.

könnyet

Zsilinszky emléke
Pullovert,
széttestált

kucsmát,
rabtársai

hócipőt
közt.

Ment — arc-színe bár a falé —
hólepte bitófa felé.
Szíve dacában, mint a láng
egy nép dühe. Azt hagyta ránk.

4

az

angyal

KIRÁLY

LÁSZLÓ

A sereg
Jönnek mind, vállukon kacagányszóval —
hadd higgyék a figyelők: kacag mindenik.
Zászlószavuk lobog, vetkezi rozsdáját szablyaszavuk
—
hadd higgyék a követők: fölvirradt
hajnaluk.
Fúródnak mennyekbe nyílszavaik, ó
együttrúgtatás-szavak;
hadnagy N. K., generális Sz. D., H. I. ezeres
kapitány!
És szálljon a nóta és dönndörö-dörren az ágyú —
illetve dönndörö-dörren az ágyúszavuk.
Kővévált karjukon pajzsszavuk véd még döngve, pedig
tudják már: mindenkit elnyel a lopott ország,
és mégis: ki a sáncra, a vérbe, a végső ribanc
reménybe,
a halálszóba, az úristenit!

A Kővadászok Klubja
K. Jakab Antalnak egy régi sétára

A Kfővadászok) K(lubjá)t
megnyitom.
Vigyázzatok, el ne nyomjon az álom.
Tudom: amikor pipacsok
voltatok,
Zengett sok sejhaj,
virágdínomdánom.
A kővadászok a hűség fiai —
Közéjük állni: sem dics, sem botorság.
Ti, akik valaha pipacsok
voltatok,
Tudjátok, milyen egy vérben ázó ország.
Talán még annyit: ez itt nem vetés,
Ez az egyszerű, kedves
lándzsaerdő.
Amikor még pipacsok
voltatok,
Nem tudhattátok: ez a kor is eljő.
A K. K. (tőletek) mit sem követel.
Megteszi más úgyis! s minden áron.
De ti valaha pipacsok
voltatok.
Vigyázzatok, el ne kapjon az álom.
5

Végül: a K. K-ba belépni se kell.
Ki belép, intézze szabadon sorsát.
És emlékezzen: pipacsok
voltatok,
És beszőttétek a nyári Európát.

Szeszélyes május
az álomgyűjtők gyűjtik
álmaink
kutyavonítás
rossz ébredések
üzenet messze régi telepekre
mássá változott emberi
neveknek
felejtés peremén vak
kapaszkodóknak
ne tegyétek ezt és ne tegyétek azt se
de ki kell lépni a ne m-völgyek
fagyából
tegyétek ezt hát és tegyétek azt
legalább szép lesz az emléketek
s így már várni fognak ránk valahol
megérkezünk s bár álomtalanul
az álomgyűjtőt beszövik hallgató drótjai
minden pók-műszere félni
megtanul
szó derül és most már rímelünk
bölcsesség ez vagy ifjúság múlása
fontos csupán ki.ittmarad
velünk
nézzük egymást és nem gondolunk
másra
neve lesz újra felhőnek
szélnek
madárnak fűnek bornak ragyogása

6

NAGY

GÁSPÁR

Pár ezer év
Viharzónába ér
repülő-hited,
eszmék zsibongnak agyad piacán,
szárnyak hazudják: a jövőt építed;
szíved helyén — csüngnek a bombák.
Elkapart
kitüntetés-sebeid
én kötözöm, de pókhálót nem tépek
rá megszállt országok sarkaiból
s az égi provinciákról hol nyakadra
fonva pár ezer év — zubbonyodon
vakfényt okádó csillagok.
Légbe és vízbe, valamint a
Föld forgómágnes
szívébe
befészkelte magát a gyanú:
kifosztott emberiség
őgyeleg
vissza első sejtjei felé;
teremtés előtti
pillanatba,
hogy amit elrontott újra élje.
Éljen tovább — ragyogjon
a jövő múlttá csiszolt
üvegében!

Például: aki még itt van
Itt van például az idő
mozdulatlan
teste
meg a nyár csöndtől
elhízott húsa
távolságokat
lehet
harapni bele
s fogaid zománcát
őrző teraszokat
honnan délig
kihal a harmat

mögötte nap gyilkolja
a koszos üveget
aki még itt van
és integet
az is szállani akarhat
vagy ugrani ...
helyettem
helyetted
helyett!

9

Visszatévedő
Nem, lehet tudni meddig
jutott.
S kire mit hagyott mikor
útrakélt.
Bizony meg lehet unni a folyton indulást
mondták a párás szemű kis tavak
a rohadó kontinens
köldökében.
Bizony sok víz a tenger.
És hosszú izzószál az Egyenlítő.

—

Nem lehet tudni meddig
jutott.
De most itt van. Decemberi
ajtómon
ablakomon az éji csillagok
társaként
dörömböl és vacog, ö lesz a jelképtől
eloldozott. Visszatévedő és mégis reményben
győztes.
Tehát beengedem. Szállást kap. Aztán újra szállani fog.

HEMMERT JÁNOS: JÓNÁS KÖNYVE
8

LENGYEL

PÉTER

Mellékszereplők
EGY REGÉNY BEFEJEZÉSE

Három héttel a temetés után Boncz Elemér professzor néhány napig ágyban fekszik otthon — az ötödik emeletről dobott kő nem találta el, csak az ijedtség ártott
meg. Az akadémia rektora értesíti a rendőrséget és nyomozást kér. A kő szilánkjait
a portás összeszedte és Parti bácsi felismerte, hogy ez az a kavics, amelyik évek óta
a kettes számú elméleti tanszék erkélypárkányán feküdt.
Madaras este, otthon, az ágyán hanyatt fekve gondolkodik. Ég a villany. Nézi a
mennyezetet. Elképzel dolgokat. Várja, mikor csönget be a lakásba a rendőrség,
mikor viszik kihallgatni. Egyenruhás rendőröket képzel el, kettőt. Most börtönbe is
kerülne.
Diákéveiben nemegyszer torkig volt a szabályos, jó tanuló életével, szeretett
volna ő is romlott lenni, tolvaj, szökevény és bátor; olyan ember, akit kirúgnak
élete ilyen-olyan iskoláiból. Volt elsőéves korától egy egészen határozott titkos reménye is: esetleg sikerülhet börtönbe kerülnie. Rövid időre. Belülről látni egy fegyintézetet. Ezerkilencszázötvenhetet írtak, a diákoknak ismerősei, családtagjai voltak börtönben, vagy börtön után. Számítgatta a módját, hogyan kerülhetne be egyszer néhány napra. Kinézte már azt a Petőfi Sándor utcai csemegekereskedést, amelyiknek
az ablakát fényes nappal be kéne verni egy kővel. Nem törte be azután a kirakatot,
gyáva volt ahhoz. De most nem így kerülne be, gondolja, ahogy mindig akarta: feddhetetlen, rendezett körülmények között élő akadémiai hallgató, aki megmagyarázhatatlan okokból bedobta a csemegebolt értékes kirakati tábláját. Nem fogják értetlen
fejcsóválások között hazaküldeni két nap múlva, amikor már látott betörőket, egy
cellában aludt tolvajokkal és stricikkel, nyekergett alatta a priccs, használta a cella
edényét, aludt villanyfényben a hátán, kezét a takaró fölött tartva éjszaka, és ébredt
a körablak csikorgására, fázott, sétált körbe egy magas fallal elkerített udvaron,
amelynek kocka alakú kőlapjai között két fűszál dugja ki a fejét.
Ezerkilencszázhatvanegyben, két héttel az oklevélosztás előtt kizárják őt az akadémiáról, és az ország összes felsőoktatási intézményéről, véglegesen. Ezután, ha később volt évfolyamtársaival, alsóbb évesekkel összeakad, mindig úgy beszélnek vele,
mint nemzeti hőssel. Mindannyian tudják, hogy kirúgatása hazugságokon alapuló
komédia volt; némelyikük a kéziratot is ismeri, az igazi okot. A mindenható Zé elvtárs fölött eljárt az idő; lebukott — ahogy az ilyen emberek életét körülhatároló
szavak szótára jelzi —, s mondják, lebukását épp ez a fölösleges, és már ezerkilencszázhatvanegyben is elmúlt időket idéző komédia okozta.
Madaras ezerkilencszázhetvenben arra gondol majd: volt évfolyamtársaim és az
utánuk következők, akik előtt legendává lett a botrányom, nem tudják, hogy ugyanabban az évben, csak néhány héttel előbb, a világ minden törvénykönyve, írott és
íratlan erkölcskódexe alapján megérdemeltem, hogy kirúgjanak; hogy hosszú időre
börtönbe csukjanak.
Kirúgatását így élete végéig igazságosnak érzi. Hogy nem akkor és nem azért

történt, amikor és amivel kiérdemelte: jelentéktelen mellékkörülmény. Talán azért
tudja az elkövetkező, bizonytalanságot tartósító éveken át olyan nyugodtan nézni a
világot, mert így a saját példáján szilárdulhat meg az igazságba vetett hite. Az ezerkilencszázhetvenes évben egy ízben megpróbálja elképzelni, hogy élete — amely
emígy nagyjából mégis a társadalom játékszabályainak megfelelően folyik — hogyan
alakult volna akkor, hogy ha a kő eltalálja Boncz Elemért, és így az ő bűnössége is
kiderül hatvanegy tavaszán. Nem sokat tud kitalálni? Hiszen most m á r nem alakulhat úgy az élete. És úgy határoz, hogy az ügyet, ahogy volt, beleírja a diplomamunkája utolsó változatába, tudva, hogy e tény most már semmiképpen nem válthatja ki
a jogos, megérdemelt következményeket.
önmaga előtt azonban, bárhogy keresne, nem találhat mentő körülményt. Nem is
keres, ezt a tárgyilagosság kedvéért meg kell állapítani. Gyilkossági kísérletet követett el, ha valószínűleg szándéktalanul is. Huszonkét éves volt, nagykorú, épelméjű,
teljes büntetőjogi felelősségű.
Egy májusi estén történik: mintegy tíz percen át együtt áll Szász Erikkel a kistankör erkélyén. S egy fél óra múlva: a sorra elalvó villanyok után a sánta altiszt
zseblámpájának fénykévéjét követik az ötödik emeleti folyosókon.
A tanköri helyiségek régen kiürültek, mikor felmennek: kilenc óra elmúlt. Állnak ketten a keskeny erkélyen. A hátuk mögött nem ég villany. Csatangoltak a városban, a Nagykörutat rótták. Nem beszélgettek. Madaras érzi, hogy amióta Oxfordból hazajött, éppen fordítva alakult minden, mint Orsolya gondolta, mint ahogy rábízta. Alig beszélgetnek egymással komolyabban. Utoljára a sötétkamrában, azután,
hogy Ferencnél összetalálkoztak, a Szász azt mondta: „megundorodtam akkor magunktól". Elértek a mai napon ismét a Belvárosba, s ahogy az akadémia felé kerültek, Erik ránézett az órájára.
— Még nyitva van — mondta. Befordultak az egyes portán. Nem volt semmi
dolguk a tanszék helyiségeiben, a tanév vagy a szünet minden napján láthatták ezer
ket; s csak akik oda jártak, azok tudhatják, hogy az embert mégis mindig vonzotta
valami a nagy, zöld linóleum asztalos szobák felé. Nemigen tudnák elgondolni ekkor,
hogy valaha lesz idő, amikor többé nem lépnek be a Bábajága kunyhójába, lesz,
amikor nem tartoznak már oda egyáltalán.
Utólag gondol csak rá majd, hogy a portás épp hátul volt, nem látta, ahogy felmentek. Az erkélyre mentek ki egyenesen, el a zöld asztal mellett, félrerúgva egy
felborult széket. Estefelé mindig ilyen csöndes m á r a terem. A Bábajága felé vezető
összekötő ajtó nyitva van, nincs ott senki, a nagy szobában sem ég .a villany. Azért
jöttek föl talán csak, hogy innen lássák a várost, amennyit ezzel a kis belvárosi
utcával mutat magából.
Egy pillantást vet hátra, miközben Erik szélesebbre nyitja az erkélyajtót.
A könyvszekrénysor üvegtábláin már azonosítani tudja az évek után az utcáról fölvetődő fehér világítási fényeket, egy bolt két színből álló felírásának jelzésszerűen
halvány tükörképeit. Szász a széles kőpárkányon könyököl, sötét alakja meghajlik.
Néznek le a messzi utcára. A ház század eleji építésű, öt magas emelettel, ö t u d j a
már, mekkorának látszik innen fentről egy emberalak. A könyökével félretol egy
nagy darab kovakövet: Az erkélypárkányon feküdt néha, amióta az akadémiára járt.
Máskor belerakták a papírdarabokkal telt lyukba, mely az épület egyik kitörött kődíszének helyén tátongott, aztán újra előkeveredett, s most m á r a párkány képéhez
tartozik.
Nem látnak senkit lent. Üres a járda. Az akadémiai épület kapuja melletti r a j z szaküzlet kirakataiban égnek még a fénycsövek; s a járda egy szakasza, épp alattuk,
élesen elváló határvonallal, fehér fényben áll, mint egy színpad. Ismeri ezt a színpadot, tudja, hogy a hirdetőoszlopnál kezdődik, amelyet félig már sötétben hagy.
Üres a rivalda, egy széles sárhányójú, háború előtti béemvé autó áll mellette örök
időktől. A Kossuth Lajos utca kereszteződésén túl keresztülzörömböl egy végállomá10

sáiról kiinduló villamos. A szemközti ház negyedik emeleti lakásának egyik szobájában, valamivel alattuk, világos van.
Madaras maga elé tolja a követ a párkányon. Kísérti a vágy, hogy ledobja a
mélybe. Régtől ismerős érzés. Szinte hallja a jó, súlyos zuhanást. A kavics két ökölnyi nagyságú, szabálytalanul lekerekedett barnás kovakődarab. Le kellene ejteni,
mondja.
— Ne marhulj — felel Szász. A kovakő után nyúl és megfogja. Akkor lent, a
rivalda túlsó végén, bebukkan a fénybe egy emberalak. Harminc emelet magasból
sem tudnák eltéveszteni: Boncz Elemér, magasan, világosszürke felöltőben. Kezében •
könnyű aktatáska, ruganyos alakját, éles tar fejét látták már innen felülről nemegyszer. Féloldalt billenti a fejét. Az egyes portán jött ki és az utcasarok felé tart,
v á r j a a sofőr a fekete autóban. Nem szeret a kapu előtt autóba szállni — visszatartja a jó ízlése, s talán másfajta évek emléke is —, ezt a pár lépést mindig gyalog
teszi meg.
Szász hümmög egyet, ráismer.
— Meg lehetne ijeszteni — mondja ő. — Odaejteni a kavicsot egy arasznyival az
orra elé.
Szász halkan nevet. Keze a kő mellett, az ő keze mellett. Mind a ketten érintik
a követ. Madaras, amikor évek múlva újra végiggondolja, nem áltatja magát ebben
az ügyben, de mégsem tudja, hogy melyikük lökte meg a követ. Az öreg alájuk ér, a
kovakő leesik, egy arasznyival az orra előtt. Ahogy ő mondta. Jót, súlyosat zuhan a
járdáig. Még látják, ahogy az apró emberalak megtorpan sután, majd hátrabillen a
falnak. A sarkon kicsapódik a fekete Volga ajtaja, s a rohanó sofőr első léptei visszhangot vernek az utcán.
Egy másodpercig néznek, azután visszakapják a fejüket. Kirohannak a folyosó
felé. Hallják a saroknál, ahogy a földszinten megindul az egyes porta liftje — ez van
közelebb a tanszék helyiségeihez. Az öreg jól tudja, hogy a saját tanszéke kisebbik
tankörének erkélye van a fölött a pont fölött.
Nem mernek lemenni, félnek a lépcsőktől, szembe jöhet valaki, félnek a kaputól,
kapustól. Egy idegen tanköri szoba sötétjében ülnek az épület túlsó szárnyán, a folyosó félé hallgatózva. A kettes elméleti tanszék felől ajtócsukódás és hangos, dúlt
magyarázkodás hallatszik. Csakugyan nem tudja, melyikük lökte meg a követ. A biztonság kedvéért úgy számolja ekkor is, s ezután mindig, hogy ő. Elé akarta dobni
egy arasszal. Elé dobta egy arasszal, tíz centivel. Mintegy harminc méteres magasságból, egy ötletszerű mozdulattal, célzás nélkül.
Tudja, hogy soha egy pillanatig eszébe nem jutott volna olyan gondolat, hogy
követ ejtsen az öreg fejére. Nem szerette, persze. De attól még nem gondol az ember
arra, hogy követ dobjon a fejére, mint ahogy nem karcolja oda róla azt sem egy
szekrényfiókra, hogy vén dög. És mégis — ebben csaknem biztos — ha a szomszéd
tanszék egy számára közömbös hallgatója megy odalent, vagy egy sosem látott autóbuszkalauz, vigyázott volna, hogy már ne is állítsa oda a követ a párkány széléire.
Vak véletlen, hogy nem esett tíz centivel balra — és akkor nem nyugodtak volna
bele viszonylag hamar, hogy nem találják, aki tette.
Nem találják meg őket. A hangokból ítélve ketten kereshették: a sofőr meg
Parti bácsi, a liftes.
— Húsz perce — mondja aztán Erik a sötétben. A folyosó már elcsöndesedett.
Fél tíz van. Parti bácsi bármelyik pillanatban elkezdhet most már körbebicegni a
folyosókon, hogy eloltsa a lámpákat, megnézzen minden ajtót, ellenőrizze, nem maradt-e ott valaki a tankörökben.
Erre a pár percre emlékszik a legélesebben. A keresztfolyosó sarka mögött várják a felfelé induló lift búgását. Azután mindig Parti bácsi mögött osonnak, úgy
jutnak el a másik lépcsőházig. Az egyes kapunál figyelhet a portás, ki megy el.
Szaggatott ritmusú mozdulatokkal jár a sánta altiszt: egy rövid, egy hosszú, kezében
bicegése ütemére himbálózik a zseblámpa. Rosszul fókuszált fénye nagy lengésekkel
simít végig fehér olajfestékes ajtókon, ablakkereteken, faldarabokon, a folyosó feli

kete-fehér kőkockáin: majd egy-egy hirdetőtáblán, tanmeneten. Egy pillanatig a Bábajága a j t a j á r a rajzszögezett leveleket is látja. Az ő tanköri helyiségeiknél hosszabban elidőzik az öregember, körbejár odabent mégegyszer, felállít két felfordult széket. Egyet-egyet krákog a sötétben. Amikor a kettes lépcsőház előtti folyosó villanyát
eloltotta, s befordult a következő sarkon, lesurrannak a lépcsőházba, és sikerül elhagyniuk az épületet a másik portán át, úgy, hogy nem találkoznak senkivel.
Szaladnak az Astória-sarokig. Felülnek az első villamosra, utána átszállnak a
Nagykörútnál. Kifelé mennek öt-hat megállót. Leszállnak a körút külső tájain egy
kis parknál. Csak amikor már egy negyedóráig ültek szó nélkül az üres padon a
körúti lámpa alatt, akkor mondja Erik: „Baszd meg." Ritkán hallottam őt erős szavakat használni, gondolja. Nem is áll jól neki. Hat éve már, hogy ismerem.
Egy Schupp Emil nevű osztálytársam vitt föl hozzá először. Gimnazisták voltunk
akkor, Óbudára jártam át, háromnegyed órányira villamossal. Erik is a Belvárosban
lakott, a negyvenkilences villamosvonal mentén, a Károlyi kert mögött, két keskeny
mellékutca sarkán, egy ócskavastelep fölött. „Az öreg Szász könyve negyedikben
kötelező olvasmány", mondta Schupp Emil. Büszke volt a barátjára. Együtt villamosoztunk néha, ilyenkor sokat beszélt össze róluk. Én nem olvastam a könyvet.
Amikor akadémista korunkban, egy őszi nap, a Rákóczi úti bemutató mozi h o m lokzata előtt oldalt fordultam és Erik kétméteresen magasodott előttem a járdán,
méla járókelők között, a mozihomlokzat cirádás arany stukkóiról eszembe jutott egy
kép kerete a hallban, a régi lakásukból: ugyanúgy lógott, mint ahogy ezek a moziablakok. Egy délutánra gondoltam, ezerkilencszázötvenötből. Kívülről látom m á r
magamat, azt a tizenhat éves fiút a Károlyi kerthez közel eső belvárosi lakásban,
bár közelről, nagyon részletesen, s bízom benne: minden durvább hamisítás nélkül.
Régen ismeri akkor már Eriket. Második gimnáziumba járt, Erik elsőbe.
Ismerte a lakásukat is, hosszú délutánokról. A zongoraterítőt is ismerte és a
faragott ékszeres dobozt. A dívány sarkába kuporodott fel a legbelső szobában. Sötét
volt, tél, délután. A lakás többi szobájában leeresztették a redőnyöket, s vastag, porszagú filcfüggönyöket húztak az utcai frontra néző ablakok elé. A dívány kopott
négyszögek megbízható térképe volt, a díványtámla visszahajló, világos erezett fa.
Ennek támaszkodott neki, a lábát maga alá húzta. Valami világosság behatolt még a
havas utca felől, egyre kevesebb. Ha gondol ilyenre, rájött volna, hogy kényelmetlen
a testhelyzete. Olvasott.
Erik nem jött még haza. Ö várt. Szeretett így várni a barátjára, szándékosan
korábban ment fel ezeken a délutánokon. Találkozni akartak, beszélgetni, lógni egyet
este utána a havas-sáros körúton. Más célja nem volt az egésznek. De csak később
kerülhetett sor rá altalában. Erik elfoglalt ember volt,- a hét öt napjában csak épp
vacsora előtt jött haza. Biológia- és kémiaszakkörbe járt, s az egyiket, Madaras István nem tudta pontosan melyiket, ő vezette olykor, ha a t a n á r j u k késett egy órát.
Várt. Nem tudta ma sem, milyen ügyek tartják vissza Eriket.
Ügy érezte, hogy a dívány, amelyen ül, szobák hosszú sorára néz. Valójában csak
három szoba nyílt egymásba az utcai fronton. Homály védte a hall magas, könyvespolcokkal beépített falait. Csak itt-ott, szigetnyi foltot hagyott üresen a könyvtenger.
Szemben, ha felnézett a könyvből, a legutolsó szobába vezető nyitott szárnyú a j t ó
mellett vastagon aranyozott keretes kép lógott- a kihagyott helyen. (Olyan volt a
kerete, mint az Uránia mozi szamárnyergeinek díszítése, ötvennyolcban.) A harmadik
szobára, hátul, teljes sötétség borult, azt már nem látta a fiú.
Mikor csöngetett, jövet, nagy sokára nyílt csak a hosszú előszoba túlsó végén a
cselédszoba ajtaja. Már a lépcsőházban várni is szeretett Szászéknál. A két háború
között, a húszas években épült a ház, fehérre lakkozott magas lakásajtókkal, rengeteg csillogó vagy elfeketedett sárgarézzel. Szemmagasságig sötétlila csempékkel b u r kolták a lépcsőházat. A háború óta több helyen hiányzott néhány csempe. Amióta
csak ismerte ezt a házat, egy láda homok, más építőanyag várta a földszinti folyosó12

sarokban a pillanatot, amikor majd megcsinálják. Ilyen sötétlila csempét az egész
országban nem találni azóta. De megvannak a régiek, ezt Erik megtudta a házmestertől, aki gondosan elrakta őket, amikor Budapest ostroma alatt egy közeli becsapódás nyomán lehullottak a falról. Kettő eltörött, de el lehet helyezni a szélen és alul,
úgy, hogy ne látsszon. Ahogy lekapta a szemét a lehullott csempék helyén kilátszó
szürke malterról, látta az üveges lakásajtó függönyén át, hogy Rózsa jön a cselédszoba felől, nyitni. Erik még nincs itthon, gondolta, ahogy az öregasszony eljutott az
előszoba közepéig. Barátja, ha őt várta, mindig megjelent a szobaajtóban néhány
másodperccel Rózsa után, és csörtetve előzte meg, hogy ő engedhesse be. Az öreg
cseléd lassabban ért ki.
„Nincsenek itthon" intett befelé, az egész lakást átfogó bizonytalan mozdulattal.
„Menj be, várjál." Ismerte őt, meg a szokásait.
Átment a középső szobába. Nagyrojtos szőnyegeken járt, amelyeket ritkán látott,
mert legtöbbször nem égett a villany a középső szobában. Bejött egyenesen ide, a
legbelső helyiségbe. Erik szobájának mondták, bár ott állt Adél néni festőasztala is.
Erik egy kisebb üveges szekrényben tartotta a saját könyveit. Kint a nagyszobában, a kisebbnek is három falát elöntve, kötetek ezrei sorakoztak, a régi katolikus
család egymást követő nemzedékeinek holmija.
ö t a belső szoba kisszekrényébe összeválogatott, frissen vásárolt, javarészt vékony könyvek érdekelték. Már az utcán gondolkodott rajta, vajon mit talál újat.
Nem bánta, hogy nem jön a srác.
Turkált a nyolc hosszú sor között. Hazaviheti a könyvet utána, de külön, más
öröme volt annak: itt olvasni a nagy, hpmályos és üres lakásban, sejtelmes szobák
sorának legmélyén. Külön szaga volt ennek a békebeli lakásnak, hallható csöndje a
délutáni percekben. Csak a könyve lapjának fordulása ütött zajt. Mégis egy régebbi
kötetet vett le végül; Erik telepítette át ide az apja polcrengetegéről. A lapok egészen
halványan megsárgultak már. Nagy, üres közök voltak a fejezetek után, s cirádás
kettős vonalakkal megrajzolt iniciálék kezdtek minden újabb fejezetet. Mohón lapozott tovább időnként, elmerült a távoli cselekményben. Messze az előszobában megrengett a villany hűtőszekrény, ahogy önmagától újra bekapcsolódott a motorja.
Rózsa matatott a konyhában, határozatlan fémes zörej hallatszott. Az ócskavastelep és az utca felől minden hangot kiszűrtek a kettős ablakok, s a többi szobában
a redőny, a függönyök rétegei. Alkonyodott, épp látott még, ha az ablak felé tartotta
a könyvet. Nem akart villanyt gyújtani, mozgással megzavarni a szobasort. Fel-felpillantott a könyve szegélye fölött a homályos lakás felé. Akkor váratlan neszt hallott a legutolsó szoba felől.
Meggyulladt odaát a mennyezeti lámpa. Azt hitte, nincs itthon senki, csak Rózsa
kint a konyhai tájon. Felnézett. A kivilágított ajtó négyszögében az ágy felől keresztülment Erik nővére, Orsolya, meztelenül. Az ajtó előtt, háttal megállt, hosszan
nyújtózkodott, egy szekrényt nyitott ki. Tett-vett. Szembefordult az ajtóval, ö először
látott meztelen női testet az életében. Most megajándékoz, gondolta, inkább csak
érezte: megajándékoz, a tudtán kívül. Jóllakat a fehér teste hajlongó látványával.
Finom volt, ruganyos, kicsi és mégis tele, vakítóan szép dolog. Orsolya szobáját brokátszerű, helyenként csillogó piros tapéta borította körben, világosabb-sötétebb kockákban; sötétpiros volt a díványa is.
Madaras István tizenhat éves volt. Vad elkeseredéssel gondolt éjszakákon át a
végtelen évekre, amíg lefekhet majd egy nővel életében. Másképp voltak ezek a
kamaszdolgok Magyarországon, mint akár csak öt évvel később. Az érettségi napjáig
egyetlen fiú volt az osztályában, akinek volt már dolga nővel.
A harmadik szobában elaludt a villany, csukódott a fürdőszobaajtó, víz csobogott a kádba. Ült a díványon, végül már egész sötétben; nem emelte föl a könyvet.
Csak amikor Erik hazajött, neki mondta: „Láttam Orsolyát." „Hogyhogy láttad? Meztelenül?" Erik vállat vont. „Gyere, mutatkozz be akkor."
„Te itt voltál, mikor fürödni mentem?" — kérdezte a lány, ahogy odanyújtotta a
kezét. „Ügy látszik, aludtam még, amikor jöttél." Fürdőköpenyben ült a piros dívány
13

mellett, hosszú fekete haját fésülte egy tükörasztal előtt. Ö néhány évig azt hitte
még, Orsolya nem tudta, hogy ő ott van a harmadik szobában. Harmadéves akadémista korában, amikor Oxfordban ú j r a találkozott vele, arra gondolt, hogy ha tudta
is, ő annak köszönhette azt a két percet, hogy nem gyújtott villanyt. Ha véletlenül
meggyújtja magának az olvasólámpát, Orsolya, ha a k a r j a sem hihette volna, hogy
nincs ott senki. Egy szűz kamasz láthatta; nem bánta. Nagyon szép lány volt. A h a j a
csaknem a kékségig fekete. Nevetett, megsimogatta a fiú fejét. Alvás szaga volt a
kezének.
Erik türelmetlenül állt. „Gyere már át", hívta a szobájába. Mohón érdeklődő,
villanó eszű kisfiú, még a nyáron rövidnadrágban szaladgált a világban. Szép színű
folyadékokkal telt kémcsövek sorakoztak kis furnérállványon a szobájában. Valamit
meg akart mutatni. Biológus lesz, biokémikus. Egész napját a kémcsöveivel töltötte.
Ekkor kezdett fényképezni. így járt fel hozzájuk Madaras tizenhat éves korában. Még
fél fejjel alacsonyabb volt Erik, mint én. Most mindenesetre így látom magamat, azt
a délutánt, Orsolyát, így néztem akkor az egész családot.
Találkoztam ötvenhatig még egyszer Orsolyával, társalogtunk; komolyan, titkosan mély alt hangon beszélt velem. Tudtam, hogy az akadémián tanul. Puha, beteljesült nemiség lebeg körülötte, úgy éreztem; leeresztett hajában, a hangjában, abban,
ahogy kezet adott. Ö volt az első nő, akit meztelenül láttam életemben. Róla is beszélt Erik akkortájt, s a családos tanárjáról az akadémián, aki sírva kéri, hogy
legyen a felesége.
Ezerkilencszázötvenöt végétől változtak a dolgok. O j lakásba költöztek, megint a
Belvárosban, ott kétszer jártam csak fent. A piros brokát tapétát Erik nővére magával hozta, ú j r a csináltatta. Mindenesetre a szobája ugyanolyan volt, mint a régi lakásban. Emlékszem egy kisalakú festményre a piros szobából, és nem tudom kiválasztani, mikorról, melyik lakásból van.
Elszakadtunk egymástól részben, Erik meg én. Eltelt két év. Olykor összeakadtam vele azért, elkísértem egy gimnáziumi évzáróra, s a sárgára festett földszinti
oszlopok között vártam, amíg elszabadul, hogy kimehessünk beszélgetni egyet a Margitszigetre. Közben hirtelen megnyúlt.
Másodikos korában csak nálam lett magasabb. Harmadikban már ő volt a legmagasabb az egész családjában, és még szívesen beszélt a saját hosszúságáról. Országos tanulmányi versenyt nyert. Közben egyre kevesebbet beszélt a szakköreiről. Öltönyben járt nyáron is. ötvenhat decemberében összefutottunk az utcán és elmondta,
hogy Orsolya kiment nyugatra, útlevéllel, de nem fog hazajönni. Csak ő tudott róla,
az apja külföldön volt épp, és még nem sikerült hazavergődniük. Orsolya az oxfordi
egyetemen kapott ösztöndíjat, apja ismerősei intézték el a M. I. T.-ról, nem felejtették még el az öreg Szászt, itthon megjelent sárgás papírra nyomott könyve ellenére
sem. Erik arany kézelőgombot viselt. A két év alatt, amikor alig láttam, apátlan barátaimnak meséltem négyükről éjszakai kószálások során.
ötvennyolc tavaszán akadtunk össze legközelebb véletlenül a Bajcsy-Zsilinszky
úton. Érettségi előtt állt, most már majdnem két méter magas volt. Lent álldogált az
úttesten, én a járda szélén, hogy közelebb legyen a feje az enyémhez. Akkor, amikor
megmondta, miért akar, kizárásos alapon, az akadémiára jelentkezni, éppúgy félredöntötte a fejét, mint amikor belépett a Bábajága kunyhójának a j t a j á n a következő
ősszel.
Orsolya ezerkilencszázhatvanban bízta rám a testvérét. A kovakőről akkor még
nem tudhattam; nem tudtam, hogy az ismerős kétökölnyi kődarab lesz Erik történetének az utolsó olyan mozzanata, amikor én még jelen vagyok. Késő volt ahhoz, hogy
Orsolya rámbízza az öccsét. Abban az órában, amikor Erik a piros brokát szobában,
először, lefeküdt egy omlatag szőke lánnyal, Orsolya az osztrák határt lépte át Hegyeshalomnál, és ők hárman tudták csak, hogy nem fog visszajönni Angliából: maga
Orsolya, az omlatag szőke és Erik.
14

Elsőéves korában, október végén beszélt nekem Orsolya elutazásának napjáról,
náluk fent. Ahogy a gipszcsizma lekerült a lábamról, egy darabig sokat mászkáltunk
együtt a városban. Ekkor mentem föl hozzá először, csaknem két év után. Együtt
töltöttük a napot, nem akaródzott elválni.
A tapétás szobában ültünk le. Erik átvette a szobát, nem sokkal azután, hogy a
nővére kiment. Nem láttam egyéb változást, csak az üveges, alacsony könyvszekrénye
került át ide. A faragott-támlás széles dívány ugyanaz volt, amelyiken Orsolya aludt
azelőtt. Ott volt a ruhásszekrény is, meg a festmény a falon. Csak egy világossárga
folt ugrott ki belőle, s úgy éreztem, ugyanannyit láttam belőle azon a napon, amikor
ötvenötben a Károlyi kert mögötti utcában Erik bevitt a nővére szobájába bemutatkozni — noha az nem lehetett, csak a másik lakás még. Nem sikerült világosban
látnom még ezt a képet, az egész szobát — s nem is fog sikerülni már. Aznap már
elkezdődött kint az októberi korai sötétedés, és alig szivárgott be valami világosság
az elfüggönyözetlen középső ablaktáblán.
Meggyújtotta a falon az ernyős lámpát. Órák óta beszélgettünk már, járkálás
közben.
— Ezen vesztettem el a szüzességemet — mondta bevezetés nélkül, ahogy elnyúlt
a díványon. Mellette nyitva állt az éjjeliszekrény fiókja, ahogy kihúzta az előbb és
elővett egy doboz cigarettát
Együtt lógtuk át a napot. Ismertük egymást, jártunk együtt Budapest utcáin már
tizenhat évesen. Vártam az iskolája sárga oszlopai között egyszer, álldogáltunk a
Károlyi kert padjainál, lehullott levelek között, és friss egyetemistasírokról beszéltünk, amelyeket az Izabella utca ötvenkettes számú ház udvarán ástak a gangok és
a nagy platán alatt; annak a háznak a kibontott pincefala közös volt a Képzőművészeti Főiskoláéval.
Homlokon talált a közlése. Halkan beszélt. Komolyan, szinte megrendülten.
A szoba nagy része homályban volt. Eriknek a díványpárnára támaszkodó fejére
éppen odavilágított az ernyős lámpa határozatlan szélű fénygúlája. Ez a fiú, jöttem
rá szinte elkésve, szép is lett most, tizennyolc éves korára. Egyszerre eszembe jutottak pillanatok: belépünk együtt egy eszpresszóba, könyvtárba, egy ú j keresztutcán
fordulunk — s a nők tekintete mindig visszatér lopva az ő arcára. Sima kékfekete
haja hátul fehér inggallérra hullott. Ezen a napon a kék-fehér-narancs mintás pulóvere volt rajta, amelyikben olyan sokszor láttam később az akadémián. A dolgok
legmélyén, úgy érzem, azokra a szép fiatal lányokra hasonlított, akiket az akadémia
távoli folyosóiról ő szedett össze később. Most, míg mesélt, meg kellett sejtenem,
hogy létezik valami másfajta viszony is férfi és nő között, mint amit én ismerek,
ősibb és elemibb. Erik egyformán volt jó barátságban, testvéri kötésben (nem jó a
szó, de nem tudom ezt másképp nevezni) az Anna eszpresszó kurváival, akik akkor
három-ötszáz forintot kértek a paliktól, s a leheletfinom Melindával később, s bizonyára ugyanúgy lehet jóban majd egy nap kövér maláj szállodásnőkkel, ha arra él.
Az öreg és fiatal, a szép és a csúnya nőkre számíthatott mindig. Tudtam azt is, hogy
a tárcájában ott van Orsolya fürdőruhás balatoni fényképe. Ha valakit elég érdekes
embernek talált, akkor elővette, sokszor az ismeretségük negyedik percében a tárcát
és megmutatta Orsolya képét. Nem tudott ellenállni. Közös, szép arcvonásaikat
csodálta
Amit nekem mesélt aznap, nem mondta még senkinek. Nem tudja még a nővére
sem, mondta, de ebben tévedett. Szükségét érezte, hogy megajándékozzon a bizalmával. Nagyon komolyan vettem ezt az ajándékot. Soknak is éreztem, váratlannak is,
nem tudtam egyszerre mit kezdeni vele. Megígértem, hogy nem mondom el senkinek,
ezt be is tartottam a mai napig.
Maga, amit elmondott, meglehetősen banális, hétköznapi tény volt; ha tapasztaltabb vagyok, vagy csak idősebb néhány évvel, ezt már rögtön tudtam volna. Mégis,
ugyanazt a meghatódást éreztem, mint amikor Dán Dóra a tenyerén tette elém a
szerelmét az ősszel.

Ezerkilencszázötvenhat decemberében, nem sokkal azután, hogy elhallgattak a
városban az utolsó elszórt géppuskasorozatok is, Orsolya vonatra szállt Ausztria felé.
Egy osztrák pénzember várta a határon egy háromszázas Mercedesszel — egy hétig
tolmácsolta a nyáron a lány, s az osztrák azóta kérlelte levélben, telefonon, hogy
legyen a felesége. Nem akart hozzámenni egyébként, Oxfordba készült, tanulni. Az
iratai már rendben voltak, október elején intéződött el az ösztöndíja. Erik egyedül
kísérte ki a nővérét a pályaudvarra a bécsi vonathoz. Amikor integetett utána, Orsolya barátnője is mellette állt a peronon. Szép nagy, teleszőke lány volt. Visszament Erikkel.
A megürült piros szobában egyszerre félreérthetetlen jelentést kapott a rendetlenség. Orsolya a pályaudvaron mondta meg kettőjüknek, hogy nem jön vissza. Más
nem tudta. Erik második gimnazista volt — rátört a véglegesség érzése, úgy gondolta,
hogy soha többé nem látja a nővérét. Korán keltek reggel, Orsolya mindent úgy
hagyott, ahogy volt. Erik kivette a balatoni fényképet az íróasztalon álló keretből és
nézte az asztal mellett. Később, már este, eltette a tárcájába. A nagy, szőke lány j á r kált a szobában, becsukta a szekrényajtót, fölvett a földről holmikat, betolt egy fiókot. Ledőlt a kanapéra, később megsimogatta Erik haját. Sima, fekete pulóver volt a
lányon.
A lány omlatag szépsége szinte kiegészítése volt Orsolyáénak. Talán a külsejük
miatt lettek jó barátnők, s jártak együtt sülve-főve a gimnáziumban. Még feltűnőbbek voltak ketten, egymás mellett.
— Itt, ezen a díványon — mondta Erik még egyszer, meghatódva önmagától.
Beszélt róla még: mi volt neki egy nő, egy ilyen nő, tizenhat éves korában. Nézett a
homályos szobasarokba, csaknem csodálkozva a saját akkori fiatalságán. — Kiment
ő is azután — mondta.
Másodéves koromban még nem tudhattam, hogy a nagy, szőke lány Kanadába
ment ki. Az Oxford környéki ház halljában hallottam csak róla Erik nővérétől.
Olykor fölálltam a kandalló előtt, és a tűzre dobtam vastagabb ágakat is fölöslegesen — szerettem nézni, hogy fognak lángot és hogy omlik le róluk azután a vastag, erezett vörös parázsrúd.
Orsolya, mintha választ talált volna kérdésére, hogy mikor hagyhatta abba Erik
a kísérleteit, most mesélte el a levelet, amit Kanadából kapott a barátnőjétől.
— Átrepülök Amerikába, addig nem nyugszom — mondta —, amíg össze nem
szedem a repülőjegy árát. — Ügy beszélt, mintha m á r csak ezért élne Nyugat-Európában, s ezen az utolsó estén, bár nem mondott semmi kézzelfoghatót, megsejtettem,
hogy már eldöntötte: haza fog jönni. Ezt a kanadai ügyet elintézi még. — „Sima fiú
az öcséd", azt írta. — „Isteni hosszú fiú, csodálatosan tud." Leírta részletesen, hogy
hogy fektette le a testvéremet, a dög. Bánatában, hogy a legjobb barátnője elment.
Szűz volt a gyerek, épp ezzel a nővel kellett kezdenie, hogy egész életében kiábrándult legyen és úgy használja a nőket, mint a fogkefét. Én tudom, ki ez a nő. Ismerem a fehérmájú ordast. Tudtam tizenöt éves korától minden palijáról és minden
ábéjáról; ő is tudott az enyémekről. Lefektette Eriket, és szükségét érezte, hogy egy
év múlva, a világ másik végéről megírja nekem. Nem állta meg. Beteg a nő, csak az
lehet. Ezért az egyért kell még pénzt szereznem: hogy átrepüljek és kitoljam a
szemét.
Madaras roppant komolyan veszi saját magát, amikor a diplomamunkáját írja,
hatvanegyben. Nagy napokat él. Az Anna eszpresszóban felismert lompos regényíróra
gondol sokat. Karikás szemmel jár délután-este a Belvárosban; folyosókon, eszpreszszókban, ahol ismerőseivel találkozhat. Este tíztől reggelig megfőz négy-öt feketekávét, s ha nem feledkezik meg róla, gondosan mindig egyik cigarettáról gyújt rá a
másikra. A szagától is undorodik az égő cigarettának.
Délután kettőkor kel, három-négy óra körül a Tudós Klubban ebédel, gombapörköltet eszik a kertre néző boltívek alatt, s arra gondol, hogy egy hónap múlva
megkapja a diplomáját, és állandó belépőt is válthat.
16

De nem kell hozzá egy hónap. Két héttel később már a diplomamunkájával
együtt kidobják az akadémiáról, hogy a lába nem éri a földet. Soha nem lesz papírja
arról, hogy elvégezte. A diplomamunkájára pedig csaknem tíz éven át rá sem tud
majd nézni.
Címet nem talált sokáig. Az utolsó reggel, az álom és az ébrenlét határán eszébe
jut egy szó. Feltápászkodik és ráírja egy szokatlan alakú kék füzet csukott fedelére:
Mellékszereplők. Utána bekarikázva, egy felkiáltójellel:-cím?
. -'
Egy ideig néz le a kék füzetre, aztán lassan összegyűri azt a papírlapot, amelyen
eddigi címváltozatai-sorakoztak két oszlopban, és a szemétkosárba dobja. („Marhák";
gondolja közben. Azután: „Bárán azt szokta mondani, hogy egy dolgot tud a könyvéből igazán: a címét: Mi a jó és mi a rossz, írásjel nincs a végén, nem kérdés. .Az
ő címe foglalt, stoppolta, copyright-ot jelentett be rá. Nekem a másodikhoz még
nincs meg. Ha megvolna, bele kellene írnem azt is már a szakdolgozatba, lefoglalnom
magamnak valami módon. De hát mindent nem lehet ide betenni.")
•
Sikerül időre leíratnia és beadnia az egészet. Behunyt, szemmel teszi. Rendhagyó'
monográfiát készít, személyes tapasztalaton alapuló felmérést: személyes kiskörnyezetrajzot, beszámolót a saját négyéves tanulmányi és emberi környezetéről,, a lehetőség szerint teljes háttérrel és oknyomozással. Fogadtak el már ilyet diplomamunkának. Nem törődik vele, hogy az anyagát honnan vette: Hogy a tanszékvezetője fogja
elsőnek olvasni és ítélni róla. Ném hajlandó figyelni a józan.világra. • . " . " • "
Így aztán csodálkozik azon, ahogy két héttel később lezajlik Boncz Elemérrel
rövid beszélgetése, a diplomamunka szokásos elemzése.
„Mit akartál ezzel, fiam?", kérdezi az öreg, amikor még' le sém ültek. Két hét
marad a végzős hallgatók eredményének kihirdetéséig. Három nappal később magához hívatja őt a jóléti osztály vezetője. „Elkészítettük a katalógusok összesítését. Az
elvtársnak négy igazolatlan távolléte van." Katalógusnak azt nevezik; amikor a jóléti
osztály beosztottjai váratlanul ellenőrzik. a létszámot az előadásókon. Az osztályvezető még annyit tesz hozzá: „Az akadémia szabályzata értelmében évismétlésre
kötelezhető." „Nem fogok ú j r a járni, Zé elvtárs", mondja ő. „Számíthat az ígéretemre."
Fegyelmi tárgyalását összekapcsolják még két negyedévesével; a kettes számú
elméleti tanszék nagyobbik tanköri helyiségében tartják meg, az összes harmad- és
negyedéves hallgató előtt, Boncz Elemér elnökletével. .
:
Elsőnek kerül sorra. Többféléről szó lesz a vádpontok között,' elsősorban az- igazolatlan távollétekről. Egyről nem: a diplomamunkájáról. Zé elvtárs közli vele, hogy
évismétlésre kötelezik. Ö megismétli, amit ígért: nerh jár mégegyszer. Patthelyzet.
Azután elfajul a tárgyalás. Madaras vitatkozik. Végül a" fegyelmi bizottság előtt tanúsított magatartása miatt zárják ki Magyarország összes egyeteméről és főiskolájáról.:
A székén hátradőlő Boncz Elemér sápadt, zárt arcára esik a pillantása, és eszébe jut
az öreg utolsó kérdése a megbeszélésről: „Kiről írtál te, fiam? Mondd- meg. Mondd."
Ezerkilencszázhatvanegy április hatodika, délután. T á j az eszpres'szóablakön át.
Két árnyalattal mélyült a szürkület. A most filmszalagja elszabadul. Állóképek, amelyek mindeddig csak egy-egy kockányit ugrottak egyszerre, felgyorsulva peregnek;
mozgássá olvadnak. Szemközt, az utcatorkolatból csikorgó gumik zenéjével fordul
egy lapos külföldi sportkocsi, behúz a körút autósorának megszakadó vonalába, 'hirtelen fékez a sárgáról pirosra váltó lámpa előtt és ringva megáll a vonalon. Már
égnek, nyugati autóvezető-szokás szerint, a városi lámpái, a kanyarodás előtt belevakítottak egy pillanatra az ablaktáblán át Madaras szemébe; s közben megvilágították a híg sárpettyeket, amelyeket a tegnapi eső vert az üvegre. Valaki az eszpresszó kijáratánál beszélget, nem engedi becsukódni az ajtót, amelyen bejönnek
az utca hangjai. Zöld a lámpa. Közelről hallatszik, amint meglódul ú j r a a körúti
forgalom, egyre sűrűsödőbben. Ismeri valamennyi autó márkáját. Mostanra, a hatvanegyes évre, már kevesebb a Pobjeda — úgy tetszik, minden második személyautó Volga gyártmányú a városban. Köztük itt-ott kisebb méretű magánautók;
2 Tiszatál

17

keletnémet, szovjet vagy cseh gyártmányúak. Egy fekete minisztériumi
Chevrolet
Bel Air, A rendszámmal.
Villamosfékezés, két gyors csengetés — látja maga előtt a mozdulatot, ahogy a
vezetőnő ökölbe szorított, már kesztyűtlen jobb kezét megszakadt ritmusban a csengő
fém félgömbjére ejtegeti; ballal a váltó karját tekeri körbe. Az ablakon át a lelassuló
szerelvény harmadik kocsija látszik. Folyamatosabban, egyenletesebben áradnak az
autók. Maga elé néz a járdára, és mintha erre a pillanatra minden más z a j elnémult
volna, ezer pár cipő sustorgásának hangja válik ki. Kint mostanra egyértelműbbé
vált a sötétedés. Már nem vész el az úttest innenső oldalán a közlekedési lámpa
végigvetődő fénye a légben. Élesebbek az autólámpák. Egyre több kocsinak ég a
helyzetjelzője. Az utcai lámpák még nem égnek. A változatlanul zörgő csúcsforgalomban szemmel láthatóan élesedtek ez alatt a két perc alatt a kép árnyalatai.
Körüljáratja tekintetét az asztalokon. Amióta ők bejöttek, elfoglaltak még egy
tucatnyit; most már nincs szabad hely. Inkább árverési csarnokhoz hasonlít a helyiség elrendezése (ahogy filmen árverési csarnokot látott), vagy egy gépasztalsorokkal
beszórt amerikai irodateremhez — mint eszpresszóhoz. Legalább negyven asztal, legalább negyvenszer két feketekávé. Beledobja a magáéba a megmaradt cukrot, megkavarja.
A fal melletti asztalsoron a fekete pulóveres nő egy nagydarab kopasz férfi felé
néz. A lottószelvényes ember a következő asztaloknál dolgozik. Megáll, t a r t j a színes
céduláit, vár, ránéznek, továbbmegy. Csokornyakkendős úr újságot olvas és tejeskávét iszik.
Madaras ismét maga felé húzza a kávéscsészét. Az utcai ajtóból félreállnak a
beszélgetők, az ajtót behajtja a rugóskar, s hirtelen eltompul a villamoszörgés, autóduda, fék, súrlódó cipőtalpzaj.
Elnéz az eszpresszó végébe, a bejárat melletti telefonfülkébe. Teljes két perce
beszél már a fiú. Madaras eddig bizonytalan érzése, ahogy Szász mozdulataira, hangsúlyaira emlékszik a Markó utcából eddig megtett néhány saroknyi út alatt, most
határozottabb, s nyelvileg kézzelfogható gondolattá válik: Erik fél. Nem tudja, mitől.
Nem tudja, miért félt már ott a Rákóczi úton a mai tárgyalástól, amelyen ő csak
egy a tanúk közül, s nem az ő dolgáról van szó.
Erik most Dán Dórának számol be a telefonfülkében a tárgyalásról. Madaras
nem érti, hogyan telefonálhat Érik már két perc és egymilliomod másodperce Dán
Dórának egyszerű városi vonalon, ha egyszer a lány nászúton van. Egyszerű a megoldás pedig. Ő is megtudja majd, innen-onnan. Dán egy mondatából, a teli tanköri
teremben egy hónap múlva. („Állatság ez az egész nászútcirkusz, összecsuknak, mint
nyulat a ketrecben, és a boldog örömszülők lesik, hogy elkezdtünk-e már bakzani.")
S a legtöbbet Szász Eriktől, amikor az üres egyes autóbuszon utaznak majd a Sztálin
tér felé, hogy Weszely Gergelynek segítsenek elköltözni egy délutáni mozielőadás
ideje alatt Dánék lakásáról.
Ma, a Ferenc válóperi tárgyalásának napján, Dán Dóra egynapos házas. Budapesten van, a Szász Erik telefonját várta.
Nem volt ott a tárgyaláson. S míg Madaras maga elé bámulva várja, hogy Szász
visszajöjjön a telefonfülkéből, Dán Dóra telefonkagylóval a kezében ugyanerre a
délutáni körútra néz kifelé, két vagy három saroknyira innen, a Royal Szálló második emeletén levő szobából.
Szűk pantallós, posztócipős lábát a dohányzóasztalra teszi és hallgatja Szász beszámolóját, háttal a szobának. Bent az ágy szélén felöltözve, öltönyben, nyakkendősen
ül Weszely Gergely, és a falat bámulja maga előtt, amelyre bizonytalan határvonalú
félkört rajzol a bal oldali ágy meggyújtott olvasólámpája. Fülének érthetetlen fémes
zörej a telefonkagyló hangja.
Nem tudja, miről beszélnek, és még azt sem fogja megtudni, hogy ki telefonált.
Nem tudja, hogy ma reggel a Markó utcában a második emeleten lezajlott a tárgyalás; s ha tudná, sem gondolhatná, hogy egynapos feleségének bármi válóperes ügyhöz köze van. Szász Erik előbb tudta,. hogy Weszely nősülni fog, mint Weszely.
18

A Royal Szálló utcai szobájában ül az ágy szélén azután az éjszaka után, amikor
minden tekintetben a legsúlyosabb sérülés érte életében, és nem tudja, hogy Oroszi
Ferenc a világon van.
Nem érti. Dán nem engedte az éjszaka, hogy hozzányúljon. Kába még az eseményektől. Számára hátravan még az a nap, amikor Dán nem alszik otthon. Hátra van
élete a kombináltszekrénnyel elfalazott ajtó előtt.
„Nem szabadna túlélnem a tegnapi éjszakát", gondolja meghatottan. „Már eddig
sem lett volna szabad élnem az után." ö t úgy kérték meg, mormol magában. Ül az
ágy szélén. A nyakkendője csomója meglazult, a saját lábára mered. A fekete öltönynadrágot látja: finom, anyagában mintás szövet, az anyja szerezte valahogyan a belvárosi diplomataboltból. Fényes, fekete cipőjén homályos folt. A telefonkagylóban,
amelyet Ágnes a füléhez tart — most már elhevert az ágyon — valakinek a hangja
zörög. Nem tudom, hogy férfi-e vagy nő, gondolja Weszely. Feláll, az ablakhoz megy,
céltalan léptekkel, kinéz a Nagykörútra.
A délutáni körutat látom én is, székemről, a nagy, vidékies eszpresszóterem kirakatablakán át. Szememben a látvány, esőkabátokkal, aktatáskákkal, egy autóbuszfogantyúval. A fekete nőre nem gondolok, már másfél perce. Épp a telefonfülkére
nézek, amikor végre kitárul az ajtaja. Félrebillentett fejjel kilép rajta Szász Erik.
Kiegyenesedik, felém indul. A járása most is hányaveti, mintha minden lépésnél el
akarná dobni magától hosszú, játszi tagjait. Jön végig az eszpresszóasztalok között.
Egy lesült arcú, nagyon fiatal lány nem tudja megállni, felnéz a fiú mellől, akivel
ül, és zöld, mély szeme megbűvölten, magafeledten a barátom arcára tapad, míg csak
Erik vissza nem ér az asztalunkhoz. (Egy villanás, egy régi osztályrendezvény. Homályos kistankör. Erik bejön a sötét erkélyről. Eltakarja a száját, fuldoklik a röhögéstől. Zömbik Juli, meséli. Álmatag, duzzadt, szőke varkocsos lány. És azt mondta,
kint az erkélyen, Erikre kerekítve a szemét: „Te. Menjünk be innen. Mert én nem
állok jót magamért.") Nem kell körbefordulnom most ahhoz, hogy tudjam; a negyven asztal mellől minden nő őt nézi, rejtve vagy nyíltan. Nem állnának jót magukért. Odaér.
— Beszéltem Dánnal — mondja, ahogy előregörnyedve, két kézzel megfogja a
széke támláját.
— Hát nem nászúton van? — kérdezek rá.
— De igen. — Erik kihúzza a széket, hogy vissza tudjon ülni. — Elmondok
majd mindent.

HEMMERT
JÁNOS:
ÉBRESZTŐ

2*

19

SZEPESI

ATTILA

A kaukázusi versekből
TENGER
nem álmodtam soha a tengert
mikor kitárult
leguggoltam
kagylókért ástam az iszapban
néztem a rákok, gombszemét
s ahogy a turzásokon át
üres csigahéjak görögnek
a,ztán kiszöktem
éjszaka
mezítláb jártam a dünéket
•túl á~lámpák
fényudvarán
a bomló hús szagában
és hirtelen
felvihogott
Poszeidon
RIONI

"

'

'

kövek és uszadékfák közt lomha
masztodonok
• állnak örvénylő habokban a bivalyok
mozdulatlan ősbálványok évezrek óta
rekedten bődülnek a szálló
teliholdra
ÁLDOZAT
fönn a kolostortemplom
előtt
feketében
férfiak állnak az alkonyidő
csöndjében köztük alvó
csecsemőjét
mellére-szorítva
egy asszony
szél kuszálja haját arca ködbe merül
lengő köntöse omlik a földre
kőasztal lapján fellobban a máglya
rőten pattog a láng kései füst kavarog
tőrrel az oldalán hajlott vénember lép ki a körből
kezében hószín-tollú
kakas
felmutatja az égtájaknak a tűznek a szélnek
majd elmetszi nyakát
parázsló kőre lecsordul a vér
hull a fehér toll
venyige-lángba
füst kavarog az újszülöttnek áldozatul
,
hallgatag állnak az alkonyi
szikraesőben
feketében a férfiak és
köztük csecsemőjét mellére-szorítva
fehérben az asszony

KISS

DÉNES

Az idő tejfoga
1

Kihullt az idő tejfoga —
Még láttam madár villant
át a süvölvénykori
kerten
Elnyílt az ég kéksége
sugár havazott rám puhán
Nyár volt vagy tavász?
Tétova boldogságú béke
Vörhenyes őszi délután
2
Elvérzett virágok kertjében
jártam
Mintha valami roppant szájban
már csapódtak is össze a fogak
Az őszi napfény
üvegszilánkja
rastogott mintha homokot rágna
az Isten
Belefoglaltam
nevét
édesded-könnyes
káromkodásba

Hol késik ?
Hol késik
uralkodásom
holt apán süllyedt házon
kihűlt tűzhelyen elszállt füstön
aszott hazán rágott
gyümölcsön
tűnt nyarak villámán
jégverésén
kiürült kézfogás
tenyér-kérgén?
Ez az én uralkodásom
akárhogy csűröm
magyarázom
fújom fintorítom
mosolygom
ez az én fejedelmi
dolgom
jussom kincstáram rangom ékem
örökös
országveszejtésem!

DOBAIPÉTER

Sicilia, Castelmola, Veduta
Csontváry ú t j á n

A tenger zöld diszkosza zúg felém,
a strand, a playa kihív a vízre
hullámaival,
melyek majd kezdetük káoszába
visszatérnek
és csapásaik többé nem érnek partokat soha és sehol:
de hívnak, hogy én se mindig révekben
álljak,
mindig adott időt és küszöbös teret
figyelve,
hogy álmomból időre és térre ébredek-e
másnap,
a kérdés félelmével, hogy nem a semmire?,
ahol végleg és tényleg
megszabadulnak
a haláloktól és a jövők omegáitói az ifjú múltak.

Láva-medál, Stromboli szigetéről
Egy lány emlékére

Alakod, arcod, tagjaid hulláma,
vonásaid azúrja és szőkesége,
bordáid
lélegzet-pálmája
s lehajló hátad világos
kévéje:
élni, szeretni, nevetni, játszani hív, vezet,
mosolyod és komolyságod
evangéliumát
üzened messzeségembe is, mint közeli
augusztusát
az összes ősznek, a többi télnek, amit még megélek.
Fent a Kozmosz végtelen, kerengő
koszorúja:
az éjszakákon két játszó testet előre gyászol,
alakjaink és arcaink az ómegáig
azonosulva,
mert nem változók már és te sem változol.
Deltája lettél minden helyemnek, utamnak,
múltjaimnak,
ingaműve vagy egy bolyongó
súlynak:
lengése már végleg két véglet között marad,
holtpontjából visszaleng a súly, esésével feléd mutat.

Későn, ugyanott
Régi, kamaszkor-kezdeti
nyár,
idén is itt úszol alá a Tiszán.
Kilbótok könnyű aktja
fűz-lagúnák alvó vizén.
Egy régi strandon mahajnali homok,
nádasok, mólók,
Körös-torok,
álomra vont ladikpár körül forró kavics
és te is, ahogy egy ma megébredsz
akkori magunkra és azt a percet éled,
— évek és helyek nélkül is —
melynek jövőjét kívánod egyre,
de már csak múltja lesz az élet —
te is, velem,
örökre
víz-gyűrűzötten
hullámzik itt a tested és a testem.

Balti hajnal
A Balti-tenger virradati
ólom-érme
Hold-címerrel ragyog még északot és éjszakát,
de már hajók futnak ki hamvazó vizére,
fölhasítva alvó hullámok
sátortáborát.
Horgonyok szakadnak föl sziklás
mederből:
láncszemek szikrázva hoznak
mélyvíz-cseppeket
s ahogy a csillagok kvarca kiég az égről,
fehér pezsgéssel élednek
nyomdokvizek.
A tér még időtlen, de már egy másnap ez,
csak a horizont magánya mutatja még a tegnapot.
Az első sugarak vizekre-kivont
pengefénye
megragyog,
ahogy fénye szemednek, amikor láttad a szerelmet,
ahogy csapása pengédre egy másik pengének —
Azóta álmok mélyén bolyong a társad
s ahogy hullám hullámtól hullámot
elválaszt,
kint a jégazúr nyíltvizen, úgy tőle téged:
tengerévek.

SERFŐZŐ

SIMON

Kellett nekem!
Nem lakom nagy,
parasztlákodalomnyi
földeken,
pörge kiskonyhatetö
alatt,
ahová behallanám a szeleket,
ahogy szaglásszák a tájat.
Tekintetem
utca-lámpa
himbálja.
Arcomat
hajammal
függönyözöm el éjszakára.
Hozzá
szótlanodom
a vigasztalansághoz... . .
Széket
nyomorítok.
Füst pusztít szét
ajtóm mögött,
ahol elalszom,
ahol megvirradok.
i - ••'
Kellett
nekem
az
udvar-csirkegrundról,
lónyerítéssel
fölpántlikázott'
kazlak közül
a világba
kilopóznom!
Vissza se néznem
az otthoni égre, földre,
• amerre
madarakból
kis öregasszonyok
mentek,
s az árokban víz jajgatott, .
szomjazott a melegben: *
Kellett
nekem
fölnyergelni magam! .

S ha muszájból is,
hogy munkáért
járjam
az országot,
lábam kiengedni a kapuval!
S a magam,
s mások sorsáról,
hogy
meglakoltassák,
s rámszabaduljanak
a hántások,
kellett
nekem
szavaim
szólaltatnom!
S nem
megalázkodnom,
magam
vesztegetnem,
kellett
nekem
hitemért a Napba
fölmennem.
Ami lesz,
azért élnem.
Otthagynom a
félrebeszélőket.
A megelégedettség
pocakosaitól
borzadnom,
nem tisztelnem
őket.
Rákiabálnom
lélek-nyomorítókra,
litty-lotty
senkikre,
megbecstelenítőire
a
tisztességnek!
Hisz övék a jelen, jövő.
Tett, szó ellenük mit ér?
Magasra nekik nőnek a fák.
Keserűség
sötétéi,
s elszótlanodik a száj.

JÉKELY

ZOLTÁN

Vitnyédyné álma
Az autóbusz letett s én iránytvesztetten, törődötten vágtam neki az első
fénynek, melyet a sötét estében megpillantottam. Egy korcsma volt; kertje
alatt hömpölygött a megáradt Maros.
Szállást kértem.
Vitnyédy doktornéhoz utasítottak. Neve ismerősen csengett — bizakodva
dagasztottam a sarat háza felé.
Iszonyú sötétség, sár, kutyaszó, didergető éjszaka... Éhség és kimerültség
s a világ mostohaságának, Erdély elhagyottságának átérzése egy Maros menti,
sárba fúlt faluban... 1945 őszén jártunk; most egy éve itt, Észak-Erdély kapujában, tombolt a legvadabb háború; úton-útfélen romházak, katonasírok, tankromok. S az emberek még mindig úgy óvakodnak el egymás mellett országúton, falu piacán, mintha veszett kutyát kerülgetnének...
Végre megtaláltam a Vitnyédy portát s bezörgettem.
Némi huza-vona, körülményes bemutatkozás és enyhe családfakutatás árán
nemsokára egy szarvasagancsos előszobában találtam magam, szemtől szembe
a ház asszonyával.
— Hadd lássam hát, milyen ember lett magából! — állított Vitnyédyné a
belső szobából kiáradó fény elé, miközben ő a homályban maradt. Csak szikár,
csontos alakja, magasra fésült, dús ezüsthaja, keménycsontú orra és erőteljes
állkapcsa sejtette a hajdani delnőt, aki tán grófokkal és bárókkal táncolt a
megyebálakon. — Hadd lássam — folytatta —, kit választottam vömül ezelőtt
harminc esztendővel Kolozson, ahol együtt fürdőztünk az édesanyjával.
— Hogy-hogy? — lepődtem meg, de mindjárt meg is bántam, mert hirtelen bennem is derengeni kezdett valami, tán egy „infáns-szerelem" emléke, melyet oly mélyre süllyesztett a lélekben az idő, a sok környezetváltozás, hányattatás . . .
De már bent is voltam abban a szobában, melynek kiszűrődő fényében
ez a különös szembesülés éppenhogy lezajlott, s körülnéztem a mennyezet közepéről függő régi, bronz mintákkal ékes petróleumlámpa sugárkörében.
A lámpa alatt terített asztal: rajta két.csésze, néhány tányér, kenyér, szalonna s valami déli maradéknak tetsző ennivaló. A falon egy délceg, magyarruhás férfi nagyított fényképe, körülötte hervadt virágok és keskeny gyászszalag. Nagy pohárszék, empire komód és vitrin, egy fekhely, mely előtt jegesmedve tátogatja vörös torkát... Mintha mindezt, ugyanebben az összeállításban, láttam volna más otthonokban is, húsz-harminc évnek előtte, amikor még
ezek a dolgok az úri életmód és biztonságos polgári állandóság jelvényeinek
számítottak. Hogy manapság mit érnek s mit képviselnek — nem volt időm felmérni, mert a tágas ebédlőszoba leghomályosabb pontján, a kemencéhez támaszkodva, észrevettem egy magas termetű, fiatalos nőalakot. Bűbájosán mosolygott, de kezét háta mögött tartotta.
Már-már feléje indultam, hogy bemutatkozzam, amikor Vitnyédyné megragadta a kezemet s maga vitt eléje.
— A menyasszonya! — mondta s borzongatóan felkacagott. — Vilmuska,
adjon szépen kezet! Ez az úr a maga vőlegénye!
25

A kemencét támasztó nő idegesen összerázkódott, majd ínyét vicsorogva
megmutatta s elkezdett viháncolni, mintha a talpát csiklandoznák. Egy pillanatig kezemben éreztem nyirkos ujjait.
— Most pedig menjen szépen a konyhába és hozzon egy terítéket a vőlegényének. Mutassa meg, milyen ügyes nagylányom van nekem!
A vöröses arcbőrű, fehér szempillájú, tenyeres-talpas leány elszakadt a
kályhától s kuncogva, nyihorászva kivonult a homályba.
— Ezen is túlestünk! — telepedett le Vitnyédyné s engem is hellyel kínált.
— Bizony, szegényke beteg! Akkor, amikor Kolozson együtt játszottak volt a
homokban, még semmi baja nem volt. Aztán 16-ban, meneküléskor, lezuhant a
vágtató kocsiról... A fejére esett. Még beszélni is elfelejtett. Voltunk vele
Bécsben is, a legkitűnőbb gyermekgyógyásznál — senki se tudott rajta segíteni.
A Gondviselés úgy akarta, hogy a lelkem örökre az anyja mellett maradjon.
Szellemi fejlődése megállt azon a fokon, ahol akkor volt, amikor az a szerencsétlenség történt vele. Vilmuska ma is hároméves! A többiek, szépek, egészségesek, látja, mind itthagyták öreg anyjukat! A fiam hadbíró százados volt — ki
tudja él-e még? 44 őszén adott utoljára hírt magáról. A két kisebb leány Magyarorságon. Ez maradt meg nekem — de milyen áron! — s nehéz sóhajtással
zárta be. Majd kisvártatva hátranyúlt s a komód tetejéről vaskos fényképalbumot vett le, egy helyen felütötte s elém tette.
A kép, melyen mutatóujja megpihent, két kisgyermeket ábrázolt: a leányka
játékvedret lóbált a jobbjában, balja egy fehér szalmakalapos kisfiú kezet fogta,
kinek ostor volt a másik kezében. Magunkra ismertem, az „infáns-jegyespárra",
s elfacsarodott a szívem. De talán fölöslegesen: hátha magasabb hatalom rendeléséből nem adatott meg neki, hogy felnőttként vegyen részt e gyászos élet
dolgaiban! Nem volnék-e én is boldogabb, ha nem mint tudatos felnőtt kellene
érzékelnem a világ bántásait, s ha a jelenségeket úgy nézném, mint ő, a gyermeki értetlenség és viháncoló csodálkozás rózsás ősködéből?
Az ajtó halkan nyikordult s Vilmuska betopogott, kezében tálca, tányér és
csupor — de mintha egy idomított, szelíd állat tevékenykedett volna.
Az anyja leültette velem szemben. Kínált s én falatozni kezdtem. Azonban
Vilmuska semmi ételhez nem nyúlt, csak eszelős epekedéssel nézett-nézett énrám s néha felvinnyogott. Majd hirtelen odakapott a tányéromhoz s tartalmát
gyermeteg játszisággal az asztalra borította.
— Szégyellje meg magát! — kiáltott rá Vitnyédyné s ajtót mutatott. —
Vilmuska lesunyt fővel kullogott ki a homályba. — Néha még én se bírok vele.
Megszállja az ördög. Dührohamai vannak szegénykének, be kell hogy zárjam a
fáskamrába...
(S ezzel a nővel kell most nekem éjszakáznom egy fedél alatt!)
De semmi baj sem történt. Az éjszakát mély álomban töltöttem egy színes
üvegű verandán, bársonykeretű családi képek és 1910 tájáról való vadásztrófeák alatt.
Reggel harangszóra ébredtem. Pilláimról furcsa álom röppent el — utánakaptam s elfogtam: Vitnyédynével óriási virágok közt jártam, pipacs- és nősziromszerű csodák közt, omlatag kőfalú, régi kertben — de mihelyt hozzájuk
értem, szirmuk porráomlott, megsemmisült, s döbbenten kellett tudomásul vennem : üvegből valók, művirágok . . .
Anyám és Vitnyédyné füstbement tervét gyermekeik egybekeléséről mi
jelképezhetné találóbban, mint ez az álom?... Persze, jelenthetett valami mélyebbet, közösségibbet is, apáink és anyáink vágyainak és sok mindennek porrá
omlásáról, amiben bíztak és reménykedtek oly sok éven á t . . . Az álom, bármit
jelentett, szép volt, ha mégoly fájdalmas is; megülte szívemet, gyökeret eresztett.
26

Gyors cihelődés után így indultam el, hogy a reggeli autóbuszt el ne késsem. Vitnyédyné a kerti úton át, eltemetett rózsatövek közt a kapuig kísért.
A szíves fogadtatást, szállást még volt erőm elérzékenyedés nélkül megköszönni.
De aztán — amikor az alacsony, foghíjas léckerítés mentén haladva, a házra
visszanéztem, a ködön át megpillantottam egy ablakot. Vastag, durván tákolt
vasrácsa régi tömlöcökére emlékeztetett, s belülről ujjatlan hálóingből kinyúló
sovány, fehér kéz markolta-rángatta reménytelenül; és vinnyogó, nyüszítő hang
hallatszott, m a j d összefüggő jajveszékelés — de már akkor eltörött az én mécsesem is. És „menyasszonyomnak" könnyhullatva integettem búcsút, amíg látható volt a ház, s az a durva rács . . . De könyörgő sikoltozása még sokáig kísért
a ködben.

HEMMERT JÁNOS: VELENCEI PIAC
27

Egy moldvai csángó asszony történeteiből
Az alábbi írás: beszélgetések lejegyzése. Tehát nem íródott, nem is riportként
készült, csak úgy mondatódott, ahogy barátok között, ritka együttlétek alkalmával,
felidéződnek emlékek, megvillannak s kibomlanak történetek s gondolatok.
Ez a moldvai csángó asszony életkora szerint még mi vagyunk, mégis századokra visszanyúló gondolkodás-, érzelem- és hitvilága s drámai lelkülete minket m á r
csak a beleélés szintjén érint meg; megindultságot, szeretetet, különös esztétikai
gyönyörűséget érezve, hiszen ez az asszony: az alkotó és ő maga a mű.
Ami vele megtörténik, lehet a képzeletében akár, értékké válik elbeszéléseiben.
Bármilyen igazság: az ő igazsága; mások lelke: az ő s a j á t lelke. Mindent átereszt
magán, amit hall, lát, tapasztal — különös „paradicsomi" szenvedésben. Neki a világ
létezése és saját léte minden pillanatban élmény. Benne minden mélységekben játszódik: megtisztul és megtisztít. Lelkében nem zárul le semmi, mert mindenre emlékszik. Mint egy kiválasztott: méltó a szenvedésre.
Beszédét tudatosnak érzem: alkot. Nemcsak a szavakkal, de hangjával is, hiszen
ő eddig is mindent szavak által élt meg, érzékelt, s így is közvetít. Milyen hangon?
Néha a siratásén, néha az átok hangján. Aztán a ráolvasás vagy a tánc ritmusát
halljuk szavaiban; a motyogás, a könyörgés vagy a nagy csönd fölerősödő hangjait.
Érezni az élő szót.
Legszebb, legdrámaibb, amikor árvaságáról, sorsáról beszél. Itt most másféléket
közlök, de ezekből is kitetszik a közösség által kiérlelt nyelv és gondolkodás erőteljessége s az ő egyéni világának, magatartásának egyértelműsége. S mégtapasztalható
a szóbeliségben élők belső gazdagsága, lelki tágassága, sajátságos műveltsége.
Az első történet nagy csöndből indul s ágazik terebélyessé egyik gondolatból a
másikba jutva, de minden meginduló szólam végigvonul a történeten. „Jaj, Istenem,
Istenem, őröjz meg!" Hallgat s vár. Szinte felkészül és felkészít az odafigyelésre.
Eszébe jutott, ő most idegen országban van, az otthonára gondol. De a fogoly? „Vajon, annak milyen a szüve, hallja-e"? S már nemcsak önmaga érzéseiről beszél s a
hadifoglyokról, velünk is történik, már mi is benne vagyunk a történetben, egy eltemetett emlékű, hadifogságból hazatért férfi történetében.
Ami neki egyszer élmény volt, az is marad. Ö nem felidéz, nem elmesél valamit,
hanem újraél. Bármiről beszél: jelen idejűvé válik. Ezt szolgálja saját testi jelenléte,
a testet öltött szó, a hallható, már-már az alkotás szintjén való nyelvhasználata —
egy másik ember előtt. Mert ő nemcsak elbeszél, hanem közöl is. Gyakran s a j á t
maga felett is ítélkezve: „Be rossz kutya vagy, hogy kiordítod az életedet!"
ö t valójában hallgatni kellene. Ahogy egy ének még a legpontosabb lejegyzésben
sem él, a lényege kimarad, mert hangot felidézni lehet, de kitalálni nem.
MAROSI JÚLIA

FOGOLYÉLET, HALÁL, SIRATÁS
Jaj, Istenem, Istenem, őröjz meg!
Vajon, azok a foglyottak milyen szívvel töltötték el ott, ahol vannak? Nagy
dolog ez!
Te nem vagy megfogva, szabad vagy, mehetsz ide-tova, járkálhatsz. De mikor ő
tudja, be keserves messze van az ő hazájától. S gyermekei maradtak, s felesége m a radt. Vajon, annak milyen a szüve, hallja-e? Én egész képileg gondolkodom. Csudálkozom! Hogy-hogy nem bolondulnak meg, halija-e?
No, mert én nem vagyok, ugye, nem vagyok megfogva, mert mehetek akárhova,
s járkálhatok s minden, s jól vagyok. Igen. De csak gondolom: be messze vagyok.
28

Hát az a fogoly m e g . . . ki tudja, milyen messze van? S annak nem lehet többé
soha hazamenni. Mert annak gyászos napjai vannak, gyászos életje v a n . . . Azt lehet,
megengedték, hogy megházasodjanak ott, mint ahogy Oroszországban be sok van tőlünk bé, áhh! Ugye, lehet gyermeke avval az asszonyval; neki nem f á j a szüve, hogy
ő odahaza es . . . vajon, azok a másik gyermekei mit csinálnak? S szegénynek muszáj
megállni, mert ha nem engedik el!
Elrosszult a kötésekben — úgy mondom csak, így a paraszt fejemrdel — mért
nem egyeskedtek úgy a. társaságok, hogy az emberit adja vissza? Adja haza!
Sok epedett lélek! Sok.
S ne, az asszonyaik itthon nem tudják, élnek-e, nem t u d j á k . . . csak örökkétig
úgy vannak: mintha várandóban, mintha várandóban.
János, az apatársam — Istányómnak az apósa! Annak úgy volt, hallja-e: prizonyér, prizonyér. — Nálunk úgy mondják a foglyottaknak: prizonyér — úgy jő a
román beszédbe.
Nem jő az ember, nem jő az ember.
A nagy verekedés után nem sok időre H.-ba csináltak egy nagy emléktáblát,
hova mind reaírták, aki meghótt ekkor s ekkor s itt s itt, s őt Jánost es oda felírták.
Mikor megtudta a felesége s a gyermekei, hogy az ember halott, akkor ők temetést
csináltak neki: harangoztattak, misére mentek; keresztekre köttek, s bémentek búcsúval a cintoromba* . . . ami gúnyája, volt olyan, hogy tartották, mindenfélit elszórtak, hogy ne lássák: mindent odaadtak istennében.**
Hallja-e, hát nem sok időre hazajött, hazajött az ember. Hazaérkezett a mi
falunkba.
Az asszonya a folyóra volt mosni. S béfutott hozzá a hír — bémentek valakicsodák s megmondták: „Az urad jő, az urad jő!" ö nem hitte. De: „Jő az urad, s
jere, mert az urad jő." Akkor megindult át, keresztül a vasúton, kijött az országúiba, s az urával szembement: összetalálkoztak.
Olyan dolog v o l t . . . borzasztó. Nagy siratózás. Úgy siratóztak, nem tudom azt
m e g m o n d a n i . . . mint amikor meg van halva. Igen!
S akkor ők egyetemben mentek haza.
Nagy dolog volt, nagy dolog volt, hallja-e.
Szegények addig olyanok voltak, mint a rabok. Űgy dolgoztak, úgy dolgoztak,
mint a rabok. Mindenkinek. Egy ember hítta mára, kettő odament, más hítta, egy
odament; másik három tovament; s azok mind úgy dolgoztak, úgy dolgoztak szegénykék.
Most már az édesapjik kezdett dolgozni. Olyan dógos, kémén ember lett belőle
(azután is), hogy hazajött a fogságból. Nem úgy dolgozott az az ember! De mint a
méhecske, hallja. Nem annya gúnyát csinált az az ember bé a házba! Lehetetlen.
Annyi katrincát szőttek, ilyen rakás, így ne, fel. Soha azt nem mondta a feleséginek:
„Hát te ezt mért veszed meg, itt van elég!" Nem! „Végy, s csinálj, hogy legyen." —
Én ezt nem halltam soha az én emberemtől. Mennyi: annyi volt.
Ugye kellett dolgojzék, mert annak a sok gyermeknek kellett. Mert sok gyermeke volt, s többnyire mind leányok, csak egy fia. Volt Annája, Marikája, Erzsije,
Véronja — az én menyem — Katija; s a legküssebb: Ilonkája, ö aztán született,
hogy hazajött a fogságból. Mindenfélit az az ember úgy igazított abba az életbe.
Ki tudja, igazított azért is, hogy a leányocska kicsit hibásnak született. Igyekezett
annak a leánykájának, húzta a szíve, hogy dolgojzék.
De az a leánka es úgy dolgozik, úgy dolgozik, mint a gép. Ha térgyig érő hó
van, ha derékig érő hó van, ha nyárban, ha ess, ha sár, ha térgyig érő sár, ha tőti
nyakába az eső. Ügy dolgozik az a lány, nem es lehet kimondani. Semmi hibája, szép
leány, olyan szép leány, mint a virág. Csak ennyecske a lába, az ujjai épre nincsenek
• temetőbe.
** Isten nevében.
29

meg, s méges jól menyen, csak ilyen cipőt nem tud hordani, ilyen száratlant, örökké
szárasban jár. örökké. S méges úgy tud dolgozni az a leány, lehetetlen dolgozik.
Az Isten úgy adta, nincs mit csinálj: hibásnak adta.
De az édesanyjának a szívit el es tette. Ügy eltette az édesanyjának a szívit,
hogy annak az asszonynak annya kedve nincsen, h a l l j a - e . . . mint amikor a nap
örökké felhőben van! S örökké esőre való idő van: úgy búsulja, úgy búsulja. S mit
gondoltak? "Hogy bár annak a leánykának maradjon az életjén keresztül, ne kelljen
egyre se maradjon: varrógépet vettek neki, ha elmarad az. anyjától, legyen miből
éljen. Nagy örömben csinálták ezt a gyermeket s nem abba pusztul, abba pusztul az
asszony. Szegény beteg es, ez a reuma megvan benne: ez a hidegség, ez a kihűlés.
Elig tud menni a lábain. Még B.-ba es hordozták, de heába, mert belé van örökösödve a hideg, az a megfagyás, az a kihűlés. Igen, úgy kínlódik.
Szöllősük olyan van! Olyan borokat csinál az az ember, hogy borzasztó. Mind
ilyen nagy szemű. Annyi borokat csinál, hogy csuda. Húzta a szíve, hogy dolgojzék,
ne várja, fogyjon el, hanem tegyen örökké melléje. De szép!
Annak a gyermekinek ha disznópajta kellett, odament, megcsinálta. Annak a
gyermekinek ha egy hordója volt rossz, odament, megcsinálta. Annak a gyermekinek
ha favágója volt, hát fát vágott. Annak ha nem volt fája, elment az erdőbe, gyűjtött
s hozott. Ha az erdőbe nem ment, akkor az utak mellett azokat a nagy teméntelen
fákat vágták le, s ami megmaradt, hogy nem volt jó tekenyőnek, haszonfának, valaminek, addig kerülte a fészivel hosszúnap, hogy annya fát vágott belőle, hogy a
szekereknek így oldalfát tettek; megtöltötte, vitt annak, melyiket ismerte nyomorúságoskább nincsen, idegennek adott, magát kielégítette, olyan ember volt e z . . . ' Mi
csak kellett: egy tyúkpajtát, disznópajtát megcsinálni, egy házon segíteni, mindenen,
mindenen, olyan ember volt, hogy csuda.
Oroszországban, Isten tudja, a fenekes fenekiben ki t u d j a hol volt, s hogy volt.
Mondogatta: „Istenem, Istenem, mikor megláttam az útszint, ki von borulva egy
krumplicska, azt gondoltam neki, a legnagyobb jóságot teszen, s azt sem lehetett
felvenni." Hát! Foglyottak voltak! Ügy panaszkodott szegény; mit húzott ő, hol járt,
s mégsem volt része neki a párnáján meghaljon.
Van egy veje, melyikkel eljárt sántérokra dolgozni. S z ó v a l . . . itt kezdődik egy
munka: itt dolgozik, s más, s más, s úgy. Csináltak egy nagy magazint. Ha egy épületet akarnak csinálni, oda sok dógos kell. Volt Jánosnak nyugdíja, de ő jól bírta
magát, heába; ment s dolgozott, húzta a szíve, hogy dolgozzék. S ő ott leesett. Nem
esett messzinülebb három méternél; nem volt magasabb, ahonnan leesett, csak három méter magasságról, de az elég egy embernek lezuhanni a földre. Onnét őt felvették s bévitték B.-ba. Él két napot az ispotályban s kész.'
S még felvágták! Áhh! Felvágták egészen. Mindenit kivették belőle s aztán meggyúrták vattával az ispotályban. Gyermekei addig mentek, míg szuszogott. Fizettek
orvosoknak, adtak, hogy azt az ő fájdalmasságát enyhítsék valahogy, ne érejze, ne
fájjon neki. Mikor legelébb bémentek, még tudott szólani, de aztán már heába mentek hézzá. Csak halltuk, hogy meghótt. A fiam mindig mondja, megmondták az orvosok, semmi bizodalom benne, nagyon leesett, megütte itt a fejit, nem tudom még
mifélét. Szegény elveszett.
Hogy hazahozták, jaj, mi volt! Napos nap! Itthon nem olyan dolog volt! Hát a
világ nem nyugodott. Hogy zúgnak ezek a gépek, így zúgott a falu a siratózástól.
Örökké! Hova mentek, csak sírtak, csak sírtak. Nem ültek egy percet: s akkor mind
rea voltak borulva. Nem ültek öt percet: mind rea voltak omolva. Kimentek, nem
ültek húsz percet: esént* mind reá voltak búva. Húzták le onnét, húzták le onnét a
nyújtópadról. Húzták, úgy siratták, úgy siratták, hallja, borzasztó dolog volt. Egyebet
nem halltál csak:
„Jó édesapánk s jó tátikánk!
Édesapánk, tátikánk!
• ismét.
30

Ki segít immá münköt? Nem kellett es megmondjuk,
mikor megismerte, hogy nekünk valami nyomorúságunk van,
akkor abba a helybe jött s csinálta meg, v a j adott,
s örökké azt mondta, ne búsuljatok fiaim,
amíg ingem láttok, mert én réttatok* segítek,
amíg élek, örökké".
csak:
„Jó édesapánk, s édesapánk s é d e s a p á n k . . .
Mért nem kel föl, s ne üljön** ott,
s ne lássuk így!
Édesapánk, nézze meg, milyen puszta az életünk,
s édesapánk nézze meg, ami dolgokat végzett s viselt,
édesapánk keljen fel, s nézzen a munkájára,
s nézzen a dolgocskáira.
Ne szakajsza meg a szívünköt,
s keljen föl s keljen f ö l . . .
Jöjjön, menjünk el valamerre,
jöjjön, vigyük el valamerre.
Hogy tudott kend elmenni hazulról?
Mért tudott kend elmenni hazulról dolgozni?
Mert kendnek nem lett lenne muszáj, hogy menjen.
Mért tudott édesapánk..
Hogy nem hótt meg kend a párnáján?"
Hallja, olyan dolog volt! Még éjjel tizenkettőkor es siratták, még éjjel es! Borzasztó volt a dolog, hallja-e, borzasztó volt a dolog.
Mikor az ajtón bélépett az a leánka, akkor odament:
„Lelkem, édesapám, minek nem kel föl?
Lelkem, édesapám, mért nem sajnál meg ingemet?
Mért hagyott el maga átal, édesapám?
Keljen fel, s vegyen maga mellé,
Keljen fel, feküdjem maga mellé,
Keljen fel, feküdjem a maga helyibe!
Lelkem, édes jó tátikám!
Lelkem, édes jó édesapám!"
S akkor az egész, hallja-e? Mind readurrantak. Olyan dolog volt, csuda volt,
hallja-e? A világ nem tudott nyugodni. Nem tudtak! Úgy mentek-jöttek, mentekjöttek, mentek-jöttek. A falu úgy fremontálódott.*** Senki nem tudott otthon ülni.
Nem tudtál dolgozni!
S a templomnak a megyebírója volt, gondoskodott a templomban, takarított, ott
volt, amikor miséztek mindenfélével. Nem olyan ember volt!
Aztán mikor vitték temetni — nekünk van künn egy kápolnánk csinálva, ha
meleg van, nem mennek bé, s ha sok a világ, nem térnek bé a templomba —
akkor künn miséznek. Hallja-e, künn letették s prédikált a pap róla. Elvégzette az
imádságát a lábánál a pap, s azt mondta: „Vegyék fel, s vigyék bé a templomba,
mert ő érdemes, hogy a templomba bévigyék, ne künn follyon el a mise." S vették
fel. Dolog olyan! Mikor felemelték nem olyan sírás!
„Édesapácskánk, keljen fel, hát kend mostanig
nem így jött a templomba!
Eljött magától, a kend lábán!
Édesapám, édesapám, ne szakajsza meg a szívünket!
Keljen fel! Hol lássuk meg még?"
* maJtiaitoSc.
•• maradjon.
««» felgyulladt.
31

Ne, így, érti? Bévitték a templomba s misét mondott a pap, nagyon szépen prédikálta, szépen prédikálta. Áhh!
Olyan ember volt, hallja! Sok gyermeke volt, ahogy mondtam: Anna, Marika,
Erzsi, György, Kati, Véron — a menyem — s Ilona. Hét gyermeke volt.
A fiam hazajött Germániából, hozott neki borotát, hozott köveket a köszörüjihez,
mindenfélit, ami neki kellett. Jaj, Istenem, mikor azt kezdték siratni!:
„Édesapám, hazajött István,
hazajött a veje.
Hogy várta kend, hogy jöjjön haza.
Hozzon magának egy s mást.
Édesapám, egyszerre talált a kend veszélyével
neki a h a z a j ö v é s . . . "
Olyan dolog volt, úgy sírt a fiam, hallja, úgy sírtak! Mert nagyon jó ember volt.
Kicsit hirtelen ha megharagudt, igen, de mindcsak mind ellátott mindenfélit, abba
hiba nem volt. Érti? Nem olyan ember volt! Olyan jó ember volt, hogy lehetetlen jó.
Gyermekeit erősen segítette, még az idegeneket is. Még nem es tudom, hova miket
adott, hova adott, hova fizetett. Igen. Olyan ember volt. A jó Isten bocsássa meg a
bűnjeit. Vegye számát: méges hol hótt ő meg? Nem volt része a p á r n á j á n meghaljon.
Nem tudom mondani, hogy a gyermekemet megbántották még egy szócskával es.
Soha, soha! S nem tudom, hán esztendeje, hogy köztük élt. Van húsz. Soha nem
sértette meg, úgy szerette az én gyermekemet. Még jobban, mint az övéit. A vejei
közt legjobban a fiamat szerette. Mert ez a gyermek engedelmes volt, is utáhahajlott,
s meghallgatta. Akkor azt neki nagyon jó bénezte. Kiment az életjibe, mondattanul
es dolgozott neki. Odanyúlt akármihez, nem csinált kacagságot a dolgán.,
Egyszer az egyik veje a sokból, egy ötven kilós demizsánját tele megszedve
szőlőszemekvei — s szőlőszem kellett, hogy az megteljék —, földhöz ütte s otthagyta.
Nem voltak honn. Mind elfolyt az a d r á g a . . . s mégsem bántotta. S abba mi nádméz
kellett. Ügy elöntötte, mind darabba kapták meg azt a nagy teméntelen demizsánt,
úgy elöntötte. Még nem es szólott neki bár. Azért, hogy a leányának legyen jó. Meghagyta az egésznek, amikor idejő, nehogy előhojzátok; hagyjatok békét neki! Ha így
vitte rá az esze!
így csinált, ilyen jó ember volt. A jó Isten bocsássa meg a bűnjeit. Mind oda
kell menjünk.

FÉLKERESZTSÉG
Mikor megszültem Júzsikámat, akkor-azok a nők mellettem-azt mondták: „Még
állj meg!" — Én akkor erős voltam, nem voltam úgy elesve — mégmozdultam,
keljek fel.
— Állj meg! Még van egy!
S csak az agyamon így egy gondolat elment, s akkor azt mondtam magamban
csendesen: „legyen a jó Istennek az ő szerit akaratja, csak épkézlábak legyenek, n e m
búsulom".
Ügy elvitték, egyiket se láttam még három nap es. Nezem, egyik asszonynak es
viszik, másiknak es. Mondom: „Kész. Vaj mind a kettő hibás, v a j valamelyik, a
kettőből egyik, ezért nem hojzák ide hozzám."
Csak eljön a szóra,* s azt mondja rományul:
— Madam, elhozzuk neked a gyermekecskéket, mert meg kell szoptasd őköt.
— Hát mitőte várom, hogy hojzátok? Hát mért nem hojzátok ide? Azért nem
hojzátok: hibás kell legyen valamelyik. ,
— Nincs semmi hibája, megvan korrekt mindenféléje. Júzsikád, a legkisebbik
gyermekecske olyan szép gyermek, itt egy kicsi virágja van, ni, egy kicsi virágocskája; se nem csúf, semmi, mintha egy lapicska lenne, kicsit úgy tetszik. •
» nővér.
32

Ök nem hozták oda hamarébb, én nehogy meglobbanjak.
— Az semmi baj! Megvan-e két szeme, orra, szája — úgy ahogy illik — keze,
lába? Hát én azt nem búsulom, csak nekem ők úgy legyenek, ahogy kell.
— Ne, most hozzuk.
Mikor idehozták mind a kettőt, nem búsultam semmiként. Semmiként. Mikor
megláttam őket, olyan két szép kicsi gyermek, nem búsultam semmiként.
(Mért kellett volna búsulni?)
Mikor meglátod, kettőt odavisznek, valahogy valahogy... hallja-e, nem tudom,
hogy jő? Egy anyának két kicsikét odavisznek. Olyan siralmas, olyan fájdalmas.
V a l a h o g y . . . érti? Én olyan éffiún, két kicsikém. S nekem otthon egy falka!
No, ellátuk őket, visszavitték a két kicsi gyermeket.
Immá, most féltem, nehogy meghaljanak kereszteletlen. Volt pap nálunk, melyik
tudott nekünk magyarul prédikálni. Gyergyina. Az emberemnek mondtam, kérje
meg a pátert, hogy jöjjön fel, keresztelje meg a gyermekeket, mert félek, hogy immá
három-négynaposak, nehogy meghaljanak keresztületlen. Az én lelkem felel ugye,
mért nem gondoskodtam.
De addig is én őköt mindcsak megöntöttem. Meg! Félkeresztséget én reatettem,
hogy az én gyermekem nehogy meghaljon kereszteletlen, hogy örökké setétségbe
legyen az én kicsi gyermekem!
Félkeresztség olyan: vizet kértem, a kicsi gyermeket hanyatán fektettem, ruhácskáját levettem a fejiről, s keresztesen azt a vizet öntöttem így, így s így.
„Júzsika, én tégedet keresztellek az Atyának, a Fiúnak, a Szentlélek Istennek
nevében."
„Andriska, én tégedet keresztellek az Atyának, a Fiúnak, a Szentlélek Istennek
nevében."
Mind a két gyermekemet megöntöttem, hogyha megtalál halni, harangoznak s
eltemetik úgy, ahogy k e l l . . . ha félkeresztséget kap a gyermek. S hol van a kicsike,
sötétségben marad. Túl. Hát! Nekik világosságik soha sincs, melyik kereszteletlen
meghal! Örökké mind sötétségben vannak s sikolytnak.
Aztán feljött a páterünk, szegény, s a komák — a keresztapjik a kicsi gyermekeknek. Kivittek ingemet onnét, elvittek egy más kámerába, odahozták a gyermekecskéket.
Mikor béjött a páter, akkor azt mondta:
— Hogy van, Anna néni?
Ügy kezdtem sírni! Erőst.
— Jól, tisztelendő úr.
— Ne búsuljon, ne búsuljon semmit, mert a jó Isten megsegíti, s felneveli őköt.
Júzsikám, amelyik most legényem, ő a kicsikébb volt, az elébbceri, ő megmaradott.
Andriskám meghótt. Nagy, kemény, kövér gyermek. Egy esztendős s három hónapos s valami. Kórházban hótt meg: nagy forróság reájött egy miszre, s abból ő
meghótt.

FÖLDI S MENNYEI HATALOM BÜNTETÉSE
Meggondolhatjuk, hallja-e, mikor az a kicsike, hogy megszületik, s csak keresztséget kap s meghal, az is a purgatóriumba: a tűzbe kell repüljön, hogy az az anyai
bűn a testjiről leégjen; s úgy mejen átal a boldog menyországba. Le kell égni neki
— a lángon a keresztül kell ő repüljön, a lángon — az ártatlannak, mert bűnös tejet
szopott az anyjától. Ez így van, hallja-e! Akkor a nagy ember: a felnőtt ember még
merre legyen el?
Gondolja meg: hát kitől félünk mind ittegyen? Kitől félünk? Az országban.
A vezértől, ugye? Ha rosszat szóltál, ha rosszat csináltál, akkor neked
Hm? Hova teszen? hova teszen?
3 Tiszatái

Ugye az Úristen es. „Tőletek nem kérek vagyonságot, nem kérek dolgot, semmi
egyebet, csak dicsérjétek a szent nevemet, s imádkojzatok. Mind csak magatokért."
A jó Istennek egyeb semmi nem kell tőlünk, csak imádkojzunk tiszta szívből. Ne
sokat! Csak egy miatyánkot egy üdvözlégymáriát, egy töredelmességet... ha tiszta
szívből elmondtad, akkor azt a jó Isten erőst béveszi. Ha oda van a gondod héjzá,
amíg imádkozol. Nem veted a gondodat súba, csak héjzá. Akkor azt t u d j a meg mindenki: el nem veszeszt.
Na, így van ez itt es, hallja-e?
Nem félünk, mert a magas mennyégben van, nincsen köztünk, most nem csinál
rosszat, de lehet később egy olyant csap oda reád! Olyan csapást ad reád: egy nagy
betegséget, három-négy esztendőt, ötöt-hatot...
Mikor én kijártam volt az első rendben, az első útamban ide, Magyarországra,
hát egy ember — édesanyám szomszédja — tizennégy éve volt, hogy a hátáról nem
tudott megmozdulni, sem a kézit nem tudta felemelni, sem nem tudott beszélgetni.
Egy olyan szép öregember volt. Szemei tiszta kékek, mint a lenvirág.
Mikor édesanyámmal bémentünk az ajtón, akkor csak a szemit így vette, így ne.
Akkor azt mondja neki édesanyám:
— Ne, ez az én leányom. Romániából kijött héjzám.
De ő, az öregember — hallta! — csak így tudott válaszolni:
— Alala, ala, aalaaa, aa, a l a l a . . .
Csak így, hallja-e, csak így, hallja-e. „Értem, értem, hogy a te leányod, értem,
hogy jött onnan messziről héjzád, igen, ez a te leányod." De csak annyat tudott,
egyebet nem: „Alalaa, aaa l a l a a a . . . " Csak ennyit. S még élt sokat! Ahogy én elmentem, még nem tudom, hán esztendőt. Ügy! Az a lélek, hogy csak eddig volt ingben, így, innétől nem lehetett semmiben. S egy leánya gondoskodott rá. Kérdje meg
édesanyámat, ő megmondja, hány esztendőt élt így az öregember.
Így van, ahogy mondom magának!
Az ember amíg bírja magát, hallja-e, addig ő kell ügyeljen magára. A lelkire.
Hogy ne szaladkojzék el az Isten elől. Ne sikuljon el.
Jó a vígasság, jó a mulatság, jó a beszéd, jó a viccbeszéd, jó a menés, jó m i n denféle! De eszedbe kell jusson: hogy kinek a hatalma alatt vagy!
Ha úgy lenne, ne legyen lelkünk!
Az a lélek: aki neked zengést adott! Hogy beszélgetsz... hát honnét tudnál te
beszélgetni? — az a lélek mén a feleletre, hallja-e.
Ez a rohadt test, ez a kadavru, ahogy mondja a román beszéd, ez ez, ez lerohad, de ott túl szenved!
Egy asszony azt mondta: „Linka néni, mondja meg úgy a leányomnak, Erzsinek,
hogy amíg ő ingemet ki nem vált a szenvedésből, én nem tudok kiszabadulni. S
mondja meg úgy neki: vegye számát, s térjen, mert én ittegyen szenvedek, amíg ő
ide nem jő." így megálmodta, így megmondta neki álmában.
S a leánya még ma es él! S az anyja hány esztendeje meg van halva. Hát van
még negyven esztendeje is, hogy meghalt, érti-e. Ha nincs negyven, harmincnyolc
könnyen v a n . . . De most gondolja meg maga: akkortól! S a lánya még olyan erőben
van, hogy tudná őt a szenvedésiből kiváltani; olyan mint egy havas. Mink úgy
mondjuk, amelyik jó nagy, magas, kemény fehérnép: mint egy havas.
S ez az Erzsi erőst rosszféle volt. Sok életet rontott. A rosszféleség benne megvolt nagyon erőst.
Első emberitől elmaradott,* elment egy másik után.** Élt három esztendőt vele
s akkor meghótt az az ember es. Most annak a jussában maradott, az ő épületjiben,
mindenféliben. Olyan szőllőse van, mint innétől meginduljunk s bémenjünk a nagy
útba. Még ha hosszabb nem. Szép, nagy szöllős. Sok borokat csinál. Ű j főd es van
benne, veteményesföld es, m i n d e n . . .
• megözvegyült.
•• férjhezment.
34

Az én anyám testvérinek a leányának az urával es sokat élt. S akivel érte,
tudja-e?
Csuda, hogy nem élt volt Jánossal, az én apatársammal es, amelyikről mondám
az imént, hogy meghalt. Mert ez a János hozzá járt, s ahogy a katonaságát letöltötte: immá házasodni kell, i g e n . . . de az anyjáéknak másik kellett, aki lett a felesége. Az anyja elvitte Jánost a leányhoz, meg kellett mátkásodjék avval, de nem
evvel. Igen! S ő Jánost szerette, s Jánosnak es ez kellett lenne. S nem hagyták. Később férjhez ment, de nem szerette az emberit. János sem szerette azt, aki az anyjának kellett. Ki tudja, János mellett tán megbecsülte volna magát, de így?
S most az anyja várja Erzsit, hogy váltsa ki őt a szenvedésiből.
Hát a hótt megüzeni, ha neki nincs nyugodalma!

HÓTT ASSZONY ÜZENETE
Meghótt egy menyecske nálunk. Az ura katonának volt, s ő beteg, s beteg. Leányul is beteg volt, asszonyul, hogy ő férjhez ment, leszedte a betegség. Elvitték az
ispotályba. Küzsdött a halállal s kiszülte a gyermekét halála óráján. Nagy fájdalom,
nagy szüszakadás volt. Na, ezt a menyecskét eltemették.
S megálmodta őt ide bé a nagy út mellett egy asszony. Megtalálkoztam véle s
mondja:
— Néni Anna, hogy tudnék én beszélgetni Fazekas Anti néval? Ni, Erzsijét
hogyan álmodtam?
— Te, Marika, hogy álmodtad?
— Néni Anna! Annyi világ jött, sem lefelé nem tetszett a vége, sem felfelé nem
tetszett a vége, annya világ volt! Mind hóttak voltak! Amikor a kapum iránt értek,
akkor az kérdem: „Hova mentek, Erzsi"?
— Néni, megyünk a búcsúval, de úgy ihatnám, erőst kell nekem egy kis víz.
Mondja meg mámikámnak, hogy adjon nekem vizet.
— Te, Erzsike, kút van az udvarban s jere én merítek egyhamar s iszol.
— Nem lehet elmaradjak ettől a konvojtól, ettől a rakástól nem lehet elmaradjak, s Bálint Anna leánya is elöl van, az es kérte, eg; kicsi víz kéne neki. S néni,
Marika, mondja meg úgy édesanyámnak, van egy méter gyolcs s fél bétűrve a fehér
gúnyák közé, vegye ki, s a d j a oda valakinek istennében.
Én megtalálkoztam az asszonnyal hamarébb, mint Marika, s mondom neki: né,
komámasszony, így s" í g y . . . S akkor azt mondta nekem: „Isten fizesse meg, azt a
gyolcsot megkeresem".
S megkapták összetűrve a gúnyák között. A menyecske megvette, valamiért vette
volt, valami szándékval, s ő bétette a fehér gúnyák közé, s hogy ő meghótt, az ott
maradott.
Aztán istennében odaadták valakinek a gyolcsot.
Így megmondta! Akkor ez nem igaz?
Le kell szenvedjük a bűnjeinket!

3*

35

' 7jáj^LaJiiLoiiibJxLomáju}l

kujbatájjik

— lUxLékejt

VEKERDI LÁSZLÓ

Több figyelmet az értéknek!
Nehéz vitázni cikkel, melynek minden — vagy m a j d n e m minden — sorával lelkesen egyetért az ember. Az egyetértést pedig — régi tapasztalat — nem érdemes
leírni. Mit van mit tenni, fel kell ilyenkor fejteni egyetértésünk szálait, s megkeresni
az ellenkezés forrásait. Akár még félreértések árán is, mert tisztábban látás — régi
tapasztalat éz is — csakis ellenkezésből fakadhat.
Bakos István alaptézisét, tömören félreértve, a következőképpen fogalmazhatjuk
meg: lassan eltűnnek vidék és főváros hagyományos gazdasági, életmódbéli, sőt a k á r
kulturális különbségei, ettől azonban a kutatás, kivált a társadalomtudományi kutatás helyzete vidéken nem könnyebbedett. Ellenkezőleg. A lehetőségek fővárosi bővülésével még nőtt — kvantitative és kvalitative — az amúgy sem csekély szakadék.
Ebből azután logikusan következik a javasolt szervezéstudományi megoldás: élő
regionális centrumokat kell teremteni, elsősorban felsőoktatási intézmények, és ezentúl levéltárak, múzeumok, intézeti kutatóhelyek egyetemek köré rendeződő hierarchiájával. Ezeket a tanszéki központú laza „team"-eket és iskolákat azután hasznosan
egészíthetnék ki a „vidéki" könyvkiadás, folyóiratszerkesztés és egyéb kulturális tevékenységek „helyi" műhelyei. S egy efféle integrált kulturáis decentralizálásnak mellékesen az a haszna is lehetne, hogy versenyszellemet teremtene, s így megóvhatná a
nagy pesti szellemi műhelyeket az ellustulástól.
•
Igazságtalanság gazdag érvelést szikárrá soványítani, önmagában is félreértés. De
hadd tegyem meg, s nemcsak a vita kedvéért.
Vidéken nőttem föl, egy réges-régi alföldi város ősi kollégiumában. Fölsős gimnazista korunkban osztályfőnökünk (akinek tekintélyét — emberségén s daliás termetén túl — külön növelte szemünkben, hogy a helyi, köztiszteletben álló cigányprímásfamíliából származott) elvitt egyszer az egyetemre, az újsütetű i f j ú klasszika-filológus
professzor órájára. Befértünk bőven, hallgatója nem sok akadt. Nem emlékszem már,
miről beszélt, de arra igen, miről vallott: 1942 tavaszán magával sodró lobogással
hirdette, hogy ne ijedjünk meg a német gőgtől, vége felé tart az erőszak uralma, s
ha nehéz is, érdemes szembeszállani véle. Kinek-kinek ahogyan adatott. A felszabadulás után már többen hallgattuk; 1947 napsugárral teli tavaszán mindig egész kis
csapat kísérte, vidám leányok-fiúk a hosszú, fiatal hársakkal szegélyezett úton, városi
lakása felé. Többnyire ott is folytatódtak az órák, olykor késő esteiig, és egy pillanatra se lankadt soha az érdeklődés, hiszen a görög világ mindig tartogatott valami
újat, valami meglepőt, valami személy szerint reánk tartozót. Ott, előttünk, nekünk
és velünk fedezte fel, lelkesedve és lelkesedést ébresztve a görög gondolkozást. Az
érdeklődést azonban nem a téma keltette, hisz évekkel később ugyanezen az egyetemen ugyanezzel a fölfedező izgalommal hallgathattam egy egészen másféle, tartózkodóan előkelő professzor halk szavú és kimért előadásait, pedig ő csak olyasmikről
Hozzászólások Bakos István 1980. márciusi számunkban megjelent tanulmányához.
36

beszélt, mint a piramispálya lefutása vagy a gerincvelői reflexek természete. És egyáltalában nem csak ők voltak azon a vidéki egyetemen, akiket érdemes volt hallgatni; sorolhatnánk a mázsás gondolataiból jóféle kis kacagásokat gyúró pedagógust,
a felületek váratlan és ravasz nehézségeivel szemünk láttára birkózó matematikust,
a betegségek áttekinthetetlen zűrzavarában hetyke magabiztonsággal — ma is előttem utánozhatatlan bajuszpödörintése — tájékozódó belgyógyászt, a magyar parasztság sorsát velejében értő történészt, az anyag gyönyörű rendjétől lenyűgözött vegyészt, a magyar nyelv szabályait szikár szigorúsággal elemző nyelvészt, az atommagok titokzatos nyelvét faggató fizikust. S a többieket, majdnem mind. „Vidéki"
professzorok voltak? Professzorok voltak, a szó eredeti jelentése szerint: hitvallók.
, Emberi gyöngeségeikkel s hibáikkal együtt vagy ezek ellenére megszállottjai az ú j nak, a permanens fölfedezésnek. És ebben a kontextusban értelmét veszíti a „vidéki"
vagy „fővárosi" jelző. Más kontextusban viszont nem érdemes professzorokról és
kutatásról beszélni. Amíg egyetemi katedráinkat — kivált társadalomtudományi szakokon — vidéki s fővárosi egyetemeken egyaránt legalább fele részben töltik be nem
odavaló emberek (nyílt titok ez, bár nemigen illik beszélni róla), addig egyenesen
veszélyes lenne rájuk és alájuk szervezni a kutatásokat. Elég az, amit ők maguk alá
integrálnak.
De honnét vegyünk kellő számban katedrára méltó tudósokat? Pláne olyanokat,
akik tanszékük gondjain túl nyakukba vennék-vehetnék egy egész környék szakmájukba vágó kutatásainak gondozását? Most mérhető le igazán, milyen nagy baklövés
volt az Eötvös-kollégium föloszlatása!
Jelen hozzászóló soha nem kedvelte különösebben az Eötvös-kollégistákat. Tudományos fontoskodásukat nevetségesnek, fölényes alaposságukat ingerlőnek, előkelő
szellemességüket modorosnak, némelyikük társadalmi simulékonyságát gerinctelennek tartotta. Ámde ezek ellenére, vagy éppen így, micsoda középiskolai és egyetemi professzorokat nevelt a kollégium! Az ember utálhatta őket, ágálhatott is ellenük, de tudhatta: jelenlétük garantálja az értékek egészséges kiválogatódását ésnevelkedését. Az egykori Eötvös-kollégisták láthatatlan kollégiuma bámulátos precizitással gondoskodott a tudományos utánpótlás átlagának állandó emelkedéséről. És
nem föltétlenül vágta le az erősen kiugró tehetségeket. Mintha csak tudták volna —
tán tudták is —, hogy a statisztikai eloszlásokban a kimagasló eltérések emelhetik
leghatásosabban az átlagot, és csak az állandóan emelkedő átlagok garantálhatják a
nevelőmunka s a tőle elválaszthatatlan kutatómunka minőségét.
Az Eötvös ma még — utolsó pillanatban — tán újraéleszthető lenne. Még élnek
és épek utolsó mohikánjai, akik nevelőtanárokként közvetíthetnék a nagy hagyományokat, kiválogathatnák a fiatalabb nevelőtanár-gárdát. A diákok pedig hosszú — és
változatos! — külföldi tanulmányutakra mennének, ifjan de jól felkészülten, hisz
tanulmányút csak így ér valamit. Akkor aztán egy-másfél évtized a l a t t . . . de hagyjuk az álmokat, s különben is mi lesz addig? Marad minden a régiben? Ne áltassuk
magunkat, lényegében igen. A tudományos élet jelenlegi hierarchiáját túlságosan sok
személyes érdek rögzíti ahhoz, hogy szerkezetében és szervezetében komolyabb változás, vagy (Bakos Istvánnal saját kárunkon megtanulhattuk) akár csak enyhébb
kritikája elképzelhető lenne. Márpedig a szervezéstudomány eminensen praktikus
diszciplína, utópiák itt csak úgy érnek valamit, ha — mint egykor a Baconé — már
. meglevő eleven kezdeteket folytathatnak. Bakos István jó szervezőként igen jól tudja
ezt, tán ezért is épít már meglevő magokra: tanszékekre, kutatási főirányokra, posztgraduális képzésre, akadémiai fiókokra, kutatóbázisokra, tudományos egyesületekre.
De — és ez is a profi tudománypolitikusról árulkodik — kihagy a meglevő magokból és tényezőkből egy nagyon fontosat: az embert. Jól teszi különben, mert cikke
elvont szigorúságában így még jobban hangsúlyozza, hogy mennyire nem ismerjük a
társadalomtudományi kutatómunka aktív és szenvedő alanyát: a tanárt, a levéltárost,
a muzeológust, a néprajzost, a könyvtárost, a népművelőt. Ki tudja például, hogy a
XVIII. századi Debrecen művelődéséről szóló nélkülözhetetlen három munka gyakorlatilag olvashatatlan minikönyv alakjában jelent meg, mert a szerzőjüknek esak az
37

ilyeneket kiadó vállalathoz volt összeköttetése, másutt hiába házalt évekig? Ki tudja,
hogy a honi XVII. századi művelődés tán legfontosabb bio-bibliográfiai munkái
kéziratos formában s a szegedi egyetem nehezen hozzáférhető aktáiban jelennek
meg? Hány emberhez jutnak el a Somogyi Almanach és a Levéltári Évkönyv k ú t főket-kincseket sűrítő kötetei? És ki ismeri, ki ismeri el a szerkesztőt a magyar művelődés legnagyobbjaihoz tartozóként? S hol tartana a magyar szociográfia, ha föl
nem karolja a Forrás, s a Forrást Kecskemét? A tízkötetes Magyarország Történetének megjelent köteteiről ezidáig egyetlen helyen tartatott ankét, s mégcsak nem is
egyetemi székhelyen, hanem egy tanárképző főiskola tanszékén. Ahol különben — a
szomszédos nagyvárosból és a fővárosból odautazó történészek bevonásával — mintaszerűen eleven és izgalmas az oktatás, igencsak a legjobb az egész országban s min- *
denesetre az egyetlen, ahol csakugyan kísérleteznek valami újjal, érdekessel. Nem
kell tán külön mondanom, hogy a történelemtanítás látványos reformjait nem ők
tervezik. Igaz, még csak eszükbe se jutna soha, hogy ilyesmit igényeljenek. Nemrégiben egy kicsi városka nagyüzemében három író beszélgetett a munkásokkal írásról, munkáról, szülőföldről, emberségről. Szépen s közvetlenül, úgy ahogyan Kossuthvagy Fészek-klub esteken és a rádióban nem beszélgetnek soha. S még a közeli
nagyvárosban székelő folyóirat se mozdította füle botját se. Nemrég a Veszprém
megyei Tanács példás gonddal és ízléssel kiadta egy tudós folklorista sok évtizedes
eredeti népdalgyűjtését. Azt hihetné az ember, hogy a néprajz annyit emlegetett mai
„reneszánszában" sikerkönyv lett belőle. S még a szakemberek is alig figyeltek fel a
kivételesen szép s hasznos kicsi könyvre. Az ország kulturális és tudományos életének nagy része egyszerűen kívül esik figyelmünk lankadó fénycsóváin, bár gyanítja
az ember, hogy az elválasztás nem „vidéki" és „fővárosi" között húzódik. A fővárosban is elsikkadnak vagy senyvednek többre és jobbra használható értékek, az ügyeseknek viszont vidéken is „sikerül", illetve vidéken is többnyire az ügyeseknek sikerül. És ezen nem segíthet semmiféle „vidéki könyvkiadás", nem segíthetnek a vidéki
folyóiratok. (A fővárosiak — érthetően — nem is akarnak. A fővárosi folyóiratok
egyetlen valutája a siker.) De álljunk meg itt egy szóra, mert a vidéki, helyesebben
vidéken megjelenő folyóiratokkal olyan ponthoz érkeztünk, ahol erélyesen szembeszállanék Bakos Istvánnal. Nagy hiba, sőt jóvátehetetlen kár lenne ugyanis, ha ezek
fölött valamiféle, akár a legjobb értelemben vett „regionális szemlélet" uralkodna el.
Folyóiratot szerkeszteni nagyon nehéz, a jó szerkesztő sokkal ritkább a jó szerzőnél. Ebben többé-kevésbé mindenki egyetért, annál kevésbé azonban abban, hogy
ki írjon a folyóiratba? A helyiek, illetőleg a helyi szerzők egy része érthetően azt
szeretné, ha az „ő" lapjukat ők tölthetnék meg. Az ottani költők, írók, az egyetem
docensei és tanszemélyzete. Csakhogy a folyóirat legyen kulturális vagy tudományos
(a kettő között manapság különben • sokkal kisebb a különbség, mint hinni szokás)
merőben más műfaj, mint az újság. Hiszen a helyi újság létértelmét éppen helyi
érdekeltsége szabja meg, s nagyobb városokban, mint amilyen Budapest, tán még
egy helyi hetilapét is. De a legkisebb egység, ami egy valamirevaló folyóiratot eltarthat, az ország. A nagy pesti folyóiratok színvonalas unalmasságát nem utolsó sorban
éppen az okozza, hogy mindig ugyanazok a rangos fővárosi szerzők írnak bennük —
ugyanarról, másképpen. A „Tiszatáj" történelmi tette, hogy gyűjtőterületeként, hazájaként ismerte föl — és el — egész Kelet-Európát. Vajon ettől kevésbé „szegedi"?
Ellenkezőleg, éppen ezzel lett azzá, mert kifejezte a nagy Tisza-parti város jelentését
és jelentőségét. Eredendő és határok közé nem szorítható magyarságát. Jobban, mint
a proccos, kéttornyú „klebi-román" dóm s a bárhol megrendezhető szabadtéri játékok.
Lehetne vajon a Soproni Szemle tán egész Európa legjobb helytörténeti folyóirata, ha
mereven ragaszkodnának hozzá, hogy kizárólagosan soproniak szerkesszék és csak
helyi szerzők írjanak belé? Mert a helytörténet ugyan témájában helyi dolgokkal
foglalkozik, de eredményei az ország egészét érdeklik, s szemléletének a tudomány
országhatárok feletti távlataira kell nyílnia. A negyvenes évek végén két fiatal professzor Debrecenben matematikai folyóiratot indított. De eszük ágába se jutott m a gyarországi vagy pláne debreceni szerzőkkel megtölteni. Az irányt jelölték ki, s kér38

lelhetetlen szigorral ügyeltek a minőségre. És a Publicationes körül néhány év alatt
fölnőtt s a szerkesztő idő előtti haláláig virult a világszerte elismert „debreceni algebrai iskola". Ha tetszik, akkoriban a magyar matematikában Debrecen volt a „főváros" és Budapest a „vidék". Szójátéknak látszhat, de nem az: a kultúrában és tudományban „vidék" és „főváros" nem definiálható a regionális szemlélet (egyébként
is roppant kérdéses) kategóriái szerint, önmagában is hatalmas és sürgető tudományos (de távolról sem csak szociológiai!) föladat lenne, tisztázni végre ezeket a
fogalmakat.
A nyáron, szomszédos ország egyik egyetemi városában — nemigen nagyobb
Debrecennél vagy Pécsnél — meglátogattam a történelem professzorát. A műveit ismertem jól, egyik-másikat a „Tiszatáj" jóvoltából recenzeálhattam is. Tudtam hát,
hogy tudományos alaposságának, tudós találékonyságának, híres kombináló és szintetizáló készségének páratlan forrás- és irodalomismeret az aranyfedezete. Ám amikor a dombnak menő kicsi utcán egyszerű polgárházban álló lakásába beléptem,
földbe gyökeredzett a lábam. Könyvben, folyóiratban, xerox másolatokban ott volt
minden, amit hazája történetéhez tudni kellett. Barátom, híres ottani történész ő is,
huncut mosollyal nyugtázta meglepődésemet. Künn végét járta a hosszú szárazság
miatt régen várt zápor, benn a professzor felesége illatos teával kínált. A két történész valami tudományos apróságról csevegett. Nyugodtan, megfontoltan, derűsen,
nagy munkák jóleső terhétől élénken. Olyan egyszerűen és természetesen, ahogyan a
virágok nyílnak s a madarak énekelnek. Tudták, hogy mögöttük egy nagy, országos
könyvkiadó, amely értük s vélük dolgozik. És soha nem ellenük. Hogy kikacagtak
volna, ha megkérdezem: Uraim, maguk nem érzik vidéki kutatónak magukat?

GREZSA FERENC

Hová lett a tudós tanár?
Bakos István írása fontos témára irányítja a közfigyelmet: a társadalomtudományi
kutatások regionális fejlesztése, decentralizálása — persze bizonyos határokon belül,
amelyeket a személyi és tárgyi feltételek színvonalas biztosíthatósága, a társadalmi
és szakmai igények stb. jelölnek ki — szükséges, kívánatos és mihamarabb megoldandó feladat. Időszerű a probléma újabb felvetése: a hatvanas évek derekán meglódult fejlődés meglassúbbodásának esztendeit éljük. Megalakultak a vidéki akadémiai bizottságok, minden megyében létesült (legalább egy kar erejéig) felsőoktatási
intézmény, megerősödtek a helyi folyóiratok, tudományos társaságok, szinte mozgalommá vált a helytörténeti és a pedagógiai kutatás. Viszont nem tisztázódott kellőképp az ú j intézmények regionális szerepvállalása, tervszerű együttműködése, sőt a
decentralizáció bizonyos dekoncentrációt (szétaprózódást) is eredményezett.
Bakos reálisan méri fel a helyzetet, és sok megszívlelendő javaslatot tesz —
főleg a tudományszervezés és -irányítás tárgykörében, az országos településfejlesztési
koncepció nagyobb összefüggéseibe ágyazva — a vidéki tudományos élet további erősítésére. Gondolatmenetét, felvetéseit igazolva látjuk akkor is, ha nézőpontot váltunk,
s a problémát induktive szemléljük, reflexióinkat a vidéken élő kutató szemszögéből
fogalmazzuk meg.
Habár az elmúlt időben sok minden történt a vidéki tudományosság fejlesztéséért, vidéken kutatónak lenni ma is az átlagosnál nagyobb' közegellenállást, több
39

erőfeszítést s bizonytalanabb eredményt jelent. Kevesebb a státus, hiányosabb a
könyv- és levéltári gyűjtemény, fejletlenebb a kulturális környezet. A lehetőségek
szűkössége okán már a kiválasztódást is a képességek és a véletlen koordinációjaként
jellemezhetjük. Néhány gyakorlati esztendő ugyan előny a felsőoktatási intézmény
pályázatán, ám a középiskola ma (az általános iskoláról nem is beszélve) alkalmatlan
terep tudományos munka végzésére. Valamikor régen egész tudósnemzedékek nőttek
fel a gimnáziumok, reáliskolák katedráin. Jelenleg a kutatás szempontjából a középfokú oktatás inkább zsákutca, mint előiskola. A tehetséges pályakezdő előbb az elszigeteltség falaiba ütközik, aztán a differenciálatlan — az oktatás és nevelés magasabb feladatait alsóbbrendű tevékenységekkel ötvöző — munkában őrlődik. Magas az
óraszám, a tanárnak — hogy anyagi egzisztenciáját valamennyire is biztosíthassa —
rendszeresen kell túlóráznia. Az úgynevezett „tudós tanár" eszménye a múlté. A „nevelő tanár" kívánatosabb fogalmával hivatalosan is megtagadták, mintha a jó pedagógus munkájában nem a szakma volna a legfontosabb nevelőerő. Az egyre gyérebb
tudományos tevékenységet reprezentáló iskolai évkönyvek elsők között estek a szakmai igénytelenség áldozatául. Néhol már az oktató munka is olyannyira gépiessé
vált, hogy a továbbtanulási esélyt órán kívüli (tanfolyami, esetleg magán) tanítással
kell megpótolni. (Valamikor régen csak a bukdácsoló tanulókat volt szokás korrepetáltatni, most a tehetségesek se jutnak be egykönnyen jobb felsőoktatási intézménybe,
ha a szülők nem fogadnak melléjük korrepetitort. Tudomány és középfokú oktatás
szakadását egyébként jól példázza az I. osztályos gimnáziumi irodalomkönyv tragikomikus vitája.) A helyzetet úgy ábrázolhatjuk, mintha a front mögül leszakadt
volna a hátország. Vagy közelebbi sporthasonlattal élve: a magyar tudomány olyan
NB/I, amely mellett nincs szervezve se NB/II, se NB/III. A káderutánpótlás a célszerű piramisforma helyett kényszerűen szűk csatornákon át valósul meg.
A társadalomtudomány fejlődésének sajátossága (különösképp azon ágazatoké,
melyeket nemzeti tudományokként szoktak definiálni), hogy a szakosodás folyamataival egyidejűen erős integrációs törekvések is érvényesülnek benne. Fölé kell emelkednie a mozaikszerűség, a specializáció érdekeinek, tevékeny részt kell vállalnia a
nemzeti-népi tudat megképzéséből, formálásából. Sokoldalúsága, egysége, szintetizáló
szerepe nem rendelhető alá ugyanúgy a szelektív tudományfejlesztés szempontjainak,
mint például a népgazdaság igényeivel és teherbíró képességével közvetlenebb összefüggésben levő alkalmazott természettudomány. Itt a hasznosság oly gyorsasággal
nem realizálódik és kvantitatíve kevésbé mérhető, témaválasztás, praktikus szükséglet és tudományos eredmény között nincs oly pontos megfelelés, fontossági kapcsolat.
A téma sokszor csak alkalom, ürügy nagyobb gondolati összefüggések kifejtésére.
Viszont az általános műveltség e „luxusa" nélkül, az ideológia „fényűzése" híján a
legkorszerűbb szakismeret se válhat termelőerővé. A társadalomtudomány e sajátossága magyarázza a sokirányú támogatás szükségességét, a szélesebb kutatói és társadalmi bázis, a regionális-közösségi kötődés fontosságát. Mivel nincs minden-városban
egyetem, viszont mindenütt van társadalomkutatási feladat, a háttér, kiindulópont,
az alap csakis a középiskolai tanárság lehet. Persze, ha a tudós tanárok hagyományát
újra elevenné akarjuk tenni, jelszavakkal, deklarációkkal semmire se megyünk,
csakis konkrét és ösztönző intézkedésekkel. Puszta elvárások helyett rendszeres támogatással. így azt a tanárt, aki megszerezte a tudományos munkavégzés képességét
és készségét igazoló egyetemi doktori fokozatot, illetve publikációkkal tanúsítja, hogy
részt vesz valamely felsőoktatási intézmény vagy kutatóintézet tudományos programjában, kutatónap-kedvezményben kellene részesíteni, heti kötelező óraszámát
négy-öt órával csökkenteni, fizetésén pótlékkal is javítani. (Ma még a disszertáció
megvédésére se kap tanulmányi szabadságot.) Ki lehetne dolgozni az egyetemek és
főiskolák posztgraduális képzésének rendszerét, amely a legtehetségesebb végzett
hallgatók számára lehetővé tenné a tudományos kutatómunkát, a tanszékhez fűződő
kapcsolatok fennmaradását. Meg kellene szervezni a Középiskolai Tanárok Tudományos Egyesületét, amely fóruma lehetne a pedagógusok tudományos tevékenységének,
pályázatokat írna ki, szakmai tanulmányutakat támogatna, ösztönözni kellene a ta40

nárok publikációit tartalmazó iskolai évkönyvek megjelentetését, a pedagógusi státuson belül olyan szakmai hierarchia kialakítását, amely formálisan is elismerné a
tanárok tudományos felkészültségét és munkavégzését. Az oktatás se látná kárát.
A felsőoktatási intézményekben természetszerűen jobb a társadalomtudományi
kutatások káderhelyzete. A tudományos tevékenység — az oktató-nevelő munka és a
társadalmi-közéleti aktivitás mellett — munkaköri kötelezettség, amelynek teljesítésére átlagban heti két kutatónap áll rendelkezésre. (Egyetemen több, főiskolán kevesebb.) A hármas követelményrendszer alkalmazása azonban nem eléggé rugalmas, a
kedvezmények mértéke nincs összefüggésben a teljesítménnyel. Hatékonyabb lehetne
a kutatómunka, ha a munkaidő szerkezetét a publikációs tevékenység mennyisége és
minősége közvetlenebbül határozná meg. Gondot okoz az is, hogy a tudományos kutatásra fordítandó időkeretben a kelleténél nagyobb részt jelent a szervezési-adminisztratív feladatok ellátása. Sok a terv, a jelentés, az értekezlet, legalábbis a konkrét
kutatáshoz viszonyítva. Problémát okoz a társadalomtudományi kutatások bizonyos
szétforgácsoltsága. Kevés a példa a kooperációra, annál több az úgynevezett szabad
kapacitásra tervezett egyéni témák száma. Ez főképp az objektív adottságokból következik: egy történeti jellegű tanszéken gyakorta csak egy-két oktató jut egy korszakra, s a társtanszékek között alig van együttműködés. A tervek központi ajánlásra
bár, de induktíve készülnek, s az országos szintű szaktudományi egyeztetés legföljebb
utólagos észrevételekre, a legszembetűnőbb átfedések és hiányok konstatálására szorítkozik. Bakos az intézményi kapcsolatok fejlesztését a regionális kooperáció formájában javasolja. Hálózatot tervez egyetemi központtal, társ- és fiókintézményekkel,
csatlakozó kutatóhelyekkel. Elgondolásával — a részletekbe menő korrekciót most nem
számítva — egyet lehet érteni, ha az integrációs szervezet az egyetem universitasfunkciójából nő ki, s nem válik valamiféle intézmények közötti és fölötti mesterséges, bürokratikus képződménnyé, amely a koordinálás gondját ahelyett hogy megoldaná, csak sokszorozza. A regionális központnak magának kell megkeresnie sajátos
szerepét s kivívnia önállóságát. Ne legyen a fővárosnak másod-harmadrangú vidéki
tudományos lerakata, de az urbs ellenfeleként a provincializmus gyűjtőhelye se.
A vidéki társadalomkutató nem élhet meg Budapest könyv- és levéltárai, tudományos intézetei nélkül, s a tudomány se parcellázható föl tájegységenként. A regionális
kooperáció akkor töltheti be funkcióját, ha hídszerepet vállal a főváros és a vidék
tudományos élete közt. Eleven kapcsolatot létesít a központi irányítás és a régió, a
fővárosi és a vidéki tudományos műhelyek között. A különbségek kiegyenlítésén
munkálkodik, nem pedig kiélezésükön. Centralizáció és decentralizáció összhangján.

41

TÓTH BÉLA

Tiszajárás
V.

TARPA
Kósza eszem bugyraiban eddig úgy élt a kurucok egykori fővárosa, hogy ott Esze
Tamás utódai még tán most is tábori körülmények között, sátorokban laknak, jól
futó lovakat nyergelnek, s körülöttük kardok, dali pár pisztolyok. Rákóczi lobogója
kitűzve a főtérre: Pro Patria et Libertate! — fölirattal.
Kuruc rezervátumot nem képzeltem, de valami jelét szeretném látni, hogy a 277
évvel ezelőtt esett Rákóczi-felkelés legfőbb fészkében, a tíz évig tartó szabadságharc
egyik éltető forrásvidékén, Tarpán járok.
Központjában annak a tájéknak, amely fölnyúlt Munkácsnak, eljárt Érsekújvárnak, lement Szegednek, fölszaladt Bécs aljáig.
Nekünk már csak a legendák és a dalok adnak össze szépségesen fénylő selyemfonalakból font kuruc korú törékeny emlékképeket? „Te vagy a legény, Tyukodi
pajtás..."
Tarpa széles utcái emlékeznek. Ügy gondolom, a lótartáshoz, ökörhajtáshoz, hadvonuláshoz lépték ki nagy öbleit, seregfogadó tágasságát. A zömök, szögletes torony
nekem Esze Tamás két lábbal szétterpeszkedő, földön járó mivoltát idézi.
A házak, akár a szülőfalumban, újonnan pipiskednek, fölhajtva az utóbbi másfél
évtized lehetőségeiben csillapodó sok százados éhségtől. Hogy legyen födél a f e j ü k
fölött! De ne akármicsodás, hanem de olyan, amilyen még nem volt! Sátortetejű,
ikerablakos, redőnyös, kőborításos, betonlábú. Rácsos kapuzatú, a plafonig csempés
fürdőszobájú.
Otthon, Dombiratoson mondják: a pénz és a kivagyiság meggörbíti a házat! Mármár a hamis önérzetet, ami abban kunkorodik vissza, nyelvöltögetően csúfolódva,
hogyha egyik ember nyolcvansoros téglamagasságban rakatja ú j háza homlokzatát,
akkor a szomszéd elbontja a tavalyelőttit, s két sorral fölemelteti. Másképp talán
nem is bírna benne jóízűt aludni.
A mesék valóságában őrzött igazi szegényemberség, mikor a hároméves szalonnabőrt hatszor is belefőzik a paszulylevesbe, már úgy tűnik, az évszázados múlté.
Az én falumban az ú j házakkal rakott utcát Kezitcsókolom utcának nevezik,
mivel abban agyonistent mondani már nem is nagyon illik. S annyira f i n u m - f á n u mosak, hogy a papucsot is szivaccsal talpalják, mert csattog, és artézi kutat f ú r a t n a k
az udvarukba, hogy arra más ne járjon. Nem lehet őket megvetni érte. A rá valót
nem nyerték, nem örökölték, nem lopták, tizenhat órát dolgoznak érte naponta.
Innét a főtérről nem látom, vajon Tarpának akad-e kezitcsókolom utcája? Autó
autó hátán. Békés falusi élet forró nyár eleji napon. Magam kurucfogásban járok.
Hiszem, hogy itt élni kell valakiknek, akik gyűjtik, szedik az emlékeket, de annyira,
hogy szavuk nyomán megelevenedik az idő. Bár az előző falvakban nem sok reménnyel biztattak. Mondták, hogy élnek itt még törzsökös kuruc ivadékok, de tudalmukkal rég elment az idő hajója. Malomból készült kicsi tájházuk teli van eredeti
emléktárgyakkal, azok folyékonyan beszélnek az értőknek.
Benézek a kocsmába. Férfiemberek ülnek öblös korsók mellett. De itt még az is
nagy megmozdulásnak számít, ha egyik ember lábával v a k a r j a a másik lábát. Szórakozottan, talán maga sem veszi észre. Kezd félni bennem valami, hogy nem nagyon
44

állnak velem szóba. Amoda Csekén megsúgták Bakó Ferenc baromorvos nevét. Hogy
az gyűjtő ember. Igaz, az ősrégészet iránt érdeklődik, a mezolitikum rögeit őrli, de
ismeri a falut.
Fuldokló nem kap úgy a szalmaszál után, ahogy loholok Bakó Ferenc állatorvos
lakására. Nyikkanó kiskapujának zajára, látom az udvari épület ablakán át, leteszi
kanalát, kiáll a konyhaajtóba.
Állatorvosi idomítottság. Bajban való ember éjjel-nappal környékezheti házát, s
ha egy koszos malacot betegnek jelent, neki futnia kell. Rajtam messziről látja, hogy
nem ilyen járatban vagyok. Ismeri népét, mivel Gulács, Tivadar pár év óta beletagosodott Tarpába. Így a környéket is.
Mondom, mi járatban vagyok, s ő olyan természetesen fogadja magyarázkodásomat, mintha előre jeleztem volna jöttömet.
— Nem vagyok tarpai, de itt szolgálok több mint tíz éve. Népi kollégiumból hozott kuruc romantikával érkeztem, s egy év múlva le kellett számoljak vele. Később
a hiányérzet hajtott sorsuk, múltjuk megismerésére. Hogy hol is van bennük s meddig tart bennük a kuruc?
Tettem ezt nem csak a magam kedvére, hanem a fiaim gyönyörűségére.
Múltból hozott szokásaikat, indulataikat állattartásukból ismerem. Nem látványos. Az utolsó évekig kitartottak az igénytelen, rideg tartású szürke gulya mellett.
Az télen-nyáron kint lakott a mezőn. Vasárnaponként meglátogatták, beléjük nyomkodtak egy-két marék sót, aztán egy hétig feléjük sem gondoltak. Nem nyalatót
raktak ki, mert a szomszéd marhája is élt volna vele. Kézzel beléjük nyomkodták a
sót, s mehettek.
Egy Rákóczi előtt készült kimutatás szerint évente 700 tinó, ökör volt a birtokukban, miközben az egész falu mindössze két lóval dicsekedhetett. Gyakorlatiasságból ökörigával szívesebben szekereztek, mint lovassal. Nehéz talajú tájék ez, esős,
vizes esztendőben csak az ökör tudta kimozdítani a terheket. Ettől volt olyan nagy
becsületük. Szerették a borzdereseket, de azért tudtak a korral lépni, napjainkban
nagy kedvvel foglalkoznak a lapáj marhákkal.
A juhokat utálják, talán mert tartanak a mételytől. A lótól meg félnek egy kicsit.
Nem furcsa?
A kuruc hagyományú Gulács ma is első helyre teszi a lovat. Annyira szereti, a
kútágasok gémjeibe is belefaragtatja a lófejet. A tsz-ek már félvér vagy sodrott vérvonalú lovakat tartanak, nyugodt, intelligens állatokat. Száguldó lovakat, arabsokat,
török eredetű csilallikat, amiken a kuruc, ahogy olvashatjuk, 24 óra alatt húsz magyar mérföldet is megfutott (ez kitesz olyan 170 kilométert), mai ember a szemével
sem lát.
A Tiszától kilúgosodott, máig savanyú földjeinken még létezik a külterjes állattartás. Csak hát a tarpai már nem megy el gulyásnak, pásztornak. Az nem rang.
A cigányok pásztorolnak, és az is érdekes, hogy a puli nem fér össze velük. Ezért
inkább kuvasszal veszik körül magukat. Kanásznak is csak a cigány áll el. Ahol
azok is fölhagynak vele, ott megszűnik a csürhe. Marad az istállós tartás. Az idősebb
generáció még műveli, mivel abból pénzeli városba röpült fiatal utódjait. Az iskolák
végzős osztályai mind egy szálig elmennek más pályákra, más területekre. Fogy a
falu. Alig vagyunk négyezren.
Tarpa élete úgy folyik, ahogy ezer más mai magyar falué. Nem történik benne
semmi. A legnagyobb skandalum, ha a cigányokat döglopáson kapják. A cigány
megkívánja, fölássa a dögtemetőt, mert ahogy mondja, megunja örökkön a friss húst
rágni. Különben mostanában nincsenek nagy vészek, veszélyes hullások. Pestises,
gümőkóros, lépfenés pusztulás nincs. Az állati pestis meg különben sem árt az
embernek.
Az italozáshoz nagy lehetőségeket terem a környék. Szilvaszedéskor a gazdaságok harmadából kiadják a termést. Folyik a szesz. A tarpai hegy korszerű művelés
alatt hozza a nemes szőlőt, önti a szeszt. Csak meg kell inni. Nem is u t á l j á k . . .
Anyagiakban, úgy vélem, tízszer nagyobbat lépett a falu, mint szellemiekben. A ben43

nük levő kitűnő tulajdonságoknak szerintem csak egy töredékét viszik b e a tsz-be.
Otthon patikusi tisztaság, hízó marháiknak a körmét is kifaggyúzzák. A közösben
nem. Nem faggyúznak a kelleténél jobban.
A technika betörésével fölszabadult férfiakat elszívja Fehérgyarmat, Mátészalka,
Tiszaszalka. Itthon marad az asszonyi nép, de utánuk is jár a háztáji, aminek termése még szükséges az állattartáshoz. Ezek a mindennapok.
Magam, mint mondom, érkezésem csalódott indulatával kezdtem kirándulgatni a
falu múltjába. Foglalkozásomból, talán természetemből is adódik a közvetlenség.
Nekem megszólalnak a különben nem nagyon bizalmaskodó lakosok. A zárkózottságot is régről hozhatták. Magam a legdrágább kincseiket orvoslom, s egy-egy meggyógyult jószág fölötti örömükben megszólalnak. Legintimebb titkaikat is elsorolják,
időnként alig győzöm hallgatni.
Tudom, a hivatalos kutatók nagy része lotyogásnak tartja, amit a nép esze ilyen
messziségből őriz, beszél. Ám éppen mostanában nyomtatott cáfolatok is akadnak.
A népfront mozgolódásában pár éve megindult az intenzív hagyománygyűjtés. „Fordulj kedves lovam" című kötetük tanulságos olvasmányomul szolgál. A r r a biztat,
hogy két füllel figyeljem az emlékezőket. Történeti kútfőnek talán nem elsődleges,
amit őriznek, ismételnek, továbbadnak, mivel az idő nagy garádicsán, ami a csillagos
égig fölnyúlik, tudatuk gyakran eltéved. Kossuth korát könnyen összecserélik Rákócziéval, Bethlent Báthoryval, az osztrákot a törökkel, de a mondandóban kucorgó
ismeret mind igaz. Ez a könyv 154 falu emlékezetét foglalja magába. Teli van játékos tévedésekkel. Maga rákérdezett a lóra, de a tájkutatók is megfaggatták a lakosságot. Kérdésük úgy szólt: „Mit tud Rákóczi lováról?"
Legalább száz változatot előadnak. Fehér volt, Pávának hívták, í r j á k vagy h ú szan. Szürke volt, Hókának nevezték, leírták nyolcan. Sokak szerint a szürkét Rigónak hívták. Egy csoport hollófeketének tudja Rákóczi lovát, amelyik Pali névre hallgatott. De almásderesnek is írták néhányan, Petur nevűnek. Az emlékezők kavargásában volt Rákóczinak vasderes, pejszínű, meggypiros, tarka és sárga lova is. Az
utóbbiról futás közben leesett, sose ült aztán többet sárga lóra.
Tarpa, s ebben nincs ellentmondás, bár nem minden tekintetben emelkedett
anyagi létének szintjére, de emlékezni tud. Az említett könyvben ebből a faluból
ötvenen megszólalnak. Általános iskolások és idős korúak. Magam pedig olvastam,
hallottam, képzelem módjára beszélek, ha ez megfelel.
A falu neve a 13. századtól sokféle változatban íródik. Tudósok személynévből
eredeztetik, de az itteniek úgy vélik, hogy törpe szavunk rejtőzik benne. T a r p a törpe.
Az egykori falu kicsi szárazulat lehetett a Tisza szabad folyása, tápláló, védelmező vízkarjai között. Oklevelek ötszáz éven á t emlegetik, miközben hol Munkács
jobbágyközsége, hol az ecsedi vár tartozéka.
Terheitől, mivel eleven, dolgos, a maga akarata szerint élni kívánó nép lakta,
úgy próbált menekülni, hogy részt vett Bocskai, Thököly küzdelmeiben. Rákóczi idejében már erős, szabadságot kóstolt nép, amely számtalan bukás után a méginkább
nyakába zúdult adó, porció, tized, úrdolga terheitől akar Rákóczi zászlói alatt szabadulni.
Nehéz sorsuk sokoldalú élelmességet sajtolt ki belőlük. Ügy éltek, ahogy tudtak.
Tarpa környékét szép lábaserdők övezték, amelyből egy a faluközösség tulajdonában
zöldellt. Kenyérkeresetnek minősülő bognárkodás, zsindelyvágás, hordókészítés virágzik itt egy évszázadon át. Hordóikat ismerik országszerte, böcsülik, igénylik. Időnként az osztrák kamara által kivetett adóikat is tízezer számra menő hordódongákkal róják le, amit maguk gyártotta szekereiken fuvaroznak a kívánt szepességi helységekbe.
A Tisza nagy buzgalommal ügyködött körülöttük. Hol hozott, hol vitt. Leleménynyel tutajozták, hajózták. Erdélyből sót fuvaroztak a kincstári portusokba. De szálfát, félterméket, követ, hadianyagot hurcolásztak nagy hozzáértéssel és bátorsággal
folyójuk hátán. Kereskedőszellemüket a fejedelmek különböző vámmentességet je44

lentő szabadalomlevelekkel biztatták. Előkelő vásártartási joguk egy időben mezővárosi rangra emeli őket.
A Tisza közelsége, tanítása nem marad hiábavaló. A vizet sokféleképpen használják, s nemcsak országutat jelent a számukra, hanem ahol nagy kanyarulataiban
szögeket hagy a folyó, ott gazdagon termő dzsungel gyümölcsösök virulnak, szilva,
alma, körte és dió, amivel a tarpaiak élni tudnak. Nemcsak szedik a gyümölcsöt, de
termelni is tudják. Ügy vélem, a mai nagy gyümölcsöskultúra ebből a termelési
hagyományból táplálkozik.
Sok esztendő elment felettük, amikor gabonájukat az a víz vitte el, amelyik a
gyümölcsöt hozta. Ilyenkor a búzából köteles adóikat aszalványokkal fizették. Ha a
sorsuk kormányzása rájuk bízódik, boldogan megélnek. De a bőrüket lenyúzó mindenféle követelés a férfiakat a katonáskodás felé fordítja. Nem születtek ők mártírnak, hogy a hősi halál után epekedjenek, hiszen csak élni akartak. A katonáskodás
sokféle tehertől való szabadulást jelentett annak a családnak is, amelyikből legalább
egy fegyverforgató szolgált. Hanem a Rákóczit közvetlenül megelőző időszakban már
a katona is munkanélkülivé züllik. A török még itt van az évszázada elözönlött haza
földjén, bár ereje fogyatkozik, de a vele szembeni hadak is vékonyabbak. Az osztrák
uralkodó figyelmét az örökösödési háború foglalkoztatja. Lipótnak a spanyol trónra
fáj a szíve, de a franciák is szeretnének beleülni. Fenik a kardot egymás ellen. Az
osztrák császár csak fél szemmel figyeli a szarvára fogyott hold vergődését Magyarországon, csak akkor szisszen föl, amikor a szultán utolsó erejével Bécs ellen vonul.
Sok minden olyan fordulatot vesz, hogy a szélnek eresztett katonanép, a szegénylegények hadai immár szabadon kószálnak szerte a hazában. Egy falu, egy ház nem
ád biztos szállást nekik, betévőjük nincs, ha kell lopnak, rabolnak. Mivel katonai
fegyelemben jártasak, megkeresik egymást a zöld várak erdei vitézei, ahogy a vármegyei jelentések csúfolják őket. S ha csak csúfolnák. De perzekútorok hajszolják, a
váradi, eperjesi generálisok csapatai fogdossák, tömlöcözik, vesszőzik őket.
S a telkeikhez kapaszkodó jobbágyok sorsa még mindig tud rosszabbodni. Maga
Rákóczi írja a Vallomásokban: „A pogány zsarnok példáját utánozta a császári katonaságnak a pénz kizsarolásában követett eljárási módja, és ezt még bűnökkel tetőzte! Akik fizetni nem tudtak, azoknak meggyalázták feleségeiket, és a tartozás lerovása érdekében saját férjeiket kényszerítették, hogy őket odaengedjék, s azoknak
szeme láttára követték e l . . . "
Esze Tamás házas, telkes jobbágy létére ott bujdokol a szegénylegények félharamia, félkuruc tömegei között. Tisza járásban, sókereskedésben, fegyverforgatásban,
vár ácsi munkákban jártas. A föllegvára se kong üresen, ahogy harcostársai aranyoskodva emlegették Esze okosságát. írni, olvasni tudó, több nyelvet beszélő, okmánymásító ismereteit, szegényekkel tartó zenebonás elszántságát számon tartották, ezért
bíztak benne. Neve Kiss Albertével, Pap Jánoséval a vármegyei jelentések révén
eljut a bécsi udvarig. Mint hírhedt haramiavezért említett társaival együtt tőrbe
csalják, de amikor éppen kísérnék a kassai generális elé, ahol nem vár rá más, mint
a bitófa, talán nem véletlenül, kitör a hegyaljai fölkelés.
A regéci erdőkből alászálló szegénylegények déli tizenkét órakor a sátoraljaújhelyi vásárt vámoló császári katonaságot lekaszabolják, majd két ágra válva, csellel,
létrával beveszik Tokaj és Patak várát. A helyőrség felkoncolása után diadalmasan
kiáltják világgá: „Ütött immár a szabadulás órája."
Hetekig nagy türelmetlenséggel hívják, várják Thökölyt, hiszen az ő nevével, az
ő egykori katonáinak rutinjával tették eddigi sikeres foglalásaikat. De hát Thököly
messzi, az osztrák közeL
Rákóczi, fiatal házas idejét töltve itt vadászgatott a balsai erdejében. Hanem a
lázadás hírére nagy sietséggel szaladt császár gyámatyjának, Lipótnak számot adni
ártatlanságáról, miszerint neki a hegyaljai zendüléshez semmi köze. Minthogy nem
is volt. Hanem Rákóczinak akkor már sok jó oka akadt az önigazolásra. Lipót sohasem bízott az erdélyi fejedelmek lázadó vérű unokájában, de a vagyonára is vágyott.
Éppen ekkoriban akasztotta magára az Erdély fölötti impérium dekorációját is.
45

Rákóczi bűnei számát már az is szaporította, ha magyarországi várainak valamelyikében idejét múlatta ifjú feleségével. Pedig hites osztrák famíliából választott
grófnő volt az, csak éppen Lipót engedélyét nem kérték ki a házassághoz. Nem is
felejtették el neki. Szűkebb udvartartásában is császári besúgók mozogtak, akik
hamis és valós hírekkel szolgáltak megbízóiknak.
Amikor a félretájékoztatott főúr, Bercsényi és hozzá hasonló magyarok révén
megismeri hazája valódi sorsát, benne a magáét, kiutat csak a francia királlyal való
szövetségben látott. Aki harcban állt az osztrák uralkodóval a spanyol trón örökösödése miatt. Ez természetes szövetségesnek mutatkozott a magyarok szabadságküzdelmében.
Megbízhatónak vélt francia származású tisztet meneszt leveleivel a francia királyhoz. De a tiszt sok tízezer aranyért, birtokért, bárói rangért az osztrákoknak juttatja el Rákóczi levelét, s ennek birtokában a sárvári kastélyában éjnek évadján,
remegő feleségének szeme láttára veszik őrizetbe.
Kalandok sokaságán, s éppen a bécsújhelyi osztrák várparancsnok életet áldozó
bátorsága, felesége buzgalma révén szökhet ki börtönéből. Lengyelországban mint
hadmérnök és szerzetes, álruhákban bújkálva jut el a Munkácstól három napi járóföldre levő Ljubomirszki grófnő birtokára. Ott sincs valami nagy biztonságban, az
osztrákok a nyomában vannak.
Erősek, különösen azután, hogy Savoyai Jenő generális oly híresen kiporolta
Zentánál a törököt. A karlócai béke sok erejét fölszabadította az osztrák á r m á d i á nak. Eljött az idő, amikor az örökös tűzfészket jelentő zenebonás magyarokra is sort
lehet keríteni. Megtisztítani országunkat az adózást akadályozó tényezőktől, megbízhatatlanoktól.
A tisztítás szörnyű megtorlást jelentett. Igaz, a szegénylegények sem bánhattak
kesztyűs kézzel a várban talált katonasággal. Ledobálták a várfalakról vagy kedvükre valóan, karddal kaszabolták halálra őket. Működtették a pataki vár hírhedett
kaszakútját, amely napokig őrölte az eleven embereket, s vérük piros habjával szaladt a Bodrog a Tiszába, üzenetet közvetítve a lentieknek, hogy odafönt olyan történt, amihez segítség kellene! Segítség nem jött.
Beszéltem olyan bácsikával, Hányi Istvánnak hívták, akinek halász ősei a tápéi
Csupor nemzetség jobbágyaiként kerültek Tokajba, ö k ismertették meg az itteniekkel a gyalmos halászatot, meg azt a gyakorlati bölcsességet: ha nem vetsz, nem
aratsz! Azazhogy nemcsak halásztak, de ivadékot neveltek, évente vetették a Tiszába.
Suttogva mesélte, ahogy ősei hagyományozták rá, hogy amikor ismét az osztrák
ármádia kezére került a két vár, hát legkisebb fizetségül a kerékbetörés, lefejelés,
nyársba húzás járta.
Egy száraz, öreg kurucot úgy találtak karóba rántani, hogy nem halt meg. A f a lakon szaladó friss szelektől fölocsúdott. Az őrzésükre rendelt katonák pipáigattak
alattuk. Az öreg kuruc leszólt a hozzá legközelebb levőhöz: — Add föl fiam a pipádat a számba!
Nagy közömbösség lakott a mord katonák szívében, a megszólított mégis létrára
hágott, s a nyársas kuruc foga közé akasztotta füstölgő pipáját. Aztán egykedvűen
üldögélt, mintha aszalt szilvát őrizne. Egyszer aztán kiesett az öreg szájából a pipa.
Az őr sajnálta, hogy a kövön eltört a cserépből való.

46

FÉJA GÉZA

Taurinus István
Stieröxel István gyulafehérvári vikárius Morvából szakadt Magyarországra, a
humanizmus határokat nem ismerő sodra hozta. Nem látta közelről a Dózsa-forradalmat, de atmoszféráját annál mélyebbre szívta, a közvetlen szemlélőt többnyire
túlságosan lebilincseli az átélt valóság, illetve a történelmi valóság hozzáférhető
töredéke. Élménye közvetlenebb, de átfogó kép alkotására éppen annyival alkalmatlanabb is; az utóbbihoz távolság, távlat szükséges. Taurinus a távlatot nemcsak térben kapta meg (Gyulafehérvárt töltötte az időt a nagy tűz esztendejében), hanem
időben is: 1519-ben írta meg Stauromachiáját, a parasztháború latin nyelvű eposzát.
Taurinus—Stieröxel (magyarul bikaborjút jelent a neve) humanista írói működését a Stauromachiától eltekintve nem ismerjük, bizonyára helyi s alkalmi jelentőségű
lehetett. A Dózsa-ügyben azonban megérezte az eposzi időt, s már ez a felismerés is
hivatottsága mellett szól, hiszen a „korszellem" a parasztforradalmat társadalmi bűnüggyé próbálta süllyeszteni. Taurinus írói merészsége nemcsak a tárgyválasztásban
rendkívüli, de végig a költeményben az marad. Mai bírálói felróják, hogy nem bírta
magáévá tenni a nagy műeposzok szerkezetét, így a Stauromachiának nincsen főalakja, holott Taurinus hibáját írói erény menti, valóságérzéke magyarázza: a nemesi világ ugyancsak nem kínált vezető hőst, Dózsából pedig miként teremthetett
volna, hiszen még 1939-ben is szelíd intést kapott egy magyar író az akkor leghivatottabb történésztől azért, mert Dózsával hősként foglalkozott. Taurinus egyet cselekedhetett becsülettel ez időben: az uralkodó társadalmi szellembe csempészte a társadalmi valóságot, mert csak így biztosíthatta műve maradandóságát, saját személye
megmaradását nemkevésbé, ám az utóbbit nem róhatjuk föl, midőn egyáltalában
műve megmaradásáról volt szó. Nem kívánunk különös hősiességet tulajdonítani
Taurinusnak, de a megillető mértéket sem tagadhatjuk meg tőle. E tényeken mit
sem változtat, hogy művét Brandenburgi György őrgrófnak ajánlotta, György őrgróf
sötét vonásai mellett a főúri átlagnál emberségesebb volt jobbágyaihoz, s talán nem
véletlen, hogy Taurinus éppen annak a főúrnak ajánlotta művét, akinél különb társadalmi megértésre számíthatott.
Taurinus humanista költő volt, ugyancsak felhasználta a humanista irodalom
szokványos kellékeit. A történelmi kereszténység merev egyoldalúságba zárta az
istenfogalmat, ennek megfelelően szűkös és csonka életmagyarázatot adott, a klaszszikus mitológia az életmagyarázat eddigi s egyre nyugtalanítóbb hiányait egészítette
ki. Taurinus értéke azon fordul meg, hogy a humanisták megszokottá vált klasszikus
közhelyeit mennyire képes az ábrázolt valósághoz hajlítani, vagy legalábbis voltak-é
ilyen irányú törekvései? A kérdésre kedvező feleletet kell adnunk: a „hajlítás" sikerült, olykor szinte a görögség végzetszemléletének zordon erejét érezzük. A klasszikus
mitológiát Taurinus kiegészíti a reneszánsz kultúrában ugyancsak dívó asztrologikus
szemlélettel — a kor eleven fia volt: mélyre szívta a kor éltető elemeit.
Különös érdeme és érdekessége, hogy a parasztháborúban a gazdasági érdek
ütközését szemlélte. Azt bizonyítja ez, hogy a kor legjobbjaival állott vér s

rokonságban. A legnagyobb magyar humanista, Janus Pannonius a környezetnek az
emberre gyakorolt döntő hatásáról verselt, a karádi névtelen gazdasági mozgató erőt
fedezett fel az egyházi hatalom díszes palástja mögött, a prédikátor írók vállalták a
százados paraszti keservet, lírát hevítettek belőle. Nos, mi késztette merészen előresiető lépésekre még a humanista írókat is? Janus Pannoniust bizonyára eredendő
magyar valóságérzéke, „érzékisége", Taurinust pedig a kor atmoszférájának a forrósága, s nem közönséges írói hivatottságra vall, hogy e forróságot többre becsülte a
magasabb társadalmi vidékek zárt, tompított légkörénél.
Leginkább papi volta tette elfogulttá: Bakócz környezetében élt, s Bakócz szerepét fölötte töredékesen tárgyalja. Későbbi kéz húzta ki művéből a Bakócz szerepére
vonatkozó részeket, vagy maga Taurinus gyakorolt öncenzúrát? Már lehetetlenség
eldöntenünk. A költemény eleje jellegzetes torzó. Bakócz szinte főalaknak tetszik,
Rómából történő hazatérése, ünnepélyes fogadtatása eposzi bőséggel ömlik, azután
váratlanul szakadék következik: Bakócz ki sem hirdeti a keresztes hadba hívó pápai
bullát, s a nép mégis özönlik. Taurinus menti Bakóczot, el a k a r j a hárítani róla a
felelősséget, vagy későbbi kéz törölte ezt a részt? Mindegy, egyszerre sokadalomban,
történelmi áradás kellős közepében vagyunk, feltűnik Dózsa György, mintha ú j nap
hágott volna a magyar égre. Taurinus Dózsa e villanásszerű jelentkezésében ismét a
valóságot szolgálja; Dózsa csakugyan villámként tört be rendi történelmünkbe, melyben, mint mindig, megokolatlan biztonságérzet terpeszkedett.
Feltűnő, hogy Taurinus szerint is, Dózsa nem véletlenül sodródott a keresztes
had élére: „eljött az idő, amit eddig oly nehezen várt" — tehát a laikus vallásosság
óta mégis komoly népi-forradalmi készülődés folyt magyar honban? Taurinus Dózsa
lelkének „kuszáltságáról" ír, az uralkodó rend szemszögéből kitűnően jellemzi lelkiállapotát, a megmerevedett lelkiséggel szemben Dózsa valóban „kuszáitlelkű" volt.
Ezután Dózsa bőségesebb jellemzése következik: cégéres latornak ábrázolja, egyetlen
színe van Dózsa jellemzésére, a fekete; a költő szembetűnően „megadja a császárnak,
ami a császáré", de még az elfogult torzításon keresztül is egy-egy pillanatra felvillan Dózsa igazi arca. A költő sohasem tagadja meg magát, sötét tévedésén is átüt
valóságérzéke, ha igazi költő. Taurinus Dózsája komor, ravasz, nem igázza a szerelem, nem kötik családi kapcsolatok, az élet nyers áradása elragadta, s azóta is viaskodik a fene hullámokkal. Taurinus sötét jellemrajza sem hágy kétséget, hogy néphősről van szó, akit az élet durva erői öklöztek, aki „alul" volt, kinn a végeken, a
század borzalmainak nevelőiskolájában; aki valóban rettenetes, szükségszerűen borzalmas műre készült. A sötét jellemrajz nemcsak torzítja, hanem magyarázza és világítja is Dózsát; arról győz meg, hogy szerepére életének természete késztette és
készítette.
Taurinus humanista létére azonnal szónokoltatja Dózsát; a humanista jellemzés
elsősorban a szónoklatban és a levélben merült ki, ezt a két emberi megnyilatkozást
tartották legünnepélyesebbnek, egyszersmind legárulóbbnak. Taurinus azonban emellett olykor-olykor visszaérzett az epikus m ű f a j természetes alkatáig, a mélyebb
epikus jellemzéshez is értett. De maradjunk Dózsa beszédénél, melynek a szövege
ugyancsak meglepő. Ha összehasonlítjuk a beszéd előtt közölt Dózsa-jellemzéssel, az
ellentét szembeszökő. A jellemzésen erősen érezhető a szándékolt torzítás, az író t á r sadalmi környezetének a szemléletéhez igazodik, a beszéd azonban arról árulkodik,
hogy az író elfogultságán erőtt vett valami: a parasztforradalomból áradó elemi erő.
Most Dózsát beszélteti, és a beszédbe belevegyíti az igazabb Dózsa-élményt, azt, amit,
míg ő beszélt, semmiképpen sem mondhatott el. Az örökölt kiváltságokkal páncélozott rendekkel szemben felvillantja a parasztvezér sebhelyekkel díszített, kemény,
hősi katonatestét:
„Megvallom bizony én, nincs mód felhánynom atyáim címerét, rangját, diadalmakat ők nem arattak: ámde ha itt az idő s kívánja az ügy, mutatok fel lándzsát és
lobogót, pajzst és kardot buzogánnyal, sebhelyet is számost, mik testemet összemetélték. Ily címert nyertem verítékkel az önnön erőmből, s büszke vagyok rá, hogy
nevem ily címer nemesíti."
48

Dózsa ezután „választott népnek" mondja a parasztságot, ez is a laikus vallásosság százados visszhangja. A „keresztesség" a népben a laikus vallásosság zsarátnokát
szította fel. Taurinus különben, mint Szerémi György is, azt állítja, hogy Dózsa a
török ellen is akart indulni, tehát a polgárháborún túl vállalta az esedékes nemzeti
feladatot is, ha ez így van — s ugyan a Dózsa-ellenes humanistának miért ne hihetnénk, ha olykor éppen a parasztvezérről mond kedvező véleményt? —, akkor Dózsa
mindenképpen a század legnagyobb magyar nemzeti géniusza, ő a magyar reneszánsz
mély népi visszhangja.
Taurinus Dózsa-beszédje egyre meglepőbb: Dózsa azt bizonyítja, hogy a vezéri
méltóságnak visszaadta ősi értelmét, s rangját, azt a rangot, melyet ez a méltóság
egykor a természetes kiválasztódás útján nyert:
„Ám a parancs henye szó; példát adjon, ki vezérel: nélküle nincs tanulás, nincs
példa, tanítani sem tudsz. Rajta tehát,, társak, most rajta, kövessetek engem! Én
legelői járok, legelői az ezernyi veszélyben. Élen, elöl vonulok, én rontok a harcba
először. Hadd perzseljen a nap, hadd verjen a szél meg a zápor, és ha a mennykő
zúg, istennyila engem érjen. Fáradtságtokat könnyítse, hogy osztozom abban mindenkor magam is . . . "
Dózsa beszéde után némi mitológiai betét következik, majd a parasztháború „kitörését" ábrázolja Taurinus. Feltűnő, hogy a nemességet és a polgárságot is hadba
szólíttatja Dózsával, — a humanista író ismét azt állítja, hogy széles ölelésű nemzeti
gondolat lüktetett a „parasztkirályban". így volt-e? Az ellenséges érzületű kortárs
mindenesetre így tudta. De vajon mi szól Taurinus történelmi hitele mellett? Nyilván eposzának lépten-nyomon szembetűnő történelmi hűsége. A közelmúlt történetírói általában elfogadták mindazt, amit az egykorú írók a parasztság terhére állapítottak meg, de elvetették a parasztforradalom javára szolgáló följegyzéseiket. Módszerüket nem alkalmazhatjuk, éppen ezért hitelesnek tekintjük mindazt, amit Taurinus a parasztforradalom történeti céljairól mond. Dózsa ceglédi beszédének a hitelét
is kétségbe vonta a történelmi kritika, s főként azzal érvelt, hogy túlságosan fejlett
politikai gondolatok nyilatkoztak meg benne. A ceglédi beszédet az egykorú kútfők
valamennyien közlik, a szövegek fölötte hasonlítanak egymáshoz, tehát nyilván egy
előttünk ismeretlen ősszövegből táplálkoztak. Ezt az ősszöveget pedig csakis szemtanú
írhatta, ugyanis teljesen hihetetlen, hogy a humanista írók olyan beszédet agyaljanak
ki, amely Dózsa fejlett politikai tudatáról tanúskodik, hiszen Dózsa befeketítése volt
a céljuk. A humanisták legfennebb a maguk műveltségéből megfelelő díszítő elemeket csatoltak a beszéd ősszövegéhez — Taurinusnál tisztán látszik ez a folyamat: történelmi távlatot teremt a parasztháborúnak. Ám a ceglédi beszéd hitelének alapos
szellemtörténeti bizonysága is van: a laikus vallásosság jellegzetes társadalmi morálja
csendül belőle, a puritán morál felháborodása a vezető rétegek erkölcsi-emberi dekadenciája ellen.
A nagylaki csatát részletesen festi Taurinus, és nem hágy kétséget Dózsa személyi bátorsága s jeles hadvezéri képességei felől. Ellenben annál lesújtóbb képet
fest Csáki Miklós püspökről, aki fogságba jut, s gyáván rimánkodik életéért. Taurinus
nem feledkezik meg a forradalom messzire csapó hullámzásáról, de leghosszasabban
a gubacsi csatát írja le; ez érthető is, a nemesi had itten diadalt aratott. Taurinus
szerint a csata előtt a megrettent parasztság kegyelmet kért, az úri rend azonban
nem ismert irgalmat. Helyzetismeretére és tárgyilagosságára vall, hogy a király magatartását szembeállítja a bosszúért lihegő rendekével. II. Ulászló kegyelmet akart
adni a népnek, csupán a vezéreknek, elsősorban Mészáros Lőrincnek szánt halált, a
nemesség azonban a gubacsi foglyokon megkezdte a hóhérmunkát, hátborzongató
realizmussal .számol be erről a költő. Sorai irodalmunkban először éreztetik azt a
realizmust, mely valóban az élet szorongatott, megtörött testéből szakadt fel, s a
század prédikátor íróinál nagyszabású társadalomszemléletté növekedik.
Ezután már a temesvári csata következik. Taurinus szerint Zápolyai János meglepte a mulatozó parasztvezért, a sereg szétfutott, Dózsa azonban ennek ellenére bátran fölvette a harcot. A temesvári csata előzményeit nem tudjuk teljes biztonsággal
4 Tiszatáj

49

»

megállapítani. Szerémi szerint Zápolyai csellel verte meg a kereszteseket, valószínűleg tárgyalásokba bocsátkozott, s orvul csapott le. Olyan adataink is vannak, hogy a
Dózsához csatlakozott rác csapatok ellenforradalmi tevékenységet kezdtek a táborban.
Taurinus állítása a legvalószínűtlenebb, s arra szolgál, hogy a valóságot leplezze, ám
Dózsa formátuma mégis zászlóhajtásra készteti, a parasztvezér utolsó harca politikai,
katonai és erkölcsi töretlenségéről tanúskodik. Dózsa utolsó fohászkodása pedig
csaknem apoteózis:
„Tűröm, amit hoz a sors. Űgyis nagyokat cselekedtem: ím, Magyarországnak főrendéit én megaláztam. A haza zsarnokait én pusztítottam gyökerestül. Ésszel, erővel
ugyan ki haladt meg e pór viadalban? Érdemet, ennyi sokat mint én, más senki se
szerzett. Többet végeztem minthogy diadalmi menetben háromszor mennék Kapitólra
királyi rabokkal. Égen, amíg csillag, míg fű, kacagó lesz a földön, tengerben hullám
támad, s erdőn fa növekszik, fennmarad ám a nevem maradékra örökkön örökké."
Taurinus mondja, hogy Dózsa „természettől kiszabott ú t j á t megjárta" — méltóbb elismerést nem is mondhat. Dózsa halálát pedig naturalista színekkel ábrázolja,
ide kényszerítette az elvont világban kalandozó humanistát a magyar valóság: magához hajlította, e föld, e nép énekesévé avatta.
A gyulafehérvári vikárius természetesen nem hallgatja el az erdélyi eseményeket, ismét tárgyilagos: a váradi küzdelemben szavukat szegték a nemesek, de mentségükre hajtani kezdi a mitológiai gépezetet: az istenek akarták így. Majd ugyancsak
mitológiai engeszteléssel zárja költeményét.
Taurinus művének történelmi súlya kétségbevonhatatlan, a kor társadalmi atmoszféráját tökéletesebben adja a „nagy tűz" történetíróinál. Hiába elfogult főpap,
költő is, a költő pedig mindkét küzdő félnek a mélységébe világít. Taurinus annyira
költő volt, hogy helyenként kénytelen éreztetni Dózsa alakjának és történelmi vállalkozásának a nagyszerűségét.
Költői képességei jóval az átlagon felül állanak, leíró művészete helyenként elsőrangú, mind a nagy természet, mind a véres-sáros emberi kavargás keretei közé fér.
Nem volt túlságosan merész a mű anyagával szemben, az anyag túlságosan lenyűgözte, hiába alkalmaz humanista díszeket, hiába hajlik az uralkodó véleményhez, a
valóság körvonalai mindenütt átütnek. Taurinus fordulópont humanista irodalmunkban. A humanista irodalomba parancsoló hullámzással beárad a magyar XVI. század.
Taurinus ezért híd a XVI. század protestáns írói felé.
Békéscsabán,

1946. nov. 28—december

3.

GERGELY ANDRÁS

Széchenyi naplói
Aligha van manapság politikus vagy közéleti személyiség, aki naplóírásra vállalkoznék! Másfél évszázada viszont — és erről többnyire már a kortársak is tudtak —
nemcsak Széchenyi, hanem többek között Wesselényi, Kölcsey, Kossuth, Kemény is
feljegyezte magának a naponkénti történéseket. Magának? — tehetjük fel a kérdést,
s e kéziratok sorsa sejteti, hogy a politikusok naplóírása miért is sorvadt el: Széchenyi utolsó naplóköteteit Döblingben kobozták el, Kossuth feljegyzései periratokká
váltak, Kölcsey kéziratos másolatokban m á r ismert Országgyűlési Naplója csak 1848ban, a sajtószabadság kivívása után láthatott napvilágot, Wesselényi naplója teljességében mindmáig nem kerülhetett kiadásra. A naplóírás veszélyes irodalmi műfaj,
s éppen írója számára az, hiszen éltetője az őszinteség: az író nem tarthat távolságot
szövegétől, önmaga számára hitelesnek, más számára hihetőnek kell lennie. Élet és
irodalom ilyen azonossága bátorságot követel, de nemcsak a külső fenyegetettség
50

tudomásul vételében, hanem az önmagával történő erkölcsi szembenállás vállalásában is. Hányan ébrednének erkölcsi hibáikra vagy szellemük korlátozottságára, ha
naplóírásra kényszerülnének,
s naponta szembesülniük kellene önmagukkal, vagy
újra olvasva a már leírtakat: saját múltjukkal! Az önmagával történő szembenézés a
naplóíró igazi teherpróbája, s nem az írás napi penzuma, amire pedig a legtöbb
ember hivatkozik a naplóírás mellőzésekor vagy abbahagyásakor. A naplóírás megkezdése a személyiségfejlődés magas szintjét, igényes folytatása rendkívüli formátumú embert követel.
Széchenyi nem született naplóíró. 1814-ben elkezdett feljegyzései eleinte csípős
anekdotákat, pikáns társasági történeteket örökítenek meg. Naplójellegűvé csak később, első olaszországi, majd angliai útján válnak feljegyzései. Valószínűleg az utakat
is szorgalmazó apa kérésére, szüleinek beszámolandó, majd az ennek nyomán felébredő irodalmi ambícióitól indíttatva kezdi meg a rendszeres naplóírást. Az 1810-es
évek végén például párhuzamosan két naplót vezetett: saját, mindennapi feljegyzéseit is folytatta, és útinaplószerű, irodalmi igényű formában is feldolgozta élményeit,
azzal az alig titkolt szándékkal, hogy hazatérve, azokat sajtó alá rendezi.
Feljegyzései kezdettől nem korlátozódtak a látnivalókra; közötte olvasmányai,
saját gondolatai és ötletei is helyet kapnak. Az öntudat, a felelősségérzet ébredésével
párhuzamosan a napló tépelődéseket, önmarcangolásokat, gondolattöredékeket, elfojtott indulatokat temet magába. A naplóírás mindennapos penzumává válik, amely
nélkül nincs lezárása élete egy-egy vagy egynéhány napjának. A rendszeres naplóírás a személyiség egyensúly- és színvonaltartásának eszköze lesz. Az olvasó tehát
nem feledheti, hogy csak az eszközt tartja kezében: hiába a naplóműfaj bensőségessége, őszintesége, belső beszéd, monológjellege: az író, a teljes ember azért valójában
még itt is elrejtőzik előle — bár tagadhatatlan, hogy a legközelebb a naplókon keresztül lehet jutni Széchenyihez.
Bizonyos, hogy kezdetben csak saját maga számára készítette feljegyzéseit. Utazásai során felébredt irodalmi ambíciói állandósítják azután naplóírói szenvedélyét
— s amikor bejegyzései rendszerességgel és folytonossággal követték egymást, nem is
volt uruk többé: „Most pedig bezárlak naplóm, több esztendőre" — fogadkozik 1819
végén. Mégis, néhány nappal később, annak ürügyén, hogy egy ismerőse felkereste,
ú j r a terjedelmes feljegyzésekbe kezd: „Néhány nappal ezelőtt ezt a kis naplót hosszú
évekre be akartam zárni! Életem legérdekesebb napjait tartalmazza: és nem gondoltam, hogy toldhatnék hozzá még valami fontosat. Ámde ismét felmerült valami, ami
.öreg koromra hasznos lesz nekem." (1819. aug. 8.) Néhány hét múlva pedig már nem
is saját öregségére hivatkozva, hanem az utókornak címezve folytatja bejegyzéseit,
bár nagy hangsúllyal vállalja a m ű f a j diktálta szubjektivitást: „Életem legérdekesebb
eseményei vannak a jövendő számára naplómban feljegyezve. Kívülem mindenki
másnak egészen csekély jelentőségűek, nekem azonban emlékük kitörülhetetlen marad, még ha nem is kellemes. Érdekesebb annál, ami már megtörtént, többé már
nem eshetik velem idelent. Mert az, ami az ember lelkét kristályosítja, s úgyszólván
függetlenné teszi, még ha egész jelentéktelen körülmény volna is, minden bizonnyal
fontosabb, mint bármi más, amivel emberek és körülményék létezésünkbe befolyhatnak, amennyiben csak boldogságunk körülményeire, vagy fizikai örömeinkre és f á j dalmainkra vannak h a t á s s a l . . . az én élményeim is csak egyedül engem magamat
érdekelhetnek." (1819. nov. 15.) Az élmény Széchenyinél nem csupán történést, hanem személyiségét alakítóan megélt történést, más szóval értékelést jelent: „Mivelhogy naplómban elszórva több élményemet akarom feljegyezni, mindenütt alkalmam
lesz nézeteimet amellé állítani, amit tettem, mert hisz nem mindig tudtam a csábításoknak ellenállni, vagyis gyakran életelveimmel ellentétesen cselekedtem." Naplója
kifejezetten reflexív jellegű. Hiteles, más forrásokkal kontrollálható objektív események felemlítése csaknem mindenkor szubjektív, pillanatnyi hangulatot rögzítő értékeléssel párosul, s ez adja a napló izgalmasságát. Amikorra a napló kései olvasója
megismerkedik e rögzítési technikával, akkor, a későbbi években, éppen a kifejezetten tárgyszerű, csak az adatközlésre szorítkozó bejegyzés vált ki erőteljes hatást: az
4*

51

olvasó érzi, hogy roppant feszültségek és ellentmondások, benső szorongások tarthatták fogva az elmélkedésre-értékelésre oly szívesen vállalkozó naplóíró kezét!
Az évek múlásával, saját értékeinek kiismerésével és felismerésével Széchenyi
mindinkább tisztában van naplójának történeti és irodalmi értékeivel. Lassan-lassan
„kiszól" a naplóból, a naplóműfaj szabályait áthágva az utókorhoz intéz üzenetet, sőt
a naplóírás külső kényszerére is utal: „Boldog jövendő nemzedék! A miénknél nagyobb és általánosb tudástok türelmesebbé, szelídebbé, erényesebbé és következésképp boldogabbá tesz majd benneteket, mint mi vagyunk — fogadjátok szívesen
szürke eleitek egyikének üdvözletét, kit a mindenható Isten annyi belátással és világos gondolkodással áldott meg — amiért Néki mindörökké hálás marad —, hogy e
néhány szót már az 1825. esztendőben leírhatta, oly korban — hihetitek é, felvilágosultabb gyermekek? — melyben ezek a szavak a Szent Szövetség által őrültségként
elutasítva, engem abba a veszedelembe sodortak volna, hogy — ha el nem rejtem
őket — holdkórosnak nyilvánítanak, vagy mint valami szélhámost, börtönbe vetnek."
(1825. aug. 11.) Naplójához való viszonyának fejlődését' jól példázza, ahogyan maguknak a naplóköteteknek a sorsáról gondolkodott. Kezdetben elégetni kívánta azokat,
majd Wesselényit nevezte meg örökösül, végül szabad felhasználásra titkárára, Tasner Antalra hagyományozta, aki Széchenyi intenciói értelmében vélt cselekedni, amikor egyes részeket olvashatatlanná tett, s így adta csak át azokat az Akadémiának.
Az évek múlásával a napló Széchenyi számára munkaeszköz is lett. Lapozgatja,
hiszen adatok, időpontok, helyzetek újra pontosan felidéződnek hónapokkal később.
Részben itt adminisztrál: leveleket másol bele, műszaki adatokat rögzít. Tudjuk,
hogy Széchenyi nem egy alkalommal ismerőseinek — eljárását igazolandó — megmutatta a róluk vagy másokról szóló régebbi bejegyzéseket. Naplójának létezése
tehát nem volt titok. Kemény Zsigmond már 1850-ben, Széchenyi életében, nyilvánosan hivatkozott azokra, mint amelyekből Széchenyi politikája és lelkivilága megérthető lesz.
Az Akadémia páncéltermébe került és azóta is ott őrzött naplókéziratok a múlt
század nyolcvanas éveitől a kutatás rendelkezésére állottak, s 1925—1935 között teljes
szövegük kiadásra került. A naplók első olvasói, Kemény utalásának megfelelően,
információkat kerestek és találtak azokban, továbbá Széchenyi személyiségének, lelki
alkatának, esetleges betegségének titkát próbálták megfejteni. A napló azonban kifogott olvasóin. A kutatók írójukat illetően nem tudtak egyetértésre jutni. Az egyik
felfogás híveiből már a múlt század végén kialakult az a „pszichiátriai iskola", amely
éppen a naplókra támaszkodva bizonyította Széchenyi kórosnak tartott, az átlagtól
mindenképpen erőteljes eltéréseket mutató személyiségképét. Kétségtelen, Széchenyi^
csak a naplóírásban tudta kompenzálni keserűségeit, vélt és valóságos csalódásait.
Elkeseredései, sérelmei, önvádjai a naplószövegek jelentős részét alkotják. Széchenyi
ideges, érzékeny reagálásának sokszor megvannak az okai, reakciói azonban mégis
túlzottak, az okok a kiváltott hatással nincsenek arányban. Sűrűn előforduló öngyilkossági gondolatai, önvádjai — mindkettő egész életén végigkíséri! — a gyakori depressziós hangulatról tanúskodnak. Néha a „földi anyaghoz kötve" esendőnek, kiszolgáltatottnak érzi magát. „Én egy népet akarok ú j j á teremteni! Halálra nevettető —
ilyen gyarló létemre ilyen munkára vállalkozni." (1826. jan. 28.) „Vadásztam és 10
órán át ültem lovon. A vadászattól oly fáradt voltam, hogy még morális erőimet is
elvesztettem." (1826. márc. 15.) Máskor ellenkezőleg, a magasabb szférákba képzeli
magát. „Inkább a szellem világában élek — mint a valóságos földiben!" (1827. ápr. 3.)
Néha fizikálisan érzi magát rosszul, máskor úgy találja, hogy szenvedései erkölcsi
indíttatásúak.
Kiegyensúlyozatlan, beteg psziché bontakozik ki a napló lapjairól. Ama néhány
nagy betegségcsoport közül, amelyben a pszichiátria a kóros személyiségképeket
összefoglalóan leírja, kitapintható, hogy Széchenyi a psychosis
maniaco-depressiva
betege. A betegség csaknem valamennyi jellemző vonását fellelhetjük nála. A hypomániás vonások közül a gyors lényegmegragadás, bőbeszédűség, komikumérzék, az
önértékelés túlzásai, a túlzott mozgásaktivitás, feltűnő öltözködés, fokozott ösztönélet
(falánkságáról, érzékiségéről tett bejegyzései!); a depressziós fázisban a nyomott han52

gulat, munkájának, tevékenységének lebecsülése, az érzelemnélküliség kínos érzése,
az öngyilkossági gondolatok, önvádlásos doxazmák, alvászavar, hipochondria — mind,
mind feltűnik már a fiatal Széchenyinél is! Maga is utalt arra egy titkárához intézett
levelében: naplóiból látni fogja, „minő keserű érzelmeknek martaléka valék". De még
a nyilvánosságnak szánt művekben is tettenérhetjük érzelmi ingadozásait. A korai
művek inkább csak erőteljes hangulatokat közvetítenek, mint például a Hitelnek az
éjféli óraütés kiváltotta érzelmekről szóló irodalmi értékű sorai, a későbbiek már
nyomatékosan utalnak hangulatváltásainak irracionalitására: „Édeni kéjjel reppen
lelkemen keresztül ily szózat: „Epedésid nem holtakat illetnek, bús hangjaid nem
halotti zene, a jövendő lehet korod. Ó mennyei öröm! S íme sötétre borul szemeim
előtt az idők folyama megint, s őrült gyanánt, kínok és kéjek közt hányódva fogyasztom magamat, éltemnek nagyrésze bánat, a reménynek sugárjai vajmi gyéren öntnek
pályámra fényt." (Kelet Népe, 1841).
Ugyanakkor a „pszichiátriai iskolával" elsőként élesen szembeszálló Péterfy Jenő
joggal figyelmeztet arra, hogy egy pszichiátriai kézikönyv segítségével a legtöbb
romantikus írón — naplója alapján — kimutathatnánk egy-egy súlyos elmebajt. Péterfy kora irodalomtudományát megelőzve végeredményben arra figyelmeztet, hogy
a (napló-)szöveg külső és belső történései nem feltétlenül azonosak a valóságos élményekkel és eseményekkel, más szóval: a név szerinti valóságos író és a szöveg elmondója nem azonos. Széchenyi naplója tehát — szerzője-írója intencióitól függetlenül — irodalmi műalkotásként értelmezendő, vagyis mögöttes valóságára, amelyből
teremtődött, nem lehet közvetlenül következtetni.
Ha elfogadjuk, hogy egy szöveg jellegét végső soron csak a befogadói oldal felől
határozhatjuk meg (vagyis úgy, hogy miként, ,¡minek" olvassa azt az olvasó), akkor
— leszámítva most az intimitásokra kíváncsiskodók bizonyára nem jelentéktelen
táborát — leghelyesebb, ha a naplót olyan műalkotásnak tekintjük, amely tulajdonképpen egy belső beszéd rögzítése. Sőtér István bevezető esszéjében arra utal, hogy
a napló „a modern regény belső monológjához áll legközelebb, úgy, ahogyan az
Joyce óta vált hagyományossá". S joggal teszi hozzá: „ez a belső monológ azonban
műfajilag mégis inkább: elmélkedés!" A napló kimagasló irodalmi értékű részei az
1830 előtti évek összefüggő fejtegetései, míg a későbbi évek naplójegyzéseinek egy
jóval tágabb kontextus, a mögötte felsejlő életsors és a mögötte felsejlő ország sorsa
teremt drámaiságot. Mi mindent tud itt már, körülbelül 1840-től, de különösen
1848-tól a naplón kívül álló olvasó! A valós történelmi értékrend ismerete és a napló
meghökkentően rövid vagy indokolatlanul hosszú bejegyzései közötti aránytalanság
segít átélni, hogy mennyire más a történelmet alkotni-megélni, mint megérteniátélni. (A naplójegyzetek jó része tehát egy tájékozatlan, például külföldi olvasó számára nem fog élményt jelenteni. Hiszen ha valaki nem tudja, hogy Széchenyi 1825.
november 3-án tette nevezetes felajánlását a Magyar Tudományos Akadémia megalapítására, miért is találni rendkívülinek e nap rutinjellegű bejegyzését: „a kerületi
ülésen beszéltem; minden honfitársamat ellenségemmé tettem". Persze, a hazai olvasó tájékoztatására sem ártott volna némileg több gondot fordítani a tízezreknek
szánt kiadványban. A szűken adagolt jegyzetek zöme ugyanis csak a szöveg jelentését segít megérteni, jelentőségét már kevésbé.)
A napló és írója, történelem és napló, személyiség és történelem három eltérő
feszültségerejű pólust és antipólust alkot, amelyet a később élő nemzedékek újra és
ú j r a igyekeznek egységes mágneses mezőként értelmezni. Az értelmezések néha a leegyszerűsítéseket sem kerülték el. Volt, akinél a naplóíró azonosíttatott a teljes emberrel, máskor a történelem, a változtatni-alakítani akart nemzet állt engedetlen
gyermekként szemben a változatlan és normaként szolgáló szobor-Széchenyivel. E három tényezőnek; a történelemnek, Széchenyinek és naplójának együttes értelmezése,
ellentmondásmentes vonatkoztatási rendszerének kialakítása roppant nehéz, sőt a
maga teljességében elvégezhetetlen feladat. Hiszen a jelzett mágneses mezők egymást
tartalmazzák, egymástól nem különíthetők el. Mi Széchenyi ellenfele, Metternich nélkül? S viszonyíthatjuk-e magához az államkancellárhoz a naplóban róla kialakított
53

képet? És Széchenyi vajon nem formálta-e akaratlanul is az élő Metternichet, amellett, hogy naplójában is ránk hagyta az egyik markáns portrét a birodalom irányítójáról? Egy másik jellemző konkrét példát említve: Széchenyi egyszer, társaságban
találkozik Humboldt Sándorral, a híres német földrajztudóssal, aki őt — naplója
szerint — neveletlen és piszkos útikísérő-görögtanárára, Landschulzra emlékeztette.
Ki merné eldönteni, hogy Széchenyi szubjektivitásán, vagy valóban Humboldt akkori
néhány órai megjelenésén, viselkedésén alapult az ítélet? S ha valaki bizonyítani
tudná Széchenyi elfogultságát, még eldöntetlen a nehezebb kérdés: nem értékesebb-e
(egy naplóban) ez a teremtő, valóságalkotó szubjektivitás? És e kérdések sokezerszer
várnának megfejtésre, értékelésre. Hiszen a napló — nyilvánosságnak szánt műveivel
ellentétben — nem a közvélemény-formálás, nemzetnevelés eszköze volt, hanem
saját személyiségének alakításáé. A naplóírás Széchenyi lelki egyensúlya fenntartásának eszköze. 1848 őszén is az a tény sietteti teljes lelki összeomlását, hogy Döblingbe
nem vitte magával naplóköteteit.
Mindeddig egyetlen pólus, a naplószöveg megközelítési nehézségeit érzékeltettük.
Mondanunk sem kell, hogy a „történelem" és „Széchenyi" fogalmakkal jelölt valóságszférák sem egyebek végső soron a számunkra, mint fennmaradt szövegek: források
a múltból, Széchenyitől, Széchenyiről. Tehát megismerésük sem történhet más eszközökkel, mint a nyelvi rekonstrukción, a forráskritikán és a hitelesként megállapított
szövegek értelmezésén keresztül.
Széchenyi maga is tudatosan megküzdött a kifejezés nyelv által kijelölt börtönfalaival. 1814-ben számára természetes és kézenfekvő, hogy német nyelven ír. (Bár
azon lehet tűnődni, hogy a kezdetnél miért nem a franciát választotta.) 1848-ban
már mindenünnen „átüt" a magyar nyelvi háttér, esetenként már csak a megszokás
kényszere fogalmaztatja németül a sorokat — s a Nagy Magyar Szatíra ismeretében
joggal állíthatjuk, hogy a tíz év múltán újrakezdett döblingi napló német nyelve
mór csak a titkosrendőrségnek tett gesztus. Széchenyi éppen annak folytán, hogy
több nyelven ki tudta magát fejezni, érzékelte, hogy a kifejezés eszköze, a nyelv,
milyen határokat szab magának az önkifejezésnek. „A legtöbb b a j a világon onnan
származik, hogy az emberek nem értik egymást. Én még soha életemben nem láttam
oly tiszta és világos írást, melyet ne lehetett volna különféle módon értelmezni. És ez
a nyelv tökéletlenségéből származik. Mert egyik nyelv sem alkalmas arra, hogy tisztán és határozottan fejezzük ki, amit mondani akarunk, és amit érzünk." (1825. nov.
15.) Széchenyinek a kifejezésért folytatott nyelvi birkózása, bármelyik nyelven is
folytatta, bámulatos — s a napló magyarra átültetői, Jékely Zoltán és Győrffy
Miklós sikerrel tudják ezt érzékeltetni — s ez fontosabb és jelentősebb, mint az a néhány
tárgyi félreértelmezés, amely felbukkan a hatalmas, az eredeti egyharmadát (de az
1830 utáni naplók többségét) kitevő szövegben.
A különböző objektív és szubjektív valóságszegmentumokat számunkra megközelítően közvetítő szövegek értelmezése közvetlenül még nem történeti, hanem nyelviirodalmi szintű vizsgálódás. A történész az idő dimenziójának bevonására is kényszerül, s a fent említett értelmezési feladat elvégzése ezzel tovább nehezül: egyetlen,
szűk időhatárok közé szorítható szöveg — például könyv, cikk, levél, irat — ellentmondásmentes interpretálása sem könnyű, de megoldhatónak látszó feladat. Széchenyi naplói azonban, kisebb-nagyobb megszakításokkal, csaknem fél évszázadon keresztül íródtak! S párhuzamosan a „történelem" (környezet) és „Széchenyi" (személyiség) fogalmaival jelzett, a valóságban ma már csak értelmezendő szövegeken keresztül létező valóságdarabok is az időnek alávetettek. Értelmezésünk „tökéletes"
csak akkor lehet, ha minden időpillanatban metszetet készítünk, folyvást megrajzoljuk a három folytonosan mozgó pont között a változó alakú háromszöget. Milliónyi
ilyen rajzot készíteni lehetetlenség, de megközelítő képletek, amelyek e pontok egymáshoz viszonyított mozgását leírják, kidolgozhatók. Ekkor mondhatnánk, hogy a
naplót újra befogtuk az egykorú valóság hálójába.
Ezt a szellemi tevékenységet immár, a nagyközönség számára hozzáférhetővé tett
naplók segítségével, nemcsak a szigorúbb szabályok szerint eljáró néhány tudós, hanem az olvasók ezrei fogják elvégezni. Közvetítők, értelmezők nélkül szembesülhet54

nek egy olyan szöveggel, amelyet nem lehet csupán olvasni: értelmezni is kell. És
ahogyan hajdan a Biblia nemzeti nyelvre fordítása és hozzáférhetővé tétele, az értelmezők kiváltságának megtörése nem káoszhoz, hanem szellemi felszabaduláshoz vezetett, hasonlóképpen a Széchenyi-naplók publikálása is a nemzeti önismeret elmélyítéséhez fog hozzájárulni.
Több lesz ugyan talán az olyan értelmezés, amely egy szigorúbb kritikai-tudományos kontroll próbáját nem állja ki, de több lesz a lehetséges interpretációként
méltánylandó kísérlet. Egyik ilyen a magyar nyelvű Széchenyi-napló kötet bevezető
esszéjének írójáé, Sőtér Istváné, aki lényegében ú j Széchenyi-pályaképet rajzol, amikor a Habsburg-abszolutizmussal már valóban következetesen szakító döblingi Széchenyi felől értelmezve az életművet, úgy foglal állást, hogy Széchenyi csupán jobb
meggyőződését mintegy elfojtva, Keménnyel szólván „esze által uralkodva szívén"
próbált együttműködést kialakítani Béccsel. Noha e koncepcióban mind „Széchenyi",
mind „Bécs" némileg statikus, és a koncepció csak lélektanilag lehet releváns, politikatörténetileg nem, hiszen csak a naplószövegre támaszkodhatik, mégis kétségtelen,
hogy éppen a naplóíró tevékenységének, naplójában partnerei-ellenfelei fölé kerekedésének egyik lehetséges magyarázatát adja — a Nagy Magyar Szatíra és a napló
műfaji összefüggéseiről szóló értékes gondolatokkal támasztva alá értelmezését.
Kivételes történelmi lehetőség, hogy egy, az események középpontjában álló személyiség évtizedeken át vezetett naplóinak szubjektív, öntörvényű világába pillanthassunk. (Jelentősebb kortársai részint csak rövidebb ideig vezettek naplót, részint
azok nem maradtak fenn, vagy nem kerültek nyilvánosságra.) Mivel írójának élete
fő vonásaiban mindenki előtt ismert, s a részletekben az Oltványi Ambrus szerkesztette kötet időrendi tájékoztatója is eligazít, a- naplón kívül ismert külső események
és egy — mint érzékeltettük, szó szerinti értelemben valóságosnak nem elfogadható
— belső átélés állandó szembesülése részesíti páratlan élményben az olvasót. Nem
valószínű, hogy az olvasó „azonosulna" a naplószöveg írójával. Ehhez a könyörtelenül
előre haladó naplódátumokon túlmenően nincs belső támpontja — nem kap tehát
elég „segítséget", mivel, mint említettük, Széchenyi nem mások meggyőzésére rótta a
sorokat. Rendkívül nehéz ezért a Széchenyi-napló olvasásának élményszerűségét, izgalmasságát fogalmilag megragadni — nem véletlen, hogy a Széchenyi-naplókkal még
eredeti nyelven történt kiadásukkor szembesülő esszéírók — Babits Mihály, Németh
László, Bóka László, Halász Gábor és mások — a naplót csak új, kiegészítő forrásnak
tekintve, inkább írójukról, Széchenyiről készítettek tanulmányt. A napló olvasása
élményének különlegessége részben talán abban rejlik, hogy az idegen nyelveken
„fikció" és „nem fikció" (non-fiction) kifejezésekkel szétválasztott szépirodalmi és
valóságos történésekről tudósító írások a Széchenyi-naplókban szétválaszthatatlanul
vannak együtt. Tárgyi közléseinek történeti kritikája nem csökkenti irodalmi értékeit, a nehezen érthető és olykor magától értetődően pongyola megfogalmazások csak
erősítik történelmi hitelét. Hihetetlen erővel demonstrálja, hogy szorgalmasság és
felületesség, munkakedv és halálvágy, szerepjátszás és őszinteség, bőbeszédűség és
elhallgatás nem zárja ki, hanem fenntartja, élteti a szöveget — egész a végső elhallgatásig.
Mert a szövegnek véget kell érnie. „Nem tudom magam megmenteni" — ezek a
napló utolsó szavai. Nagycsütörtökön tette le a tollat, de csak húsvét éjszakáján nyúlt
a pisztolyhoz. A több ezer oldalas naplószöveg olykor — kronológiai értelemben —
megszakad, s a napló olvasója számára ezek az időszakok írója nemlétének időszakai. Az egyik megszakítás lenne az utolsó bejegyzés is, amely után majd a halál
teszi a pontot? Nem, a napló e szavakkal valóban véget ér. Hiszen minden napló az
utolsó szavakkal és az utána üresen maradó lapokkal fejeződik be. Hogy írója élte
végéig mekkora terjedelem marad üres, azt a naplóból megtudni nem lehet.
Csak annyi bizonyos, hogy a megkezdett naplón, amelyek mindegyikének véget
kell érnie, mégis az élet kerekedik felül: alkotója élte bizonyosan előbb kezdődik és
utóbb zárul, és olvasója, végleg kiszakítva azt az idő uralma alól, saját életének még
rövidebb időszaka közé zárja majd tanulmányozását. Széchenyi naplója legyőzte azt,
amivel folyvást birkózott: a tovatűnő, az egyénnek valóban véges időt.
55

CZINE MIHÁLY

A népfrontos Móricz
A népfront politikai fogalom, Móricz Zsigmond emberben, irodalomban gondolkodott. A kortársak sok változatban megírták: Móricz Zsigmond szinte tudomásul
venni sem bírta a pártokat; polgári radikálisok, liberálisok, kisgazdák, parasztpártiak,
kommunisták és jobboldaliak is voltak, lehettek körüle; alakjaiban sem a politikai
hovatartozás, hanem az emberi arc érdekelte. Az élet. Igazi, állandó érdeklődés volt
benne minden emberi viszony iránt, a másik élő ember iránt. A népfrontot, mint
politikai jelentésű szót talán le sem írta. S mégis: mivel pacsirtás, „fejedelmien szabad és önálló lélek" volt, mivel az ő pártja valóban a valóság volt, a „valóságban
fészkelő szorongások", mivel a magyar élet egészében, magyarságban és emberiségben gondolkodott, és minden emberi értékre figyelt, ösztönösen is abba az irányba
keresett, amelyben a népfrontban gondolkodók politikai tudatossággal munkálkodtak.
Népfrontossága természetesen nem politikai, hanem emberi indíttatású, nem teoretikusan fogalmazott program, hanem alkatából is eredő, minőségérzékéből és szociális, nemzeti lelkiismeretéből természetesen következő állapot. Népben gondolkodott, a néppel összeforrottan élt, benne a napi gondokban is, így munkássága szükségképpen népfrontos jelleget is nyert. Népfrontossága a kommunista párt népfrontelgondolásától nagymértékben függetlenül alakult ugyan, több, csak reá jellemző
vonással, de alapvető kérdésekben, a nemzeti függetlenség védelmében, a nép felszabadulásának sürgetésében, a népi erők, a munkásság és parasztság összefogásának
szándékában, az értelmiség ébresztésében, az embertelenség elutasításában — nagymértékben rokon is volt. Nemcsak r a j t a múlott, hogy népfrontossága nem tudott
zavartalanul és szorosan egybeforrni a szocialista értelmezésű népfrontpolitikával.
így is, meglehetősén magányosságban, szíve és gondolkodása népfrontos hajlamai
szerint munkálkodott. íróként is, emberként is, politikusként is. Az író „ezer szívótárcsával" kapaszkodott az életbe, gépiesség nélkül, eleven, igazi érdeklődéssel r a j zolta alakjait; az ember országjáró útjain is mindenütt otthon volt, minden társadalmi osztály fiával szót talált; a politikus előre, balra mozdított; az eredetiséget, a
népért felelős emberséget keresve.
Bár itt meg kell állnunk egy bekezdésnyire: szabad-e Móriczról, a politikusról is
szólni, mikor maga is jelmondatként írta folyóirata homlokára: „Hagyd a politikát,
építkezz..." Csakugyan nem érdekelte a politika? Jámbor „reformerecske" lett
volna? Csak tárgyias ábrázolásával kényszerített volna állásfoglalásra? Mennyi legenda, mennyi hamis, vagy legalábbis bizonytalan beállítás még mindig. Balogh
Edgár érdeme, hogy számbavéve a közügyek íróját, felmutatta a nagy művészben a
következetes politikust is: a magyar parasztság radikális politikusát, a parasztkérdés
forradalmi megoldásának közíróját, „aki a polgári demokratikus forradalom plebejus
befejezését és az ú j szocialista agrárpolitika — termelőszövetkezetek — távlatának
megnyitását hirdette, mint a munkásosztály szövetségese. Az a fok, amelyre felfogásában a Magyar Tanácsköztársaság idején eljutott, belső igazodásának mértéke m a radt az ellenforradalom és a fasiszta háború időszakában is, vörös fonál, mely értelmét adja egész életművének".
Igen, a politikus ott élt Móriczban a forradalmak ellobbanása után is. De pontosan felmérte a helyzetet; a politika síkján nincs módja eszméi következetes fogalmazására. S ha az író nem kap helyet a közélet megfelelő pódiumán, ha csak hangfogóval beszélhet, akkor vegye a kalapját, menjen haza; öltöztesse művekbe gondolatait.
Az író sok minden alól felmentheti magát, de az írás alól soha: háttérből, a betűn
keresztül lehet mozgatója sokak életének. Tudta Bethlen igazát is — ő írta —: a
fejedelemnek nem olyan álmokat kell álmodni, amiket akar, de amit lehet, sőt, amit
56

kell. írhatta cikkeiben olykor, hogy „semmiféle politikával" nem foglalkozik, a valóságban szinte minden témája politika volt; még ha akarta, se tudta eléggé puhán
fogni a tollat. Amit Németh Antal írt néki levélben a Betyárról, nagyon sok művére
igaz: lázítás volt. Jól látta Nagy István, a kommunista író is: Móricz a legtöbbet
politizáló írók közül való. Az Erdély, a Rózsa Sándor-kötetek fölérnek a Függetlenségi Nyilatkozattal; „regényei az alulrekedtek polgári vágyálmait szólaltatják meg",
alakjait „az alulrekedt parasztmilliók felfelé tapogató karjainak láthatjuk".
Ady örökségét, a magyar ugar ellen való harcot nem adta fel soha. Illyés jó
okkal mondja „a legforradalmibb" magyar írónak. A tények hiteles bemutatása, az
igazság könyörtelen kimondása okán. Ezért is nőhetett körüle — ha akarta, ha nem
— tábor, mozgalom; nemcsak itthon, de a szomszédos országokban is.
Móricz politikai radikalizálódásának kezdetét a húszas évek végén, a harmincas
évek elején látja az irodalomtörténet, a Magyarországot is elborító világgazdasági
válság idején. A radikalizálódást nagy művek is jelzik: a Rokonok, a Barbárok, a
Boldog ember, az Árvácska, és a Rózsa Sándor-regények. Ebben az időben lett igazán
népfrontos író, minden vonatkozásban a nép írója. „AZ EGYÉN — mint már Németh
László megfigyelte — most lesz igazán a közösség embere, aki a nemzet helyett emlékezik, vágyik, korhol és megbocsát... mintha a mindenfelől szorongatott nemzet
helyett kellett volna megmutatnia egy öregembernek, hogy mit fenyeget a világ a
magyarban." Most sugallja leginkább azokat az igazságokat, amelyek a Márciusi
Front, a Vásárhelyi Találkozó felé indítják az értőket, s viszi tovább, a még inkább
nehezülő időben majd a Márciusi Front programját, egészen a munkásmozgalommal
való cselekvő együttműködésig.
Móricz Zsigmond a maga forradalmi küzdelmeihez a húszas évek végén, a harmincas évek fordulóján a reálisan gondolkodó értelmiségi fiatalságban keresett szövetségest. A csehszlovákiai magyar fiatalokkal már 1926 óta tartotta a kapcsolatot;
Ady jegyében. Az ő ú j arcú magyarságukban látott biztató villanásokat. Ezek a fiatalok kiszakadtak az apák konzervativizmusából, reálisan számot vetettek helyzetükkel, az idővel; falukutatást, szociográfiát csináltak: konfederációról, néptestvériségről
álmodtak, s népfrontos szellemben politizáltak. Már túl voltak Gombaszögön, egy
részük már eljutott, 1930-ban a munkásmozgalomig. Először prágai sarlós diákok
előtt olvasta fel Móricz, 1930-ban az Üi szemek, új szavak, új igéket: a technika ú j
vívmányaira, az ú j tudományra, a szociális forradalomra, a teljes életre figyelmezteti
az értelmiséget. Az íróktól a „keresés és kijelentés" vállalását várja, „nem egy vallás,
nem egy nemzet nevében, hanem az e g é s z . . . vergődő, lelki kétségekben gyötrődő
emberiség nevében". Az ifjúságtól is azt várja, hogy egy ú j „szociálisabb és kulturáltabb magyarságot" termeljenek ki magukból.
Ez az írás az ú j pályaszakasz nyitánya, s a Rokonok már az „új szemek, ú j szavak" jegyében született. Legalábbis a könyv alakban megjelent változata. Igaza van
Balogh Edgárnak — ismét őt idézem —, a Rokonok már meghaladása annak, amit
„a polgári irodalom kritikai realista értékének szokás elkönyvelni. Móricz magasabb
népforradalmi álláspontról bírál s ítélkezik, nem kímélve a dzsentri helyébe lépő
liberális polgárságot sem".
Volt egy másik reményébresztő élménye is a reálisan gondolkodó, s itthon is
melléálló ifjúság mellett. Űjabb országjáró útjain örömmel tapasztalta, hogy az
ellenforradalom a népet nem tudta véglegesen gúzsbakötni és elnyomorítani. Politikai
forradalmát letörte, de a nép ereje a művészetekben, a termelésben, a munkában
egyre inkább utat keres. Szinte minden faluban mozdulni vélt egy-egy Veres Pétert,
parasztokat, akik ú j technikára, ú j kultúrára, ú j társadalmi közösségre törekedtek.
Ügy vélte, a roppant nyomás alatt is készül valami: érik, megérett a nép a demokráciára, a felszabadulásra; a változás már nem késhet sokáig. A Boldog emberben
már ez az érzés munkál. Joó György igaz ember, igaz érték; ilyen emberekre lehetne
jövendőt építeni.
Ebben az érzésében megerősítették azok a falukutató írók, akik részben az ő
művein nőve indultak Magyarország felfedezésére. Azonnal melléjük állt. Sorra je57

lentette meg méltató írásait Darvas, Veres Péter, Féja Géza, Illyés Gyula, Erdei
Ferenc valóságfeltáró műveiről. „A nép lelke küzd — írta a 22 esztendős Darvas
könyvéről —, titáni erővel küzd a világosságért, az áttörhetetlen közeg meghódításáért, s ez a legnagyobb reménység, hogy a magyar nép kiverekedi magának a magyar jövőt."
Ügy érezte, a nép emelkedési törekvéseit mindenképpen segíteni kell. Itt a tettek
ideje; különben elvész a csata. Az ő sugallatainak, írásainak is része van abban,
hogy a mozgás előre, balra tartott, a Márciusi Front irányába, ő kiáltotta el először
Avar Janival, a szabolcsi betyárral: „A föld azé, aki megműveli!" Cikkeiből is számos gondolatot idézhettek volna az ellenzéki politikusok. A földkérdés számontartásával még a munkásmozgalmat is ösztönözhette a parasztkérdés árnyaltabb vizsgálatára.
Hogy cikkeibe olykor kormánydicsérő passzusok is bekerültek? Nemigen jelentettek azok többet, mint valamikor nagy emberi és politikai példaképének, Bethlen
Gábornak a törökdicsérő szavai. Amit Bethlennel elmondat: mit csinálna, ha ma
élne — vagyis 1935 körül —, valamelyest róla is igaz: „Ha én valamit elhatároztam,
azt a legnagyobb titokban tartottam, míg a döntés és cselekvés pillanata el nem érkezett . . . Semmit sem adtam ki magamból, ellenben megvalósítottam a legmerészebb
álmaimat is." Azt vallotta ő is, amit nagy fejedelmével mondatott: „föl kell szabadítani ezt a nemes népet, politikai és társadalmi rendet, nyugalmat és a fejlődés minden lehetőségét megadni néki".
S kihasználni minden jó pillanatot, amikor építeni lehet. Tudta Móricz nagyon
jól, hogy kis reformokkal nem lehet nagyon sokra menni. „Szegény ember vízzel
főz" — írta le egyhelyt a közmondást. S így folytatta:
de főzni kell, különben
éhenpusztul." Az őstehetségekről, szövetkezetekről, népfőiskolákról, majd a hasuraszövésről és a szénporos tégláról írt cikkeit így kell tekinteni. Nem adta fel sohasem
az agrárforradalomhoz közeljáró földreform, az arányosabb birtokmegoszlás álmát,
de tudta, hogy addig is, míg az idő eljön, készülni kell, tudásban, kultúrában, minél
inkább magasabbra lépni. A föld megszerzéséért folyó küzdelemmel egyidejűleg —
idézem — „meg kell indulnia egy másik honfoglalásnak is, amely abból áll, hogy a
föld népe birtokba vegye a tudást, és a világ gazdasági területén levő gyakorlatot".
1934 decemberében írta ezeket a sorokat: akár a kulturális forradalomról, a népművelésről szóló korai töprengésnek is fölfoghatnánk.
Az ilyen töprengések, a népi világ felemelkedési törekvéseinek a segítése természetesen vezette Móricz Zsigmondot a Kelet Népéhez, a Kelet Népe élére. Eszmei
vonatkozásban a Kelet Népe nem ú j szakaszt jelent az életében, hanem természetes
folytatást, a népi forradalom útjának a további keresését. A szabadulás és emelkedés
munkálását; népfrontos ösztönnel, az élni akarás jegyében.
A Kelet Népe átvételére ugyan személyes sorsának alakulása késztette, de a
szerkesztését m á r a Márciusi Front, a falukutató mozgalom eszméinek a továbbviteléért is vállalta.
1939 novemberében felmondást kapott az Athenaeumtól, az Est-lapoktól: könyveit továbbra is kiadják, de cikkeire nem tartanak igényt. Móricz Zsigmond nem
akart fórum nélkül maradni, hogy minél szabadabban szólhasson, saját folyóiratot
kívánt teremteni. A Kelet Népe kapóra jött: jó neve, regényesen harcos m ú l t j a volt,
a népi irodalom fórumaként ismerték, s éppen haldokolt. Megvételre kínálták. ígéretesnek látta a vállalkozást: életet lehetne önteni a lapba, nagy vállalkozások fórumává lehetne tenni. Szinte Móricz Bálint-i fantáziával festegette m á r a jövőt: 10
ezer előfizetőt lehet szerezni a folyóiratnak, új irodalmi kort lehet támasztani vele.
S már meg is vette Szabó Páltól. November 25-én kapta az Athenaeumtól a felmondólevelet, december 15-én már az ő szerkesztésében jelent meg a Kelet N é p e . . .
(A nyomda akkor valahogy gyorsabban dolgozott.)
Mikor a lapot átvette, igazában missziós feladatot vállalt. A Márciusi Front m á r
széthullott, a Választ már betiltották, Csehszlovákia feloszlatásával a magyarországi
demokratikus mozgalmaknak hangot adó osztravai Magyar Nap is megszűnt; a népi
58

áramlat kibontakozásának időszaka már lezárultnak látszott. Az európai láthatár is
egyre sötétült: 1939 szeptemberében már indult a második világháború; s egyre kevesebb lett a remény, hogy Magyarország kimaradhat az öldöklő pusztulásból. S ebben
a nehéz helyzetben a Kelet Népe átvételével — az immár hatvanéves ember —
abban a korban, mikor a legtöbben már önként nyugalomba vonulnak, a népi demokratikus mozgalom továbbvitelére vállalkozott. A népi tábor folyóiratát az egész
nép lapjává tette. Minden nemes szándéknak, mely a nép emelkedését kívánta szolgálni, teret adott. Így lett a Kelet Népe — ahogy Németh László fogalmazta — „egyszerre egzisztenciális remény, írói inger és hazafiúi cselekedet".
Jelmondatáért — „Hagyd a politikát, építkezz!" — sokszor bírálták a Kelet Népe
Móriczát. Még azt is vélték többen, hogy a radikális író politikaellenes álláspontja
szükségképpen a nyilasok karjai közé kergeti a parasztság politikailag legradikálisabb részét. Ma már nem kell bizonygatnunk: Móricz elsősorban a jobboldali politikától óvott. Más legális politizálási lehetőség akkor már nem nagyon volt, olyan
erőket, amelyek a népben csírázó értékeket politikai győzelemhez vezették volna,
nemigen látott. Ezért is szorgalmazta az önsegély politikáját, a nép erőinek a politikai keretektől függetlenített ösztökélését az építkezésre, a holnapra. A kormányzat
szociális piruláiról mondhatott olykor — mondott is — nyugtázó szavakat, önsegélypolitikájának mégis az a lényege, amit már Kovács Imre észrevett: „Amikor látta,
hogy a politika tehetetlen, a Rendszer a magyar nép útját állja, gondolati megoldásokkal próbálkozott."
Látta a sötétet, hallotta a sors kopogtatását, érzékelte a földrengéses állapotot,
de látta azt is, hogy a nép szellemi felszabadulásban van; kész, érett a szabadulásra.
A készülő vihart látván hajlékot akart a magyar nép feje fölé: értékeiben, önérzetében erősíteni, a jövőre átmenteni, s tenni, amit a falvak népe és a tanyák népe a
maga erejéből is tehet.
A demokratikus, jó politikának különben pillanatra sem volt ellensége: a Márciusi Front embereinek, sőt a munkásmozgalom vonzásában dolgozóknak is fórumot
adott; sőt, azoknak elsősorban. Erdeiről tudta, hogy ő vezette a Parasztpárt megalakulásához vezető tanácskozást a Maroson, Darvasról is, hogy a munkásmozgalom sodrában indult; Kelemen Jánost, a diákmozgalomban egykor lebukottat vette szerkesztő
munkatársul és Jócsik Lajost, az egykori sarlóst. Azok írásait is közölte, a népfőiskola ügyében is, akik tudták — miként Darvas —: nem népfőiskola kell, hanem
szabadság, s hogy nem a parasztság külön sorsa a probléma — hanem, mint Erdei
Ferenc fogalmazta: „az egész magyar társadalom felszabadítása". S maga is leírta a
hódmezővásárhelyi gazda szavát, hogyan lehet hát rendet teremteni: „Gépfegyverrel,
az anyjuk istenit." Rózsa Sándoréban is ezt mondja, nagy művészi bizonyossággal:
nem a reform, a forradalom segít.
Persze volt ellentmondás, sok ellentmondás Móricz Zsigmond korabeli elgondolásában, s a Kelet Népe sok közleményében is. A romantikus antikapitalizmus,
amelyről Lukács György írt a Kelet Népe kapcsán, valóban sok ellentmondást szült.
Móricz romantikus antikapitalizmusa azonban igazában átmenet volt az igazi antikapitalizmus, a szocializmus felé.
A Kelet Népe mindvégig népfrontos fórum maradt. Már indulásakor is annak
ígérkezett. Már az első megbeszélésen, amelyet nagy hirtelenében a Pannónia kávéházba hívott össze Móricz Zsigmond, igen tarka volt a sereglet. „Népi írók, fiatal
intellektuelek, vidéki búsmagyarok, színirendezők, nagystílű könyvkiadójelöltek" —
ahogy Németh László írja emlékezésében. „Az ő lapindítása olyan volt, mint egy
kuruc zászlóverés. A Szabó Lőrinc, Illyés, Féja, Erdei-féle főurak mellé előszivárogtak az irodalom szegénylegényei, sőt martalócai is." Hamarosan ott lesznek a lapban
a munkásság írói is: Kassák Lajos, Benjámin László, Salamon Ernő, s mindenekelőtt
a pár esztendővel korábban eltávozott József Attila is. A legtöbb verset talán tőle
közölte.
A régi szlovenszkóiak közül Győry Dezsőt hozta és Jócsikot, aki szerkesztője is
lett, az erdélyiek közül Bartalis Jánost, Molter Károlyt, Nagy Istvánt, Balogh Edgárt,
Asztalos Istvánt, s közli az ismeretlenségből kopogtató fiatalokat is, így Sümegi Tóth
59

Tivadart — akinek apja is lett egy kissé haldoklásában —, a debreceniek közül Kiss
Tamást, Tóth Endrét, s a debreceni diákot, Gellért Sándort. Érdemes betekinteni a
Kelet Népe bibliográfiájába — köszönet érte a Debreceni Egyetemi Könyvtárnak —,
hány szerzőtől közölt Móricz Zsigmond írást: mennyi színt, mennyi árnyalatot. Még
világnézetileg is: népieket, szocialistákat, polgári humanistákat.
S mennyi emberről íratott, vagy írt maga, ugyancsak népfrontos öleléssel. Babits,
Kosztolányi távolabb esett az ő ízlésétől, d e a Kelet Népe méltányolta őket, a Kelet
Népében az erdélyiek közül inkább a szocialistákat közölte, de az arisztokrata Bánffy
Miklós történelmi regényéről, mint igazi értékről, maga írt elismerően. S ugyancsak
népfrontos szellemben: gyógyíthatta, ahol tehette, a méltánytalan mellőzés ütötte
sebeket is; segítette, ha módja volt rá, a sorsukban bukdácsoló rongyosokat. Oláh
Gábort maga köszöntötte a 61. születésnapján, ha m á r a 60. évfordulón megfeledkezett róla az irodalmi világ. S köszöntötte Szabó Dezsőt is, a németellenes nagy magányost, ugyancsak hatvanévesen: „Én mellette állok . . . "
Lehet, hogy gondosabb elemzés ehhez a szerkesztői gyakorlathoz kérdőjeleket is
húzhatna; a Kelet Népe szépirodalmi anyagát a kortársak is igen vegyesnek vélték,
a finnyásabb írástudók el is maradtak belőle. De az mégiscsak korszakos érdeme,
hogy népfrontos szellemben együtt hozta a szocialista, a népi s polgári humanista
írókat, akárcsak Illyés a Magyar Csillagban. Szép volt, nagyon szép — most m á r
Németh László szavait idézem —, „ahogy az elnyomottakat, a láng nélkül hamvadókat, a munkásságból, parasztságból feltörekvőket mozgósította".
A munkás-paraszt összetartozás ténye a Kelet Népében mindvégig tükröződött;
mintha Móricz Zsigmond ösztönösen is a munkás-paraszt szövetség kérdésének a
tisztázására törekedett volna, legalábbis irodalmi vonatkozásban. Ennél a problémánál érdemes volna hosszasabban időzni: a Kelet Népének, Móricz utolsó éveinek ez
az egyik kulcskérdése. Eddig úgy tudtuk, azt hangsúlyozta a szakirodalom is: Móricz
nem tudott találkozni a munkásosztály szemléletével. Nem volt ugyan idegen néki a
munkásosztály, megbecsülő érzéssel volt a munkásság iránt, de nem tudott összeforrni vele. Szépirodalmi műveinek „csonkaságát" is ezzel vélték — véltük — m a gyarázhatónak. Az újabb kutatások, főleg Balogh Edgár közlései, árnyaltabb fogalmazást sürgetnek: Móricz a Kelet Népe idején m á r meghaladta a falu és a parasztság önszemléletét, kereste a szocialista munkásság szövetségét. A munkásság is közeledett hozzá; sok képviselőjével meg is történt a találkozása.
Nem volt, nem lehetett könnyű ez a találkozás: a forradalmak bukása után az
író és a munkásmozgalom több képviselője, illetve szervezete között egyfajta kölcsönös bizalmatlanság, illetve óvatoskodás táplálódott fel. A forradalmakban csalódott
író nem méltányolta eléggé a munkásmozgalom erőfeszítéseit a magyarság talpraállítása,
illetve a parasztság felemelése érdekében — a Boldog ember Lieb urába ki is vetítette
Móricz eme érzéseit —, a munkásmozgalomban dolgozók közül pedig sokan úgy vélték:
Móricz begöngyölte a zászlót; elhamvadt benne a fáklya tüze. Balról jó ideig inkább
csak csípéseket kapott, még a Korunktól is, még Fábry Zoltántól is; Fábry Zoltán
később élete „szégyenfoltjának" tartotta a Móricz elleni támadást, nagy tanulmányban vezekelt régi elfogultságáért. Tévedésének forrását a rossz tájékoztatókban jelölte meg. Tájékoztatói lehettek elfogultak, személyileg kicsinyesek, de elfogultságuk
kapcsolódott egy általánosabb felfogáshoz. Ahhoz az elképzeléshez, hogy Magyarországon a második proletárdiktatúra van napirenden, az idő megérett a válaszrtásra,
mégpedig nem a demokrácia és a félfeudalizmus, illetve a fasizmus között, hanem a
szocializmus és a fasizmus között. A döntést akarták meggyorsítani az éles kritikák.
Ebből a — különben méltányolható — szándékból nemcsak Móricz elmarasztalása
következett. Részben ez magyarázhatja a Sarló és Kalapács platformját is; többek
között József Attila elmarasztalását. Ilyen elgondolással nehéz volt méltányolni Illyés
líráját, s a népi írók történelmi jelentkezését is.
A szocialista oldalról érkező csípések, kioktatások fájdalmasan eshettek a polgári világból végleg kiszakadó Móricznak, de a fájdalom nem tette ingerültté. A támadásokra nem támadással, de türelemmel felelt. Haraszti Sándor felkereste annak
60

idején, mint a Korunk hazai megbízottja, hogy beszéljen véle, hogy megnyerje a
Korunknak, illetve a korabeli szocialista elgondolásoknak. Csendesen hallgatta Haraszti Sándor lázas, türelmetlen fejtegetéseit. A végén csak annyit mondott: „de szép
magyar fejed van, f i a m . . . " Vagyis: ha őt méltatlanul bántják is, csak végezzék a
dolgukat; majd csak észreveszik, lázaikból kitekintve a teljes realitást, s így az ő
művészete igaz értékeit is.
Maga a munkást és parasztot is közös anyagból vétetettnek érezte, valahogy
olyanformán, ahogy majd Veres Péter fogalmazta: a paraszt földdel dolgozó munkás,
a munkás vassal dolgozó paraszt. Olykor együtt is látta a parasztot és a munkást a
közös szegénységben. S ha ritkábban, ha sokáig óvatosan is, be-benyitott munkásszervezetekbe, a városszéli, külvárosi proletárlakásokba, s mindig testvéri érzülettel szőtte
írásaiba a proletársorsokat.
Különösen foglalkoztatta József Attila sorsa; a proletariátusban levő „zsenicsírák" napfényre kerülésének, kibontakozásának a problémája. Ezért is írt róla annyiszor; novellában, tanulmányban, emlékezésben, s áttételesen talán még az Árvácskában is. József Attilában a magáéval rokon sorsot látott: mindketten előőrsei osztályuknak, mindketten a népi mélységből indultak a kultúra magasába; de József Attila
még nehezebb körülmények között, mint ő. Költészete — úgy látta — „valójában a
proletariátus vergődése volt az idegen környezetben". „Ügy tűnt fel — írta József
Attiláról emlékezve —, mintha régen nagyon közel volnánk, s valami gát tartott
volna távol, ketten valakik, egymásra utaltak, s nem érintkezhetők. Közös atmoszféra, kozmikus távolság. Folyton élnek számomra lelkek, akikkel lehetetlen egybegyűlni, mégis együvé t a r t o z n a k . . . Folyók csak a tengerben találkoznak, s ott egybekavarodva felsóhajtanak: akkor kellett volna . . . "
A munkásokkal való találkozások, ha későn is, csak bekövetkeztek. Az öregedő
Móriczhoz egyre többen közeledtek a munkásfiatalok közül is, felismerve műveiben
a társadalmi s emberi felszabadulást sürgető indulatokat, amelyeket Ady már a Hét
krajcár olvasásakor nyugtázott: „Móricz Zsigmond egyedül fölér egy forradalmi szabadcsapattal." Írogató munkások, üvegesek, bőrösök, harangöntő legények keresték fel
gondjaikkal, s kerültek — kiszakíthatatlanul — embersége bűvkörébe. Különösen a
Kelet Népe korszakában. Nagy István le is írta a maga Móricz Zsigmondhoz kapcsolódásának az állomásait. Az ő tudatában, mint a legtöbb szervezett munkáséban, Móricz „polgári íróként" élt, akinek a könyveivel nem érdemes különösebben foglalkozni, fölöslegesen vonná el a figyelmet a progresszív írók — Zola, Gorkij, Upton
Sinclair, Traven számított akkor előttük progresszívnek — műveitől. Csak a Rokonok
olvasásakor érezte meg Nagy István, hogy Móricz, bár „holmi nyavalyás, középosztályi témákat" dolgoz fel — mégis „rendszer-leleplező". Polgári író ugyan, de realista.
De a bizalom még továbbra is korlátozott volt Móricz iránt. A Hagyd a politikát...
fogalmazó íróra úgy néztek többen, mint „aki egy követ f ú a reakciósokkal". Csak
műveit olvasva és szerkesztői gyakorlatát látva ébredtek rá véglegesen: Móricz igazán a nép írója. A szegénység — a parasztok és munkások —, s az igazság szószólója.
Erdélyi kapcsolatai is ezt bizonyították.
1941 tavaszán arra is talált módot, hogy kiszakítsa magát a szerkesztés napi
gondjaiból, s legalább néhány héttel megajándékozza magát Bethlen Gábor földjén.
Erdély-nézőben a magyarság minden társadalmi rétegét felkereste, beszélt mágnásokkal, püspökökkel, szolgabírókkal, képviselőkkel, tanárokkal, papokkal, kisemberekkel,
parasztokkal; egyformán érdekelte az élet minden megnyilatkozása. De legtöbbször
— kísérőjétől, Bözödi Györgytől tudjuk — mégis a falvak szegénysorát kereste fel, s
amit addig ritkábban tett: a munkásszervezeteket s a munkásmozgalom ismert résztvevőit. Kolozsvárt a szociáldemokrata Jordáky Lajos lakásán Gaál Gáborral, a megszüntetett Korunk főszerkesztőjével, Balogh Edgárral, az egykori sarlóssal, a népfrontos gondolkodóval, Demeter Jánossal, a MADOSZ egyik vezetőjével, Nagy Istvánnal,
a kommunista íróval, Kovács Katona Jenővel, a Korunk volt segédszerkesztőjével
találkozott többek közt. összehozta Balogh Edgár Józsa Bélával, az észak-erdélyi
kommunista párt vezetőjével is. Józsa Béla vitte magával Móricz Zsigmondot a Kispipa vendéglőbe, ahol — Kovács István munkás emlékírásából tudjuk — a munkás61

problémák irodalomba vonásáról beszélgetett a kolozsvári kommunista és szociáldemokrata munkásokkal. Marosvásárhelyen is folytatódtak találkozásai a munkásmozgalom embereivel. Veres Pált kereste fel, a szakmunkást, és Salamon Ernőt, a
„Gyönyörű sors" költőjét.
S a találkozások nem maradtak pusztán személyes emlékek, a parlamentben lekommunistázott, s a tanítóságból azonnali hatállyal elbocsátott Balogh Edgárt folyóirata erdélyi képviseletével bízta meg, Józsa Bélának lapszervezői megbízólevelet
adott, Vargyas Antalt, az írogató csíki földművest a Szabad Szó pesti szegényparasztkonferenciájára igazította, s Erdély más kommunista, szocialista, baloldali tollforgatójának is fórumot biztosított a Kelet Népében. A Népszava mellett — megírja Jordáky — az erdélyi baloldaliak a Kelet Népét érezték magukhoz legközelebb. A folyóirat a népfront munkás és népi szocialista vonalát tükrözte már korábban is, s Darvas, Erdei, Illyés, Veres Péter és Kassák mellé most felvonultak az erdélyi baloldal
írói és publicistái is: a helikonista Bartalis és Szentimrei mellett Balogh Edgár, Nagy
István, Salamon Ernő, Jordáky Lajos, Asztalos István, Kovács György, Bözödi György,
Veress Pál; többnyire a betiltott Korunk munkatársai. Számot adva az erdélyi változásokról, tanúságot téve az együttélő népek egymásra utaltsága mellett, s számon
kérve — antifasiszta indulattal — azt, ami kimaradt az erdélyi leltárból. A szabadság
erdélyi szellemét.
Az erdélyi kommunisták és szocialisták Kelet Népéhez való kapcsolódása sem
akkor, sem később nem találkozott osztatlan bizalommal. A bizalmatlanság nemcsak
Móricznak, de a Kelet Népében résztvevő Németh Lászlónak, Féja Gézának, sőt olykor Veres Péternek is szólt. A történelmi számvetés azonban a kapcsolódókat igazolja: a Korunk elhallgattatott írói számára, az erdélyi baloldal számára a Kelet Népében vált lehetővé leginkább a megszólalás. Másutt is szólhattak egyenként, másutt
is szóba jöttek a gondok, szórványosan, de így, a vásárhelyi találkozóra emlékeztető
népfronti összeállásra, népi és kommunista írók együtt, a Kelet Népe hasábjain szerezték meg — mint Balogh Edgár írja — félbemaradt mozgalmaik folytatását.
Móricz erdélyi útja nyomán a népi erők ú j megmozdulása, a parasztság—munkásság—értelmiség egészségesebb kapcsolata kezdett kialakulni. A népfront kezdett
erősödni. Puszta megjelenése is a népfrontos szellemet erősítette. Emberi lénye omlasztotta a megmerevedett osztály- és társasági falakat. Ismerte az értelmiséget, otthon tudott lenni a szegényeknél, együtt tudott gondolkozni & fiatalokkal. Az ő jelenlétében azok is le tudtak ülni egymás mellé, akik különben nagy ívben kerülték egymást még az utcán is. Ahol megjelent — már az akkori tudósítások is megírták —
eltűntek a feszélyezettségek; a kisparaszt, a szocialista munkás, a humanista író, a
tanár, a pap, az érdes politikus egyaránt őszinte vallomásra kényszerült.
Hogy a népfrontos ösztönű Móricz az erdélyi baloldallal, az erdélyi munkásmozgalom embereivel találta meg ilyen természetesen a szorosabb kapcsolatot, van magyarázata. Régi viták is kevésbé zavarták a kölcsönös közeledést, a Korunktól kapott
egykori tüskéket Gaál Gábor maga közömbösítette, a Betyárról szóló hódoló tanulmányával. A magyarországi ifjúság java is Móricz felé fordult az idők során — a
kisebbségben nevelkedett értelmiségiek azonban indulásuk kezdetétől irodalmi és
politikai eszményként tekintettek rá, mint Ady harcostársára és örökségének folytatójára. Aki immár országhatár helyett népben, a bárhol élő magyarságban gondolkodik. A magyarság önmegtartásában. Aki még megjelenésével, érdeklődésével és
biztatásával is „bátyjuk" tudott lenni. S ott volt Balogh Edgár, a kommunisták és
népiek szövetségének megszállott munkálója, s Józsa Béla, az észak-erdélyi kommunisták vezetője, aki ezt a munkálkodást nem ellenezte. Kávéházi pletykák sem mérgeztek: a sors szerint összetartozók egymás mellé kerülhettek, a népfrontos elképzelések jegyében. A népszolgálat alapján.
A teljesebb képhez hozzátartozik az a szomorú tény is, hogy a munkás-paraszt
összetartozást vállaló, népfrontos Móricz életének egy nehéz pillanatában élesen
szembekerült a munkásmozgalommal, illetve a Népszavával. A Népszava átvette
egyik cikkét, megcsonkítva, más címmel; a nagy jelentőségű 1941-es karácsonyi szá82

mába. Eddig a baloldal támadása folyt Móricz ellen: — illúziói vannak a kormányzatról —, most jobbról harsantak fel a vádak: a hazafiatlanok táborába utalták.
A két tűz közé került Móriczot Szvatkó Pálék nyilatkozatra vették rá, amelyben elítélte a Népszavát. Elhamarkodott, igaztalan állításával egy pillanatra a népfrontot is
veszélyeztette. A Népszavával — Kállai Gyulával, Losonczi Gézával — az erdélyiek
közvetítésével sikerült nyugvópontra jutnia; a Kelet Népe a maga ú t j á n haladt
tovább.
A Kelet Népe népfrontos fórum volt — Móricz eleve a magyarság fórumának
szánta, a magyar nép legfontosabb kérdéseit kívánta tárgyalni benne —, de a saját
küzdelmeinek, művészi kísérleteinek is ebben a folyóiratban talált már csak helyet.
Ezért tartotta meg haláláig, noha már az első tíz hónap után úgy látta egyik hajnali
töprengésében — 1941. augusztus 22-én hajnali 3 óra 10 perckor írta vonatkozó jegyzeteit —, hogy a Kelet Népének meg kell szűnni: maga megöregedett, megfelelő írógárda nincs, a szépirodalmi törekvés kevés az ifjúságban, nincsen kiadó, nincs pénz;
előfizetők sincsenek. De ha megszűnik, elveszti az orgánumot. Ki lesz szolgáltatva
mindazoknak, akik ellene és elvei ellen jöhetnek. Elvész a magyarságnak egy fontos
fóruma. A fiatalok elveszítik benne az apát, a pártfogót, s kicsit a szervezőt is. Csinálni kell hát tovább, betegen, fáradtan, keserűen is.
A folyóirat emésztette nemcsak a pénzét, a fizikai erejét is, de egyben meg is
sokszorozta kísérleteit, irodalmi eredményeit: még felsorolni is sok, mi minden került
ki a Kelet Népéből. Még regénye is, kettő. Az Árvácska, „a mélység zsoltára", s a
Rózsa Sándor, a forradalmas eposz. Az író és lapszerkesztő munkája összetartozott,
szépirodalmi műveiben tovább is írja, korrigálja is az országjáró, a publicista és a
folyóirat-szerkesztő tapasztalatait; gyötrődve, vívódva, járható utat keresett. Regényeiben is felmutatta: milyen értékek vannak a népben, milyen értékek várnak kibontakozásra. Tudatosította tovább, mítoszi villanású nagy regényekben: a szegény is
ember. Ébresztette, növelte a demokratikus szabadságösztönöket; fölkészített, sorakoztatott egy ú j honfoglalásra.
S mikor a legmagasabb csúcsokon állt, az emberség és a művészet csúcsain,
akkor zajgott fel körülötte leghangosabban a törpe világ: mit akar ez a Móricz? Ledobta a székéből Kossuthot, Széchenyit, Deákot? Űj betyárvilágot akar támasztani?
A fokosemelgetések nemcsak neki szóltak, de a népi irodalomnak is, amelyet ő is
nevelt, s védelmezett. S túl az irodalmon, a forradalmas parasztságnak, amely bejelentette az igényét méltó jussára. Micsoda zendülés volt: egy kórusban szólt Móricz
ellen a konzervatív Petőfi Társaság és a szociáldemokrata Népszava. Birtokos urak
és liberális polgárok nagyon egyetértettek abban, hogy a betyár csak kötve jó. S a
paraszt maradjon mindörökké paraszt.
Voltak hívei is Móricznak, változatlanul, akik védték, s egy országos Móricz-nap
tervét dédelgették: ugyanazon a napon, az ország minden nagyobb városában hitet
tesznek majd Móricz mellett. De ez csak álom maradt.
A valóság szigorúbb volt: a magyarság egészében gondolkodó, népfrontos ösztönű
író útja rideg magányosságba futott. Tábora ritkult, előfizetői fogytak, munkatársai
közül is többen elmaradtak. Riasztó, ijesztő képet őriz utolsó nyaráról a barátok
emlékezete: a nemzetközi vásáron, a Kelet Népe könyvsátrában, a maga és a népi
írók könyveit árulja. Fáradt, meggyötört; cibált ősz hajáról megereszkedett bajszára
esik az árnyék. Állt a nagy könyvhalom mögött, várta a vásárlókat. Nemigen jöttek.
Más érdekelte inkább a sokadalmat: a bor, a tormás virsli, a mutatványos szórakozások. Csak két ember állt mindvégig mellette: jobbján Csibe, a leányává fogadott
proletárlány, balján Örvös Lajos, a Kelet Népe kopott kis mindenese. Kínálgatták a
nemes termést: könyvet tessék.
Aztán már hamarosan temették. Erről is van egy fájdalmas képünk: „ . . . o l y a n
volt ez a temetés — emlékezett rá Veres Péter —, mintha valamelyik brazíliai őserdő
mélyén összegyűltek volna a szétszórt magyarok bajtársuk temetésére".
De azért az a nép, amelynek a jobb sorsáért munkálkodott és élt, mikor elérkezett a szabadulás órája, készen volt a munkára. Érett volt lelke a felszabadulásra.
63

S az ú j világ építésére azok az erők sorakoztak fel — parasztok, értelmiségiek, m u n kások — a népfront jegyében, a Márciusi Frontra is emlékeztető programmal, a m e lyeket Móricz Zsigmond is ébresztett. A földreform terve már készen volt, elkészítették az ő munkatársai — talán már a Kelet Népe idejében —, csak ki kellett hirdetni. A földosztást is kezdhették. Ott voltak a Györffy-kollégisták, akiknek az indulásában Móricz művei is meghatározók voltak.

TAMASI MIHÁLY

A falukutató írók parasztszemlélete
A harmincas években a falukutató irodalom jórészt feltárta a parasztság és egyes
rétegeinek társadalmi jellegzetességeit, helyzetének, fejlődésének sajátosságait. S bár
a népi írók műveiben — különböző mértékben — előforduló egyoldalúságot, a parasztság némely vonásának, s a paraszti fejlődés néhány jelenségének túlhangsúlyozását a marxista kritika méltán bírálta, elismerte és kiemelte történelmi érdemüket
a parasztság sorskérdéseinek felvetésében, a parasztság életének reális bemutatásában.
A falukutató írók azt vizsgálták, hogy az elnyomottságban és elmaradottságban
élő parasztság előtt milyen felemelkedési lehetőségek nyílhatnak meg. A parasztság
életét részletesen feltáró munkásságuk során szinte mindnyájan rámutattak arra,
hogy a t á j adottságainak jobb kihasználásával, a termelés intenzívvé tételével különböző vidékek parasztjai milyen hallatlan erőfeszítések árán igyekeznek előre jutni a
gazdasági megerősödés és a társadalmi felemelkedés útján.

A FALUKUTATÓ ÍRÓK ÉS A PARASZTSÁG „POLGÁROSODÁSA"
A falukutató írók a paraszti fejlődésnek ezeket a folyamatait a parasztság „polgárosodásá"-nak nevezték. Erdei Ferenc magyarázata szerint ez a kifejezés bizonyos
tisztázatlanságot is takart, de jól tükrözte azt, hogy használói a parasztság „polgárosodásán" nemcsak a szorosan vett kapitalizálódást, a paraszti árutermelés fejlődését
értették, hanem ennek a folyamatnak sokféle és sokoldalú társadalmi megnyilvánulásait is.
Veres Péter a paraszti tőkegyűjtés, a paraszti árutermelés akadályait hangsúlyozva annak a meggyőződésének adott hangot, hogy a t á j adottságait kihasználva a
makói parasztság a hagymatermeléssel, a szegedi és a kalocsai a paprikatermeléssel,
a nagykőrösi az uborkatermeléssel, a ceglédi és kecskeméti a gyümölcstermeléssel ki
tud törni elmaradottságából. Féja Géza lelkesedéssel írt a gyulai és békési „kertkultúra hősei"-ről, az orosházi baromfitenyésztő, mintaszerű „belterjes kisbirtokkultúrát" teremtő parasztokról, a makói hagymakertészekről, a kunágotai ciroktermelőkről. Szabó Zoltán a Cserhát, Mátra és a Bükk vidékén élő parasztság különböző rétegeit vizsgálva megállapította, hogy az Eger és Gyöngyös környékén élő szőlősgazdák
jobb módúak.
A falukutató írók művei egyértelműen bizonyították, hogy a parasztság „polgárosodásának" akadálya a nagybirtok és a népellenes társadalmi rendszer. Emiatt a
„polgárosodni" akaró parasztság abnormális utakra kényszerül. Kovács Imre „beteg
társadalom"-ról, „néma forradalom"-ról, Féja „beteges folyamatokról", Erdei „tétova
és felemás polgárosodásról", Szabó Zoltán a parasztság „meneküléséről" írt. A déldunántúli, ormánsági, sárközi birtokos parasztok körében tapasztalható egykézést is
64

az elfajult „polgárosodás" megnyilvánulásának tekintették. Műveikben sokoldalúan
ábrázolták a „polgárosodási" folyamat másik oldalát, a kisárutermelő parasztság alsóbb rétegeinek elszegényedését, proletarizálódását is.
Főleg Erdei Ferenc és Féja Géza szociográfiai munkásságából derül ki, hogy kivételt képeztek azok a Duna—Tisza közi, dél-alföldi mezővárosok, amelyek — Révai
József szerint is — „az általános agrárfejlődéstől eltérő fejlődésükkel korán és sokkal
szabadabban tudtak utat nyitni parasztlakosságuk polgárosodásának". Erdei Futóhomok című művében mélyrehatóan elemezte ennek a szabadabb mezővárosi
fejlődésnek a sajátosságait. Kecskemét, Nagykőrös, Cegléd, Kiskunhalas parasztjai korán
szabad parasztokká váltak, s e városok sajátos birtokpolitikájukkal utat nyitottak
parasztságuk gazdasági előrehaladásának. Nagykőrösön földfoglalás, a Kiskunság városaiban település, Kecskeméten parcellázás útján jutottak földhöz a kisbirtokos parasztok, és ahol nem a feudalizmusban kialakult rétegződés, hanem a földbirtokok
bizonyos egyenlősítése alapján történt a föld birtokba vétele, ott egészségesebb, szabadabb volt a fejlődés.
Erdei Kecskemét birtokpolitikáját tartotta legfejlettebbnek és legnagyvonalúbbnak, mivel a parcellázások során földhöz juttatták a zsellérek egy részét, akik önálló
egzisztenciájuk alapját vethették meg a szőlő- és gyümölcskultúrával. Viszonylag
szabadabb fejlődés ment végbe Nagykőrösön, részben Kiskunhalason is, és mindazokban a Duna—Tisza közi, dél-alföldi mezővárosokban, ahol nem volt feudális
eredetű magánbirtok, vagy jelentéktelen szerepet töltött be. Erdei szerint a mezővárosok mind hasonlóak voltak, csak „némelyek előbb vannak ugyanazon fejlődés
útján, mások hátrább egy-egy állomással". Fejlődési sorrendjüket a következőképpen
állapította meg: Kecskemét, Nagykőrös, Cegléd és Makó.
Nem vette azonban eléggé figyelembe a közöttük tapasztalható eltéréseket. Kecskemét határában például néhány egyházi, valamint több magán nagybirtok, úri birtok is volt, amelyekkel együtt a kapitalizálódó gazdagparaszti birtokok egyre fontosabb szerepet töltöttek be a város mezőgazdaságában. A gazdagparasztság gazdasági
és társadalmi súlya pedig Nagykőrösön és Cegléden is jóval nagyobb volt, mint
Makón és Szegeden.
A mezővárosihoz hasonló egészségesebb fejlődés jeleit fedezte fel továbbá Erdei
a Duna—Tisza közi Homokhátságnak, Kiskunságnak, a Bácskának azokon a területein, ahol a feudális eredetű birtokok kisebb arányban fordultak elő, és a kertkultúra, a gyümölcs- s szőlőtermelés kifejlődött (Kiskunfélegyháza, Kiskunmajsa, Kiskőrös, Kecel, Soltvadkert, Izsák, Jánoshalma, Bácsalmás). Ezeknek a helységeknek a
népe — Erdei szerint — tisztán saját energiájának köszönhette felemelkedését.
A falukutató írók szerint tehát a parasztság „polgárosodása" leginkább azokban
a Duna—Tisza közi, dél-alföldi mezőgazdasági városokban és mezőgazdasági területeken haladt előre, ahol a feudális eredetű nagybirtok súlya, befolyása gyenge volt,
és ahol a belterjes mezőgazdasági kultúra kialakult. Szabó Zoltán némi túlzással
egyenesen azt írta, hogy a parasztság a Viharsarokban lázad, a Duna—Tisza közén
„polgárosodik", északon, a „cifra nyomorúság" földjén pedig tűr. Révai József is
hangsúlyozta, hogy „nálunk a polgári parasztgazdaság különösen az ország egyes
kedvezőbb helyzetben levő vidékein, mégiscsak ki tudott kelni tojáshéjaiból" és „ha
csak lokálisan is, ha küszködve is, ha demokrácia hiányában magára hagyatva is —
de mégis van polgárosodott parasztság".

A „POLGÁROSODÓ" PARASZTSÁG INGATAG HELYZETE
Erdei véleménye szerint a nyugati tőkés országokéhoz hasonló parasztság nálunk
csak a „nyugati" tájakon volt található, „különösen németekkel vegyes vidékeken,
városok közelében, ahol a társadalom fejlődésvonala többé-kevésbé párhuzamos a
nyugatival: a Kisalföldön és Pest-vidéken". S ez így volt á tokajhegyaljai történelmi
borvidéken és a szabolcs-szatmári almatermelő körzetekben is, ahol a paraszti árutermelés aránya szintén nagyobb volt, mint a külterjes mezőgazdasági területeken.
5 TiszatáJ

65

A parasztság „polgárosodását" rétegenként vizsgálva nyilvánvaló, hogy ez a folyamat a gazdagparasztság körében bontakozott ki leginkább. Az eddigiekből az is
kitűnik, hogy az említett „egészségesebb" paraszti fejlődés vidékein az
árutermelésüket fejlesztő kis- és középparaszti rétegek „polgárosodása" is megfigyelhető
volt.
Révai József Molnár Erik véleményével szemben joggal hangsúlyozta, hogy Féja,
Erdei, Szabó Zoltán könyveiből kiderül: „a jómódú polgári vagy polgárosodó parasztréteg egészét korántsem lehet mechanikusan ráhúzni a kulák kaptafára". Hiszen
Erdei a Duna—Tisza köze vidékeit vizsgálva „járt utána a parasztság fejlődése konkrét folyamatának" és bizonyította be a közép- és kisparasztság egyes csoportjainak
„polgárosodását" is.
Erdei és a népi írók többsége különbséget tesz a gazdagparasztságot képező „polgár-parasztság" és a belterjesen gazdálkodó, feltörekvő, „polgárosodó" kisbirtokos
parasztság között. A gazdagparasztságnál inkább a „polgárosodás" elfajulása, az
úrhatnámság, a gőg, a felfuvalkodottság tapasztalható. Darvas József azért bírálta e
réteget, mert nem dolgozik, csak dolgoztat, „élvezetekre beállított életet él".
Velük szemben a falukutató írók többsége a „polgárosodni" akaró, a felemelkedéséért hallatlan energiával küzdő kisbirtokos parasztság törekvéseivel rokonszenvezett. Erdei Ferenc e réteget — indokoltan — nevezte kispolgár-parasztságnak,
amelynek — tájankénti jellegzetességei alapján — több csoportját különböztette meg.
A falvakban és főleg a Dunántúlon élő kisgazdák jellemzőjének a maradiságot, a
lassúságot és a közömbösséget tekintette. A bácskai kisbirtokos parasztokat konzervatív kispolgároknak tartotta, akik gyarapodó és fejlődő egzisztenciát képviseltek, de
előrehaladásuk szigorúan az adott gazdasági és társadalmi rendhez kötődött. A Pestvidék parasztsága — szerinte — a nagyváros, a piac közelsége következtében „nyugati" módra „polgárosodott", de igényei, törekvései kispolgáriak maradtak.
A kispolgár-parasztság legtipikusabb képviselőinek a mezővárosok kertész-, gyümölcsös- és szőlősgazdáit tekintette, akik belterjesen, piacra termelnek. Termelési
fejlettségük következtében már eleve vállalkozó szelleműek, szorgalmasak és felfelé
törekvők termelési nívójuk fokozása érdekében. A kispolgári paraszti jövedelem megszabadította ugyan őket a betevő falat gondjától, de sok mindenről le kellett mondaniok, hiszen állandóan fenyegette őket a kapitalista konkurrenciából fakadó veszély,
az esetenként bekövetkező termelési és értékesítési válság. S mivel nem a gazdasági
és a társadalmi rend által megalapozott, szerves fejlődésről volt szó, mindig bekövetkezhetett a visszaesés. így a kispolgár-parasztok
helyzetét a nagyfokú
bizonytalanság jellemezte.
Erdei felismerte a kispolgár-parasztság társadalmi helyzetének átmenetiségét,
bizonytalanságát. „Jellemzően tétova csoport"-nak tartotta e nagyszámú réteget, mert
parasztok nem akarnak lenni többé, vagyis „polgárosodni" akarnak, „polgári elismertetést kívánnak", de mivel a társadalom nincs berendezkedve fogadásukra, „elégedetlenek, követelők és ellenzékiek".
Az árutermelő kis- es középparaszti retegeket az individualizmus, az egymás
közti konkurrencia, az önzés jellemezte. Veres Péter szerint e rétegek átvették a
tulajdonhoz kapcsolódó erkölcsi elveket, „az én házam, az én váram", a „kaparj
kurta, neked is lesz" szólásmondásokban kifejeződő kispolgári gondolkodásmódot.
Pozitív vonásaik elismerése mellett Erdei élesen bírálta a makói hagymakertészek
negatív kispolgár vonásait. Büszkén ismerte el, hogy magas termelési színvonalat
képviselnek, „paraszti kultúrájuk minden bölcsessége benne van termelő módszerükben". Arra is rámutatott azonban, hogy a hagymatermelés jellegéből adódóan türelmetlenek és önzők. Egymással versenyben állnak, igyekeznek egymáson túltenni, a
termelés titkait nehezen adják át egymásnak és a piacon még kíméletlenebb a konkurrencia közöttük. Ha nehézségeik vannak, zúgolódnak, ha jól megy nekik, pöffeszkednek. Urakkal szemben nem megalázkodók, de ha hasznuk van belőle, odaszegődnek.

66

A PARASZTSÁG ESZMEI-POLITIKAI ARCULATA
A falukutató írók szerint a politikai ellenzékiség és a 48-as kossuthi hagyományok befolyása legerőteljesebb volt a Duna—Tisza közi, alföldi mezőgazdasági városok parasztsága körében. Kecskemét, Nagykőrös, Cegléd parasztságának politikai
arculatát Erdei úgy jellemezte, hogy „egyetlen igazán mély nyomokat hagyó politikai
élményük Kossuth volt és az utána következő ellenzéki harcok". Mind a három városban olyan érzékelhető hagyománynak tartotta Kossuth nevét, amellyel mindenki
élt, aki politizálni akart.
A mezővárosi gyümölcsös-, szőlős- és kertészgazdákról azt írta, hogy törekvéseikben nem túlságosan lojálisak, nagy tömegükben ellenzékiek, és kiemelte, hogy zsellér
eredetük következtében szolidaritásuk nem szakadt meg a törpegazdákkal és mezőgazdasági munkásokkal. A mezővárosok fejlettségi sorrendjéről szólva — Kecskemét,
Nagykőrös, Cegléd, Makó — megállapította, hogy „ezek a helyek voltak az utóbbi
félszázad 48-as népi ellenzéki politikájának géppontjai", s a továbbiakban is ezektől
várta a legnagyobb előretörést. Féja Géza is az alföldi parasztvárosoktól remélte „a
magyarság újjászületését".
Révai József — egyetértve Erdei és Féja megállapításaival — azt hangsúlyozta,
hogy „éppen a leginkább farmer típusú, jómódú p a r a s z t . . . hajlik a haladás, a demokratikus ellenzékiség felé". A feudális eredetű nagybirtokrendszer és a fasizmus
elleni demokratikus parasztegység kialakítása érdekében fontosnak tartotta Erdeinek
azt a véleményét, hogy „a polgárosodó parasztság felemelkedési vágya azonosulni tud
a munkás és kisparasztság felszabadulási törekvéseivel". Ügy vélte, hogy a földkérdés megoldására olyan programot kell kidolgozni, „amely nem egyedül a mezei
munkásság radikalizmusára,, a törpebirtokosság lázadó hajlandóságára épít, hanem a
kisbirtokos parasztok polgárosodási vágyát is számba veszi".
Mind Révai, mind a falukutató írók tehát a nagybirtokrendszer és a fasizmus
elleni demokratikus küzdelem fontos társadalmi bázisának tekintették a belterjesen
gazdálkodó, piacra termelő, „polgárosodó" vagy „polgárosodni" akaró kisbirtokos parasztságot. Felismerték azonban azt is, hogy a különböző vidékeken élő parasztság
politikai arculatában és törekvéseiben — jórészt a „polgárosodás", a gazdasági, társadalmi felemelkedés sajátosságainak megfelelően — eltérő vonások tapasztalhatók.
Pest-vidék parasztjairól azt állapította meg Erdei, hogy „soha sem fognak, mint
parasztok politikai tényezőkké lenni. S ha valaha politikai energia támad belőlük, az
tisztára kispolgári leszen". A bácskai konzervatív kispolgár gazdákról meg azt írta,
hogy „semmi forradalmi energia nincs bennük". Látható tehát, hogy e paraszti csoportok kispolgár jellegéből vezeti le kevésbé progresszív, felemás politikai arculatukat. Tudományos lelkiismeretességgel mutatott rá arra is, hogy a még leginkább
haladónak és a legöntudatosabban ellenzékinek tartott mezővárosi kertész, szőlős és
gyümölcsös parasztság politikai felfogásában is érvényesül a kispolgári jelleg.
őszintén beszámol arról, hogy „sehol az országban a ceglédihez hasonló Kossuthkultusz nincs", amely viszont koronként változó. A korábban Kossuth-párti gazdák
például, akik Károlyi Mihályt díszpolgárrá választották 1918-ban, fő támaszai voltak
az ellenforradalomnak és a Bethlen-féle „országépítésnek", később kisgazdapártiak
lettek egy pillanatra, majd sietve átálltak a Gömbös-féle program szolgálatába. Kisebb mértékben ugyan, de ugyancsak ilyen politikai ingadozás jellemezte a Kossuthhagyományokat őrző parasztságot Kecskeméten, Nagykőrösön és Makón is.
Nem hagyható figyelmen kívül, hogy e városokban a Kossuth-hagyományokat
ápoló parasztság köréből főleg a gazdagparasztok szegődtek az ellenforradalmi rendszer támogatóihoz, de tagadhatatlan, hogy a politikai ingadozás a kertész-, szőlősés gyümölcsösgazdáknál, a kispolgár-parasztoknál is előfordult. Ez kispolgár természetükből, átmeneti, bizonytalan társadalmi helyzetükből következett, ami'veszélyeket
rejtett magában a további politikai küzdelem során. Ezt a veszélyt azonban a falukutatók csak részben ismerték fel, és mélyrehatóbban nem foglalkoztak e kérdéssel.
5*

67

A FALUKUTATÓ ÍRÓK POLITIKAI POLARIZÁLÓDÁSA
Révai hívta fel a figyelmet a nyilasok demagógiájának veszélyességére. A paraszti kistermelő „a szabad verseny pusztító hatása elleni lázongása közben — írta —
könnyen áldozatává lesz a fasizmus demagógiájának". Azért is, mert amíg kapitalizmus van, addig a paraszti kistermelőnek életeleme is, végzete is a szabadpiac, a
szabad áralakulás.
Az intenzíven gazdálkodó, árutermelését fejlesztő parasztrétegek helyzetét az jellemezte, hogy érdekeik egyik oldalról a szabadpiachoz, a szabad áralakuláshoz f ű ződtek, másik oldalról — áresés, értékesítési válság esetén — ez a gazdasági tönkrejutás, a tragédia forrását jelentette számukra. Ezért érdekükben állt a kapitalista
szabadpiac kibontakozása, de lázongtak is ellene. Helyzetüknek, törekvéseiknek meghatározója volt ez a kettősség, ellentmondásosság, a szélsőségekre való hajlandóság
és az ebből fakadó nagyfokú politikai ingadozás.
A fasiszták a monopoltőkének a szabadpiac korlátozását, befolyásolását célzó
intézkedéseit a parasztság érdekeit szolgáló kapitalistaellenes rendszabálynak kiáltották ki, ezzel az elégedetlenkedő kisárutermelő parasztokat a maguk oldalára akarták
vonni. A nyilas propaganda a törpebirtokos parasztnak „rendszerváltozást" ígért. Révai a fasiszta demagógia e vonásainak feltárásával utalt az ebből és a parasztság
ingadozásából eredő veszélyekre is.
A fasizmus antikapitalista, „parasztmentő" demagógiája elleni harc mellett bírálta egy-két népi író, többek között Veres Péter romantikus antikapitalizmusát,
„narodnyik szocializmusát" is. Ezek a népi írók szemben álltak a parasztság „polgárosodásával", a parasztság konzerválását, a paraszti közösségek, a paraszti kollektivitás megőrzését akarták, és olyan kispolgári, paraszti jellegű „szocializmust" hirdettek, amellyel meg akarták menteni a parasztságot a kapitalizmus bomlasztó hatásától.
A népi írók másik irányzata a parasztság „polgárosodását" kívánta. Míg a parasztság konzerválására törekvő álláspontban a reakciós, a fasiszta ideológia felé
mutató szélsőség veszélye jelentkezett, addig a parasztság „polgárosodását" sürgető
irányzatban annak a másik szélsőségnek a veszélye állt fenn, amely a parasztság
„polgárosodásával" együttjáró szenvedéssel, a paraszttömegek proletarizálódásával
szembeni közömbösségben, esetenként az osztályharc tényeinek nem kellő figyelembe
vételében jutott kifejezésre. Erdei ezt a Futóhomok című művének 1957-es kiadásához írott előszavában a Kiskőrös társadalmáról általa írottakkal kapcsolatban maga
is elismerte. Darvas József — szembenállva a „parasztromantikus" irányzattal is —
bírálta azokat, akik a „paraszt-polgárosodás" tervét próbálgatták ú j r a meg újra, elfeledkezvén arról, hogy „a parasztság legnagyobb tömegei számára a polgárosodás
útja immár el van zárva", hiszen a korabeli társadalomfejlődés éppen a parasztság
millióit proletarizálta.
Az ideológiai nézetek, álláspontok szélsőségessége jelentkezett némely falukutatók álláspontjának ellentmondásaiban, gyors változásaiban, politikai bizonytalankodásaiban is. Lukács György méltán bírálta pesszimizmusa miatt Kovács Imrét, aki
azt írta Néma forradalom című könyvében, hogy „többet nem lesz parasztforradalom
Magyarországon". Szerinte a népi íróknál a depresszió és kétségbeesés sokszor keveredik naiv illúziókkal. így például Kovács Imre a Kelet Népe című folyóiratban a
negyvenes évek elején megjelent cikkében a makói gazdák önsegélyező egyesületének sikerei nyomán arról írt, hogy az ilyen paraszti önsegélyező egyesületek alapításával „meg lehetne fordítani a magyar életet". A szélsőségesség, az ideológiai ellentmondásosság némelyeknél jobboldali politikai eltévelyedéshez vezetett. Mindezekben
az általuk képviselt parasztság kispolgári ingadozása, átmeneti társadalmi helyzete
jutott kifejezésre.

68

A felszabadulás döntő hatást gyakorolt a falukutató írók táborának átrendeződésére. A politikai közéletből kiszorultak azok, akik az 1930-as évek végén, az 1940-es
évek elején — kispolgári ingadozásukból adódóan — a jobboldali ideológia hatása
alá kerültek. Jelentős részük azonban kezdettől fogva részt vett a felszabadulás utáni
forradalmi átalakulás küzdelmeiben, támogatta a parasztság évszázados törekvéseinek, a földosztásnak a megvalósítását, politikai és szellemi tevékenységével szolgálta
a parasztság felszabadulását.
Darvas József, Erdei Ferenc, akiknek eszmei fejlődését már a felszabadulás előtt
is a marxizmus határozta meg, a népi demokratikus forradalom győzelméért folytatott harc következetes támogatói voltak, ami parasztszemléletük haladó vonásait erősítette. Veres Péter jórészt a marxista bírálat és a mélyreható vita, valamint a gyakorlat hatására fokozatosan leküzdötte parasztszemléletének visszahúzó vonásait.
Darvas József, Erdei Ferenc, Veres Péter, a falukutató írók legjobbjainak életútja
szükségszerűen összefonódott azzal a küzdelemmel, amely a parasztság felszabadulását és igazi felemelkedését, szocialista szövetkezeti életformájának kialakulását és
fejlődését szolgálta.

LENGYELORSZÁG

József Attila és a lengyelek
Mondhatjuk-e, hogy a két világháború közötti évtizedek legnagyobb magyar lírikusa ismertnek számít Lengyelországban? Ha fogadtatásának könnyen dokumentálható adatait felsoroljuk, akár lelkesen igenlő választ is adhatunk a kérdésre.
S. Pazurkiewicz 1932-es kis magyar irodalomtörténetében ugyan még szó sem
esik József Attiláról, de harminc költeményét tartalmazó lengyel kötete, a Szukám
kogoé (Keresek valakit) már 1942-ben megjelent. A felszabadulás utáni években és a
következő évtized első felében, bár ritkán, de közölték verseit a lengyel lapok. Az
első, Lengyelországban kiadott magyar irodalmi antológia, a Wolnoéc (Szabadság,
1953) bevezetésében ugyan semmi sem utal költőnk rangjára, de megtalálhatók benne
olyan művei, mint a Hazám, a Külvárosi éj és a Lebukott. Ekkoriban a szűken értelmezett mondanivaló, az alkotók világnézete volt a kiválasztás és közlés egyetlen kritériuma. Ezért még szerencsésnek is tarthatjuk, hogy válogatott verseinek ú j kötete,
a Wiersze wybrane csak 1956-ban került a lengyel könyvesboltokba, amikor m á r
megújulóban volt a kultúrpolitika, változott a korábbi egyoldalú értékrend, és az
irodalmi alkotások művészi oldala komoly szerephez jutott. A válogatásban olvasható
mintegy hatvan költemény közül sok különböző folyóiratokban is megjelent.
József Attila-fordítások később is készültek, de költőnk nevével a hetvenes évek
első felében találkozhattunk gyakrabban, amikor egyre több ú j és igényes átültetést
közöltek a lengyel lapok. A nagy lírikusunk iránti lengyelországi érdeklődés csúcspontja az 1975-ös év volt. Ű j válogatott kötetében, a Poezje wybrane címűben több
mint hatvan, az ekkori reprezentatív magyar költészeti antológiában bő tucatnyi
verse kapott helyet. Ugyanebben az évben a lengyel Nagyvilág, a Literatura na éwiecie és a népszerű krakkói irodalmi lap egyaránt kivette részét XX. századi líránk
egyik vezéregyéniségének népszerűsítéséből.
Az 1942 óta eltelt időszakra visszatekintve talán nem érdektelen megemlíteni
József Attila leggyakrabban lefordított költeményeit, mivel jól mutatják, mit ismerhetnek igazán munkásságából a lengyelek. Költészetének már említett három darabján kívül legalább háromszor ültették át olyan, 1975-ös kötetében is megtalálható
verseit, mint — keletkezésük sorrendjében haladva — a Kukoricaföld, az Aki szegény, az a legszegényebb, a Tiszta szívvel, a Borostyánkőbe én be nem fagyok, A város peremén, az Óda, az Altató, a Levegőt!, a Thomas Mann üdvözlése, a Születésnapomra vagy az Íme, hát megleltem hazámat. Ugyanez mondható el az Anyám, a
Holt vidék, a Kertész leszek, a Kopogtatás nélkül, a Mama, a Megfáradt ember, a
Miben hisztek, a Nyári délután, az Olyan bolond vagy, a Reménytelenül,
a Szegény
ember szeretője és a Tudod, hogy nincs bocsánat című költeményekről. Az eddig
lefordított művek száma csaknem másfél száz, tehát költőnk egész versterméséhez
viszonyítva sem kevés.
József Attila lengyelországi fogadtatásának képe kedvező, de érdemes az adatok
mögé nézni — természetesen nem azért, hogy kedvezőtlenebbnek lássuk. Az 1942-es
o

70

kis kötet, amelyet a nyelvünkkel csak akkoriban ismerkedő kezdő költő, Tadeusz
Fangrat készített, Budapesten jelent meg a Cserépfalvi Kiadó gondozásában. A lengyel menekültek számos magyarországi kiadványának egyike, az első, amely magyar
költőt szólaltat meg lengyelül. A háború miatt érthetően nem juthatott el Lengyelországba. Ez azért is sajnálható, mert az akkor még hazánkban (jelenleg Varsóban)
élő literátor, Csorba Tibor a válogatás elé írt, viszonylag részletes bevezetőjében
hangsúlyozta: József Attila az Ady utáni magyar líra legkiemelkedőbb képviselőinek
egyike. Véleményét, legalábbis hivatalosan, kinyomtatott megnyilatkozásban kevesen
osztották Magyarországon a háborús években.
A két lengyelországi József Attila-válogatást röviddel megjelenésük után a Nagyvilág (1957/1, illetve 1976/5. szám) is ismertette és értékelte. Ezért itt csak azt vizsgáljuk, milyen képet alakíthattak ki belőlük költőnkről a lengyelek.
Az 1956-os kötetbe bekerült a Curriculum vitae is, a válogatást végző és a fordítói munkából sokat vállaló T. Fangrat pedig rövid utószavában — bár József Attila
költészetének művészi oldalára nem igen figyelt — többnyire találóan körvonalazta
nagy lírikusunk nézeteit, céljait, témáit. Kiemelte, hogy életének tapasztalatai menynyire segítették a költőt az igazi proletárirodalom megteremtésében, és hogy milyen
meghatározó szerephez jutott ez az életmű a XX. századi magyar irodalomban. Hogy
a könyv mégsem jutott el a lengyel olvasók szélesebb köreihez, annak egyik fő oka
nem annyira a gyakran egyszerűsítő, a politikus költőiséget helyenként politikai jelszókká változtató átültetésekben, hanem az igen alacsony példányszámban (1200)
keresendő.
Az 1975-ös kötet szerkesztésére és részben a fordításra vállalkozó Aleksander
Nawrockinak nem volt könnyű dolga. Két évtized után a költő kevesekben élő képét
kellett teljesebbé, sokszínűbbé tennie. Jó előkészítő munkáját tanúsították a rangos
folyóiratokban közölt ú j átültetések is, de azzal tette a legtöbbet, hogy terjedelmes
és értő, az alkotói technikára, a művészi eszközökre, az expresszionizmus és szürrealizmus, de egyben a magyar népi költészet és zene József Attilára gyakorolt hatására figyelmet fordító esszét írt a válogatás elé. Hangsúlyozta, hogy a költő nemcsak az osztályharc és a munkásélet tartalmának kifejezője volt, hanem a modern
formát öltő „intellektuális realizmus", az emberi pszichikum mélységeiig hatoló gondolati líra kitűnő mestere is. Nawrocki a lengyelek közül elsőként utalt arra, hogy
„Az irónia, a vidámság, a mesei elemek, a groteszk, a játékkedv — amelyből általában a művészetet származtatja — mindez ugyancsak József Attila világa."
Költőnk önéletrajza ebből a válogatásból sem hiányzik. A fordítók között sok a
neves lírikus, és a példányszám (5300) sem alacsony. A kötetnek mégsem volt széles
körű visszhangja, nem aratott olyan sikert, amilyet például az 1977-es Ady-versösszeállítás. Ez utóbbi nemcsak kisebb példányszáma miatt tűnt el hamar a lengyel
könyvesboltokból. A József Attila-válogatás itt-ott még mindig kapható, aminek magyarázatában sokat segíthet az Ady fogadtatásával való összevetés.
Líránk századeleji megújítójának egyéni hangja, költészetének magyarsága jobban felkeltette a kritikusok és olvasók érdeklődését. Egyrészt azért, mert a lengyel
sajtó is élénkebb figyelmet fordított születésének századik évfordulójára. A siker
másik oka alighanem abban keresendő, hogy Ady lírája más, erőteljesebb, mint lengyel kortársaié. A ma emberéhez időben és világképét tekintve közelebbi József
Attila irodalmunk történetében játszott különleges szerepét nem értették meg igazán,
vagy akik megértették, verseiben nem láttak többet, érdekesebbet, mint a világháborúk közötti lengyel költőkében.
A hatvanas évek közepe óta a lengyelek sokat fordítanak irodalmunkból. Egyre
nyilvánvalóbbá válik, hogy egy-egy alkotónk kedvező és értő fogadtatásához az adott
korszak lengyel társadalmi és kulturális életével és irodalmával való konfrontálásra
van szükség. Az Ady-kötet esetében ez az összevetés mind a sajtóban, mind a válogatás igen alapos bevezető tanulmányában megtörtént, hetvenöt éve született költőnk
népszerűsítéséből viszont kimaradt.
71

,

József Attila igazi megismerését nem segítették elő azok a magyar költészetről
szóló esszék sem, amelyek a világirodalmi folyóirat 1975-ös magyar összeállításában,
illetve a következő évi szeptemberi számban láttak napvilágot. Az utóbbiban a neves
költő, Marian Grzesczak a Hazám szerzőjét is azok közé sorolja, akik „nyitottabbak
saját nemzeti múltjuk felé, mint a parnasszizmus, szimbolizmus, kubizmus, futurizmus, szürrealizmus vagy az expresszionizmus felé". Úgy véli, József Attila alkotásaiból sem csengenek ki eléggé a különböző európai népek XX. századi költészetének hangjai.
Magyar lírikus lengyelországi fogadtatása — úgy tűnik — akkor lehet valóban
kedvező, ha költészete „más", új, mert nincs közeli lengyel rokona, vagy ha van sok
tekintetben hasonló „megfelelője".
Bojtár Endre még 1969-ben érdekes és értékes kísérletet tett Wladysiaw
Broniewski (1897—1962) és József Attila munkásságának összevetésére. Lengyelországban
is megjelent dolgozata a Tanulmányok a lengyel—magyar irodalmi kapcsolatok
köréből című kötetben olvasható. Gondolatainak ismertetése helyett inkább arra célszerű
utalni, mi az, ami a legjelentősebb lengyel proletárköltőnek tartott Broniewskit (akinek magyar kötete 1954-ben került az olvasók kezébe) József Attilától megkülönbözteti.
A lengyel költő a magyar lírikushoz hasonlóan a húszas évek elején kezdett publikálni, és első kötete 1925-ben jelent meg. Mégsem lényegtelen, hogy költőnknél
idősebb volt. Az I. világháborút már felnőttként élte át, mégpedig a nemzete régen
elvesztett függetlenségéért harcoló Lengyel Légiók katonájaként, sőt az ú j lengyel
államban feltámadó nacionalizmus hatása alá került. Az sem elhanyagolható, hogy
gyermekkorától értelmiségi környezetben élt. Másrészt a századelő, az úgynevezett
Ifjú Lengyelország irodalmán nevelkedett, amely korszakot találóan jellemeznek más
elnevezései: szimbolizmus, modernizmus, neoromantika. Még a költői indulása után
rá ható expresszionizmus is más volt, mint a József Attiláé, mert szintén az I f j ú
Lengyelország örökségét őrizte.
Broniewski nézetei a húszas évek közepére megváltoztak, közel került a szocialista eszmékhez. Ugyanakkor azonban szoros kapcsolatban állt a Skamander és a
Wiadomosci Literackie folyóiratok körével, amelyek a mi Nyugatunk rokonainak
tekinthetők. Igaz, főleg e csoport radikális, társadalmi érdeklődésű képviselőitől, Julián Tuwimtól (1894—1953) és Antoni Slonimskitól (1895—1976) tanult sokat, de ezek
gondolatvilága messze volt József Attila nézeteitől. Erről, a nálunk kiadott lengyel
költészeti antológiákból (1951, 1969) a magyar olvasó is könnyen képet alkothat.
A nem kis távolság érzékeltetésére elég megemlíteni, hogy Jaroslaw
Iwaszkiewicz
(1894—1980), akinek hazánkban kitűnő prózája ismert, ugyancsak e költőnemzedék
tipikus alakja volt. Meggyőző összevetésre e helyen nincs mód, ezért csak utalunk
arra, hogy a húszas években a több mint egy évszázad után ú j r a önálló Lengyelország helyzete, társadalma átalakításának lelkesen elképzelt vagy valóságos lehetőségei más irodalmat szültek, mint amilyen a Monarchia felbomlásából háborút
vesztve kikerülő, antidemokratikus Magyarországon kialakult.
Broniewskire a korán jelentkező lengyel futurizmus is hatott. Majakovszkijból
merítő legrangosabb képviselője, Bruno Jasieúski (1901—1939) érett korszakában a
kommunistákkal együttműködő, az ú j társadalmat a munkásosztály hatalomra jutásától váró költő volt. Mivel azonban 1926 után emigrációban élt, a művészileg magas
értékű forradalmi költészet vezéralakjának joggal Broniewskit tartják. Mégis más,
mint József Attila, mert ekkor — mint Bojtár Endre megjegyzi — nem tudta megvalósítani személyes lírája és a proletárversek olyan egységét, amely a magyar költő
munkásságát jellemzi. A romantikus hagyományokat is továbbvivő lengyel alkotónak
nem sikerült ötvöznie a különböző irányzatok hatását, ami József Attila írásművészetének egyik legnagyobb értéke.
A húszas évek lengyel költészetének másik komoly csoportosulását
Krakkói
Avantgárdnak szokás nevezni, amelynek a futuristák nem tagjai. Költői technikáját,
verseinek formáját tekintve e csoport tagjait lehetne József Attila rokonainak tartani,
72

ezek viszont — radikális vagy legalább demokratikus nézeteik ellenére — távol állnak a proletárköltészettől. Állításunk egyaránt vonatkozik legjelentősebb képviselőjükre, a paraszti származású Julián Przybosra (1901—1970) és a kevésbé ismert Jan
Brzfícou/skira (1903— ), Jalu Kurekre (1904— ) vagy a legbaloldalibb, más formában
író Adarn Wazykra (1905— ). A fő témáiul kezdetben a várost, a tömeget és a technikát választó Przybos szintén igen távol állt a jobboldaltól, de a következő évtized
társadalmi-politikai ellentmondásait látva, a modern civilizáció következményeitől is
tartva, a parasztság felé fordult. E nemzedékre egyébként — mint József Attilára —
hatott a Lengyelországban gyengén kibontakozó szürrealizmus.
A Második Avantgard elvetette elődei bizakodó racionalizmusát, elvesztette optimizmusát. Ez náluk is a társadalmi viszonyok harmincas évekbeli megváltozásával,
az ekkor már a hazánkban uralkodó diktatórikus rendszerhez hasonló politikai helyzet kialakulásával magyarázható. Bár mindez kiváltotta az alkotók ellenállását, a
legnagyobb költőegyéniségek között Broniewskin kívül nem akadt olyan, aki a József
Attila-i állásfoglaláshoz közel került volna. Józef Czechowicz (1903—1939) a jövőtől
félve a mítoszok és a falusi nyugalom világába menekült, mások — mint Jerzy Zagórski (1907— ) vagy Czeslaw Milosz (1911— ) — a katasztrofizmus kifejezői lettek.
A magányos Konstanty I. Galczynski (1905—1953, magyar kötete 1970-ben jelent meg)
a groteszk és a gúny eszközeivel akarta megteremteni az „egyszerű" költészetet.
Döntőnek bizonyult, hogy az említettek egyikének sem volt a József Attiláéval
rokonítható élményanyaga. Mások, a varsói proletárélet képeit megrajzoló, munkás
származású Stanislaw R. Dobrowolski (1907— ), vagy a kommunisták küzdelmeit
témául választó Lucián Szenwald (1909—1944) alkotói adottságai szerényebbek voltak.
A két világháború közötti időszakban tehát a lengyeleknek nem akadt olyan
kiemelkedő és a későbbiekben döntő hatású lírikusuk, aki a munkásság költője lett
volna úgy, hogy a személyisége, nézetei, mondanivalója tükrözéséhez harmonikusan
illő formát a modern áramlatokban találta volna meg. József Attilának, mint az
avantgard törekvések képviselőjének és proletárköltőnek csak távolabbi lengyel rokonai vannak. Kortársai vagy a korabeli ú j irányzatok hívei voltak, és legfeljebb közel
álltak a munkássághoz, vagy forradalmi költészetet teremtettek, de hagyományosabb
eszközökkel. Hiányzik az összehasonlítási alap, így lengyelországi népszerűsítése nem
könnyű feladat.
„A költő egyetemes emberi mondanivalója felett érzett büszkeségünkbe némi
aggodalom is vegyül: vajon sikerül-e a nem magyar fülnek megéreznie a fordítások
szűrőjén átjutott versekben azt, ami ezt a lírát annyira eredetivé s egyénivé teszi?"
— tette fel a kérdést az 1956-os lengyel József Attila-válogatásról írt, már említett
ismertetésében Kovács Endre. Az öt évvel ezelőtti átültetések jobbak, de költőnk valóban értő lengyelországi fogadtatásához szükség lenne még egy, munkásságát szellemi rokonaiéval konfrontáló, esetleg közép-kelet-európai összefüggésekben tárgyaló
monográfiára, tanulmányokra vagy legalább egy ú j József Attila-kötetben közölt, a
húszas-harmincas évek magyar és lengyel költészetét együtt vizsgáló esszére.
D. MOLNÁR ISTVÁN

73

„A torony nagyon fontos — mondta Burai J."
JEGYZETLAPOK A VAJDASÁGI IFJÚSÁGI IRODALOMRÓL
ÉS HOLDUDVARÁRÓL
Ha a gyermek- és ifjúsági irodalomról beszélünk, alapvető dolgokat kell először
tisztázni. Az ifjúsági irodalom, az ifjúsági író fogalmának jelentése ugyanis utóbbi
éveinkben megváltozott. A változás az irodalom előnyére történt, s gyors fejlődését
eredményezte. Két nézet azonban máig is harcol egymással; e két nézet jellemző s
ezért számomra felejthetetlen szóváltása zajlott a Magyar írók Szövetsége 1976. májusi közgyűlésén is. Az írószövetség választmányába történő jelölés vitájában egyik
felszólaló így érvelt, hiányolva a névsorból az úgynevezett ifjúsági írókat: „Elnézést
kérek, nem tudom, hogy ehhez jogom van-e, de szeretném a jelölő bizottság munkáját kritizálni, amennyiben az irodalom egy olyan fontos területével, mint a gyermekés ifjúsági irodalom, nagyon mostohán bánt. Ha jól hallottam, egyetlen ifjúsági írót
jelölt a választmányba, amit én keveslek. Miután itt elhangzottak utólagos javaslatok, amelyek életkor, lakóhely, esetleg mellbőség szerinti osztályozásban kívánták ú j
nevek fölvételét a listára, én javasolnám, hogy a dolog jelentőségének és fontosságának megfelelően az ifjúsági irodalmi szakosztály kapjon még legalább egy képviselőt
a választmányban..." A meglehetősen éles felszólalást — amely az ifjúsági irodalom
értelmezésének régi, túlhaladott állapotát mutatja, a közgyűlés elnöke a következőképp javította ki: „Nem helyreigazításképpen, de a felszólalóval szemben hadd említsem meg azért a hivatalos listáról Kormos István, Tatay Sándor, Weöres Sándor,
Zelk Zoltán nevét, mint akik a gyermekirodalomban is m ű k ö d n e k . . . " Jogos volt a
kiigazítás, mert vannak máig, akik a felsoroltakat, Weöres Sándorig bezárólag, nem
tekintik ifjúsági írónak. A hetvenes évek irodalmi fejlődése pedig végérvényesen bebizonyította, hogy nem az az ifjúsági író, aki magát annak kinevezi, hanem az, aki
irodalmunkban az esztétikailag legrangosabbat alkotja, s olyan olvasmányt tesz asztalunkra, amely az ifjúság körében népszerűvé válik. A fiatal olvasó ítélkezésében
pedig megbízhatunk: a legszigorúbb lektor. Romlatlan az ízlése is; nem véletlenül
választja Weörest, Nagy Lászlót, Kormos Istvánt, Sánta Ferencet és a többieket magának. Mert ők, a felsoroltak mára az ifjúsági írók, helyesebben az ifjúság írói. Igaz,
nem ők választották ki maguknak írásuk célpontjául az ifjúságot, hanem az ifjúság
választotta ki őket! Ez talán szokatlan még, de így rendjén való.
Ezt a változást, azt hiszem, Weöres verseinek sikere tette megfordíthatatlanná.
Ha biztosan tudnám, ideírnám azon szerkesztők nevét, akik Weöres Sándor nagyon
is felnőtteknek írt verseiből az első gyermekeknek szánt válogatást merészelték elkészíteni. ö k forradalmasították ugyanis ízlésünket. A Ha a világ rigó lenne című
kötet fülszövegét idézzük összegzésül: „Weöres Sándor eredetileg nem is gyerekeknek
írt gyerekversei megújították, kicsik és felnőttek között egyaránt népszerűvé tették
a magyar gyerekköltészetet. Olyan remekléseit, mint a Liba pék, "a Buba éneke vagy
a Kutya-tár, betéve tudják és a maguk gyönyörűségére f ú j j á k az óvodások és a kisiskolások. S ez természetes is, mert a versek gyönyörűen formált világa a gyerekvilágból lelkedzett... A kötet tartalmazza mindazt, ami még Weöres páratlan költé74

szetéből a gyerekek számára élvezhető, érthető." Azt hiszem, az ú j ízlés és ú j szándék jellemzésére pontosabb definíció nem is kell.
Ne tegyük azonban kizárólagossá azt az elvet, hogy a gyerekirodalmat feltétlenül
a felnőttek irodalmából vonjuk ki. Hisz mennyi remekmű született, amely szándékoltan fordul az ifjúság felé. A zenében Bartók- és Kodály-művek, a képzőművészetben,
a megújított könyvművészetben Würtz Ádám, Hincz Gyula, Reich Károly, Kass János grafikái, az újabb költészetben Kormos István, Csoóri Sándor, Kiss Benedek,
Kiss Anna alkotásai. Nem titkolt tehát a szándék: a szellem arcát a legfiatalabbak
felé fordítani. De ennél is döntőbb az igény s a megvalósulás: hogy a gyerekeknek,
ifjaknak mindenkor a legjelentősebb művészek alkotásai jussanak. Azok az alkotások, amelyeknek — s most ismét a Weöres-könyv fülszövegét idézem — „gyönyörűen
formált a világuk".
Ifjúsági kiadónk következetes elhatározásában. Ezt jelzi, hogy Weöres első áttörésének, a Bóbitának mintájára már kiadták Nagy László verseinek válogatását, a
Csodafiú-szarvast, Juhász Ferenc Csikóellését, Simon István Sümegi vadgesztenyék
című kötetét.
Ez a változás, amely végbement a magyarországi irodalomban, végbement a
szomszédos országok magyar irodalmában is. Egyértelműen végbement a romániai és
jugoszláviai magyar irodalomban. Bori Imre Irodalmunk évszázadai című vajdasági
irodalomtörténetében, amely 1975-ben jelent meg, „Ifjúsági irodalom" fejezetcím alatt,
még a régi értelmezés szerint ír, s ez a jelentéktelenebb értékek számbavételét eredményezi. De mára már a Vajdaságban is az az ifjúsági író, aki a legjelentősebb értékeket alkotja, újraíródik az irodalomtörténet, s ez mindenképp a minőségi fejlődés
jele. Ennek a minőségi változásnak a dokumentáló műveit vegyük majd számba.
Ugyanezt a változást jelzi Kányádi Sándor vallomása is. (Kincskereső, 1979/3.)
Ő a romániai magyar irodalom példáit idézi. Elmondja, hogy a gyerekek is azt
a Sütő-könyvet keresik, az Anyám könnyű álmot ígér címűt, amelyik a felnőttek
között is a legnépszerűbb. „Milyen könyveket ajánlana a romániai magyar irodalomból a kisiskolásoknak és az ifjúságnak?" — kérdezi a Kincskereső. „Én ajánlani
ajánlhatok, de a jó könyveinket az itthoni olvasók is hamar elkapkodják. Fodor Sándor, Bálint Tibor és Bajor Andor úgynevezett gyerekek számára írt könyveit. Az is
igaz viszont, hogy gyermeklapunk népszerűségi díját, többek között Sütő András
Anyám könnyű álmot ígér című felnőttkönyve nyerte." Ezek szerint nincs is különbség úgynevezett gyermek- és felnőttirodalom között? — kérdezi a Kincskereső. „Tulajdonképpen nem kéne, hogy legyen. A nagy példák is ezt bizonyítják. Petőfi Sándor Anyám tyúkja egy kötetben van a Tündérálommal és az Apostol című költeménnyel. Summa summárum: mint ahogyan a gyermekeknek minden javakból a legjobbat szoktuk juttatni — a versekből, az irodalomból is azt kellene." Ez a válasz is
okfejtésünket igazolja.
Üdvözölni kell, hogy ezen felismerések szellemében indult meg a gyerekek irodalmi folyóirata, a Kincskereső. Gondoljuk el, mekkora visszavonó erő lett volna, ha
a Kincskereső netán az önjelöltek ifjúsági irodalmának szócsöveként működik! Így
viszont egészében rendben van a dolog — a több tízezres olvasótábor voksa is ezt
igazolja —, hogy Móricz, Kosztolányi, Gulyás Pál, Tamási, Sánta Ferenc, s az erdélyi
Szilágyi Domokos, Kányádi Sándor, Farkas Árpád, s a vajdasági Domonkos István
művei képezik többek között a gyerekeknek juttatott magyar irodalmat!
S ha most végre már valaki azt kérdezné tőlem, hogy „milyen könyveket ajánlana a jugoszláviai magyar irodalomból a kisiskolásoknak és az ifjúságnak?", azt
felelném: jelentős könyvek sorát ajánlhatom immár, mert a jugoszláviai magyar
irodalom életében is végbement az a fejlődés, átértékelés, amelyet előbb fölvázoltunk. A legjobb javak juttatása szándék és valóság is. S a névsor szerint Brasnyó
István, Domonkos István, Fehér Ferenc, Gion Nándor, Németh István, Tolnai Ottó
műveit, köteteit ajánlanám.
Az 1928-ban született Fehér Ferencé és az 1930-as Németh Istváné elsőül az érdem, hogy a gyerekirodalom átformálásának szükségét elvi és esztétikai értelemben
75

is fölismerték és képviselték. Az általuk lerakott alapon egy ú j nemzedék m á r kockázatmentesen, magabiztosan építkezik. Mert látnunk kell, hogy egy teljes nemzedék
indult az ifjúsági irodalom meghódítására. Ugyanaz a nemzedék, amely a vajdasági
vers, regény és esszé ú j lehetőségeit is megkereste. Az 1940 t á j á n születettek és az
1961—64 táján nemzedékké szerveződő írók, a mi értelmezésünk szerint fiatal írók
ők. Brasnyó István, Domonkos István, Gion Nándor, Tolnai Ottó tett közülük legtöbbet az újraalapozott ifjúsági irodalom építményének fölemeléséért.
A hagyományosan értelmezett prózától Németh István tette az első eltávolodó
lépéseket. 1970-es Vadalma című regénye már az ú j igény szerint készül; Németh
István teljes írói eszköztár birtokában indul a gyerekvilág meghódítására. A kötet
sikert aratott, utólag mégis kudarcnak kell tekintenünk. Írója nem tudott leszámolni
az anekdotizáló szemlélet rossz örökségével, a rosszul értelmezett Gárdonyi-féle,
Móra-féle iskolával. Helyzetei, ötletei keresettek; gyerekábrázolása, faluábrázolása
túlromantizált. Ezt követő kísérletével viszont, Ki látta azt a kisfiút? című, 1973-as
kötetével, az egyik legjelentősebb ifjúsági „regényt" tette fiatal olvasói asztalára.
Idézőjelesen nevezem regénynek, hisz a kötet valójában egymáshoz lazán kapcsolódó
vallomások füzére. A kötet az anekdotizmussal való leszámolás dokumentuma. Könyvében már nem az írói látás a romantikus, hanem a teremtett világ romantikusan
bensőséges, s ez lényeges különbség.
1972-ben jelent meg Gion Nándor Postarablók című ifjúsági regénye (immár a
második kísérlete, a sikeres 1970-es Engem nem úgy hívnak kötet után). Gion világát
a Postarablók alapján hasonlíthatjuk Németh István utóbbi kötetének világához. Az
írói szemlélet a rossz értelemben vett romantizálástól, anekdotizálástól mentes, d e a
regény mégis cselekménygazdag, érzelemgazdag, írói megformáltságát tekintve igényes. (Érdemes idézni a Postarablók gyermek lektorának véleményét, az általam
könyvtárból kikölcsönzött példány belső borítólapjáról: „jó könyv igaz ez!! olvasd
el eszt jó.") Gion Postarablókjával kapcsolatosan azonban szükséges megfogalmazni
fenntartásainkat is. Bár Gion tudta, hogy felnőtteknek írt könyvei módszerén nem
kell alapjaiban változtatni, akkor sem, ha gyerekeknek szól, szándékát nem t u d t a
maradéktalanul megvalósítani. A könyv cselekménye kevesebb szálon fut, mint egyéb
írásaiban; a szereplők jellemzése is szegényesebb, mint máskor. „Egyszerűbb" könyvet akart írni a gyerekeknek, s ezt nem tehette meg a leegyszerűsítés veszélye nélkül. Épp az az asszociációs gazdagság, sokrétűség hiányzik még ekkor, ami Gion prózájának legfőbb erénye. Dicséretére legyen mondva, hogy a Postarablók kísérletének
tanulságait levonta és maradéktalanul korrigálta ú j ifjúsági könyvében!
De mielőtt a vajdasági ifjúsági regényirodalom legnagyszerűbb alkotásához, Gion
Nándor A kárókatonák még nem jöttek vissza című regényéhez eljutnánk, érdemes
a rangos előzmények közül még egyet megemlíteni. Ez a kötet pedig Tolnai Ottó
ördögfej című regénye. 1970-ben megjelent kötetében Tolnai Kanizsán eltöltött gyerekkorának költői ihletettségű és összetettségű naplóját írta. Az ifjúsági irodalom
rossz beidegződéseiből kétszeresen is mentes ez a kötet. Egyrészt Tolnai teljes írói
fegyverzetét megőrizve ír, tehát a leegyszerűsítés kedvéért, a gyerekolvasóhoz való
hamis leereszkedés kedvéért nem mond le egyetlen eszközéről sem. Kötete modern,
kísérleti, intellektuális kalandokat vállaló, mint bármelyik felnőtt könyve is. Másrészt pedig a vajdasági ifjúsági irodalom történetében az első nem kalandregény,
nem cselekmény regény. Hagyományos értelemben vett története nincsen; hangulataival, kidolgozott miniatúráival, jelképeivel építkezik. Filozófiai kérdéseket is bátran
fölvet, a gyerekkorból való kiszakadás gondolati fölismeréseinek tárházát adja. „Az
eltűnt idő nyomában" jár; a megbolydult óraszerkezetek világába hívja, vagy méginkább rántja magával olvasóit. Kísérlete sikerül, kihívásának üzenete is érvényesül:
az ú j regényt sürgeti.
Erre a kihívásra a legmaradandóbb válasz Gion Nándor 1977-es A kárókatonák még nem jöttek vissza című regénye. Az egyetemes magyar gyerekirodalom
szemszögéből is figyelemre érdemes alkotás. Sikerét elsősorban az biztosítja, hogy
Gion épp azzal az igénnyel írta, mint bármelyik felnőttkötetét, épp azzal az erő76

feszítéssel és tehetséggel. A kárókatonák nehéz olvasmány, cselekménye, asszociációrendszere, jelképrendszere szerteágazó. Nyelvezete drámaian tömör és egyszerű, mindenféle „megédesítéstől" mentes. Szemlélete sem a túlromantizálás irányába mutat,
hanem bátran vállalja a dráma érzelmi összetettségét. Világa is rendkívül összetett,
méginkább sokrétű. A regény első rétege könnyen föltárható, megragadható. Ez az
első réteg fogja kézen és vezeti a regény sűrűjébe a gyerek olvasót. Egyszerű történet:
egy vadőr segítségével a gyerekcsapat kilátótornyot épít, hogy onnan vehesse majd
szemügyre környezetének világát. A kilátótorony hasznukra is válik, onnan ismerik
föl, hogy legkedvesebb madarukat, a kárókatonát, vadorzók rabolják. A madarakat
befogják és halászásra idomítják. A gyerekek kiszabadítják egy éjszaka a madarakat,
de hőstettük tragikus következménnyel jár, elveszítik a vadőrt, gyerekviláguk legfőbb
pártfogóját. De a regénynek megannyi mellékága, epizódja is van, az epizódok gazdagsága mindenképp a hasonló kísérletek fölé emeli. A felnőttebb olvasónak több
rétegű a könyv. A regény kilátótornya számára jelképessé válik. Jelképezi, hogy fokról fokra elhagyjuk gyermekkorunk világát, s kettős úton járunk: egyrészt a világ
összefüggéseiből többet és többet megértünk, másrészt pedig illúzióinkat rendre elhullatjuk. S mikor minden illúziónkat elvesztettük már, eltávolodtunk, elidegenedtünk gyermekkorunk legkedvesebb társaitól, tájaitól, mikor végképp felnőtté válunk,
akkor visszaindulunk, hogy visszafelé tájékozódva, újra fölkeressük az eltűnt világot.
„Az eltűnt idő nyomában" Tolnai Ottónál jelzett problematikája és gondolatisága
tehát ebben a könyvben is föllelhető.
Ha nagyon akarjuk, a regény cselekményét teljes egészében figyelmen kívül
hagyhatjuk: ez mutatja modernségét. Hisz a cselekmény valójában: jelképsor. Jelképeinek gazdagságával is ifjúsági irodalmunkból messze kinövő regény a Gioné.
Szimbolikus a regény toronyépítése. Az ember azon erőfeszítését jelképezi, amellyel
az adott világa kényszerei, kényszerű megkötöttségei közül kiemeli magát. Az álmodó, csillagokra tekintő ember jelképe az épülő kilátótorony. Ilyen értelmezéssel
olvassuk egyik párbeszédét:
„— Gergián tényleg fel akarja építeni azt a vacak tornyot? — kérdeztem.
— Fel fogja építeni. Megmondtam, hogy felépíti, tehát fel fogja építeni. És én
megígértem neki, hogy segítek.
— Marhaság — mondta Hodonicki Oszkár. Sokkal fontosabb dolgunk van.
A torony nagyon fontos — mondta Burai J., és a száját kezdte rágni. — Egy
magas torony . . .
— Ki a fenének kell egy magas torony?
— A torony nagyon fontos — szögezte le még egyszer konokul Burai J. Aztán
hadarni kezdett. — Okvetlenül kell a torony, hogy az ember felkapaszkodjon a magasba, egészen oda, ahol a darvak szállnak, aztán még m a g a s a b b r a . . . Hogy messzire
lásson az ember, hogy mindent lásson lent és fönt, hogy közelről beszélgessen a darvakkal, belemarkoljon a szélbe, hogy megnézze magának az eget i s . . . "
Idézzünk csak egy verset, talán lesz, aki kezdősorairól fölismeri: „Künn a jégfogú tél-sárkány havat prüszkölt, zúzmarát szórt. / Bömbölve járt a bükkerdőn; a
házak közt vadul táncolt." Horváth István rangos erdélyi költő Tornyot raktam című
versének kezdősorai ezek. S e versben benne van Gion ifjúsági regényének a jelképi,
a lírai vázlata. Persze, véletlen az összecsengés. Az viszont nem véletlen, hogy Gion
Nándor a jelkép, a vázlat köré cselekményes, teljes világot varázsolt. Ha ifjúsági
irodalmunkról beszélünk ezentúl, most már Gion regénye nélkül nem tehetjük. Mert
irodalmunk talaján e könyv maga is csúcs, maga is kilátótorony.
Ahogy a prózában Németh István elrugaszkodása a hagyományostól jellemző
gesztus, ugyanúgy jellemző a versben Fehér Ferenc pályája is. Az ő útjának tapasztalata is egyértelműen bebizonyította, hogy ú j típusú, úi igényű gyerekversre van
szükség. 1968-ban megjelent Szeptemberi útravaló című gyerekverskötete erre az
igazolás. A Szeptemberi útravaló kötet versei összemérhetők a legigényesebben formált Fehér Ferenc-versekkel. E kötet által a vajdasági gyerekvers-irodalom nagy
zökkenéssel szintén elhagyta az anekdotizáló, romanticizáló, rigmusíró vers kátyúját.
77

n

/

S a folyamat visszafordíthatatlanná vált. Ebben a visszafordíthatatlan folyamatosságban, melynek írásunk legelején a magyarországi összefüggéseit is mutattuk, bontakozhatott ki Brasnyó István és Domonkos István gyerekvers-művészete. Brasnyó a
hagyományosabb eszközökkel építkező kettőjük közül, ahogyan a prózában Gion
Nándor. Domonkos István a kisérletezőbb, formát bontóbb, meghökkentőbb, mint
ahogyan ifjúsági regényében Tolnai Ottó.
A vajdasági gyerekvers egyik csúcsa Brasnyó István Kései csillag című, 1973-as
kötete. 1978-ban jelent meg a szerző ú j könyve, az Álom, mely tartalmazza a Kései
csillag verseit is; de én csak sajnálni tudom, hogy felbomlott ezáltal a régi kötet
szerkezete, arculata. Hisz a Kései csillag könyvészeti műremek is volt. A versek
nagyszerű összhangját nagyszerű tipográfia és kitűnő illusztrációs anyag szolgálta.
Würtz Ádám e kötet illusztrálásával remeket alkotott! Nem az Álom című kötet
jogosságát vitatom, amikor sokkal inkább a régebbi, a Kései csillag kötetre irányítom a figyelmet. Hanem egy megőrzésre (tehát pontos újrakiadásokra) érdemes
könyvre szeretném a figyelmet fölhívni. Brasnyó István e kötet verseiben a paraszti
gyerekkor nagyszerű körképét rajzolta meg. A gyerekkor világának megőrzött apró
fényképeiből készített montázsok a versek. Szociografikusán részletezők, aprólékosan
rakosgatnak minden emlékcserepet: őrzik, féltik őket a feledéstől.
A szociografikus leírást azonban nagyszerű képek emelik: az éjszaka gyapjas és
sötét, mint valami állat; az esőnek szálai vannak, mint a hajunknak, nem cseppjei;
a háznak népe van, nem lakója; a víznek taréja, mint a kakasnak, nem fodra, nem
hulláma. Nem kell tovább idézni, láthatjuk, igazi költő beszéli itt a vers nyelvét, s a
felnőttversek igényénél semmivel alábbszállva. A vers: vers. Végleges érvényűségében, nem napi megfelelésében áll a célja. A Kései csillag versei a bácskai tájat, a
költő gyerekkorának paraszti világát összenyalábolják s egyetlen öleléssel, ahogyan
ígérik is, fölteszik egy csillagra. Ott őrződik e világ fényesen és ronthatatlanul.
Mint arra a csillagra, úgy nézhetünk a kötetére.
Érdemes Brasnyó munkái fölött rövid szemlét tartani, s tanulságos is. Sokkötetes
és sokműfajú író, jelentős prózakötetei és verseskönyvei jelentek meg. Művészetét
Illyés is méltatta, s ennél nagyobb elismerés nem illetheti. Munkássága mégis hiányérzetet kelt bennünk, hisz a kész, reprezentatív művekkel adósunk. Versei is, novellái is túlírtak, túlbeszéltek. A részletelemek mindig az egész szerkezet fölé nőnek.
Művészi szándéka az, hogy szülőföldjét, a bácskai tájat szociográfiai pontossággal
föltérképezze. A térképész ú j r a és újra munkához lát, művét, a térképet azonban
újra és ú j r a elrajzoltnak érezzük. A letűnő, a csillagra lépő életforma dokumentumát
szándékozik hátrahagyni, de ennek a végsőkig fegyelmezett életformának a „megformálása" nem a tárgyhoz illeszkedően fegyelmezett. Gyerekvers-kötetében viszont ezt
a hiányosságot nem tapasztaljuk, első olyan kötete, amelyiket maradéktalanul dicsérhet a legkötözködőbb ízlés is. Egy mikrovilágról, egy életformáról itt készít m a r a dandó rajzot. Ezen a ponton érdemes megállni, hisz jelzi: a gyerekirodalom kalandja
egy író életében nemcsak epizód lehet, hanem főszereppé léphet elő.
Domonkos István 1976-os kötete, a Tessék engem megdicsérni, Brasnyó kötetének
méltó párja. Bár sok tekintetben ellenpontja is. Brasnyó verseinek színtere a falu, a
parasztvilág. Domonkos írásainak színtere az ú j típusú, ú j lüktetésű nagyváros. Brasnyó gyerekhősei a fákkal, virágokkal járnak kézen fogva, Domonkos barátai a lakótelepek szobáiban kalózkodnak, utcai villanyrendőrök piros jelzéseitől ódzkodnak,
iskolai zongoraórákon a csíny tevés bajnokai. Brasnyó a költészet hagyományosabb
útját járja, a hagyományos eszközöket kelti életre. Domonkosnak nincs semmiféle
illúziója a hagyományos verssel kapcsolatban. Költészetének egészében is megfigyelhetjük: a verset kipusztulásra ítélt ősállatnak tekinti. A vers nála nem szárnyalás,
hanem mindig utolsó nekirugaszkodás. Nem az illúziókkal földíszített világ, hanem a
nyelvi és életérzésbeli végső csontvázállapot és leszámolás. Következetes bátorságára
vall, hogy gyerekversében ír így: „Európa. Újvidék. / Ú j r a itthon. / Az ágyamban /
egy rozsdás körzőt / és egy jajkefét / akarom mondani / hajkefét / találtam".
A játék, a gyermek nyelvbotlását utánzó ötlet: jajkefe-hajkefe, a gyermek nyelvének ötleteitől nem idegen; de az otthoniságában is idegen világ ábrázolása a leg78

modernebb, legfelnőttebb versek sajátja szokott lenni. A versbeszédtől és versillúziótól való elidegenedést viszont Domonkos olyan konzekvensen merte vállalni, hogy
gyerekversei világában is megtartotta. Kísérlete teljes sikerrel járt, a gyerekvers ú j
területeit hódította meg, a gyerekvers értelmezésének határait kitágította. Ü j nyelven
ú j világot ábrázolt: hisz szaggatott, töredezett versbeszéddel a nagyvárosi gyerekvilág
életéről hozott részleteiben pontos üzenetet. Illúzióival leszámolt, világa mégsem üres,
lírátlan és szürke. Tudja a törvényt jól, ahol rombol, a rombolás talaján utána ott
mindig épít is. A vers kísérletezőinek kívánjunk olyan eszményt, mint aminőt ő
megvalósított, magunknak kívánjunk olyan rombolva is megőrzőket, mint ő. Kötete
kiállításában is könyvészeti remek. Nem grafikai illusztrálással él, mint a legszebben
kiállított könyveink hosszú sora, hanem Dormán László fotóillusztrációit közli. Ennek
a könyvnek is hasonló utóéletet kívánok, mint Brasnyó István Kései csillag című
kötetének: ebben a végérvényesnek tetsző formájában érjen meg ú j és ú j kiadásokat.
A Tessék engem megdicsérni kötet az egyetemes magyar gyerekirodalom számára is
jó értelemben vett kihívás, föltétlenül számolnunk kell vele; nem elég, hogy hiányát
érezzük csupán könyvtár- és könyvesbolt-polcainkon, hiányát szellemi életünkben.
Gondolatmenetünket összegezve: láthatjuk, hogy a gyerek- és ifjúsági irodalom
nagyon is kettős, nagyon is felemás kihívására a legjobb alkotók, köztük a vajdasági
magyar irodalom legjobbjai is, nagyon egyértelműen, nagyon kompromisszummentesen válaszoltak. A művek mostanra vannak olyan erősek, jelentősek, hogy az itt-ott
rossz „elvárásokat" is radikális visszacsatolással kiigazítani képesek. Az pedig külön
örömünkre szolgálhat, hogy (a java kötetek évszámait figyelve) valamennyi a hetvenes években jelent meg; Gioné, Domonkosé az irodalomtörténeti időben karnyújtásnyi távolságra tőlünk. Ez az ifjúsági irodalom máig tartó lendületét, fölfelé ívelését
mutatja, amelyet nyugtázzunk is, bátorítsunk is ezúton. Főképp Brasnyó Istváné,
Domonkos Istváné, Fehér Ferencé, Gion Nándoré, Németh Istváné, Tolnai Ottóé az
érdem. Brasnyó István Kései csillag és Domonkos István Tessék engem megdicsérni
című verskötete, Tolnai Ottó Ördögfej és Gion Nándor A kárókatonák még nem jöttek vissza című regénye pedig az egyetemes magyar irodalom legjobb értékei közé
sorolható és sorolandó. Szellemiségünk egy-egy kilátótornya e négy könyv. A torony
pedig nagyon fontos, amint azt mondotta is Gion egyik gyerekhőse, Burai J.
PINTÉR LAJOS

Kiss Anna: Világok
Ha volna Kiss Annának fogalmilag is kifejtett költészettana, abban bizonyára
elhatárolná magát a közvetlen önkifejezés lírai formáitól. A világteremtő költői gesztus feltételét mindenekelőtt az empíriától való eloldódás, az ontológiai átlényegítés,
az alakváltás mozzanataiban látja. Persze nem valami tünékeny, játékos rejtőzködés
értelmében, hanem hogy megteremtse a maga számára leginkább megfelelő beszédhelyzetek feltételeit, olyan fiktív lírai világ kereteit, amelyek biztosítják szólam és
értékrend harmóniáját. A játékos anakronizmusok, a folklorizáció, a népi groteszk,
vagy a bohózati elemek ebben az ú j kötetben a legnyilvánvalóbb külső jelei az ilyen
törekvéseknek; az archaikus, mesei vagy népi-reneszánsz világkép-imitációk pedig
kifejezetten hangsúlyozzák: különös, teremtett világok hangulatai tárgyiasulnak a
költői üzenetben. Különösségük nemcsak a verses komédiák, bohózatok formai „időszerűtlenségéből" sugárzik az olvasóra, hanem ama poétikai és szemléleti különbségekből is, amelyek élesen elhatárolják a kötet verseit ezektől a drámai „játékoktól".
79

Túl a Kiss Anna-versek ismert poétikai sajátságain (ráolvasó sorvariációk, szómágia,
szólamizoláció; akusztikai hatások; a modern, szürrealista kép áthasonítása, szerkezeti ornamentika stb.) nemcsak azt kell látnunk, hogy a versek hanghordozása, tónusa sötét árnyalású, hanem azt is, hogy mindez egy alapvetően más beszédszituáció
következménye, s hogy maga ez a beszédszituáció teszi lehetővé a komédiák szólamának pontosabb megértését. Itt ugyanis azzal a világértelmezéssel állunk szemben,
amely nem tér ki az egyetemes létezés kérdései elől, számot vet a lírai alany lehetőségeivel, tudatában van a kozmogonikus arányoknak („az óriás szem ébren / üstökös
jár szélben / nézi a szörny a szörnyet / hajascsillag a földet").
Noha ekkor sem beszélhetünk elemi önkifejezés-igényről, hiszen a már említett
versbeli szemléletforma, a képiség olykor határozottan stilizálja, preformált motívumés műfaji keretek segítségével nyilatkoztatja meg a magatartásra utaló lírai gondolatot (lásd: a Táncnóta balladai, a Nagy madár mítoszi-szimbolikus sugallatát): az
alapszólam mégis a beszélő helyzetére reagál, mondandója feltétlenül személyes, alanyi természetű (ítélkező, Halhatatlan, Setét nagy rózsa árnyék). Ez a beszédhelyzet
mégis inkább csak a ritmusban, bizonyos képek bensőségesebb hangulatában, a veszélyeztetett értékek sejtetésével engedi szóhoz jutni azokat a minőségeket, amelyek
valójában jellemzik Kiss Anna világszemléletét, költői hangját, stílusát: érzelmi eredetű rokonszenvét az emberi dolgok iránt, hajlamait a felszabadult, netán dévaj játékosságra, vonzódását a népi humor világához, a mesék és vérbő komédiák tréfás,
familiáris hanghordozásához. Az ilyen eredendően derűs, bensőséges, úgy is mondhatnánk, a létezés ideológiamentes övezeteiben otthonos szemléletforma — a kötet
versei tanúsítják — kevésbé részesedhet a totális illúziótlanságban: a legkomorabbra
hangolt képekben is ott érződik valami közelhajló együttérzés, kiküszöbölhetetlen
közvetlenség, határozott életelvűség. Ez a létközeli, harmóniaigényű alapmagatartás
voltaképpen a saját fenyegetettségével vet számot a versekben, s az illúzióvesztés
élményével szemben érvényesített alapvető lélektani-poétikai sajátságok ambivalens
esztétikai hatásaival teremti meg azt a versvilágot, amely — a hazai mezőnyben legalábbis — sok tekintetben egyéníti Kiss Anna költészetét. (Hirtelenjében a német
Sarah Kirsch hasonló hatásokra törekvő lírája kínál párhuzamokat (mesei-mítoszi
szimbolika, ráolvasok, varázsigék stb.), olyan módosulásokkal persze, mint amilyeneket a világlíra főbb vonulataihoz való viszony különbözősége, a verskultúra eltérő
hagyományai jelenthetnek.)
A kötetben látszólag az a különös, hogy a Kiss Annára inkább jellemző költői
hajlamokat és stílusformákat visszaszorító versek olyan magyarázattal szolgálnak a
verses drámák műfajához, mintha a mesei, bohózati transzformáció az illúziótlanság
helyzeteiből következnék („lehet madár az ember / ha csak csodára számít"). S noha
maga a fülszöveg is ezt a téves következtetést vonja le, tény, hogy a versek beszédhelyzetét alakítják ki ellentétes impulzusok; erősen észlelhető bennük a mondandóhoz való viszony külsőlegessége, látszik, hogy a tónust bizonyos konvenciók átvétele
erőlteti rá az alaphangra. Így, paradox módon, a műfaji értelemben közvetlenebb
beszédhelyzet, a „vallomásos" lesz összetettebb, és a tárgyiasabb válik alanyivá. Nem
meglepő ezért, hogy sokkal inkább a versekben lehet felfedezni a „játékokban" felszabaduló, autonommá váló szólam nyomait, mint fordítva. Azaz, a kötetnek bizonyára nem kompenzáló, nem mesterségesen illuzionáló eljárása a mesei-komikai
világteremtés, hanem éppenséggel ez a jellegadó poétikai minősége. Arról lehet tehát
szó, hogy Kiss Anna többet és hitelesebbet tud elmondani a „játékokban", mint azokban a verseiben, amelyek kénytelen-kelletlen mégis beilleszkednek a magyar líra mai
hangrendjébe. Mert ott — minden egyéni vonásuk ellenére is — ma még inkább sajátságos asszimilációs készségük a figyelemkeltő, mintsem a modellteremtés ígérete.
A versek potéikai vonatkozású kijelentései közül így nyilvánvalóan azokat kell komolyan vennünk, amelyeket maguk az alkotások igazolnak. „Süvöltessék az okarínál /
kezemben a f ú j ó szelek" — ez a jellegzetes kép fogja keretbe például a
Halhatatlan
című verset. Tanúsítva is mintegy, hogy Kiss Anna műveiben ilyen értelmű az a közvetettség, amelyre bevezetőben utaltunk: a versek alkati sajátságai, a mitizálás, a
80

transzformációk egyéb változatai éppen egy folklorizált esztétikai „nyelv" kialakításának törekvését jelentik. Ennek a legsikeresebb megvalósulását a népi-mesei groteszk műfajához és hangvételéhez közel álló darabok mutatják, ebbe a sorba tartozik
a Világok példázatainak tekintélyes hányada is (Dödö dödö, Nepomuk,
Históriások,
Járatlanok, A játék). Itt mindjárt fel is merülnek aztán olyan további kérdések, mint
a műfaji „anakronizmus" értelme, funkciója, az áttételesebb valóságviszony esztétikai problémái, a népi kultúra szemléletformáinak korszerű esztétikai jelrendszerben való alkalmazása, és természetesen — mindezen feltételek között' — a
társadalmi célzatú üzenet alakulása. Az aligha kétséges, hogy Kiss Anna poétikájában a bensőséges értékszemlélet mellett a folklorizáció az az esztétikai közeg,
amely mintegy átbocsátója és formanyelvi áthasonítója („okarina") a közölni kívánt
tartalomnak. Az ilyen kódoktól alakított anyaghoz akkor nélkülözhetetlen a világképimitálás, ha a folklorizáció a műfaj átvételével megy végbe, s a látásmód annak törvényeihez igazodva kezeli a jelenkori problematikát. A Nepomukban és A macskaprémkalapos hölgyben bizonyos szerelmi bonyodalmakat, a Járatlanokban a monomániás célelvűséget, A játékban az egyik közkeletű humanizmusértelmezést, a Históriásokban a naiv jövővárás komédiáját. Jól látható azonban, hogy a témák rendre
időtleníthető mozzanatokból táplálkoznak, a szereplők egy-egy általános magatartás
indexei, önálló életük és személyiségük sem az imitáció, sem a műfaji kötelmek értelmében nincs, nem is lehet. A helyzetkomikum mozgatja itt a folyamatokat, a cél
pedig a groteszk érzetet keltő, ugyanakkor vérbő, felszabadult komédiázás. Nem '
hiányoznak a mesei keretek közül még a burleszk motívumai sem (A dölyfösség bűnébe estél, így a Teremtő, feltartja ujját a kamillagőzből, seggberúgja Nepomukot, s
egy egetverőt prüsszent."); szinte mindenütt jelen vannak a reneszánsz népi komikum elemei — a parodisztikus utánzás (jóisten- és teremtésparódia), a profán evilágiasítás (az ördög megszólítása: „Tata") a komikus pokoljárás, a magától értetődő,
oda-vissza közlekedés föld, menny és pokol között stb. Mindez harsány, olykor vásári
modorban, ötletek, viccek, humoros dialógusok alkalmazásával, s természetesen az
abszurd dráma rekvizítumainak gyakori átvételével (értelmetlen tevékenységformák
absztrakt szimbolizációi, jelenetek megismétlődése, Beckett-allúziók: a két „humanista" kovács egy-egy faodúban ülve a potyogó makkot eszegeti stb.). Másodlagos
komikai forrásnak pedig ott vannak a szerelmi hűtlenség bonyodalmai, a testi meg
szellemi fogyatékosságok, utalások az elemi életfunkciókra. A könnyed, harsány, leleményes és helyenként valóban eredeti komédiázás ráadásul nem egyetlen sémához
igazodik. Nemcsak a bonyodalmak, az összeütközések és konfliktusok változatosak,
de maguk a „játékok" is más-más karakterjegyeit emelik ki a műfajnak. A macskaprémkalapos hölgy inkább a groteszk-abszurd sajátságokat hangsúlyozza, a Nepomuk
mesei elemek és köznapi realitás ötletes elegyítésével operál. Az ilyen diszparát tartalmak meghökkentő összeházasítását a Játékok darabjai pedig elsősorbari a bohózat
vásári modorában kísérlik meg.
Ha a népi-mesei groteszk eme változataiban a saját hang, a játékos-komikus
szemlélet felszabadult, kötetlen érvényesülését, eredetibb költői megnyilatkozásformák lehetőségét látjuk is, utalnunk kell néhány, a kísérlet sikerét részint megkérdőjelező mozzanatra. Kérdéses többek közt, hogy milyen hatásfokkal érvényesíthető ez
a verses drámai forma, a maga áttételességével, bizonyos szándékolt társadalmi mondandók szolgáltában. Az abszurdok kéllékei még zavartalanul megférnek ezekbén a
komikus keretekben, de szemmel láthatóan - sokkal nehezebb lesz azok szemléletformáit is közelíteni a naiv-népi világlátásból eredeztetett komikumhoz (A játék).
Minthogy a drámák — helyenként megbocsátó szeretettel — az emberi esendőséget
figurázzák ki, különösebben azon sem akadhatunk fönn, hogy eszmei-ideológiai célzatosságukban elég csekély a kritikai erő. A játék állami bábukészítője nagy „selejthányadossal" dolgozik, rosszak, hibásak a rendelkezésére álló „alapanyagok" is; Birtalan úr, a patikus azon kesereg, hogy a „népeknek" az „élet szart se ér bajonett
nélkül": nos, az ilyen típusú kijelentésekben inkább az az elgondolkoztató, hogy —
bár a komikumnak ez a műfaja nem szükségképpen igényel differenciáltabb társadalomlátást — Kiss Anna költői világában valóságosan is fenyeget a társadalmi
g Tiszatál

81

ideálok eme általános, inkább csak eszményként való értelmezése. Márpedig a súlyosabbra váltó témáknál — s részben ebbe a körbe kell sorolnunk a kötet elején álló
verseket is — óhatatlanul hiányozni fog a gondolat nyomatéka, s maga a játékosgroteszk komédia is megrekedhet egyes magatartástípusok puszta kipellengérezésénél. Mindezt nem kívánjuk szembeállítani Kiss Anna költészetének eredendő szemléleti értékeivel, virtuóz világteremtő képességével. Különösen azért nem, mert a kettő
között nem áll fenn kizárásos viszony: a humor, a játék, a virtuozitás maszkjai mögött feltáruló világkép tudatossága, rendezettsége csak jelentésesebbé teszi az „anakronizmusokat", korszerűbbé a groteszknek ezt a kimeríthetetlen talajból táplálkozó
változatát. (Szépirodalmi.)
KULCSÁR SZABÓ ERNŐ

Oravecz Imre:
Egy földterület növénytakarójának változása
Oravecz Imre lírája nem véletlenül keltett feltűnést a hatvanas évek második
felében. Költői kibontakozása meghatározó része volt annak az ú j törekvésnek, mely
— világirodalmi mintákat is továbbgondolva — szakított a magyar líra uralkodó
morális-társadalmi küldetéstudatával, az ábrázolás és önkifejezés realista eszményével. Verseiben a gyerekkor, az „elvirágzott mozdulatok gyűjteménye" a német szimbolizmus rekvizítumaival együtt jelentkezett, nosztalgikus időélményét szürrealista
technikával keretezte, ismeretelméleti szkepszise mögül gyakran villantak föl az irodalom kafkai, rilkei, trakli vagy celani színei.
Ugyanakkor a Héj nem csak e világok és életérzések koncentrált honosítását tükrözte, az indíttatásokból mind határozottabban rajzolódtak ki egy szuverén alkotó
körvonalai. A sajátos érzelmi redukáltság, az önépítkezésben imponálóan érvényesülő
fegyelem és alkotói ökonómia, az illúziótlanságba harmonikusan illeszkedő geometrizáló képiség és „felületi" absztraháltság együttesen ú j minőséget is jeleztek, az irodalmi élmények személyiségre és korra átlényegített változatát. Könyve elsősorban
a „szerkezetek diadala" volt tehát — s egyként szülhette a kritikusi elfogultságokat
és a megalapozott kételyeket. Egyfelől újszerű látásmód, magas formakultúra és
nagyfokú szemléleti nyitottság feszegette líránk már-már anakronisztikus élményköreit, másfelől irritáló módon megszűnt e költészetben a társadalmi érdeklődés, szokatlanul fölerősödtek az ezoterizmus tünetei. Ezek a feszültségek valószínűleg tovább
élnek az olvasóban a második kötet megismerésével. Pedig Oravecz költészete jelentősen elmozdult, újabb területeket hódított meg, módosultak pályájának esztétikai
problémái. Kifogásaink megfogalmazásához is csak egy igen emelkedett költőiség
birtokba vétele után kezdhetünk.
Az Egy földterület növénytakarójának
változása — miként ezt a költő is jelzi —
nem fedi pontosan „a régi út föladásának és az ú j út megtalálásának" élménykörökben és a költői alakítás módosulásában is jól rögzíthető szakaszait. A kötet Traklciklusa, e modernség logikájából szinte törvényszerűen következő artmanni attitűdök,
vagy a redukáló alkotói képességet reprezentáló haikuk a Héj világának vonzáskörében maradnak, legfeljebb a szerkezeteket színezi át az előbbieknél határozottabban
az intenzív beleélést sejtető abszurditás mozzanata. Ezt az árnyalatnyi szemléleti
változást akkor értékelhetjük igazán, ha a gyerekkorral való szembesülés ú j a b b költeményeire, A régi Szajla és A gyermekkor módosítása (kiegészülve a Támpontok..
.kai) című művekre figyelünk. Nem csak azért, mert az egykori faluban m á r „hülyegyerekként lézeng... a történelem", vagy mert az általános pusztulás abszurd víziói
mögött „egy fordított gazdasági törvényszerűség" eredménye is munkál — az ú j
82

aspektus jelentkezésével általában vált gazdagabbá, távlatosabbá a költő egész viszonyítási rendszere. A társadalmi érdeklődés relatív fölerősödésével az oraveczi világkép polarizálódási lehetőségeket kapott, s ezáltal jelentősen növelhette az önkifejezés
addig szűkös területeit. Egyfelől megindulhatott e lírában a létfilozófiai szkepszis
szociális összefüggésekbe való átszivárgása, másfelől — mintegy a megnevezett káoszszal szembeni védelem reflexeként — megelevenedtek a mítoszteremtésnek azok az
erői, melyek az egyetemes céltalanság képzetét kiolthatják. Oravecz lírája ma e két
ellentétes tendencia feszültségére épül, s leghitelesebben talán e pozícióból értelmezhető.
Alföldy Jenő már a korábbi publikációk alapján fölfigyelt azokra a lényegi
hangsúly-eltolódásokra, melyek a költő absztrakt tárgyiasságán belül jelentkeztek.
„Mindenekelőtt azt láthatjuk — írja —, hogy a versekben megjelenik az ember, akinek értelmes cselekvésében — legyen az látszatra bármilyen szerény — a költő megsejti az élet misztériumát, bensőséges viszonyát a természethez." Jóllehet, ez a humanizáló törekvés közel sem oly háborítatlan, miként azt a kritikus jelzi, a közvetlen
emberi jelenlét, az empirikus valóságelemek műbe emelése jellegében változtatja meg
Oravecz lírájának esztétikai minőségeit — verseiben szétárad a melegség, szóhoz jut
az eddig alig méltányolt eredeti humor, kitüntetett helyre kerülnek a hétköznapok
apró praktikái. Mindezekkel viszont drámaibb színezetet is kap az alkotói illúziótlanság, egyetemesebb sugárzású lesz a költőben lappangó metafizikus szorongás. Kevéssé
érzékelhető ez a ma már szinte illuzórikus természeti beágyazottságban, az „ehető
gombákat és gyógynövényeket" termő flórák világában (Az erdészet
föltámasztása,
Téli túra), a civilizáció jelentkezésével azonban rögtön föl is bomlik ez az időtlenített harmónia. Térbeliségében oly módon, hogy társadalmi minőségétől függetlenül
kerül egymás mellé a létezés sivársága, az ember lefokozott szereplehetősége. Míg
Az idő múlása az iparnegyedben tömege szinte Déry X-beli tájain bolyongva várja
az „újratermelés hívását", addig a Középnyugati ősz vagy A chicagói
magasvasút
montrose-i állomásának rövid leírása megváltozott színekkel és motívumokkal ugyan,
de az életkedv apadásának, a rossz közérzetnek hasonló tüneteit rögzíti. A társadalmi
szkepszis a rendkívül finom iróniával organikussá emelt hulladékvilágban válik jelképessé, a Roncstelep és A szeméttemetőről definiáló modorában, komolykodó szomorúságában nem nehéz felismerni a különös költői megrendültséget, a perspektívákat
elmosó vagy azokat minimálisra szűkítő emberi céltalanságot. A felismerésnek modellszerű változata is van — az Emlékezés az ülőkalauzrendszerre
„minden fogyatékossága e l l e n é r e . . . otthonos, megnyugtató" érzéseket tápláló kalauza a melegséget
árasztó kisszerűségnek és a feltartóztathatatlan múlandóságnak költői példája, a
praktikus cselekvés ellentmondásokkal zsúfolt megtestesítője.
A szociális érdeklődés — láthattuk — szükségszerűen hozta az oraveczi líra látókörébe a teremtő, de a költő metafizikus rendszerében vergődő embert. A nézőpontok ütköztetése, a tér- és időélmény meghatározó szerepének váltakoztatása, a költői
érzelem hullámzása az idézett versekben líránk jelentős vonulatát termette, melyben
a felismerések összefüggéseit, a problémakörök egymásrautaltságát poétikai sajátosságok is erősítik. Kialakult a realitásokat egymás mellé rendelő, a tárgyias leírásokat
jelképpé emelő, a költőietlen zónákat líraivá hevítő esszéversnek kizárólag Oraveczet
idéző formája, a natura megérintésének minden ponton emberi viszonyokat is jelentő
lehetősége. S a sorozat végén egy ideológiailag talán vitatható, ám hibátlan poétikai
üzenet áll: a kötetnek is címet adó költemény, az Egy földterület
növénytakarójának
változása. Az egyes kultúrák körforgásának szuggerálása ellenére épp történelmi távlatával, szociografikus villanásaival gazdagabb ez a mű az előbbieknél — a múlt
„növényi emlékei" mögött, velük' párhuzamosan közösségi tragédiák, politikai felismerések sorakoznak, s mindezek természetességgel, méltóságteljesen hömpölygő
mondatritmusokkal.
Említettük, hogy az oraveczi szkepszissel szemben, ezt mintegy ellensúlyozva,
mítoszteremtő tendenciák is jelentkeztek az életműben. A mítosznak előzményei vannak, egy hosszabb amerikai tartózkodás, főbb ihletőerői azonban ennek az útnak
6*

83

csak kuriózumszerű élményeit, periferikus mozzanatait érintik. Hiszen az amerikai
valóság a már idézett rezignáció szűrőjén át emelődik a művekbe, legfeljebb magyar
vonatkozásai kapnak valami különös nosztalgikus tónust, érzelmi telítettséget — föltehetően a honszeretetnek és az egykor Kanadába vándorló nagyapa emlékének földerengéseképp (Jelentés az Erie-csatornáról, A magyar szabadságharc vége ÉszakAmerikában). A hopi indián kultúrával való találkozás, a nálunk szinte ismeretlen
néptöredék mitológiájának költői feldolgozása talán különcködésnek tűnik, az adott
összefüggésekben azonban határozott funkciója van. Igazat kell adnunk Alföldy Jenőnek: Oravecz „nem a kultikus művészet vizionáriusaként, hanem egy tökéletes társadalom képének tudatos megszerkesztőjeként írja e verseit". Társadalmi kételyeire
keres tehát választ ebben a szakrális közösségben, a gondolatok végső egyszerűsége
és tisztasága sarkallja, mikor újrafogalmazza az őstanok tételeit, kutatja ember és
•természet harmonizálásának lehetőségeit. Lírai hőse, a yaqui indián Castañeda mögé
húzódva pedig olykor már szemérmes önmagát is sejteti: „megérti a szeretetet, /
mely szabaddá teszi". Az már költői paradoxon, hogy a Palatkvapii iskola jó közérzetet árasztó versei esztétikai értékükben alatta maradnak az előzőeknek. Az idegen
mitológiai motívumok, etnográfiai hivatkozások megzavarják a tiszta lírai konstrukciók befogadását, a parallelizmusok nemegyszer monotonná, logikai sémává szürkítik
a verset. A költő törekvése ezen a ponton elődeinek klasszikus példáit idézi — kik az
életmű szerves részeként sem tudták meggyőzően költészetünkbe emelni távol eső
kultúrák üzeneteit. A mítoszteremtést tehát inkább hasznos kitérőként értékelhetjük.
Olyan alkotói gyarapodásként, mely visszahat az idézett fő vonulatra, tovább mélyíti
a társadalmi érdeklődést, oldja a rezignációt, s még magasabbra lendíti Oravecz I m r e
máris rangos, gazdag költészetét. (Magvető.)
ACZÉL GÉZA

Péntek Imre: Édesség anti-reklám
Kihívó a kötetcím, s ezt még fokozza is az Intelem a versolvasónak
a könyv
borítóján. Péntek Imrének már indulása óta egyik lényegi tulajdonsága, hogy nemcsak elítél, megvet minden rossz vagy rosszá váló konvenciót, hanem következetes
küzdelmet is folytat ellenük. Második kötetében e töretlen szándék még teljesebben
valósul meg. Sokkal egységesebb a kötet: színvonalában, szemléletében s hangoltságában egyaránt.
Miért e harc a konvenciókkal? Egyértelmű a válasz, ha az ars poeticát figyeljük. Péntek Imre felfogása a költő szerepéről, lehetőségeiről versben s publicisztikában is nyíltan megfogalmazott. Vitában áll sokakkal nemzedéktársai közül is. Ügy
véli, hogy az irodalomnak az életet kell a középpontba állítania, a közvetlenebb valóságtükrözés a feladata, s aki nem ezt teszi, aki nagymértékben támaszkodik a kulturális élményekre, az csak irodalmi író, s nem tud az igazán lényeges dolgokról
szólni. Kiélezni ezt a vitát aligha érdemes. Irodalmunk története kínálja párhuzamul
a példákat s a tanulságokat is. Ma már világos, hogy Adyt és Babitsot nem egymással szemben, hanem egymás mellett, egymást kiegészítve kell látnunk, hiszen a valóságábrázolás különböző módjai nem kioltják, hanem gazdagítják egymást. Nem a vita
a fontos most tehát, hanem a kiélezetten megfogalmazott költői szemlélet. Nevezhetjük ezt a realista alkotómódszer igényének, nevezhetjük közéletiségnek, forradalmi
magatartásnak is. Mindegyik igaz megállapítás. Péntek Imre ú j kötetének legnagyobb
érdeme, hogy ezeknek a régi és némely vélemények szerint elcsépelt fogalmaknak
segít visszaadni a rangjukat. • Mindezt úgy t u d j a megtenni,' hogy nem valóban elcsé84

pelt formákat újít fel, hanem úgy, hogy megtalálja a hetvenes évek tükrözéséhez
igazán alkalmasakat.
Forradalmiságának legfőbb tartalma az élet kritikai szemlélete oly módon, hogy
a kritika határozott eszmei alapokon nyugszik, s így tudatosan irányított. Ettől a
kritikától maga a költői személyiség sem mentesül. Mindez természetes, ha a lírai
tükrözés sajátosságaira gondolunk, s a mai társadalmi helyzetre. Péntek Imre verseiben a lírai én kettős irányultságú. Egyrészt szemben áll az ábrázolt világ negatív
eszmeiségével, negatív tendenciáival, másrészt azonban objektív elemzés során arra
is rádöbben, hogy ennek az általa elítélt világnak ő maga is részese, saját magát se
tudja függetleníteni a negatív létezésre kényszerítő valóságtól. Ezért költői látásmódja
szinte magától értetődő természetességgel lesz összetett, vagyis többféle hangoltság
rétegződik egymásra. Alapmagatartásából egyfajta józan tárgyilagosság következik, s
erre az alapra rétegződnek rá a különféle hangnemek. Az ábrázolt világ negativitását
leggyakrabban az irónia segítségével ragadja meg. Szívesen alkalmaz groteszk képeket, időnként olyan erővel, hogy az egész vers groteszkké válik, önmaga helyzetének
elemzésében és megítélésében azonban nemcsak az irónia és a groteszk' hangja dominál, ugyanilyen erővel van jelen az elégikus hangoltság is.
Szemléletének bizonyos mérvű változását jelzi ez. Korábban, első kötetében sokkal erőteljesebb és nyersebb volt a groteszk, s az irónia is gyilkosabb. A költő szembenállása egyértelműbb volt: az ú j nemzedék tiszta hitével támadta a rosszat. Ahogy
múltak az évek, egyre inkább látnia kellett azonban, hogy a kritika nem jelenthet
abszolút kívülállást, hogy az életét bárki elronthatja, s az eszmény egyre inkább csak
ideál maradhat a tárgyilagosan gondolkodó ember számára. Lehet — lehetne — ezt
a helyzetet is csak groteszk módon ábrázolni, de a József Attila költészetén iskolázott
költő inkább a mesteréhez hasonló utat választott. Az elemző-önértékelő számvetés
egyre erősebben van jelen nála is, s ennek reális perspektívája csak úgy lehét, ha
legalább időnként feloldja az elégiában az iróniát és a groteszket.
A reális perspektíva kifejezés senkit ne tévesszen meg. 'Nem az idillbe oldódásról
van szó, sőt, egyre lehetetlenebb ennek a költészetnek az idillbe való átcsapása.
A költő az igazság tárgyilagos rögzítésére törekszik. Ezt a folyamatot a kötet tudatosságot tükröző szerkezeti felépítése is mutatja. Az első ciklus az Édenkereső. Lehangolóan tárgyias versek sora, az éden csak a Máv-idill tisztán groteszk képsorában, megsemmisítetten jelenik meg, de az egész cikluson átsugárzik az igény, a sóvárgás, ha nem is az éden, de a rendezettség, az otthonosság után.
A következő ciklus, a Külvárosi érme kitágítja ezt a világot, ezt a problémakört,
s a munkásság, a dolgozók életének szürkeségét tárja elénk, azokét a tömegekét,
akikért a költő szólni szeretne. A feloldódás igénye itt a legerősebb (Értelmiségi epilógus), a „jó volna végre hazaérni" óhaja a költő legmélyebb kívánságát fogalmazza
meg, akárcsak a ciklust záró. kép: „Szétzúzni annyi véges irányt, / elindulni csak
torony — iránt, / s menni, / amíg a kéklő horizont / zubbonyán a sárga plecsni /
szíved fölött fog melegedni!" (Variáció egy sémára).
A Hidegszik ciklusban még tágabb körben mozgunk: az egész világ, a „háborúzó
ösztönök", az atomháború fenyegetettsége szólal meg. Hidegszik a világ, „fázik a
puskagolyó / besurran az emberszívbe / a finom puha húsfészekbe / melegedni".
Ezeket az egyre táguló köröket fokozni már nem lehet, a Hirdetés groteszk közjátéka szükségszerűen következik itt. Funkciója nem is a feloldásé — lehet-e itt egyáltalán feloldásra gondolni? —, hanem a szüneté, a tanulságot levonó, hol keserűségbe, hol játékba forduló Édesség anti-reklámé. A Szezonvég mégsem epilógus lesz,
hanem rezignáltabb, elégikusabb újrakezdése a helyzetelemzésnek. Az ember, a költő
lesz újból a középpont: a világ nem segíthet, a választ magunknak kell megtalálnunk
nyomasztó kérdéseinkre (Kettős némaság). Ez a válasz egyelőre nem születik meg,
csak az Erőlködés tanúi lehetünk, az utolsó ciklus címe ez. Legnyíltabban itt ütközik
össze kétfajta életeszmény, kétfajta magatartás: az önmagát a közösségben és az önmagát „dobozolt magányában" megvalósítani kívánó emberé. Az optimizmus csak
ironikus lelki elsősegély lehet: „ne vagdalkozz, ne légy dőre, / bízd magad a szebb
95

időre, / hisz már a lábtörlőn csoszog, / hozza a házi papucsot." (Vers, amelyben a
költő lelki elsősegélyben próbálja részesíteni jeleségét.)
A záró, s az egész kötetet uraló alapmotívum a „lehetőség-ember" siratása „ebben az átmenetiségben". Az átmenetiséget és annak gyötrelmeit a költő feloldani
nem tudja, de nem is akarja. Kiélezetten tárja elénk, s olyanként, aki szenved ettől
az állapottól, tarthatatlannak, az embertől idegennek érzi, s ezért hiszi: meg kell
változtatni. Ez a világot otthonossá formálni kívánó indulat kötelezi Péntek Imrét
arra, hogy kendőzetlenül t á r j a fel, milyennek látja a világot.
(Szépirodalmi.)
VASY GÉZA

A legújabb Weöres-megközelítés
BATA IMRE : WEÖRES SÁNDOR KÖZELÉBEN
Weöres Sándor első verseit tizennégy éves korában egy szombathelyi újságíró,
Bata Gábor közölte. A Debrecenből elszármazott irodalomtörténész és kritikus, Bata
Imre (anyakönyvbe jegyzett teljes nevén: Bata Imre Gábor) most könyvet írt Weöres
Sándor költészetéről. Batának csaknem egy évtizedig módjában állt Weöres közelében élni, műhelyében dolgozni, ahogy ő mondja: inaskodni. „Hordta-vitte a szükséges forrásokat; tartalommutatót készített; összehordta a szétszórt közléseket." Szerencsés a kritikus, aki közelről nézheti, figyelheti, amit a mester csinál. És szerencsés
a költő, akinek műhelyét értő inas vigyázza. Egy évtizedes együttműködésből, „inaskodásból" született tehát a könyv. Mint ahogy a kötet egyik lábjegyzetéből megtudjuk, a kritikus és a tárgy egymásra találásában Bori Imrének is szerepe volt: a
költőt ő biztatta munkatársi kapcsolatot teremteni vele. A történetet anekdotává kerekítő szóbeszédben én így hallottam: Batának mondta Bori évekkel ezelőtt: „Minek
neked a népi írókkal foglalkozni? Csak bajod van belőle. Itt van egy igazi »urbánus«, Weöres. Róla í r j . . . " Akárhogy történt, végül is megszületett a könyv Bata
Imre asztalán Weöres költészetéről. Kétségkívül nem az.első és nem az egyetlen, de
a legautentikusabb Weöres-értelmezés. Weöres költészetének gazdag irodalma van.
Bata is hivatkozik Szabolcsi Miklós, Bori Imre, Kenyeres Zoltán, Radnóti Sándor
és mások dolgozataira, s könyvével mintegy párhuzamosan készült (és jelent meg
még 1978-ban) Tamás Attila kismonográfiája a Kortársaink sorozatban. Bata azonban nem az eddigi Weöres-irodalmat foglalja össze, nem a különféle értelmezésekkel
polemizál, neki saját Weöres-képe van, s mindenekelőtt ezt osztja meg olvasójával.
Annak érzékeltetésére, hogy a gazdag Weöres-irodalom, a különféle színvonalas
értelmezések ellenére is milyen nehéz dolga van a kritikusnak, aki Weöres költészetének megközelítésére vállalkozik, álljon itt egy példa. Évekkel ezelőtt az Átváltozások három szonettjét még kéziratban, a folyóiratközlés előtt — a szerző nevének letakarásával — átadtam egy magát érzékeny versértőnek mondó kritikusnak, és véleményét kértem. írásban adta: „Bocsánatot kérek, de én még nem jutottam el a f e j lődésnek ama fokára, hol ez a logika érvényes... Sőt, remélem is, hogy nem fogok . . . ! Nem szeretek gúnyolódni, mert én az alkotást szent dolognak tartom, de
mit írhat mondjuk egy átlagos agy ily versekről? Hogyan tudjon felemelkedni ama
szférába, ahol szerző mozog? A »homorú belső« és »domború héj«-ig? (Beteljesülés;
a Tűzkút-ban In Aeternum címmel jelent meg.) Az Epilógus már nem lebeg talán
ilyen magasságokban, már sejlik valami belőle, bár nem állok jót, hogy ketten olvasva ugyanaz sejlik. A harmadik versről megint alázatosan meg kell vallanom,
hogy se részleteiben, se egészében nem értem. Ha ez így m e g y . . . Hát h a Kazinczy
86

Himfyre azt írta, amit írt, akkor az »ész nem lakta szomj«, az »előrehorgadó égi
ladik«, a »derűs lét ősi titka«, mely felkél a szerző szavaiból — féle irályra mit
mondjunk, hogy elrettentsünk? Azért rettenek meg, mert ez — jelenség, az irracionalizmus, sőt contra-racionalizmus dörömbölése az ajtón! Mit akarnak? Milyen »holnap« nevében várhatják ennek az ész-ellenes kihívásnak az elismertetését? És szerző,
aki komolyan veszi, amit művel? A szavaknak eme össze-visszahányt kazlában milyen magot gondolt nem kifejezni, de elrejteni? Eh, hogyan is szól az epigramma:
»Tűzbe felét!«"
Bata az eddigi Weöres-irodalommal nem akart polemizálni. Weöres közléseire,
magyarázatára viszont nem támaszkodhatott. Nem mintha Weöres nem szívesen nyilatkozna, és nem írt volna sok levelet életének bármelyik szakaszában. Ámde ezek
a levelek (a Várkonyi Nándorhoz írottak kivételével) még publikálatlanok, másfelől
pedig maga a költő szívesen ködösít, megnyilatkozásaiban, önkommentárjaiban elég
sok a látszólagos ellentmondás, a túlzott szerénységből fakadó önleértékelés, az értelmezőt tévútra vivő, álarcos magyarázkodás vagy túlzás. Weöres minden helyzetben
vitatkozásra kész szellem, szívesen cáfolja mások állítását, hogy utána saját korábbi
véleményének mondjon ellent, és ú j tételt bizonyítson. Mindez nem könnyíti, hanem
nehezíti az értelmező munkáját.
Bata Imrének saját Weöres-képe van. Mint ahogy számos fontos közlést a lábjegyzetekre bíz, ezt is onnét idézzük: „Jelen t a n u l m á n y . . . Weöres lírájának anyagát
taglalja, ezen anyagnak a természetét analizálja, az anyag és alakítás összefüggéseiből általánosít, vagyis következtet, mert szerzője úgy véli, hogy ez a föltétele a
további vitának, de semmiképp nem a vita megoldására tesz kísérletet." Bata az
idő fonalára fölfűzve értelmezi Weöres költészetét, ezt az idővel egyébként nem
sokat változó, „fejlődő" költészetet. Weöres pályája a Nyugat „harmadik nemzedékének" köréből indult, de igen hamar megtalálja saját hangját, a mítoszteremtő költészet „programját". A vers születése nemcsak doktori disszertációjának címe, hanem
a tanulmány megírásának ideje nagyjában egybeesik a sajátos Weöres-költészet
megszületésével is. „Weöres a költészet eredetét az orphikus kezdetben látja, abban
a határhelyzetben, amikor az ember elveszítette a teljes fényű léttel való összeköttetést, amikor az egész részeire szakadt. A költészet az egészre való emlékezés, vagyis
a hiány folytonos átélése, a Medeia-állapot, elszakíthatatlan összeköttetés a teljességgel" — í r j a Bata. Weöres nem elbeszéli, hanem újraalkotja a mítoszt. „Az ősköltő
Weöres lírájának mindenkori hőse" — így szól Bata Imre egyik „kulcsmondata".
Weöres nemcsak azt tudja, amit valaha olvasott, megtanult, megismert, de azt is,
amit csak a géniusz tudhat. A mítoszi gondolkodásmód nyilatkozik meg lírájában, a
drámaköltő műveiben, ez táplálja benne a versfordító zsákmányszerző kalandozását.
Bata megközelítése egy dialektikusan gondolkodó költészet dialektikus értelmezése,
íme, egy verssummázata: „Ami fönn van, benned is van. A végzettudat semlegesíti
a halál rettenetét. A magadban hordott halál elfogadott bizonyossága a végzet, az
élet megszakítottságában a lét folytonosságára mutat. Életben a létet, végesben a
végtelent fölfogni, a meghasadt sorsot egységességében állítani, ez a vers vigasztalása. Az idegenségben, a krízis állandóságában, a mindig való kettősségben az egységet kell helyreállítani." Weöres költői szemléletében végig a kettősség domináns.
„Ellentett pólusok kiegyensúlyozása, kiküzdött harmónia, különböző szempontok kiegyenlítése, érzéki és absztrakt egyforma becsülete, férfi poéták és nőköltők egyenrangúsítása, spirituális és naturális ellenpontos rendje, esztétikai és gondolati, egymást feszültségben tartó azonos rangja, s az ilyen bináris oppozíciók sokaságából
képzett teljesség." Bata így foglalja össze elemzésének summáját. Könyvének utolsó
íve, ahol ezt a jellemzést is olvashatjuk, munkájának legfontosabb része.
Bata Imre nem követ sem hagyományos, sem divatos műelemző iskolákat. Nem
vesz át másoktól műszavakat, nem alkalmaz kész rendszereket. Az anyag természetéből indul ki, s Weöres lírájához leginkább illő, sajátos elemző, megközelítő módszert, sőt nyelvet alkalmaz, a megközelítésben leginkább filozófiai szempontokat
érvényesít. Ott igazán találó és eredményes, ahol nem éri be a lírai anyag interpre87

tálásával, hanem felbont, elemez, értelmez. Kiragadott példaként hivatkozhatunk a
Pastorale kettősségélményének remek fölfejtésére, a Dalok Na Conxy Pan-ból strófáinak kitűnő megközelítésére, Az áramlás szobra grammatikai formájának gondos
vizsgálatára, a Tűzkút kompozíciós rendjének megmutatására, s legkivált a Psyché
gondos, sokoldalú elemzésére. Ahol megelégszik a vers gondolati tartalmának „lefordításával", prózai átköltésével, ott a szöveg bizonytalanná, rejtelmessé, megfoghatatlanná válik. A Weöres-vers megformálásában a költői eszközök közül különösen a
zeneiségnek, a szerkezetnek és a játékosságnak van nagy szerepe. Ezek jelenlétére
Bata is gonddal ügyel. Rámutat az összefüggésre, mely a „mítoszi logika alapján
képzett szerkezetek meg a lazább zenei struktúrák között" húzódik, kiemeli a m a t e matikai törvényszerűségek — például a szimmetria — érvényesülését Weöres l í r á j á ban, beszél a motívumismétlődések szabályos rendjéről. Talán csak a játékos elem
meg. a képzettársítás szerepének vizsgálata marad háttérben, s kap a valóságosnál
kisebb hangsúlyt az elemzések során.
A könyv nagy értéke az életmű belső vonatkozásainak, eresztékeinek, kapcsolódási pontjainak a számbavétele, föltárása, megmutatása. Bata nemcsak a művek
elemzésében remekel, hanem e líra belső motívumvilágának a fölfejtésében is.
A könyvet át- meg átszövik az előre és hátra utalások. Egy 1935-ös versről van szó,
s azonnal' idézi a kép teljes értékű kibontását egy 1946-os versből. Másutt az előképre, a motívum korábbi fölbukkanására hivatkozik. L á t j a a korábbi versmagot, s
érzékeli áz ötlet későbbi visszatérését. „Ezek a relációk térré alakítják költeményeinek. lineáris sorozatait. A vers vonatkozási pont, s a vonatkozási pontok hálóként bontakoztatnak ki egy közös szférát, amelynek jelentését ugyancsak érdemes fölfogni" —
írja Bata. A Weörés költészetét átszövő motívumok, utalások fölfejtésével járult
hözzá talán Bata a legtöbbel az eddigi Weöres-kutatáshoz. Ugyanakkor a motívumok következetes vizsgálata miatt minduntalan kénytelen átlépni az időrend vállalt
fonalát, s ezért a költői pálya íve megtörik, a szálak néha összekuszálódnak, s a líra
belső alakulásának, „fejlődéstörténetének" vizsgálata homályban marad.
A szerkesztés, az ökonomikus előadás egyébként sem a legerősebb oldala a szerzőnek. Néha úgy érezzük, fantáziája meglódul, elrugaszkodik, s a képzeleti nyomokon
haladva olyasmit is — „mítoszokig visszaüzenő asszociációkat" — belelát a versbe,
amire talán a szöveg nem ad okot (például a medeiaság vonatkoztatása a költészetre).' Máskor ismétlések, átfedések, újrakezdések fékezik az előadás lendületét
(például' a Psyché megközelítésében). Batának a biztos szem, a friss megfigyelés, az
eredeti látás, az önálló értelmezés az igazi erénye. S az elemzést átható filozófiai
gondolkodás. Nem mondja, de nyilván tudatosan mondott le a hangsúlyosabb irodálomtörténeti megközelítésről, Weöres és a kortárs kritika, Weöres és a kortárs
magyar líra, Weöres és külföldi „mintái" behatóbb vizsgálatáról. Beéri a n n a k említésével is, hogy „Weöres lírájának esztétikai minőségét senki sem vitatja", és nem
vállalkozik arra, hogy ennek az esztétikai minőségnek az összetevőit vizsgálja, s az
elemzést az értékelés mozzanataival összekapcsolja, kiegészítse. S bizonyára kellő
megfontolással hárította el — s hagyott ezzel még másoknak is jócskán elvégzendő
feladatot Weöres költészete körül — a formaképző eszközök, például a költői nyelv
stilisztikai elemzését, vagy a ritmus, a verstani szempontok kutatását. Tartalmi
szempontból csupán amiatt van hiányérzetünk, hogy nem foglalkozik részletesen
Weöres és Fülep Lajos kapcsolatával. Amennyire gazdagító szempontú Weöres ősvilághite és kultúrkritikája kialakulása szempontjából a Várkonyihoz és Hamvas
Bélához fűződő viszony elemzése, hisszük, épp annyira fontos lenne annak a kapcsolatnak a kibontása, amely a „végső Mester"-hez, Fülephez fűzte, aki — Weöres szavai, A hallgatás tornya ajánlása szerint — „szerető és épp ezért irgalmatlan bírálatával húsz'év óta támogat".
Bata nemcsak eredeti módon, önálló úton haladva vállalkozott Weöres lírájának
értelmezéséré, hanem ehhez a megközelítéshez egy sajátos, egyéni nyelvezetet is
kialakított. Van, ahol tömör, kopogó, rövid tételmondatokban fogalmazott pompás,
világos elemzéseket olvashatunk, van, ahol a hosszúra nyúlt körmondat girlandja, az
88

egyéni értelmezésben szereplő idegen szavak gubanca födi el a jelentést. A kétfejű
fenevad című Weöres-drámáról olvassuk: „A sors nyomvonalába nem bír visszatalálni a kaland, de folyton metszi ezt a részegen imbolygó keréknyom. A kerékpár
hátsó kereke, mikor nyolcas van benne, az cifrázza így az első kerék nyomvonalát."
Pompás, találó, szemléletes kép, kissé talán frivol, de illik Weöres költészetéhez.
Sajnos, az ilyen rátalálások fordulnak elő kisebb számban. Amikor Várkonyi kritikát írt Weöres egyik korai kötetéről, a költő levélben a következőket válaszolta:
„Hogy az ókultúrák eszkatalogikusak-e, ehhez, sajnos, csak akkor szólhatok hozzá,
ha megírod nekem, mi az az eszk. — stb." Amit itt a költő Várkonyinak ír, gyakran
Bata Imrétől is megkérdezhetné az olvasó. Például mi az a „geocentrikus, antropomorf világkép episztemológiai távlata"? De nemcsak az idegen szavak mértéktelen
halmozására gondolunk. Bata az egyéni szóalkotásnak ezeket a formáit is kedveli:
megkülönbözik, fölérzi, megképzik, megérzékít, ízelődés, világvalóság, életállapot,
léthelyzet, létösszefüggés, léttávlat, különlét, létteljesség...
Igen nagy hiba volna, ha akár a könyv tudatosan vállalt, szükségszerű hiányai,
akár a befogadást nehezítő, egyéni stílusa miatt az olvasó kedve szegetten Bata
Imre vállalkozását figyelmen kívül hagyná. Ahogy ő sem kezdett polémiát mások
Weöres-képével, az ő értelmezését is tegyük oda Tamás Attila könyve és mások tanulmányai mellé. Versértelmezései és a Weöres-líra motívumvilágának fölfejtésében
elért eredményei a jövőben is megkerülhetetlenek. S adott elég indítást, hagyott
nyitva elég utat, s e líra is elég gazdag ahhoz, hogy további vállalkozások szülessenek a kortárs magyar költészet egyik legnagyobb teljesítménye megközelítésére.
(Magvető.)
TÜSKÉS TIBOR

Jung Károly: A z emberélet fordulói
GOMBOSI NÉPSZOKÁSOK
A Vajdaság a török hódoltság után frissen benépesedett táj, amelynek néprajzi
képe máig színes és változatos, hiszen földjén magyarok, szerbek, bunyevácok, sokacok, ruszinok, szlovákok, németek élnek egymás mellett. A nyelvi és szellemi autonómia készsége, a hagyomány őrzése valamennyiükben igen eleven. Ez lehetővé teszi
azután mindenik népcsoportnak a helyi önismeret vizsgálatát, a népnyelv, helytörténet, népszokások kutatásának bontakozását is.
A vajdasági magyar néprajzi szakkutatás az utóbbi időkben számos forrás értékű
munkával örvendeztetett meg bennünket, így legújabban Jung Károly, az újvidéki
egyetem magisztere Az emberélet fordulói címen szülőfalujának, Gombosnak népszokásairól írt terjedelmes monográfiával.
Az emberlét gombosi hagyományvilága tárul elénk könyvében olyan rendszeres,
körültekintő előadásban, minden mozzanatot szemügyre véve, amilyennek szakirodalmunkban kevés mása akad.
A születés és csecsemőkor dokumentációja helyi sajátosságaival, babona és költészet, mágia és okosság színes változatosságának érzékeltetésével, az ú j életnek föltétlen paraszti tiszteletével, az orvosi és szociológiai szempontok kiemelésével hivatott
kutatóra vall. Ez a világkép még tele van emberi archaizmusokkal, az élet és egészség szimbolikus felfogásával, hiszen az emberi szellemnek ebben a tartományában a
racionális orvostudomány, gondozás és felvilágosítás hatása még napjainkban sem
egyetemes.
89

Igen tanulságos, amit a komaság régebbi szigorú, szinte hierarchikus rendjéről
olvashatunk. Arról a helytállásról, amely a komát a család nehéz, válságos körülményei, kényszerűségei között, a nagy életfordulókon kötelezi. Arról a kölcsönösségről,
amely a komatársakat, komaasszonyokat a testvérnél is szorosabban összefűzte.
A házassággal és lakodalommal kapcsolatban igen helyesen mondja a szerző,
hogy éppen a lakodalom „színjátéki elemekben gazdag szokásai" mindig hálás témái
voltak a leíró néprajzi vizsgálódásoknak, de inkább legtöbbször csak felületen: vőfélyrigmusok, vacsoraköszöntők, menyasszonytánc bemutatására szorítkoztak. A leglényegesebb mozzanatok megörökítésére alig-alig került sor. Ezeket a szerző dicséretes buzgalommal föltárja.
Megismerteti velünk a párválasztás helyi útját, praktikáit, mindenütt gondosan
rámutatván arra a lassú, de föltartóztathatatlan bomlási folyamatra, amely egy ú j
társadalmi képlet megformálódásához vezet. A parasztélet közösségi ereje, endogám
készsége megy veszendőbe, amelyet a nehezen születő modern emberi személyiség
erkölcsi habitusa és autonómiája még nem tudott felváltani: a házasság és család
megkövetelt emberi hűségét, erőpróbáit ú j módon vállalni.
Mindenesetre Jungnak sikerül a gombosi lakodalom hagyományaiból sok színes,
naiv szépségű mozzanatot megörökítenie. Így feltűnő a lakodalmi virágként viselt
rozmaringdísz, amely az ország több vidékén még j á r j a : a múlhatatlan szeretet, szerelem szakrális eredetű szimbóluma. Az esküvő végén a pap udvarán a násznép eljárja a paptáncot. Ez még középkori hagyomány.
Gondos, részletező előadásban ismerjük meg a halál és temetés gombosi hagyományrendjét. Nyilvánvaló, hogy a tradicionális európai, benne a paraszti világképnek
ez az ünnepélyes eleme nem múlik el egykönnyen. A halottért való harangozásnak
szép leírása fölveti bennünk a falusi harangszó missziójának megörökítését is. A r chaikus hagyomány a nagylány- és legényhalottnak virágkoronával való ellátása. Ez
is még középkori szemlélet és gyakorlat maradványa: a fiatal halott a mennyország
jegyese. Sajátságos az öngyilkosok és vadházasok búcsúztatása, amelyet pap h í j á n
egy jó hangú falubeli végez: ehhez a tisztességhez neki is joga van. A halotti tor a
faluban még él. Jellemző, hogy a keresztgyerek három vasárnap meggyászolja keresztszüleit. Erről jó lett volna többet is tudnunk.
Jung Károly fő érdeme a fáradhatatlan, minden, néha jelentéktelennek látszó
mozzanatokat is megragadó anyaggyűjtés, ami természetesen tiszteletadást és értékelést is jelent. Alig jelent még meg magyar nyelven az emberi életútról ilyen jeles
néprajzi feldolgozás.
Könyve a magyar parasztságot: társadalmat és kultúrát egy faluképen keresztül
a változás, átmenet, halál és születés vajúdásaiban, erőfeszítéseiben m u t a t j a be. Feladatát hatalmas irodalmi készültséggel, alig növelhető anyagismerettel, kritikai készséggel oldotta meg. Könyve a mai magyarságismeret értékes, követésre méltó dokumentuma. (Forum.)
BÁLINT SÁNDOR

90

— Napetrikém!
Napetrikém gyerekszánkón kucorog egy Révai utcai ház műteremmé előlépett
pincéjében, és arra gondol, hogy vajon mi minden kincsféle lehet a tanár úr zsebeiben; üveggolyó, madzag, összehorpadt pingponglabda, micsoda órák micsoda fogaskerekei; mert Napetrikém tudja, hogy a tanár úr ötvenhárom éves ugyan, a haja
már ritkul a homloka fölött, de ez csak csalóka látszat, a tanár úr elmulasztotta
tudomásul venni az évek múlását, játszik, úgy tud játszani ma is, ahogyan csak a
gyerekek tudnak, a játékért magáért.
A gimnáziumban például azt játszotta, hogy nem a művészettörténet adattengerébe mártott bennünket, hanem szép sorjában elmagyarázta a legfontosabb titkokat;
az anyagokét meg a szerszámokét. A többi úgyis benne volt a könyvben. És meg is
tanultuk. Hálából a másik, a fontosabb tudásért. Lehet, hogy a tanfelügyelők nem
szerették ezért, de nem szólhattak egy szót sem, mert ha inspiciálni jöttek, fújtuk,
hogy Ginevra Benzi arcképe 1474—78 között született, a magolósabbja pedig még azt
is darálta, hogy mérete 42X37 centiméter.
Napetrikém töpreng; töpreng, mert eddig őt kérdezték, s most neki kell kérdeznie, és a szerepcsere nehéz; töpreng továbbá, mert Hemmert Jánostól — tudja, tapasztalta — nehéz olyat kérdezni, ami el nem szabadítja indulatait, ha festészetről
faggatják.
Az indulatosság oka minden bizonnyal az, hogy Hemmert János nem fér bele
semmiféle dobozba. Sőt. Nincs is doboz. És azt is ő fogja feltalálni, és abba sem fog
beleférni. Szétnyírja, kollázsképet csinál belőle, vagy felrobbantja.
Napetrikém szól a ródliról:
— Igaz, hogy majdnem felrobbantottad egyszer az iskolát?
— Igaz hát. Csináltam egy lökhajtásos motort, azt felszereltem egy hokedlire,
aztán beindítottam, de túlontúl jól sikerült, rakétaként kezdett viselkedni, te, úgy
91

elszállt az egész, hogy kis híján a tűzoltókat kellett hívni. Fűztek is utána: feltaláltam a lovasított malacpörkölót.
— Sok hasonló történetet hallottam rólad; legendárium telne belőle. Itt van például a grízé. Az egyik kiállításod vendégkönyvében olvastam egy látogatónak az
emberiséghez intézett üzenetét. Imígyen íra: „ne adjatok neki grízt!"
— Persze, írt egy tárcát rólam régebben a Simon Pista. Azt é n ma is őrzöm.
Elolvasod?
— Az utolsó soraira majdnem szó szerint emlékszem: „Milyen szerencse, hogy
az ember mindig kitalál valamit. Máskülönben talán még most is körömmel ásnánk
ki a földből a gumót, gyökeret, s nem lenne gríz, amivel fessünk."
Ha már előkerült a három évtizednyi múlt dokumentumait őrző vaskos dosszié,
lapozgassuk kicsit. Benne kell legyen a gríz ügyére is a magyarázat.
Délmagyarország, 1948. VI. 10.
A lap Krumplimalactól repülőgépig... címmel tudtul adja, mit láthatunk a szegedi ifjúság első nagy kiállításán. Például: „A tanítóképző intézet kiállításánál pedig
Hemmert János komoly tehetséget ígérő szobrai örvendeztetik a látogatókat"
Jegyezzük meg a dátumot: 1948. júniusát írjuk. Azóta egy kerek emberöltő telt
el. Hemmert János azóta van jelen Szeged képzőművészeti életében.
Jelen van. Vegyünk kézbe egy másik példányt a város napilapjából.
Délmagyarország, 1979. január 18.
A cikk címe: Ostor és gyeplő, avagy az amatőr képzőművészeti mozgalom ellentmondásai. A bennünket érdeklő passzus pedig: „Nemrégiben azon folyt heves vita,
hogy kaphat-e falat a szegedi Képtár termeiben Hemmert János, aki nem tagja a
Művészeti Alapnak, igaz ugyan, hogy harminc esztendeje tevékeny részese a város
művészeti életének, s szinte minden azóta eltelt közös akción, kiállításon egyenrangú
félként kezelte szervező intézmény, rendező szerv, kritika."
Szóval, hogyan is van jelen?
Amatőr, aki mégsem amatőr, mert van például egy rajza a Magyar Nemzeti
Galéria, és több képe a Móra Ferenc Múzeum tulajdonában, amely intézményekről
épelméjű ember aligha feltételezi, hogy amatőrök műveit gyűjtik. Ám másfelől mégis
amatőr, mert hazánkban, aki nem Alaptag, az bizony amatőr. Aki viszont amatőr,
az önálló tárlatot nem rendezhet, és pláne nem nyilvános kiállítóteremben. Namár-^
most, én magam jártam például a Gulácsy-teremben, s csípjenek meg, ha nem Hemmert-művet láttam ott. Aztán jártam ott még egyszer. Néhány évvel később is,
1964-ben, második önálló tárlatán.
Summa summárum: Hemmert János ebben az időben sem volt a Művészeti Alap
tagja, ennek ellenére senki emberfiának eszébe ném jutott amatőrváddal illetni.
1968-ban Lengyel tájak címmel volt önálló kiállítása Budapesten, 1969. október
16-án pedig . . .
János rábök a JATE klubjában megnyílt tárlat bevezetőjére: „A posztimpresszionista festészeti stílusról áttértem a plasztikus, expresszionista festészeti stílusra."
— Szóval a gríz?
— Ne hülyéskedj, te is tudod, hogy nem ez a lényeg. Azokon az általam vastag
faktúrás tábláknak nevezett képeken többféle anyaggal kísérleteztem, fával, a l u m í niummal.
A mondat éles. Ismét Napetrikémmé változom a Kisjani ródliján kucorogva.
Diákká, aki esztétikaórán azt tanulta, hogy az irodalom anyaga a nyelv, a zenéé a
hang, a képzőművészet anyagának nem a megmunkált természeti anyagot tekintjük,
hanem a tömeget, a síkot, a színt, a fényt, vagyis a természeti tárgyak optikailag
érzékelhető, vizuálisan felfogható tulajdonságait. Minden képzőművészeti alkotásban
ezek variálódnak, ezek különféle, társadalmilag kialakult viszonyai vannak jelen.
Megállapítható: a tudós esztétika szerint tehát nem az a lényeg, milyen anyagból
van a kép, van-e a festékbe gríz keverve, hanem a fenti definícióban foglaltak. Megjegyzem persze, mi hallottunk már ott, az iskolapadban valami olyasfélét, hogy bizonyos porfestékekhez tojást kevervén, lőn a tojástempera — mai klasszikusok kedvelt,
anyaga —, de meg nagyon nem hökkentünk r a j t a . . .
92

És mégis ezen, mégis ekkor indult a máig tartó vita. És valószínűleg azóta zsugorodnak a falak Szeged városában. Gyanítom legalábbis.
— Most akkor te festő vagy, szobrász vagy, kollázskészítő; és profi-é, avagy
amatőr?
— Hemmert János vagyok.
— Kösz. A kérdésre válaszolj!
— Az nem az én dolgom. Szerinted?
— Szerintem is Hemmert János vagy.
— Te meg talányos.
— Kérdezek akkor mást.
— Nem zavar, ha én közben kalapálom ezeket a kliséket?
— Kik voltak a szüleid?
— Apám a pénzügyigazgatóságnál volt Szekszárdon, de gépészmérnök szeretett
volna lenni, azonkívül muzsikált, az anyám szegedi vasutascsaládból való. Szekszárdon születtem, a Kadarka utcában, a Cseri Pista bácsiéknál laktunk. Amire emlékszem, az a muzsika. Apám is hegedült, a bátyám is. És emlékszem a rádiócsipogásra
is. Az apám detektoros rádiókat fabrikált, később lámpásakat is.
— Te?
— Engem sráckoromban csak a gépek érdekeltek, szóval a lovasított malacpörkölők, de arról már beszéltünk. A festés csak később jött, amikor felköltöztünk a
hegyoldalba, a Felvidéki utcába. A szomszédunkban élt Miklósi Ödön, aki egészen jó
tájképeket festett, az ő inspirációjára én is megpróbálkoztam.
— Aztán?
— Az újszegedi tanítóképzőbe kerültem, hogy mi minden volt közben, azt nagyon hosszú volna elmesélni, a képzőből meg a Pedagógiai Főiskola r a j z s z a k á r a . . .
— Ahol szobrokat c s i n á l t á l . . .
— Csak egy darabig. Szegeden, tudod, mindenki Vinklertől tanult majdnem mindent, én is, és nem tudtam magam kivonni a hatása alól. Festő lettem.
— Vinkler mester figyelemmel kísér azóta is. A legutóbbi tárlatod vendégkönyvébe azt írta: „Nagy lépés ez egy egyértelmű állásponthoz. Tetszik a Tavasz a tengerben és a Coppelia — de van több figyelemreméltó darab is."
— ö r ü l t e m a sorainak.
— És most?
— J á r u n k egyet. Megnézzük a Füvészkertet!
— Mínusz 13 fok van!
— Trabanttal megyünk. •
Megyünk. János bűvészkedik a jégpályán, főképp azzal a műszerfalból kiálló
kilinccsel van elfoglalva, alig hallja a kérdést:
— Miért barnák?
— Mik, micsodák?
— Ezek az útbaigazító, Hortus botanicus feliratú táblák. Te csináltad őket, neked
csak tudnod kell!
— Egyeztettem a KPM-mel. A többi szín foglalt. Ez maradt. Egyébként ami
érdekes ezeken a táblákon, az a különleges perforációs technika.
Nézgelődünk a behavazott kertben. A látnivalókat egy székelykapu-formába épített térkép mutatja. János csinálta. A térképpel szemközti fa, mintha egy óriási égre
mutató u j j volna; ujj, gyűrű is van rajta.
— Ezt a fát a kertalapító, dr. Györffi István ültette.
— A gyűrű?
— Az úgy volt, tudod, mutatta itt nekem büszkén az egyik bácsi, hogy hűsége
jutalmául aranygyűrűt kapott az egyetemtől. Gondoltam, akkor a Füvészkert atyja
is megérdemel egy gyűrűt — rézlemezből.
Kőhajításnyira Jávorka Sándor alumínium emlékműve. Ez is Hemmert alkotása.
— Székelykapu, térkép, bronzplasztika, emlékmű, és mind itt a Füvészkertben.
Ennyire szereted a virágokat?
93

— Annál is jobban, de nem azért vannak itt. Én vagyok a Füvészkert dekoratőre.
— Mije?
— Dekoratőre.
— A pincehelyiségről meg, amit munkahellyé alakítottál, azt mondtad az előbb
még: designőr-műterem.
— Most is azt mondom, de ezt a témát majd a designőr-műteremben folytatjuk.
Folytatjuk, másnap. Jánost egy halom klisé között találom, azokat kalapálgatja
•> szorgalmatosan.
— Ja, erről tegnap nem beszéltem. Ez egy fríz lesz, tulajdonképpen. A JATE
rektorának dolgozószobáját és tanácskozóját díszíti majd, remélem, nemsokára.
— Mióta dolgozol rajta?
— Egy éve.
— Nagy munka.
— És fő mű. Mert eddig, ha csináltam egy képet, az lakásba került, ez meg az
egyetemre, ahol sokan láthatják.
— Szobrászként indultál, festőként folytattad, ú j r a plasztikákat csinálsz. Vargabetű volna?
— Nyavalyát. Engem minden képzőművészeti probléma foglalkoztat; készítek én
képeket ma is.
— Hogyan dolgozol?
— Szakaszosan.
— Mit értsek ezen?
— Azt, hogy néha hónapok is kimaradnak.
— Miért?
— Ez nehéz kérdés. Nézd, az elmúlt tíz évből négy például azért veszett el a
művészet számára, mert a volt feleségem rávett, hogy vegyünk kertet. Vettünk.
— Kertje másnak is v a n . . .
— Nálunk úgy volt, hogy a kertben épülő vityilló nyári műterem lesz, de azt
meg is kellett építeni, meg kút is kellett, meg francnyavalya is kellett, meg kapálni
kellett, meg ásni kellett. Erre ment minden időm.
— És?
— Elváltunk, a lengyel asszony elment.
— A kert, a kút?
— Eladtam.
— Festőnek, szegedi festőnek lenni, mit jelent?
— Kínlódást.
— Miért?
— Mert ha az ember festő, akkor miért nem vásárhelyi.
— Nem értem.
— Nézd, az embernek illik tájjellegűnek lenni. A miskolciak festik a nehézipart,
a pécsiek a hegyeket, a vásárhelyiek a tanyát, a szegedi meg ugyebár kénytelen délalföldi lenni.
— Az miféle kategória?
— Táji. Te, emlékszem egyszer a vásárhelyi múzeum valamelyik képrakosgató
bácsikája kihozta a kizsürizett képemet, azt mondta: tudja, maga nem illik bele a
tájjellegbe. Biztos, ezt hallotta odabenn az öreg.
— Barátaid?
— Dér Pista, Pataki Feri, Nóvák.
— Ellenségeid?
— Sokan vannak.
— Sokan, de miért?
— A fene se tudja, komám, én a többi piktornak se a pénzére, se a kuncsaftjaira
nem vagyok veszélyes, nem pályázom rá.
— Éles viszont a nyelved, ezt bárki bizonyíthatja, aki a Sajtóház művészklubjában hallott már vitatkozni.
94

— Vitatkozni muszáj, komám.
— Igaz.
— Nézd, nekem azért is kell sokat vitatkoznom, mert néhányan meg akarják
tőlem védeni a társadalmat.
— Mit? Ezt mondd még egyszer!
— A társadalmat, komám, a társadalmat, mert hogy mit szól majd a képeimhez
a közönség...
— Tényleg, mit szól?
— Nézd meg a vendégkönyv bejegyzéseit!
A vendégkönyv bejegyzéseit ismerem; van aki zseniálisnak tartja Hemmertet,
van aki borzalmasnak. Én viszont a közönséget nem ismerem, és én azon ritka kivételek közé tartozom, aki ezt ki is meri mondani.
— Én a képeket nézem. És Tandi Lajossal értek egyet, aki azt írta rólad, hogy
kiállításod tömegeket vonzott, hogy munkáid újszerűek, szokatlanok, eredetiek, és azt
írta, hogy folytatni kell. Hiszek neki. Annak, aki a múzeum kupolacsarnokának magasságával akar képeket mérni, annak viszont nem hiszek, még ha olyan szent dologra hivatkozik is, mint a kiállításpolitika.
Hemmert göcög, hemmertjanisan.
— Napetrikém!
— Natanárúr!
— Folytatjuk. A suliban is, a műteremben is.
— A vitát?
— A munkát, komám, de a munka az vitával jár.
Hemmert János festőművész, aki harminc éve tevékeny részese Szeged képzőművészeti életének, fogja a kalapácsot és elkezdi egyengetni az egyetemnek készülő
frízsorozat egyik magnezitlapjának a szélét.
Nem tagja az Alapnak.
Na, bumm . . .
PETRI FERENC

HEMMERT JÁNOS: FELSZÁLLÁS
95

József Attila-ünnepségek Szegeden és
Makón. A József Attila
születésének
75. évfordulója
tiszteletére
rendezett
ünnepségek költészetnapi irodalmi esttel kezdődtek Szegeden, a Bartók Béla
Művelődési Központban. A költőre itt
Tolnai Gábor akadémikus emlékezett, a
műsorban Berek Kati és Major Tamás
működött közre. A Móra Ferenc Múzeum Horváth Mihály utcai Képtárában pedig József Attila közöttünk címmel nyílt
dokumentumkiállítás.
Április 14-én a JATE központi épületében nemzetközi műfordítói
tanácskozás zajlott le, melynek elnöke Garai
Gábor, vitavezetője Lator László volt.
A vitában a magyarországi
szakemberek mellett a baráti országokból érkezett költők és műfordítók vettek részt.
A lengyel, német, román, szlovák és
szovjet vendégek szerkesztőségünkbe
is
ellátogattak. A költő szobrának
meg-

koszorúzása után a Magyar Rádió rendezésében ünnepi irodalmi est volt az
egyetem
aulájában.
Április 15-én a makói városi tanács
dísztermében
Fodor András
mondott
bevezetőt.
A tudományos
ülésszakon
Szabolcsi Miklós akadémikus
előadása
hangzott el József Attila idő- és történelemszemléletéről.
Korreferátumot
tartott Horgas Béla, Lengyel András, Monoki Tverdota György és Péter László.
Koszorúzási
ünnepséget
rendeztek
a
költő makói szobránál, majd a vendégek az Espersit házat, a Dél-Alföld legjelentősebb
irodalmi
emlékhelyét
tekintették
meg. Itt avatták föl Varga
Imre József
Attila-portrészobrát.
Nagy költőnkre emlékeztek a Juhász
Gyula Tanárképző
Főiskolán
is. Itt
Agárdi Péter, az MSZMP KB
munkatársa tartott előadást József Attila és
az irodalmi hagyomány tudat
címmel.

HEMMERT JÁNOS: ŰRHAJÓZÁS
96

