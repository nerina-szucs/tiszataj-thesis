így Bartók
a világból,
ritkábban]
az időhöz |
tegnapi,
ja, serken-

tiszataj
51HI*

1

975. DEC. * 29. ÉVF.

s is. Szétilágát forik hajnal-

vendége- \
és bővítésük cseré-

ik — kil közlünk
a szegedi
A kiállími t a n á r

Németh
László
Olvasónaplójából;
Balogh
Edgár: „Mindinkább egyedül?";
Szepesi Attila, Takács Imre
versei; megemlékezések
Vörösmarty és Kemény Zsigmond
évfordulójáról;
interjú
Vaszy
Viktorral

tiszatáj

I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÖ
Főszerkesztő-helyettes: A N N U S JÓZSEF

K i a d j a a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság ú t j a 10. T á v i r a t c í m : Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető b á r m e l y postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József n á d o r tér 1. sz.) közvetlenül vagy postautalványon, v a l a m i n t átutalással a K H I 215-96162 pénzforgalmi
jelzőszámra. Egyes szám á r a 6 forint. Előfizetési d í j : negyedévre 18, fél évre 36,
egy évre 72 forint. Kéziratot n e m őrzünk meg és n e m a d u n k vissza. Indexszám: 25 916.
75-4820 — Szegedi Nyomda

fr^fc i

Tartalom

V4 * • >
\ x
'

c'
OJ

X X I X . ÉVFOLYAM, 12. S Z Á M
1975. DECEMBER

NÉMETH LÁSZLÓ: Erzsébet kori drámák
TAKÁCS IMRE versei: Beismerések, Először..., Kő, vas,
vasbeton, Fárasztó ünnep élni
SZEPESI ATTILA: Árnyékom határain (vers)
DOBAI PÉTER: Minden eszembe jut, ha arra gondolok,
amit érzek (vers)
VÁRKONYI ANIKÖ: Barátom zászlóval integet (vers)
PETRI CSATHÓ FERENC versei: Feltámadás, Időrend,
Utána rák havának, Levél Chiléből A. H.-nek
ANNUS JÓZSEF: A cimbora (elbeszélés)
TÉGLÁSY IMRE versei: Varasodás, Csendélet
SÁRÁNDI JÓZSEF: Aludni volna jó (vers)
PATAKI EDIT elbeszélései: Hármas, Megalkuvás
TAMÁS MENYHÉRT: „Veszteni lovakat, hű párat" (vers)
BALOGH EDGÁR: „Mindinkább egyedül?" (emlékiratrészlet)

3
7
9
11
14
15
17
24
25
26
31
34

ÖRÖKSÉG
175 éve született Vörösmarty

Mihály

HORVÁTH KÁROLY: Az eszmei egyetemesség és a
képalkotás kapcsolata Vörösmarty költészetében 42
CSETRI LAJOS: Vörösmarty Mihály: Az emberek ... 49
Kemény

Zsigmond halálának 100. évfordulóján

TÓTH GYULA:
1843-ban

Kemény

Zsigmond

reformeszméi

59

K E L E T - E U R Ó P A I NÉZŐ
VARGA CSABA: Magyar irodalom bolgárul
67
KOVÁCS ISTVÁN: Jerzy Róbert Nowak könyvének lengyelországi visszhangjából
69
1»

PÉTERFY ÁDÁM: Ady Endre román fordítója: G. Georgescu
72
KÁLMÁN BÉLA: Portré Veronica Porumbacu román
költőnőről és műfordítóról
73BALLA GYULA: Magyar irodalom ukránul
74
KRITIKA
VÖRÖS LÁSZLÓ: Fejes Endre: Szerelemről bolond éjszakán
NACSÁDY JÓZSEF: Mocsár Gábor: Sziklából víz
GREZSA FERENC: Feljegyzések és levelek a Nyugatról
BALOGH ERNŐ: Bálint Tibor: Kenyér és gyertyaláng
ZENTAI MÁRIA ÉVA: Nemeskürty István: A magyar
népnek, ki ezt olvassa
SZAKOLCZAY LAJOS: Gál Sándor: Első osztályú magány
OLASZ SÁNDOR: Györffi Kálmán két kisregénye (Házavatás — Ágnes)
VASY GÉZA: Péntek Imre: Éjféli pályaudvar
A. SAJTI ENIKŐ: Mészáros Sándor: A Tanácsköztársaság és a vajdaságiak
KISS GY. CSABA: Lagzi István: Lengyel menekültek
Zala megyében a második világháború idején
KÓSA LÁSZLÓ: Bárth János: A kalocsai szállások település-néprajza
KRIZA ILDIKÓ: Kibédi népballadák

78
80
81
83
85
88
90
92
94
.96
99
99

MŰVÉSZET
Képzőművészet
LÁSZLÓ GYULA: Három emlék

102

Zene
N1KOLÉNYI ISTVÁN: Fél évszázad a zenében (Beszélgetés Vaszy Viktorral)
107
A. J.: Féja Géza köszöntésére

111

Szerkesztői asztal

112
ILLUSZTRÁCIÓ

HÉZSÖ FERENC rajzai (Ének a szerszámokhoz I—VIII.>
a 13., 25., 30., 33., 66., 93., 101. és 112. oldalon

2»

NÉMETH

LÁSZLÓ

Erzsébet kori drámák
Az elmúlt évben több Erzsébet és Jakab kori angol drámát fordítottam.
Először Shakespeare VI. Henrikének második és harmadik részét bízták rám,
aztán minthogy egyik munkatárs — a Shakespeare-kiadvány nyomdába adása
előtt derült ki — feladatának nem tudott megfelelni, hozzáfordítottam — egy
hónap alatt — az V. Henriket. A Shakespeare-kortársak sorozatban örömmel
kaptam Marlowe Nagy Tamerlánját, s egy kis habozás után arra is vállalkoztam, hogy az addig alig ismert Middleton s Rowley közös Jakab kori darabjába
temessek néhány hónapot.
Amint a Shakespeare-drámákhoz fűzött fordítói, jelentésben már elmondtam, a fordításokba prozódiai kísérlet ugratott be — ki akartam próbálni, hogy
a magyar tagoló vers, amelyben Sámsont írtam, mekkora szilárdságot tud a
kissé bizonytalan, egyénenként változó magyar jambusnak adni. A fordítás
ürügy volt rá, hogy az Ady verseléséből levont verstani elveket — amelyeket
egy más gyakorlatú nemzedék pezsgő költészete közt elméletben hiába hangoztattam —, legalább mint fordító, bemutassam. Ahogy a fordításokba mind
jobban belemerültem, az eredeti cél egyre jobban elhomályosodott. Egy olyan
vershez, melyet a lektori fülek mint jambust is elfogadhattak — a Sámson vers
túl szoros bilincsben jár, hogy erejét megmutathassa, s úgy mint az alexandrin
alá szerelt trocheus, nagyon hangsúlyos léptű verset adott, mely csak bizonyos
feladatoknak (főként a fennkölt, szenvedélyes dikciónak) felelt meg. Másrészt
az újabb költők, főként Nagy László, hátranyomott ősi magyar vershajlamoknak sokkal jobb tornaterévé vált, mint amilyet én teremtettem fordításomban,
s így fölöslegessé is tette, amiért e feladatra eredetileg vállalkoztam. Viszont,
hogy e három költőnek a nyelvem és idegzetem odakölcsönöztem, a köztük levő
különbség egy más műfaji kérdést vetett fel, amely — túl a reneszánsz drámán — a műfajok kivirágzásának, autonóm életünknek kérdéseibe torkollt.
*

Az öt darab közül Marlowe Nagy Tamerlánját fordítottam a legnagyobb
élvezettel. Mindig vonzottak a nagy pillanatok, amikor egy addig homályban
élő irodalom egyik fiában, a hangot eltalálva, egyszer csak beleszól (ahogy
Babits mondta ifjú korában) a világirodalom koncertjébe. S ebben a műben a
pillanatot a magam szoruló torkába ültethettem át, Tamerlán tirádáiban az
angol blank vers első forró hullámait próbáltam — Katonáékra emlékezve —,
a világba magyarul bevezetni.
Marlowe is huszonhárom éves volt, mint a mi Katonánk, amikor még az
egyetem falai közt, a falakat mintegy szétfeszítve, a Tamerlan első részét megírta. A dráma, mint dráma, nem jobb a Bánk bánnál, mint nyelvi remek sok3»

ban emlékeztet rá, de míg a Bánk elszigetelt emlék maradt, meg nem valósult
lehetőségek borús mementója, a Tamerlánt a már forrásban levő angol drámának félelmes kapaszkodója követte, két évtized sem telt belé, s a Hamlet
és Lear király is meg volt írva már.
Az első rész, dramaturg szemmel nézve, a sors kihívásán túl nem is dráma:
a szkíta pásztor egymást követő életrajzi fokokon, győzelmein, árulásain, boszszútettein át emelkedik a világ trónja magasába. A fiatal költő sokszor ad az
emberek szájába olyat, amely csak tanultságát (jellemző erejét) bizonyítja. Nagy
Tamerlán a keresztény gályarabokat kéri számon Bajazet szultánon, s az, amikor legyőzik, a megszabadult konstantinápolyi keresztények örömén kesereg.
A hosszú tirádákban a szenvedély sugallta kifejezések, s a retorika fellegvárában eltanult, begyakorolt remeklés nem mindig válik el egymástól, a Tamerlán
mégis olyasvalamit ad az utód irodalomnak, s főként a vele egy évben született
Shakespeare-nek, amit az Erzsébet kori dráma egy nagy, világirodalmi hullámhosszának lehetne nevezni: a féktelen, tárgyában vadul kapaszkodó, közben
mindent kihívó, magát kelletlen őszinteséggel megvalló szenvedélyt, s az ehhez
illő, ha kell darabos, ha kell hajlékony, a prózához legközelebb álló s mégis a
legkomolyabb szárnyaló verselést.
A Shakespeare-darabok közül a VI. Henrik fordítása elégített ki jobban,
noha ezt ifjúkori művének tartják, s az V. Henrik már az érett Shakespeare
műve, melyet egy évtized, s az összes királydrámák választanak el amattól, s
egy nagy ragyogó portré áll a közepén, akiben Shakespeare a maga ember- és
királyideálját festette meg. De az V. Henrik a legnyugodtabb Shakespearedráma, inkább egy eposz, képekre törve, míg a VI. Henrikben, főként a III.
részében, a borzalmak halmozásában sok van abból a forróságából, amely miatt
később nekem olyan öröm volt Marlowet fordítani. Szerzőségek eldöntésénél
nem tudom, kipróbálták-e már: az ismeretlen szerzőjű művet, s a mű mögött
gyanított író egy bizonyos munkáját ugyanazzal az íróval fordíttatni le. Pedig
a fordító egész szervezetével alkalmazkodik ahhoz, akit fordít, mint egy nő
azokhoz, akikkel él, s ahogy őneki fel kell ismernie, álarcban is, akivel hónapokat hált, a fordítót is megüti az eredetiség, az egyszer már tapasztalt hang.
Épp ezért nagyon megdöbbentett, amikor később egy olyan Marlowe-kötet
került a kezembe, mely a VI. Henrik III. részét (igaz, bizonytalanul), mint
Marlowe-ét közölte. Az én fordítói emlékem: sosem fordítottam két művet,
amely ennyire közeli nyomokat hagyott.
Ha mint filológus indulnék az érzésem után, tudnék érveket is találni: a
korona birtokának az édességéről a későbbi III. Richárd tamerlani szavakkal
beszél, VI. Henrik gyenge, de gyönyörű alakja ott csírázik a perzsa Cosroeban,
Margit ujjongása York fölött, Bajazet sorsában. De ha az ember ezt az érzést
szétbontani kezdi, rögtön kiugranak a nagy különbségek is: a VI. Henrikben
nem egy sokkot kell feloldania a drámaírónak, amit közöl s ahogy közli —
még ha ismeret is az —, nincs iskolaszaga. Ehelyett egy sokkal erősebb pszichológiai ösztön az, amely a Marlowe egy sugárba ömlő jellemeit gyúrni, alakítani
kezdi. Gloster, Margit királyné, VI: Henrik a shakespeare-i jellemek sorába tartoznak. Ha a máskor említett rádióhasonlatunkat folytatni akarjuk: a rádiónkon felvett hullámok úgy keletkeznek, hogy az elektromos hullámra rábeszélnek, moduláljuk, ezzel mintegy gyűröttebbé tesszük. Nos, a VI. Henrikben épp
azt a percet lessük meg, amikor a marlowe-i modulálatlan hullámokra a-nagy
taiiítvány a maga, emberekről szerzett tudását rámondja, s ezzel pátoszából bár
veszt már valamit, de igazságában, realizmusában bőven visszaadja. E kettősség, a tanult pátoszé s a pszichológiáé lehet az ok — a kísérlethez szükséges
friss hiten kívül —, hogy most, utólag belenézve, fordításaim közül ezt érzem
a legjobbnak.
.
A Changeling (az Átváltozások cím nem tőlem való) fordításába a hősnő,
Beatrice s az utált, rútképű szolga, sajátságos viszonya ugratott bele. Az egész
4»

Erzsébet kori irodalomban kevés az ilyen modern téma: szinte azonnal át
lehetne tenni Lorca-drámába vagy Dosztojevszkij-regénybe. Az előkelő lány
mögött ott áll a rút arcú, mindenre kapható, rendületlenül szerelmes nemes
szolga, aki újra s újra odatolja elébe létezését s szolgálatkészségét. A lány
utálja, örvényt érez benne, türelmetlen vele, megsérti, amíg csak egyszer szerelme végső szükségében, hogy a rátukmált vőlegénytől megszabaduljon, ráfanyalodik szolgálatkészségére. S ezzel elveszett. A vad szolga (Shakespeare-hez
méltó jelenetben) előbb csak szüzességét, aztán fokról fokra a szerelmét is
megszerzi, a nehéz helyzetekben tanúsított merészségével. A megvetett, csúf, de
nagy érzés végül is magába szívja s elnyeli a lányt.
Amint látjuk: a tárgyban is van, bármily mély, valami kicsikart. Ilyenféle
lélektani témához akkor szoktak nyúlni az írók, igazi írókat értek persze, amikor a kéznél levőket, a közvetleneket már elhasználták előlük. S ha a darabot
ilyen szempontból nézzük, értéktelenebb részeiben is megtaláljuk a később
igénybe vett, sok mindent kipróbált, közönségre ható ingereket. A darab melléktémája — a komikus — egy magánbolondházba visz, oda lopódzik be, hogy
a tulajdonos szép feleségét megközelítse, két szerelmes, az egyik mint őrült, a
másik mint hülye, a főtéma kórost súroló szenvedélyét színlelt és valóságos
bolondok ugrálják körül, s a két témát egy őrültek felvonulása csomózná össze
a hősnő lakodalmi ünnepében: ezeknek kéne a kéjes borongását bevinniük.
A megszorult invenció, s a kifárasztott közönség ízlése a kóros mellett (mely
természeténél fogva változatosságot kínál) nagy előszeretettel fordul á tudomány kuriózumai iránt. A tudomány itt persze nem az újfajta természettudomány, hanem a reneszánsz áltudományai: a varázslás, bűvészet, alkímia, melyek a drámában minduntalan megjelennek. De még Middletont Marlowe-val
összehasonlítva is föltűnik az eltolódás. Ott Tamerlán az asztrológiára, a végzettel jegyes csillagászatra hivatkozik, itt (a komoly részben) bűvészfogásokat
látunk; italt, amely a terhességet kimutatja, vagy amelytől a szűz tüsszent, ásít,
majd szeretni kezd.
De a fordító legjobban tán magán a nyelven veszi észre az anyag idegesebb voltát. Verselése, mely Marlowe pátoszához kitűnően bevált, e töretlenebb,
sok tekintetben pszichológiai anyaghoz — nem illik —, minek ide a vers, prózában jobban lehetne fordítani, amint jobban lehetett volna megírni is.
Marlowe, Shakespeare, Middleton — ahogy az utolsó kétségkívül kevés
örömet adó fordításában elmerültem, nemcsak három írót, de egy folyamatot
jelentő másik három nevet ugratott ki a fejemben: Aiszkylosz, Sophoklesz,
Euripidész. Az arányok természetesen mások: Sophoklesz nem annyival nagyobb az elődnél és utódnál, mint Shakespeare; de a három fok: a tömbök földobása, a vallomás és kidolgozás egyensúlya a fogyó szférában, a műfaj erőltetése; a három reneszánsz költőnél, akiket fordítani alkalmam volt, mintha a
klasszikus folyamat ismétlődne meg, amellyel műfajok feltörését, kialakulását
s elhasználódásuk kezdetét szoktam — magamnak — jelképezni.
*

i
i
Könyvtárainkban Middleton-kiadványt nem sikerült találnunk; az utolsó
pillanatban érkezett meg az Akadémia könyvtárába egy nagy amerikai gyűjtemény: Elisabethian and Stuart Plays, mintegy negyven darabnyi, amelybe
Middleton egy egyedül írt vígjátéka mellett ez a társszerzős darabja is belékerült.
Fordítás közben s azóta is forgatom ezt a gondosan válogatott (bár sajnos,
elég gyengén jegyzetelt) antológiát, s módomban volt ellenőrizni, bővíteni a
fordítás közben nyert benyomásomat. A Shakespeare-elődök elég bőven voltak
képviselve: a negyvenből tizenhét darab; nemcsak az írók, Lyly, Greene, Marlowe, akiket Shakespeare elődjeiként szoktak emlegetni, de a drámai műfajok
5»

képviselői, amelyekből a szintetizáló tehetség a színpadán mint elemet, magasabb vegyületekbe forrasztott. Az angol drámát több szerencsés körülmény
összejátszása folytán az angol népnek a színjátszásban lelt öröme kényszerítette
ki. Ez a kedv most a XVI. század második felében egyszerre három forrásából
is tört föl mind áradóbban. Egyik az egyetemi színjátszás, klasszikus humanista
példáival. A másik az udvari felvonulások, maszkák, majd udvari színjáték felé
forduló fényűzés (Bacon Esszéi közt csak ezekről találunk említést). A harmadik, legfontosabb: a nép szórakozását szolgáló kocsmai színjátszás. A hetvenes
évektől ezek forrnak össze, s érnek el magas tökéletességig, London gyorsan
szaporodó kétértelmű (nyilvános és fedetlen) színpadain, ahol megvan a főurak
páholya s a nép földszintje, s amelyekben a királynő előtt is játszanak néha, s
amely a kedves egyetemi elmékből a népet megnemesítő drámaírókat nevel, s
az udvar szeráfibb drámaíróit is magához csapja gyermek színjátszóik mellől.
Antológiám első két darabja két vígjáték, melyeket ilyen egyetemi színjátszó ír latin vígjátékok példái nyomán. Aztán két dráma következik: egyik
tanult urak műve, meséjében Learnak is őse — komor szigorú senecai mű, a
másikban 1560 táján már együtt van az angol tragédiák három eleme: a laza
színpad, a borzalom s a komor jelenetek közé tűzött népi mókázás. A kettő
közt egy prózai vígjáték Ariosto olasz befolyását jelzi, latin vígjáték s olasz
novella első benyomulását. Hátrább egy „jig"-et is közöl, a ránkmaradt, színpadra vitt ráadást, amely nélkül a példátlan méretű darabok után nehezen
oszlott széjjel a közönség.
E műfaj alakulást jelző darabok után az az öt író következik, akik Shakespeare-nek csak műfajtörténetileg voltak elődjei, években inkább kortársai. John
Lilynél azt lehet megfigyelni, mint szívja örvényébe a fölemelkedő népi színjátszás a kényesebb, de érvényesülni akaró szellemeket. Lily híres Eupheusével
az angol prózát akarta megteremteni, olyan mesterré válni, mint olasz és spanyol példaképei; aztán csak a gyermekszínjátszók írója lett, ezeknek írta
Endymionját, amely allegória a földről, a szemét a magasba emelő emberről
vagy tán a királynőre emelő kegyencről. A másik négy író közös vonása, hogy
mind igen fiatalon haltak el a lateinert elkapó londoni életben. Ki-ki fordított
arányokban tehetségével: Peele 38, Greene 34, Marlowe 29, Kyol 36 esztendős
korában; mintha csak az lett volna a rendeltetésük, hogy az angol reneszánsz
dráma egy-egy nemesebb ágát megteremtve, azt örökül hagyják arra, akire
Greene már mint plagizátorra panaszkodik, s akiben mi a mohóság rendkívüli
csodáját bámulhatjuk.
George Peele két darabja közül a Párizs ítélete még az udvari maszkák,
pásztor darabok közé tartozik, természetesen a királynőnek volt bók, a másik,
az Old woman's tale azonban színre vitt népmese. Ez a darab jó fogalmat ad,
hogy Peele mint új ér szakadt az új reneszánsz drámába. Három vándor a
sötétben egy kovács házába téved, az öreg s az egyik vándor lefekszik, az
asszony mesével mulattatja a másik kettőt. Az asszony színes folklór ízekkel,
ásításokkal, emlékezetekkel kezdi a mesét, amelynek a tovább mondását aztán
a meséből előlépő alakok, a nővérüket kereső két fivér, majd a többi meséből
összeszőtt történet más szereplői veszik át. A keret szereplői eleinte sűrűbben,
később ritkábban, egy-egy kommentárral jelzik a mesét, a távozásuk s érkezésük közt támadt művekben, hogy aztán a mese s éjjel végeztével egy kis aludni
térés előtt egy jelenetben tegyék rá a kádenciát. Finom szerkesztés, ízlés a
költői magasságba emelt folklór: ez az új öntvény, amit Peele a reneszánsz
színháznak adott.
(1961.)

6»

TAKÁCS

IMRE

Beismerések
A gépek legendáimat
megfölözik.
Fekete bástya a múlt
és nincs út
visszafelé.
Ott hátul a jajgatások már majdnem
elnémultak
mint a vonat hátsó kocsija néma
mozdonyához.
Gyötrődöm körhintaszerű
látásomért
nem lehetek boldog
sohasem
gyűlölöm rég ezt a szót.
Mint hadnagy
szökevényét
rángat a sors vissza magához
a titokban zsebembe gyűjtött

dolgaimtól.

Felpöcköli rejtőző
arcom
ha nézni nem tudom már
hogy a befejezettség
tömbjéhez
az újra befejezettet
odacsapjam.
Mint
mint
mint
hogy

aki papírhártyából
ragaszt
kősziklákat
aki fejtene már kőből papírt
aki feküdne már két sín közé
kimúljon szemérmessége
szerint a ciklonból.

Először...
Először a
Először a
Először a
Az ember

csörömpölések
hallgatnak el.
hólyagok pukkannak
el.
látványosságok
múlnak el.
halála innen messze van még.
7»

Kő, vas, vasbeton
Kő-paradicsommadár
kő-szivárvány
kő-mozaik
ragyogás
kő-zománc kert
Vas-pálca virág
vas-lap szirom
vas-szalag levél
vas-viola
vasbeton-kaktusz
vasbeton-ló
vasbeton-drágakő-isten
vasbeton-ég

Fárasztó ünnep élni
Világos a halottak útja, sima lejtő —
torkollva sötét garat csöndjébe le.
Itt fönn a járhatatlan
árnyéka, csalogató

meredélyek
fény-szegélye.

Fárasztó ünnep élni,
az élet rágalmazása fáradtságom.
.
Á gyönyörrel szemben is a tagadás:
nem csinálom!
Ha kifoszt a belőlem-is-lett
ünnepély,
akkor a vágy papírsárkányát
visszarántom.
Szegénységgel magamat úgyis megaláztam
vágyakozók reménye lett a kálváriám.
Világos a halottak útja, sima lejtő —
de nem visz a kísértés többé, se föl, se le.

8»

—

SZEPESI

ATTILA

Árnyékom határain
„Csillagok az földen, vadak égen járnak,.
Halak az erdőben, fák alatt sétálnak,
Kősziklák vizeken kedvekre
úszkálnak
Az levegő-égben gályák hajózkálnak."
(Az világhoz szabott ének, 1675.).

(UTAZÁS)

bazárok tenger-kusza
a szentély

ábrái után

vértelen múzeum
lándzsákkal keresztekkel
kihűlt

kihalt

a csönd rétegei a forrás
eleven sugarai soha többé
üvegajtó
mögött
szagos
szőlőszemek
világítanak egy koronában:

kőhorpaszok

(SILENUS)

átkelsz a süllyedő
szobákon
a bárány
évszakában
alvók világos álmai előtt
emlékeknek
háttal dadogsz
ittál a

látomásig

három nap három éjjel arctalan
szökdöstél a perceken át
hallod a tárgyak

beismeréseit

fekete mágus mélyülő
arcod a volt is nincstelen
lángok lobognak
csontjaid
vizek zubognák
nedveid
jövendő éveid után

9-»

(NEGATIV)

az asztalon
óra és gyertya

őskori sziget
távolodó
vízjelei
arcodon

facsonkok
a kertben

lélekszünet

tócsák
álgás vizét
veri sárga eső

hallod a fekete lovak
hallod a kő
hallod a szárnyak

ma nem
sehova

utazunk

sötétség
visszhangzó

érintetlen
levetkezel

szőlőfürtök

zöld kő melled

előtt

folyosói

. magok hullnak
a föltépett
betonra
öröktüzek

alatt

(ÁRNYÉKOM HATÁRAIN)

árnyékom határain
valaha jártam itt

halfejek

emlékszem dél volt néptelen
csupasz virágok
derengtek a semmi s a hihető
a félelem
korszakai
harmincezer

napomból

között

egyetlenegy

ültem a szélfújt
utcaparton
e városban mely nem ismétlődik

soha

DOBAI

PÉTER

Minden eszembe jut, ha arra gondolok,
amit érzek
mint egy hülye
aki elfelejti
hogy mit mondtak neki az előbb
aki már akkor elfelejti amikor hallja ...
(igaz hogy egy fehér tablettát már
bevettem és ezért képes vagyok többet
kívánni többet érezni mint amit
megérdemlek)
rohanok a magnetofonhoz
a saját hangomhoz
hogy újra visszajátsszam azt a relikviát
ami megmaradt pár hang pár szó
1964-ből...
igen az én hangom
persze nekem beszél
habár magamról beszélek
milyen egyszerű ez a hang
talán csak attól hogy akkor
még más volt a
hangom...
igen igen emlékszem
amikor egy tekercs elejére
ezt a pár mondatot
felvettem
minden cél nélkül
talán csak azért hogy nehogy elsüljön
a mikrofon a kezemben
talán csak azért hogy a hangommal
meggyalázzak egy originál BASF szalagot
és véletlenül megmaradt ez a pár mondat
a szalag elején a rengeteg törlés átírás
után is mint egy rejtőző pokolgép
mint egy rejtőző üzenet tíz éves üzenet
és most megtaláltam
...
igen emlékszem nyitott ablaknál
folyt"
a felvétel: és most hallani a 2-s villamosokat
ahogy, mennek az ablak alatt
1964-ben...
hallani a városba beáramló
teherautókat
a Petőfi-híd csattogó
villamosszerelvényeit
a Boráros téri kétszintes
forgalom
nehéz zúgását hallani a közeli

az azóta már lebontott hídgyár
hangjait azt ahogy egymáshoz érnek
a vasdarabok és hallani egész messziről
a szalag mélyéről a vasúti
összekötőhíd
hangrácsos dörgéseit és külön
szívdobogásszerűen
együtt és külön
a vagonok lökéseit a
szerkezet-közökön
végig a hídon a merev és a mozgó vasak
rövid kihagyásokkal ütnek ahogy egyre élesebb
aztán egyre árnyékosabb hangokat engednek el
rá a Dunára és a víz vezeti az ablakig
a forgó mágneses szalagig a hideg lökéseket
vastól vasig!
igen emlékszem erre a felvételre 1964-ben., .
hallom a kettes villamost ahogy fémesen
és tompán üt a kerék a talpfákon a sínen
ahogy lassan kialszik ez a hang a hídfő felé
ahogy a tompa és általános zúgásban
délután öt körül
de most!? vagy 1964-ben!?
egyre sűrűbben jönnek a 2-es villamosok
a zsúfolt áramvonalas kocsik délután öt körül
most? vagy 1964-ben?
most!? vagy a k k o r . . . csak a szalagról!?
vagy egyszerűen most is!
1964-ben is! és mindig!
igen most is: miközben beszélsz
a hangod alatt elmegy a villamos
ugyanúgy
mint most amikor hallgatod . . .
de nem is ez érdekel
most...
nem érdekel hogy most? vagy akkor?
nem érdekel hogy melyiket hallom most
és melyiket hallottam már .. . ?
nem érdekel hogy mi történik most az utcán
és hogy mitől csak másolat egy
másolat..'.
nem érdekel az se hogy miről beszélek ...
igen m a g a m r ó l . . . és még akkor ! . .
igen mindig is izgatott a múlt
és ez a furcsa lenyomat ami megmaradt
véletlenül vagy túl a véletlenen:
teljesen értelmetlenül.
..
mintha nem is lenne egészen tiszta
egészen lezárt és befejezett múlt:
hallani a tíz évvel ezelőtti
szavakat
de ha értem ha megértem
azt amit akkor mondtam
akkor hogy telhetett el közben tíz év?!
de nem érdekel a most és az akkor
metafizikája...
nem érdekel hogy hol
zúg hol csattog a villamos
kint az utcán vagy a szalagon ...

csak az érdekel és nem tudom
erre nem emlékszem
hogy ő amikor a felvétel folyt
aznap vajon
ott-volt-nálam?
vajon ott volt ő is a szobában?
a szalagon nincs nyoma a lélegzetének
...
(de lehet hogy éppen akkor az ablakhoz ment
és kinézett a vasúti összekötőhíd felé!)
a szalagon nincs nyoma a lépésének ...
(hát lehet hogy mozdulatlanul állt
a falnak dőlve ahogy szokott
hol a mennyezetet hol a cipője orrát nézve)
a szalagon nincs nyoma a csigolyája
roppanásának!
(lehet hogy aludt)
és lehet hogy nem is ismertem!?

VÁRKONYIANIKÓ

Barátom zászlóval integet
Barátom zászlóval
integet.
Tengerre száll az ifjúság,
virággál tüntető
menet.
S a „kor falára"
gigászivá stilizált
önmagát,
magát a Kort
néhány
elnagyolt
mozdulat
fölveti.
Dombok és kövek,
izmokban a múlt,
a fáradtság
hangyasavját
oszlató erők,
az erőkben rejtező
eredők
nyomulnák
súlyos ékül az idő
tömör kékjébe
verődve.
Ó, messzi, messzi
tengerek!
Szerelmek, távoli hazák!
a sejtelem
ihletében
mégiscsak
meghódíthatók,
a vággyal,
erővel
majd
mégiscsak
felépíthetők.
Keményhúrú
fényeken
tömpe lombok
Patyomkin-nótát,
verik az indulót.

Hát rajta,
fickándjon a dal,
mint vizén sósbőrű

nap.

Fény-asszonyunk
ím jön velünk,
és hívogatón
integet,
forróbőrű
éjszaka.
Égjetek, örök
Szálljon e vad,
vakító fényből,
az asszonytestű
szőtte lobogó,

trópusok.
titokzatos,
éjből
Ismeretlen
győzelem.

Tombolj csak hőség,
szilaj öröm,
hogy nem fog rajtunk
magány
gyilka,
sem a halál,
, sem félelem.

Föld! Föld!
Te távoli,
mindig
tudott!

Édes, folyton
meghódított,
örökké elvesztett
anya, te föld,
szikár és dísztelen
külváros,
léhaság
metropolisza,
Mária Űrnő,
Céda Lány,
véghetetlen
pokol-bugyra
a
jelennek,
kiújuló sebe a csendnek,
láz-zászlaja
lázadás,
lobogj, lobogj,
s tarts ki halálig,
leghűségesebb
szerelem.

Matrózsapka a fellegen,
háznyi bálnákon
matróztrikó.

Os-bozót ez a tenger, az idő
fel nem derített
dzsungele.

Halihó! Halihó!
Kivirágzott
a tenger!
Lázadó
matrózhajó
száll, száll,
egyre fel.

14»

Halihó! Halihó!
Kussol a félsz.
Lehetetlen a vakmerőt
kormányostársául
veszi.

0, mennyi, mennyi
szerszám és csont,
láthatatlan csapdába
előretolt
osztagok.

elhagyott
holt

S mert élni jó,
hát: Halihó!
Oly mindegy, mi is a neved —
szabadság, haza,
szerelem.
Vagy, aki vagy: a remény
virággal ékes,
vakmerő,
minden poklokra pokoli vígan
induló
háromárbocosa.

Toporog holt parton,
tehetetlen, holt idő,
kicselezett
elmúlás.

Fölágaskodott
folyó:
A látomástól
fölnyerít
a vágy sörényes
mén-feje.
Egy szinttel föntebb és alább:
fenékalji kavics — csillag.
Mindegyik:
felismerés.
És lesz egymásnak
távlata,
mélye, magasa,
háttere.

S lobog hosszan
a rend felett,
a hit felett
Játék és Kaland, az ifjúság
lázpiros örök zászlaja.

P E T R I C S A T H,Ö F E R E N C

Feltámadás
voltam érdes
és úgy vagyok már engedelmes
mint a fű
gerinctörötten is fölállok
— az út végén volt
vagyok már selymes
ott világolt
nézem a lámpást ég-e?
nem jött a világvége:
járok
mozdul a lábam
ez már a feltámadás lenne
az angyal száll kerengve
lázálom
mozijában

Időrend
élőbb a sebek
gyöngysora
aztán a vér
később kalandozásaim
kora
az út nakonxipánig
•élőbb az ember még remél
később már ez is végetér

zuhog aztán a vér
és mosolygásnak
látszik
végül már csak az út
végül már csak a rézpénz
amely rozsdát
virágzik

Utána rák havának
pacsirták szíve távolban dobog rég
rák hava után zuhan rám halott ég
sötétben élek a lámpa holott ég
fakó tükörben szép hitem lobog még
bár kerít
balszerencse
amint fát a kéreg
s mibe belefognék
dolog
szerteszéled
bor keserű volt kiürült a korsó
talmi és lom már ami elébb volt jó
fogytán a kedvem s mi van az is forgó
napom is immár mind a legutolsó
utána rák havának
pereg csak mint a lomb
és vérzik mint a szó
mit az ember kimond

Levél Chiléből A, H.-nek
Bár nevemet diadalívre
vésik,
megvallom Önnek, Adolf,
a művem nem tökéletes
még;
a terepszínű
szelindekek
kitenyésztése:
késik . ..

ANNUS

JÓZSEF

A cimbora
Gama Kovács János a megszokott helyére ült: a fal melletti lóca túlsó
végére. Közelebb esett így a kemence, távolabb az ablak. De más haszna is
volt a saroknak: szemmel tarthatta innen az egész csárdát, s persze az ajtókat
is, mindkettőt.
örült, hogy szabad a helye s véle szemben a cimboráé is, akit idevár.
Múltkor alig beszélhettek, sok zajos nép ülte meg a termet, vásárra mentek
Halasra. Most hál' istennek alig lézengenek, talán még azt a szélkiáltó Börcsököt se reszeli ide az ördög. Mert ha az kinyitja a torkát, recsegteti a nótát, míg
csak bele nem reked. Ellenben jó lenne, ha Csányi Pista benézne. Talán ő jobban vélne a cimborára Szenttamástól vagy Becséről. Amikor a lábát megszúrták, egy ideig a vezeték lovaknál volt. Többekkel volt találkozása. Hej, ha
emlékezne! Akkor aztán elbattyogna a szó tán hajnalig is a régi időkről. Mert
többet tud az ember arról az egy esztendőről beszélni, mint a többi negyvenről együttvéve, amit már megért.
Jön is már Csányi, s egyenesen feléje, mintha csak meghallotta volna az
ő gondolatait odakint, s attól venné szaporábbra a lépteit. Maga mellett mutat
helyet neki, nyomja eléje a dohányzacskót is mindjárt. Intenek, kapják azonnal az újabb üveget.
— Enyhült — szólt csendesen Csányi Pista, széjjelébb lökve mellén a subát.
— Valamicskét — hagyta helyben Gama Kovács. — Benéztél?
— Be.
— Jól van az. Telik az idő.
— Hát. Na, egészség, áldás, békesség!
— Adja isten!
Ittak, s néztek a bodor füstökbe hallgatag. Végül János szólt egész csöndesen :
— Került egy cimbora.
— No?
— Hetfün volt itt. Máma benéz. Velünk volt a Gazda alatt Szenttamásnál.
— Ki az?
— A nevire nem vélekszek. Átokházi ember, a képe olyan ismerős forma.
Meglátod. Tán te jobban vélsz rá.
— Ha ott vót!
— Bizonyosan ott vót. Beszéltünk a csatáról, a becsei lepényes vacsorárul...
— Beszéltetek.
— Már miért ne?
2 Tiszatáj

17

— Na, nem azért, csak mondom, hogy az Imre lovát se kapják meg a pusztázók soha ebben az életben, ha nem nyerített volna. Márpedig aki verembe,
kazalba van dugva, az ne nyerítsen.
— Jó, jó, de . . .
— Az ördög nem alszik, János! Csiger is arra fizetett rá, hogy nem bírt a
nyelvivel. Jobb hallgatni. Nem asszony az ember.
— Hisz épp ez az: kivel beszélhetsz te a régi világról, az asszonnyal tán?
Na, ugye? Cimbora kell ahhoz, aki ott volt véled, akivel egy szálmán háltál,
aki tudja a n ó t á t . . .
— Csöndet, hé! — lökte oldalba Csányi, mert nyílt a nagyajtó. Idegen
lépett be rajta.
— Hiszen ez a cimbora! Hé, hé! Ide, ide! — integetett Gama Kovács a
jövevénynek, aki be is kanyarodott hozzájuk, kezet adott mindkettőjüknek, de
nem ült le. Nem tetszett neki a hely. Nézegette egy darabig a lócákat, aztán
átültette Csányit a néki fönntartott helyre, ő pedig a sarokba húzódott, odébb'
tolva Jánost is.
— A derekam, tudod, nagyon kifázott. Azóta szereti a meleget, de nagyon.
Akár a parazsat is elbírná.
Megállt a beszédben a jövevény. Csányit nézte, majd Jánoshoz fordult.
Egészen a füléig vitte a száját, tenyerével jól eltakarta, Csányi még arról se
olvashasson.
— Ez előtt? — csattant föl kacagva Gama Kovács. — Akár magunk között
volnánk, pajtás. Hát ez az én Csányi Pista komám. Kenyerestársam vagy harminc esztendeje. A harcok után is együtt vittek bennünket, együtt is szöktünk
meg Kecskemét alatt, amikor német ármádiába akartak vinni. Én csak ú g y
akartam gyalogosan, Pista adta a merszet, hogy lovakkal induljunk. S jól
mondta. Végünk,, ha gyalog indulunk, mert hajnalban észrevették a szökést.
Tíz lovast küldtek utánunk, úgy mesélte egy cimbora, • akinek csak Bécs alól
sikerült meglépni aztán.
— Hát én akkor leghamarább odahagytam őket. Még Gyula előtt lefordultam a lóról, aztán bele a Körösbe. Ott reszkettem a békák közt öreg éjszakáig..
Nem mozdulhattam előbb. Akkor fázott úgy ki az én derekam. Nade, majd
megszíj ja a sárgafőd, akkor aztán nem fáj.
— Bizonyosan.'
— Na, vélsz-e a komára? — mutatta szembe egymásnak a társakat János.
— M i n t h a . . . — biccentett bizonytalanul Csányi. — Talán Becsénél, amikor a Gazda azt a tömérdek lepényt süttette. Nem cseréltél te akkor lovat?
— Ez az! Persze, hogy cseréltem. Kilőtték alólam a hókát. Egy jó járású
pejt kaptam akkor. Tán te voltál a vezetékes?
— Pontosan én.
— Nahát! Hát akkor helyben vagyunk, cimbora! Igyunk rá! Hanem az
nagy lakoma volt tényleg ott Becsénél. Olyan lepényt se azelőtt, se azóta.
— Hát nem. Jól mondod. Én is csináltatom néha az asszonnyal, de fenét:
se ér. Nem olyan. Ahogy ott azokat a lapátnyi darabokat ölbevette az ember,,
aztán azon melegen törte, harapta . . .
— Űgy, pontosan úgy volt.
— Aztán a disznók, meg a papok bora!
— Na, bizony: a bor! Ti nem voltatok ott borért?
— Nem, én a süldőket bontottam — felelt János.
— Én meg strázsa voltam a keresztnél — mondta Csányi.
— Nahát az volt pedig a mulatság! A Sándor. ..
— Psszt! A falnak is füle van!
— Jó, jó. Szóval a Gazda berúgta a pinceajtót, előre küldte a fáklyásokat,,
s elindult a hordók során. Néha megemelte a fokost, aztán: klatty! Odavágott.
18»

a hordó végének, nyílt a forrás menten. Borforrás! No, akkor én odamentem,
szürcsöltem belőle. Nekem hitt a Gazda. Ha lenyeltem a kortyot és bólintottam,
akkor csak intett, már állították is föl. Ha visszaköptem, akkor legyintett, ment
tovább. Folyt a bor világnak!
— Pedig ennél tán az is jobb volt.
— Bizonyosan. Papok rossz bort nem tartanak.
— Meglehet inni ezt is. Na, isten adja, hogy rosszabb ne legyen! Egészség . . .
Ijesztő, ha a csendbe hirtelen goromba -zajt üt valami. De ennél is ijesztőbb, ha a duruzsoló lárma egy-két szempillantás alatt fönnakad, s helyébe
zuhan a bántó csönd.
Ez történt most. Érezte János a harmadik kortynál, hogy körülöttük történik valami. Figyelmét azonban lekötötte a bor. Fülének ébersége sem lehetett
teljes, mert csak akkor ocsúdott, amikor már késő volt. Leengedte az üveget.
Párás szemével is látta, hogy hármójukat erős és szoros karikában körbefogták
a zsandárok. Tízen lehettek talán. Álltak, mint a jegenye. Óriás árnyékuk is
mozdulatlan körben a falakon. Akár a viharfelhők.
Csányi még benyúlt a suba alá, két zsandár és két árnyék rebbent hirtelen.
Hátulról ütötték, egyszerre. Lebukott az asztalra, kezéből kipottyant a pisztoly.
A cimbora és Gama Kovács már nem is tehetett egyebet: szép engedelmesen kitették az asztalra pisztolyukat, fokosukat. Amikor megvasalták őket, egy
siheder a pusztázók közül még végigtapogatta őket. Jánostól is, Csányitól is
elvette a szalonnázó bicskát. A cimboránál talán nem volt, talán nem lelték meg.
Hatan körülöttük maradtak, a többi a vendéget tüledelte ki a teremből.
Rajtuk kívül nem bántottak senkit. A vén Tandorinak még azt is megengedték, hogy nagy komótosan kiigya a borát, s nyugalommal elcsomagolja a zacskót, nyakába kerítse a tarisznyát. A sihederek és állingáló napszámosok nem
várták meg, hogy oldalba lökjék őket. Kotródtak kifelé sebesen, ijedten pillogtak a kemence felé, amely előtt a díszes gyűrűben ott ült sápadtan a három
láncra vert pusztai ember.
Amikor mindenkit kihajtottak, a marcona őrmester a szállá közepére állt,
csendet várt, majd erős hangon feléjük szólt:
— Önök a törvény nevében foglyaim!
A hosszú szekér vasalt oldalához csatolták a lánc egyik. végét. A másik
karika a csuklójukon maradt. Így, hogy közelebb kucorogva lazán hagyhatták,
már nem is vágott annyira. János a másik kezével alá is tartott a súlyos karperecnek, mert az ajtón való kitámolygáskor igen megrántotta a nyálas szájú,
aki a bicskát is elszedte, s a vas alighanem máris kirontotta a bőrét.
Lassan szokott szemük az éjszakához. Hogy ismét beborult délután, alig
világított a hó is. Csányi fölocsúdott, bár nem sajnálta volna, ha egy ideig
még ájult marad. Szenvedett, ahogyan János is: tehetetlen düh, mázsás indulat,
nyomta a szekér oldalához. Bénultan ültek. A kín letaglózza az embert: szabadulni, szabadulni — csikorogja a test minden porcikája; lehetetlen, lehetetlen
— feleli rá gyűlöletes egykedvűséggel a hideg ész.
A cimbora egyszerre lökte oldalba mindkettőjüket:
— Ehun e! Á kulacs nem kellett nekik, attól nem félnek. Húzzátok:
meg, na!
Csányi kapott érte előbb. Szabad kezével mohón vitte a szájához, de csak
néhány kortyot ivott. Majnem visszaköpte azt is.
— Bor — mondta majdnem utálattal. — Mit ér ez? Pálinka kellene most,
erős pálinka. Az életünket búcsúztatni...
— Ugyan, koma! Nem eszik olyan forrón a kását odabent se. Hát emberek
közé megyünk tán, .vagy mi?
2*

— Ez a baj éppen!
— Ugyan, ugyan, Pista. Hát ezen az úton visszafelé is lehet menni.
— Innen igen. De a Cvingerből? Onnan bajosan. Akit a Lócsik meg a
Ráday hívogat, annak hosszú lakodalmat kell végigtáncolni. Megtart egészen
a temetéséig...
— Az isten kezében vagyunk.
— Dehogy vagyunk. Ezeknek a körme közt vagyunk, s ott is döglünk,
mert ezek addig szoringatnak, amíg szusz van bennünk. Csiger tán kigyütt?
Tán kigyün valaha is?
— Csiger az más. Hiszen ő ott volt a vasútnál is a Gazdával.
— Számít az? Majd azt mondják, hogy mink is ott voltunk. Mit tudsz rá
mondani? Ha Becsénél ott lehettünk, hát a vasútnál is éppúgy ott lehettünk.
Azt mondanak, amit akarnak. Itt nem mink leszünk az előimádkozók.
— Hát az bizonyos — sóhajtott most a cimbora igen keservesen és jó hangosan, hogy a szekér zörgése ne nyomja el a szavát. Tehette, a zsandárok mind
előttük s mögöttük poroszkáltak, a kocsis mintha bóbiskolt volna. Idáig egy
embernek sikerült onnan meglépni, egy Katona nevű alsóvárosi illetőnek. Avval
én beszéltem. A pokol csak jobb lehet, azt mondja. Ha az embert egyszer megringatják a Ráday-bőcsőben, hát a jó édesanyját is elátkozza, amiért a
világra hozta. Az a bőcső egy faláda, belül teljesen televerve szöggel. Aztán ott
a vasmenyasszony, ha valakinek arra van gusztusa. Abba csak bele kell állani,
az úgy megszoringatja az embert, hogy a gyengébbjéből a lélek azonnal kiszáll.
Törik ott a csont, akár a csepű! Na, aztán a pofozógép. Ennek a komának
három fogát ütött ki egyetlen csapással. De vannak még más találmányok is.
Mindehhöz persze ott a prófoc, aki a bikacsökkel működik. Abriktolja az embert, amikor csak eléje kerül, nehogy elfelejtse, hol is v a n . . .
— Hagyja már kend, ráérünk megtudni, az isten verje meg!
— Így van, hagyja már!
— Csak azért mondom, merthogy én beszéltem azzal a Katona nevűvel.
Hát én azért tudom ilyen pontosan, hogy hova is vagyunk hivatalosak.
— Tudjuk mink is, az isten tapassza már be a szádat, hát mikor hagyod
abba! — csörrent a lánccal nagy dühében Csányi, mire egy lovas előre rúgtatott, s lekiabált hozzájuk:
— Pofázni szabad, csörömpölni nem! Értve? Na, azért!
Visszamaradt aztán a többiekhez, csak ennyit szólt. No, ezt is fölöslegesen,
mert elszökni igazán nem próbálkoztak. Olyan vasak ezek, tán szétverni se
lehetne. De ha leolvadna is, hát madárrá kéne ahhoz változni, hogy ezek közül
megléphessen az ember.
— Hogy szökött meg az a Katona nevű alsóvárosi? — kérdezte Gama
Kovács.
— Azon te hiába töröd a fejed, pajtás. Mégha lenne valakid odakint, aki
harminc marhát tudna hajtani egy bizonyos helyre, egy bizonyos foglár számára . . . De hát ilyen neked bizonyosan nincs. Aztán meg minek megszökni?
Ez a Katona is kint él a békák közt a nádban, télen meg a padláson, a füstöt
nyeli, vacog, füleli a mindenfelől jövő neszeket. Élet az? Nincs itt menekvés,
cimbora. Ami ránkméretett, azt ki kell szenvedni.
— Jól van már, a szent istenedet — kaffogott közbe ismét Csányi. — Mit
kárálsz örökké, akár egy vén varnyú? Hát mi az a rongy élet? Ha elótottak
volna Szenttamásnál, hát már semmi nem fájna. Vagy még előbb? Amikor
Dorozsmán megszorítottak. Egy sukk híja volt: a lajbimat lyukasztotta ki az
ólom, ahogy kigombolva lebegett. Egy sukkott tévedett csak a zsandár. De annyi
erővel...
— Hohó, cimbora! Hiszen éppen ez az! Az egy sukk! Éppen ezen az alapon
működik Ráday uram egész regimentje. Nagyon jól tudja ő, hogy az a nyomo,20

rult féreg, akit embernek hívnak, mind istennek képzeli magát, mert isten a
maga képére teremtette. Azt hiszi hát, hogy örökkévaló is! Ezért hiszi, mint
ahogy te is, hogy az egy sukkos vagy egy araszos tévedés az neki jussa. Pedig
hát éppen nem az. Az a véletlen. A szerencse. A jussa: a halál. Csakhogy ezt
nem tudja fölérni ésszel. Még tán akkor is reményli az egy sukk tévedést, amikor már nincs is meg, mert pontosan eltrafálták. Itt a dolog veleje, cimbora.
Ezért lehet barom módjára bánni az ember állattal. Mert ez még akkor is
remél, amikor a nemesebb állat már rég megadja magát. Tudta az isten, mit
keíl belénk teremteni.
— Pap vagy te, vagy mi a fene? — kérdezte Gama Kovács. — De minket
ez nem érdekel ám, úgyhogy hallgass. Nem akasztani visznek, én akkor se
búcsúzok az élettől, akárhogy kárálsz.
— Ugye mondom! Nem akasztani visznek, aszondod. Hátha éppen oda?
Mit mondtam: az emberállat az ő örökös buta reményével. Ezért foghatnak ki
rajtunk. Ettől lesz a sok igazgyónó odabent. A vékony bőr teszi, de méginkább
a buta fej. Jobban bánnak az igazgyónókkal? Valamicskét talán. De ugyanúgy
a gödör várja őket, mint az erőseket. Csak hozzájön még a többiek útálata.
Mesélik, hogy egy ilyet puszta kézzel vertek földre a többiek, aztán meg lábbal
taposták agyon, akár a pajort. Hát nem is érdemelt mást.
— Azt te honnan tudod? Nem egyforma az ember. A tortúrát se egyformán bírja.
— Igaz. Ezt mondom én is. De ha a bolond egy sukkot kiveri a fejéből,
akkor bírja. Bizonyosan. De az igazgyónó ezt nem teszi. Ezért gyáva gazember.
Én is megtaposnám.
— Várj csak cimbora, várj! Majd elválik odabent. Senki nem tudhatja,
melyikünk kéri hamarabb a lófot, ha a vasmenyasszony megszoringati! Én nem
tudom, mert soha nem próbáltam. De te se tudhatod ilyen biztosan.
— Tudhatom. Mert tudom, hogy az ember a lelke erejét jobban meg tudja
taksálni, mint a t e s t é t . . .
— De a test parancsolhat ám a léleknek, ha nagyon szenved!
— Ugyan . . .
— Rálesünk majd — szólt közbe szinte rikkantva Csányi Pista. — Föltéve,
ha együtt hagynak bennünket. Két-három nap múlva majd megkérdem: na,
koma, hát hogyan szolgál a lelked ereje?
— Most már aztán valóban hagyjátok — csapkodott feléjük a szabad kezével Gama Kovács. — Űgy látom, közelítünk a városhoz. Akkor pedig ezek előrébb léptetnek, kocogtatnak majd itt mellettünk is vagy négyen. Láttam a
múltkor. Azt mondták, védik a szekérben ülő gazembereket, nehogy a nép
nagy haragjában leölje őket. Hogy.ilyesmit ki talál ki?
A párok valóban előrerúgtattak hamarosan, mindkét oldalon. Már elhagyták a város szélső házait. Itt-ott néhány kutya fölneszelt a szekér zajára, unott,
rövid vakkantásokat küldött utánuk. Embert nem láttak sehol, pedig az első
kanyaron is túl jártak. Ott a sarkon — Gama Kovács is emlékezett rá — esténként jó bort mértek valamikor. Most sötéten kuporgott a sarki ház, s végig a
kanyargós utca valamennyi háza csöndben ült a kopasz fák között. Már-már a
sor végére értek, itt az út fölkapaszkodik, hogy aztán már kövekkel kirakott
rücskös hátát kínálja a kerekek alá.
Ám a kapaszkodó előtt a szekér megállt.
János és Csányi megrebbenve néztek körül. Hiszen még nem értek a vár
elé! Talán nem is oda viszik őket? Hát akkor hova? Mégis igaza van a cimborának: milyen hamar fölágaskodik az emberben a remény. Milyen kevés
eleség kell a bizakodás madarának, hogy felröppenjen!
Hanem a cimbora! Lássunk csodát: kezéről könnyű mozdulattal lebillentette á karperecet, mintha csak gyenge kócmadzagból volna, aztán nyugodt
21»

mozdulatokkal, de bátran fölállva, fölegyenesedve egészen, elindult az első
kerék irányába. Ott kilépett a bal oldali kerékagyra, majd le a földre. Magabiztosan elsétált a két lovas előtt, talán a kalapját is megbökte, a kocsisnak
pedig egész bizonyosan küldött egy halk jóéccakátot.
Gama Kovács akaratlanul keresztett vetett. Csodálkozás és rémület szorongatta. Ugyanakkor érezte, miként nyúlik benne a néhány szempillantás fertályórányira, hogyan igyekszik megkevert agya lelassítani a látott mozdulatokat,
majd nagy sebességgel visszaidézni mind a szavakat, amiket a cimborával
valaha váltottak, hogy valamiképp utolérje eszével a történéseket.
Érezte ő az első perctől, hogy nem közönséges ember ez a cimbora. A szeme
is, akárha nem is emberé, hanem macskáé, hiúzé lett volna. Beleborzongott az
ember még a csárda homályában is, ha reánézett. Na és a beszéde! Hogy tudta
ez a szót használni itt a szekérben is. De múltkor a csárdában szintúgy. Nagy
tudása van, az bizonyos. Ahogy őt szóra bírta már az első találkozáskor. Mintha
csak ráparancsolt volna, úgy beszélt neki. Pedig a nevét se tudja, a képe is
csak nagyon haloványan derengett a régi időkből. Nagy tudása lehet, igen nagy.
Van Kádi Gergelynek is, bebizonyította. Este végigverte nyírfasöprűvel, aztán
gyürücével az istálló négy sarkát, reggelre fölállt a nagyon beteg tehén, este
már éppen annyi tejet fejhettek tőle, mint a betegség előtt. Az is tud, bizonyosan. De hol van ehhez? Mennyi mindent csinált ez egy szempillantás alatt?
Csuklójáról leolvasztotta a vasat, mintha csak vajból lenne. De akkorára már
ködöt bocsáthatott a zsandárok szemére is, mert azok semmit nem vettek
észre. A fülükkel is tehetett valamit, hiszen állt a szekér, hallaniok kellett
volna, ahogyan nagy bátran kászálódik lefelé. Még tappogott is a csizmával,
hogy a talpát szoktassa a földön való járáshoz. Nagy lehet a tudománya, igen
nagy. Ezért mesélhetett ő annyit a Zwingerről is: mert belát a falakon. Csak
azért fogta az alsóvárosi atyafira, mert nem akarta elárulni magát. Mert hiszen
onnan az alsóvárosi se léphetett meg. Nem úgy őrzik a várat. De az is mese,
hogy van olyan foglár, amelyik el tudja intézni. Lehetetlen. Csak az lehet, hogy
ő a nagy tudományával mindent lát, amit akar.
Nézte Gama Kovács a távozó embert, aki ekkor fönt járt már a házak
során. Megállt, megrázta vállán a subát, a kezével matatott valamit. Hamarosan
szájához emelte a pipát, s egészen közönséges ember tempójával rágyújtott.
Megindult aztán. A járásában nem volt semmi rendkívüli. Hazatérő napszámos
módján ballagott.
Aztán lenyúlt János a szekér fenekére, hogy fölemelje a lelökött vasat.
Ujjaival talán kitapinthatja, miként olvasztotta le a bűbájos az ormótlan csatot
a kezéről.
Megtapogatta. És érezte.
A vas nem olyan, mint amelyik az ő kezüket húzza. Ennek a karikája
középen nyaklik, két vége patentul összecsukódik, de ugyanígy ki is nyílik.
Egy, kettő; egy, kettő. Csukódik, nyílik.
Zárni nem is lehet.
János fölemelkedett, szinte fölállt. Tétova mozdulattal Csányi felé nyújtotta a lánc végét, s fojtott, nyöszörgő hangon mondta:
— Nézd ezt a karikát! Ez is egy tanálmány...
ö az ember után bámult. Homlokát megcsapta a hideg. Verejtékcsöppek
serkentek elő. Csikorgatta a fogát, szerette volna magát kiröhögni előbbi gondolataiért, de a keserves, vonító síráshoz nagyobb hajlandóságot érzett. Akár a
tehetetlen gyermek.
Hát így állunk! És hogy hitt neki ő? Még fél perccel előbb is. És kint a
csárdában, de ugyanúgy hétfőn is! Minden szavát igaznak találta, szólt bár
az ütközetekről, a becsei lakomáról, a szökéséről, bármiről. Hiszen ha evvel az
ésszel hallgatta volna, ha ezzel a szemmel nézi: látni kellett volna, hogy ez
22»

soha nem vot a Sándorral, soha nem sorozták muszájkatonának . . . Vagy mégis?
Talán ott volt Becsénél, talán szökött is az idegen ármádiából, csak a z u t á n . . .
De várjunk! Rosszul ítél, aki gyorsan ítél. Hiszen ő maga mondta, mennyire
gyűlöletesek az igazgyónók, hogy azokat szerinte is szét kell taposni, akár a
pajort. De mondott mást is hétfőn: hogy hallotta a városon a külhoni gyülekezés hírét. Visszajön Kossuth, Klapka, megbosszulják az aradiak halálát és mind
a többit. Tégláira szedik szét Ráday fészkét. Előjöhet a Gazda is, akkor aztán
lesz olyan lakoma, hogy az ég is belezeng, amikor rákezdjük: „Rézfokosom
o d a v á g o m . . . " És mondta, mondta a nótát is, még neki kellett csendesíteni.
Ezeket már igazán nem parancsolhatták rá. Mert az már igazán nem lehet,
hogy az ember ennyire lesüllyedjék: bor előtt, bor után, cimborák közt, asszony
előtt, de még álmában is arra kelljen figyelmeznie, nehogy véletlenségből igazat
szóljon. Ha pedig így van, hát az ilyet bántani se szábad. Többet szenved ez,
mint amazok Ráday bölcsőjében. De hogy lehet ilyen, azt azért soha nem gondolta, s nem is hitte egészen még ebben a pillanatban sem. Akarta, várta az .
újabb csodát, hogy félretehesse mindezeket. Mert a vékonybőrűt is megértheti
az ember, hiszen az is ember. Valóban érezheti úgy, hogy nem bírja tovább.
Beszél, hogy ritkábban csattanjon az ütés, hogy könnyítsenek a szorításon,
hogy távolabb vigyék a tüzes vasat. De ez? Hiszen ennek mestersége lett!
Mestersége! Nahát, Kossuth, Klapka, Jézus Krisztus, ide már hiába jöttök
vissza! Itt mindennel elkéstetek.
Csányihoz fordult:
— Na, látod?
— Hogy a csillagos ég szakadjon... — kezdett kacskaringós káromkodásba
a másik, de a mellettük álló lovas ráförmedt:
— Pofa zárva, koszos!
A mögötte álló pusztázó jobb kedvében lehetett. Röhögve szólt le nekik:
— Tán nem tetszik valami az uraknak?
— Az a kapcarongy, az a gané! — mutatott Csányi rángatózó kézzel a
távozó után.
— Na, na! — rúgott bele csizmája orrával a hátába a zsandár. — Hogy
beszélsz? Miért ne menjen haza a jóember, ha lejárt a szolgálata? Irigyled,
mi? Csak nem gondolod, hogy ott hál véletek? Hogy ti miket tudtok gondolni!
Hahaha! — És röhögött a zsandár, röhögött, csak úgy zengett belé a csöndes
utca. Fejét fölvetette, fogai villogtak, akár a lováé, mert annak a zabláját is
megfeszítette nagy viháncolásában. .
— Úristen . . . — nyögte Gama Kovács. Folytatta volna mondandóját, de a
szekér ekkor fölkapott a kövezett útra. Nem lehetett már túlkiabálni.
Ült hát csöndben rázkódva, s nézett föl a mocskos téli égre, amelyből most
ritkán pillézve hullni kezdett a hó. Nem tudja miért, neki mégis a fecskék
jutottak eszébe. A tavasziak, akik visszajönnek. Azt sajnálta, hogy azokat nem
látja többet.

23

i

TÉGLÁSY

IMRE

Varasodás
Az előbb még fájt,
s kívántam is nagyon,
hogy szemed szép szirma
simítsa
homlokom.

A seb varas. Már végé,
a vesztes perc
kimúlt,
melyért — mindkettőnk
ujjam félé egy ujj . ..,

A kín, mely
rádnyitotta
lángszárnyú
ajtaját,
kihunyt s magára zárta
sorompók sok vasát.

s lelkemben vívtál
volna
magadnák több teret.
Te hódító, zárt ország
számunkra 9tt a heg!

vére

Csendélet
„Es 02 gimilsnec vvt
keseruv uola vize,
hug turchucat mige
zocoztia vola."
(Halotti beszéd)

Asztalomon, tányérkán őszi gyümölcsöket
érlel
rácsokat és üveget járva a fény
parazsa.
Egy harapást eszem. ím, a feszes bőrön ragyogón
végig az édes nedv, és mire céltalanul
tálra peregne e fegyver nélküli, hős gladiátor,
máris a fürge darázs issza vedelve
levét.
Érzem az ízét: vvl keseruv ez a víz. Igazad volt
néhai páter tán, mégse halott e beszéd.
Versem, e botladozó, széttört, bice-bóca
kiáltvány:
alma-torok vérét vette magához a fény!

fut

SÁRÁNDIJÓZSEF

Aludni volna jó
Attól hogy engem
elhagyott
Magdolnaságod nem halott

Semmi Képzeletem
csukódott csöngve

Aludni volna jó éveket
Találkozni majd úgy Veled

A magány mint
szívroham
csapott le rám s veszve van

megint lányosan
merengő szemű

halkuló páros
Sírok áttűnő

Telefon ciripel?
Népesítsd be a

szelíden
Szerelem
Várlak
szobámat

árnya
önmagára

reményem
szeszélyen

Hallom motoz egy pocegér
— falba-zártan
mendegél

Otthont? Társat? Magot
Félelmetes
félelmetes

keres?

PATAKI

EDIT

Hármas
— Ha tanálkozunk valakivel az úton, akkor nem ver meg. Ha nem tanálkozunk, akkor megver. Istenem, add meg nekem ezt a jelet!
— Mért ne adhatna neki is jelet az isten, ha Józsuának megállította a
napot?
Lépegetett mama mellett az úton, a sikátoron, s szerette volna valahogy
•megszüntetni hétéves életét. Az este már sötét volt. A keskeny gyalogjárdán
alig fértek el ketten. A kocsiút szélén mély barázda húzódott, néha megcsillant
benne a hold.
— Édes istenem, add meg eztet. — Már elfelejtette előző feltételeit. A sötét
sikátorból hangokat hallott. — A boszorkányok. Megfogják és elviszik, haját
szálanként nádhoz kötözik, kiszúrják a szemét, hátrakötik a sarkát. Elsápadt,
de nem mert mamába kapaszkodni.
Csak azért tépte ki, hogy mama ne haragudjon. Csak azért, hogy mamának
nehogy rosszul essen. Csúnyán írt, hármas lett, nem maradhatott a füzetben.
Akkor úgy érezte, sikerült: a hármas elhamvadt a tűzben, mama nem
látta meg.
De a hármas mintha megmaradt volna benne, átment a füzetből bele, reszkető gyomrába, izzadt tenyerébe.
Valaki szembejött, kitért mama elől a sárba.
— Ilyen későn?
— Hát — a tanítónénál vótunk.
— Megver, biztosan megver. — Elkapta mama szemének a villanását. Legalább vendég gyünne valaki. Lábai összekeveredtek, mint kiskorában, párszor
•a járda mellé lépett a sárba.
Csak a tata. Persze, hogy csak tata. Ki gyünne ilyenkor, szombat este?
Ilyenkor mindenki mosakszik otthon.
— Egyél.
— Nem kell.
— Egyél. Krumplileves.
— Nem vagyok éhes. — Nem éhes, pedig dél óta nem evett. A krumplileves az asztalon van, meleg, a szaga jó, mégis enni kéne. De majd azután.
— Tata, add ide a nadrágszíjat! — Sikítani kéne, toporzékolni, kiabálni:
ne adja oda, ne adja oda! Ki kéne szaladni az éccakába, szaladni messzire — de
•aztán úgyis visszahoznák.
— Az egész falu minket beszél, a nevelésünket. Nem sül ki a szemed, te
disznó? — Az se lenne rosszabb, ha a szeme sülne, sisteregne, bugyborogna.
mint a zsír a lábasban.
26»

Térdre esik a földön, a kaszli előtt az ágy véginél. Be kéne bújni a sarokba
az ágy alá, csak egy mozdulat, még sose próbálta, egyszer meg kéne csinálni —
de úgyis kihúznák.
„Csak ne a csatos végivel."
Szemében se könny, se könyörgés, csak a rúgást váró állat nyüszítő félelme.
„Csak a fejem ne, csak a fejem ne" — ez az egy gondolat van benne, a szörnyű,
verés utáni fejgörcsök emlékével.
Ösztönösen számolja az ütéseket, de tizenöt után mindig ötvenegy következik, pedig a nyáron már tudott egyesével számolni sokáig.
Alsó szája szélét beszívja két hiányzó felső foga helyére. A sírás megállt
valahol a mellében. Két kezével védi a fejét, a szemét, az arcát, az ütések a
tegnapi hurkát érik a hátán.
Csak meg ne lássák a többiek holnap a tornaórán — vagy nem is holnap
lesz a tornaóra? Tizenkettő, tizenhárom, tizennégy, tizenöt, ötvenegy, ötvenkettő, ötvenhárom... Valahonnét mindig visszakanyarodik a tizenkettőhöz,
körbe forog a számolással. Mama elkapta a bal kezét — a jobb görcsösen kapaszkodik az ágy végébe —, most a bal keze kap ki. „Azzal téptem ki, a buta
kezemmel?" Valahonnan három év távlatából merül fel ez a szó — édesanya
mondta?
Már nem emlékszik, melyik kezével tépte ki, kitépte, mert azt hitte, hogy
meghal az a hármas, ha nincs a füzetben. A középső ujja végig kirepedt, biztosan a csat érte, de nem a szemét, jó, hogy nem a szemét és nem az arcát,
azt lehet majd mondani, hogy szögbe akadt. Riadt csíkban szalad a vér a csuklójáig, le kellene nyalni a vért, kiszívni a sebet, babusgatni a középső ujját,
mint valami kisbabát. Mindig azt a testrészét szereti legjobban, ami legjobban
fáj: a talpát, ha tüsök van benne, a hátát, amíg a hurka be nem gyógyul.
— Csinálsz ilyet máskor is? — mama kifulladtan áll fölötte, lihegve, verejtékezve, de győztesen.
— Nem — ezt válaszolja, mert tudja, hogy ezt kell válaszolnia. Azt is
tudja, hogy soha többé nem csinálna ilyet: mert most is hiábavaló volt.
— Kérj bocsánatot.
— Kérek szépen bocsánatot.
— Csinálsz még ilyet!
— Soha többet nem csinálok ilyet. — Ezt kell mondani, ezt mondja, s ez
a legrosszabb az egészben, úgy érzi, ezzel becsapja eddigi konok hallgatását.
Tudja, hogy mást csinál majd, s a vége ez. Űgy mozdul, áll fel, mintha nagyon
öreg lenne, nézi elidegenedett tagjait: miért nem vastagodtak meg, miért nincs
rajtuk és miért van bennük az ütés. Holnap megint dadog majd, az iskolában
meg se mer szólalni, mert kinevetik, nem mer a többi közé menni, nehogy
hozzáérjenek.
Arccal a fal felé fordul az ágyon, szájába veszi az ujját, szájában is, ujjában is az elképzelt érzés: a vér kesernyés sava és a nyál csípése a seben. Mama
elfújta a lámpát, sötét van, de biztosan nem jönnek ide a boszorkányok, mert
azok csak a jó embereket bántják.
Iszonyatos fejfájásra ébred, sötét van, a halántéka dobog, szeme előtt
vörös karikák. Mászna ki a mama háta mögül, csak be ne piszkolja, és fel ne
ébressze. A halántékán szorítás, a fülében tán megszakadt valami, üres gyomrát görcsbe rántja a hányás. Bújna a kínjaival, de már késő.
— Látod, megbüntetett a jóisten.
Később is, évek múltán, ha saját hibájából elrontott valamit, szájában
érezte az alvadt vér ízét, s ettől elfogta a hányás.

27»

Megalkuvás
A lányok megjöttek apjuk szüleitől — feketén, koszosan, mint vidám
ördögfiókák.
Anyjuk eléjük ment a vonattal. Komor volt, szótlan, mint mindig, ha volt
férjével vagy a múltjával találkozott.
— Na, megvagytok? — kérdezi atyaian a mostohaapa, ahogy előzékenyen
leszedi őket a vonatlépcsőről. Átöleli a feleségét, aztán Etát is, Marit is.
Üj lakásba költöztek, amíg a lányok nyaralni voltak — élvezi, hogy ő mutathatja meg.
— Ez az üvegezett veranda — tolja őket előre büszkén. Eta elhajlik az
érintése elől. Ilyenkor, otthon töltött szünidők végén, szinte gyűlöli ezt az
embert. Apja sajgóan közel van még.
— Ez itt az új bútor.
„Minek dicsekszik? Mintha mi nem látnánk."
Mari fejest ugrik a rekamiéra, rugózni kezd a közepén.
— Jössz le azonnal? Még mit nem! — Karjánál fogva rántja le a férfi.
Miért fáj, ha Marit bántja? Nehezebb eltűrni, mint ha őt szidja meg.
Idegenkedve nézik a másik szobát a régi, „otthoni" bútorokkal. Mari is
rosszkedvű lett.'
A bemutatás hamarabb véget ért, mint számították. Csalódottak: ennyi az
egész? Egész nyáron sokat álmodoztak az új lakásról, azt várták, hogy valamit
megváltoztat.
Anyjuk pótebédre hívja őket — tojást sütött, kapros uborkát ad hozzá.
A két hónap alatt elszoktak mostohájuk csámcsogásától. Az új, hosszúkás
konyha is idegen, elszótlanodva ülnek szokatlan új helyükön.
— Aztán . . . dolgoztatok-e sokat?
Először illedelmesen felelgetnek, tapintatosan kerülik, hogy apjuk vagy
nagyszüleik szóba kerüljenek, aztán egymás szavába vágnak, hadarnak, kiabálnak. Érteni ugyan nem sokat lehet belőle, de nem is fontos számukra, hogy
átadják élményeiket. Szeretnék minél pontosabban felidézni, újra átélni az
elmúlt két hónapot, idelopni a nyár derűjét, nyugalmát.
— És azután szedreztünk a csatornában.
— És Mari megfojtott egy kiskacsát.
— Meg amikor jött az eső, teljesen átáztunk, és Mama hozott utánunk
bekecset meg lajbit.
Ennek még most is örülnek. Eleinte nem tudták megkülönböztetni a kettőt,
de az esőben Etára a lajbit, Marira a bekecset adta Mama, hát ez lett a
különbség.
— Meg halat is fogtunk — újságolja Mari. — Apu meg elvitt vasárnap
csónakázni. — Elhallgat, megdermed, hogy tilosba tévedt, lesüti fejét a tányérjába. De ez az apu csak bólint, mintha nem is hallaná, hogy a másik apu is
szóba került.
— Hát aztán kaptatok-e valamit?
— Kétszáz forintot! — vágják rá egyszerre, jogos büszkeséggel. Sohase
volt még egyben ennyi pénzük. Pulcsit akarnak venni, anyuval a vonaton már
megbeszélték. És ha marad belőle, emlékkönyvet.
— Kétszázat ketten — vagy egyikőtök?
28»

— Négyszázat ketten!
— Gavallér az öregetek.
— Mama adta — szúrja oda Eta, sanda pillantást vetve a férfira. Űgy
látszik, most elégedett. Sűrűn keveselli a gyerektartást, pedig Mama csomagot
is szokott küldeni.
Mari megtalálta a labdát, még a régi házban búcsúzott el tőle. Első dobásra
kiüti az ablakot a verandán.
— Melyik kezeddel dobtad? — hallja Eta rögtön a csörömpölés után, majd
mindjárt a csattanást is Mari párnás kezén. Kezdődik! Várja húga síró hangját, de úgy látszik, végre már leszokik a nyávogásról Mari is.
Miért tud Mari könnyebben felejteni? Mert kisebb? Ha ütik, ordít, azután
szalad játszani, képes még énekelni is.
Már anyunak hízeleg:
— Elmehetünk Éváékhoz? — S hogy ne tűnjön túl nagynak a kérés, azonnal hozzáteszi: — Csak egy kicsit leszünk ott.
— Jó, nem bánom — enged az anyjuk a némaságból. — Még jó, hogy nem
egyenesen oda mentetek.
Az apjuk utánuk kiált:
— De hatra itthon vagytok!
— Igen — nevetnek vissza, Mari még integet is.
Az augusztusi est békét és nyugalmat áraszt. Nagyapa mindig ilyenkor
tért haza a tsz-ből, kint várták, aztán jött még a vacsora, ők is ettek újra
nagyapával.
— Nézd! — mutat Eta a csillagokra. — Pont olyanok, m i n t . . .
Nem fejezi be, észreveszi, hogy butaság. Olyanok, mint otthon. A csillagok
itt is olyanok. Nincs minden falunak külön csillagos ege.
— Ki fogunk kapni — pityereg Mari, mindjárt sírás lesz belőle.
— Bőgjél csak, bőgőmasina.
Szaladnak. Összekötött szandáljuk himbálózik a kezükben.
— Ma este nem kaptok vacsorát.
Majdnem felsóhajtanak. Jó lenne ennyivel megúszni. Nem is éhesek.
— Tíz percig gondolkodtok, mit választotok: verést-e, vagy ideadtok ötvenötven forintot a pénzetekből.
összenéznek. Ilyen még nem volt.
— Tíz percig gondolkodtok. Addig nem szólhattok egymáshoz. — Átmegy
a másik szobába az új bútorához.
Nagy lett a csend. Ha szabad lenne, akkor sem tudnának egymással mit
beszélni. Mindketten érzik, hogy egyedül maradtak. Marit összegörnyeszti a
furcsa félelem, mintha pincébe zárták volna éjszaka. Etát megbénítja, hogy
nem védheti meg a kisebbet, hiszen ő maga is tehetetlen.
Itt egyedül kell határozni mindkettőjüknek.
Ilyen még nem volt. Máskor, ha elmulasztottak vagy elrontottak valamit,
valahogy járt érte a verés. Aztán el lehetett volna felejteni. Ha újból azt akarták volna csinálni, amiért kikaptak, akkor emlékeztek: apu vagy anyu ezt
nem szereti.
Elkéstek, hibáztak, ez igaz. Hatra haza kellett volna érniük. Most meg
kilencre jár. Nem fogadtak szót. Rosszak voltak. Ki kellene kapniuk. De a
pénzükért kikerülhetik ezt a verést.
29»

Eta megígérte magának a nyáron, hogy kerül minden összetűzést, ha újra
iskolás lesz. Most meg, már iskola előtt, máris belegabalyodott.
Mari ugyan miről gondolkodik? A pulcsiról, amit elveszít és a nadrágszíjról, amit kikerülhet?
— Jöhetsz, idősebb! — Eta engedelmesen indul, de most már nemcsak ezt
az embert utálja, hanem saját magát is.
— Te következel, Mari! — Az ajtóban kerülik el egymást, némán, leszegett
fejjel, mintha az egymásra nézés is tilos volna.
Ez hamar ment. Megúszták sírás és hurkák nélkül. Mari mégis támolyog,
mintha nagyon megverték volna.
„Szörnyű — gondolja Eta. — Szörnyű, hogy ez tudta, mit fogunk választani. Ez a disznó tudta előre."
Egymásra néznek a húgával. Véletlenül. Szégyellik magukat. Mintha csúnyán összemocskolódtak volna. És nem megnyugtató, hogy mind a ketten.

30»

TAMÁS

MENYHÉRT

„Veszteni lovakat, hű párat"
(Részletek a Tövises talppal című oratóriumból)

HANG
Csonkolt szív tajtékoz vigaszt s kétséget;
surrogja ezrét, megannyit eléget,
lobbantja hűségét;
megint-csak-lángra,
földközel hűséggel megint csak szállna —
mély-süllyedtéből
vasfű-nőtte friss nyom
ereztet utat — magosára jusson.
FIŰ
Magosára? Mondd, hova, meddig,
hogy kékes-szorításba
fúlva
hó-szárnya ne csak szédültét tanulja?
ANYÁM
Balra árok, árok jobbra,
közte ki lép, kátyú foglya,
kátyú foglya kocsi s lova —
jő sehonnan, ér sehova,
akárcsak mü: új szegényen,
volt megint-nincs mezsgye szélen.
APÁM
Eszem kormulna?
Kezdette másodját emeltünk, bizalmam
fogódzót es lelt s most újdonlag távol
a parttól —

mán
vetőttem

parasztnak égőbben mi fájhat:
veszteni fődet és hű társat,
fülem lovak vágóhídjától süketül; Cigán
s Deresem mezőket nyerít átol —
veszteni lovakat, hű párat,
parasztnak • égőbben mi fájhat?
ANYÁM
Szemem előtt kezem rácsa,
lovak dőltét ne es lássa,

homlokomon ujjak pántja,
szikesül benn holt-barázda,
arcom fogyta, hajam ősze
félhold szőlőst aszal össze,
feltört nyelvem
gyúrja-rángja:
világ széled közprédára.
HANG
Prédára?
Gyűjt népet újmódi

kaláka.

APÁM
Kalákába szívest, önakaratából megy az ember —
segítés hívja, nyomban makacsul, ha döntését
megelőzi mások parancsa.
Gyűjt népet újmódi kaláka?
Különült akarást egy-zsákba?
Csordába? Inkább az árokmart,
ahová éjére koldus tart.
ANYÁM
Mint eleddig annyiszorta:
Szabad pórázt vált szorulta

...
*

HANG
Völgyek

vertei: dombhátak

győzői.

FIÚ
Győzői? —
Halld: harang az ég s lenn
medencevölgyek
kongatják ha fái nekiütődnek.
APÁM
Megértem ezt a napot es: ellenkezésem
erőtlen
idejét. Vicsorgatnom kellene
méregtől-dühtől,
csak meredek magam elé, mint aki sohasem lel többé
bizalomra, s maga se tudja merre induljon, pedig
választani egyetlenegy út maratt.
Több mint vigasz: zuhanás nélkül győzettem le.
Tán' még emelt es rajtam e sokasult vereség.
Csöndes merítkezéssel tér vissza szüvembe az
elalvás előtti mező — lehűlt barázdái lassan
kifényesednek, tán hozzájuk (egymáshoz) melegszünk mü es.
Gyűjt népet újmódi kaláka;
gabonák sokultát
egy-zsákba,
eledelt bővivel több tálba —
jöjj el, jöjj, mi Időnk országa!
ANYÁM
Legyen meg az akaratod, •
egészüljön félig-valód.
32»

••

APÁM
Fél. Fél-igazság. Nyolcad-élet;
főd-súlyú
életem.
Kerekíteni
álmom sem meri.
Ki ennyit szolgált szegénysége zsoldjában,
állta a szükség rohamait, mit kezdjen sorsa
jobbultával, ami nem több s nem kevesebb annál,
mint amennyi eddig es járt vőna — szaporodta
mi más egyebet hozna falánkságunk
ébresztésénél.
Innen mán nincs ösven (ösvenyem) se előre, se
vissza.
Megérkeztem, nem tudom hova. Rakódik reám a
világ, ámít csodáival, zugait titkokkal
tölti, terjedését oly kétkedve lesi szemem, akár
a behavazott fődet, mely távolába veszik nagy
igyekezetében.
Nyisd ki, Emer, a fákra-néző ablakot! — vessen
világot csokrodzó kérdéseimre, zöldje feledtesse
az ég gázálarcos fehérségét.
Nyisd ki az ablakot s zárd magunkra az eget! Zárd
maradék napjainkra. Aszályai közé ne felejtsd odakészíteni fiatalságunkat — holnap is legyen miről
beszélgetni.

3 Tiszatáj

33

BALOGH

EDGÁR

„Mindinkább egyedül?"
EMLÉKIRATRÉSZLET

Biztos kikötőhely kell minden elinduláshoz és visszatéréshez. Kell az asztal,
ahová fehér papirosomat kiteríthetem, hogy napi benyomásaimat rendbe r a k j a m
rajta. Sokfelé laktam brassói hónapos szobákban, de ha a lakbért pontosan ki is
fizettem, fára már nem jutott vágy talán nem is esett jól otthon maradni, ahol idegen a bútor és idegen. a szomszéd szobákból átszűrődő zaj. Akkor már inkább a
világ. Régi szokásom itt sem változott, jókor reggel mégjelentem a Korona Szálloda
kávéházában, s itt is megszokta a pincér, hogy a reggeli kávé és kifli mellé hozza
az újságokat, a tintát meg á tollat. Ügy tizenegyig-tizenkettőig mindent átböngésztem, s készen is lettem a Brassót Lapoknál kiharcolt rovatommal.
Most, hogy újra átböngésztem A Duna-medence szellemi élete fejléc alatt ismétlődő, többnyire három kis közleményből egybeálló, kissé rendszertelenül, hol naponta
jelentkező, hol hetekre kihagyó, névtelen (csak pluszjellel szignált) sorozatomat, el
kell gondolkodnom azon, hogy sokszínű anyagát honnan is szedtem össze. Mint a
léggyökeres sivatagi növény, én is az atmoszférából csentem ki s raktam össze a
sajátos táplálékot, mellyel az olvasót cseh, szlovák, magyar, román, ukrán, szerb,
horvát, bolgár tudományos, irodalmi és művészeti egybeesések, összefüggések, keresztezések jelentőségére figyelmeztettem az egymásrautaltság csillagzata alatt. Ne
felejtsem el, aktatáskám is volt, abból szedtem elő s raktam a márványasztalra
•folyóiratokat, postát (külföldi barátaim megszokták, hogy munkásságukat kérjem
számon), nemegyszer kivágásokat, innen-onnan kölcsönkért ú j könyveket. S a rovat
szinte szabvánnyá alakulva rendszeresen kikerekedett.
Nem mindenkinek tetszett a szerkesztőségben ez a mozaik. Már hogy Dunamedence! Még gúnyolódtak is velem, rajtam ragadt egy életre, hogy reggeli tornaképpen ezt a medencét úszom át. A Brassói Lapok jól kiválogatott, nagy újságírógarnitúrája — s ebben az újság Erdélyben egyedüli volt — angol, francia, német,
amerikai és orosz viszonylatokban mért és értékelt, jól tájékoztatva közönségét a
nagyvilágról, de már ilyen kis sarka az emberiség ügyének-bajának, mint éppen a
Duna völgye, a maga civakodó kis népeivel, nem szerepelt a mindennapi tablókon.
Tekintettel mindenesetre egy „provinciális" közönség érdeklődési körére, legfeljebb
Kacsó Sándor és székely baráti csoportja kapott alkalmat arra, hogy hazai kérdésekbe
is belegabalyodjék. A honiságnak tett elegendő engedmény volt az ország minden
részéből befutó izgalmas riportanyag, meg a helyi hírek áradása, nem is szólva természetesen az országpolitika belügyi feszültségeiről vagy botrányairól. Kinek kell
ezeken kívül az én ábrándos beszámolósdim a prágai szláv intézet román tárgyú
előadásairól, egy erdélyi szász heraldika magyar vonatkozásairól, a Hortobágy berlini filmjéről, a budapesti Apollo humanistáinak pozsonyi fellépéséről, szerb parasztszínházakról, a Nyugat Tamási-elemzéséről vagy egy váci tanár Alecsandri-fordításairól s Bél Mátyás francia bemutatásáról? Egy nyugatos européerség mítoszába
ütközött itt is az én konkrét kelet-európaiságom, s legfeljebb az egyre fenyegetőbb
34»

nagynémet terjeszkedés napi eseményszerűsége számíthatott elfogadható indoknak
egyébként' komolyan nem vett közléseim számára.
Ausztria bekebelezése a nagynémet birodalomba, Hitler bevonulása Bécsbe 1938.
március 15-én, mégis előtérbe sodorta — immár „világviszonylatban" is — a „regionális"-nak vett Duna-medence-témát.
Csöndre volt szükségem, kivontam hát magam a Korona kávéház különösen
estére tűrhetetlenné váló zajából, s beültem a szászok rideg előkelőségébe: nem volt
éppen horogkeresztes jellegű ez a Central kávéház a Kolostor utca elején, ablakával
a piactéren tornyosodó szép öreg városházára nyílva; konzervatív polgárok, értelmiségiek, gyárosok és nagykereskedők találkozó helye lehetett. Mindenesetre el lehetett itt bújni, éppen az oroszlán torkában. Már hozták is a Völkischer Beobachtert,
igaz á Züricher Zeitungot is, a fekete mellé. Az a lázas est máig forr bennem minden lobogó színével. Még egy feketét, még egyet, s innen röppentettem fel jelzőrakétámat az ismeretlen olvasók felé. Ezeréves magyar riadalom, raktam fel címül
utoljára, s mint a tehetetlen ember, aki káromkodássál mégis csak segített magán,
megnyugodva vágtam át a márciusi szélen és esőn hazamenet. Valamirevaló festő is
megfelelő szemszöget keres rálátásra a maga terepén, hát én most szászültömben, a
városháza falán színesedő koronás fagyökér erdélyi jelképe alól próbáltam dunamedencei magatartáslényeggé kiáltani az én Dávid Ferencből és Heltai Gáspárból
jött erkölcsi, szellemi, emberi magyarságomat. „Mióta a Dunántúlt gyászmagyarok
járták, nyesett fülű, csonkított orrú koldusok, akiket Léi és Bulcsú akasztófája alól
küldött haza szégyenszemré a győztes Ottó császár, a magyar lélek mélyén sohasem
forrt be a német seb. Hódolatban és lázadásban, kiszolgálásban és kuruc ellenállásban ezer év óta egyre a Német Veszedelem első riadalma újul fel az ősi sérülésből . . . " — kezdtem a rapszódiámat, s költőimre — Adyra, József Attilára, Illyés
Gyulára — hivatkozva, népi mozgalmak ifjait megidézve zártam: „Hát csak költőkben sajog, fiatalokban hasogat az ősi fájdalom? Vagy megmozdul-e' az ú j keleteurópai hódítás feltátott veszedelme előtt már egy egész nemzet? Most, a gyulladó
veszélyben: meg kellene találnunk a dunai testvérsorsokat.'.. Kilenc évtizeddel ama
nagy Március után megint azon fordul meg a magyar önállós'ág, hogy összesimulnak-e végre, vagy továbbra is farkasszemet néznek Kelet-Európa egymásnak ugrasztott nemzeti történelmei." A kutya istenit. A német pincér nagyot nézett rám, utolsó
lejemet hagytam ott borravalónak, s ebben a szász kávéházban nem volt szokás
borravalót adni.
Beképzeltség? Fennhéjázás? Honnan vettem egy életen át, s különösen akkor,
ütött-kopott újságírói minőségemben, azt a missziós mámort, hogy egy-egy kifakadással belészólhatok én is a tankok történelmébe? A közben beállott királyi ostromállapot, egy korporációs alkotmány rákényszerítése az országra, és a három nappal
cikkem megjelenése után kimondott pártfeloszlatás, következményképpen a MADOSZ
illegalitásba süllyedése, ezekben a hetekben elvágta, szétzilálta annak a népi kibontakozásnak az esélyeit, melyben mozgalmi társaimmal együtt annyira bizakodtam,
megrendítette azt a közügyet, amelytől legalábbis Brassó román—magyar—szász
mintademokráciáját vártam. Csehszlovákiában a tömegek sodrába kerültem, ott éledtem újra jobbra, itt Erdélyben a MADOSZ nyitott pályát a Vásárhelyi Találkozó ú j
nemzetiségpolitikája felé, s most úgy látszott, azoknak lett igazuk, akik mozgolódásainkban eleve jelentéktelen vidékiességet láttak. Igaz, a bécsi bevonulásra adott
válaszomra még levél érkezett, Bányai László és Vincze János a MADOSZ központja
nevében köszöntötte az írást, de már a Brassói Lapokban hamar megkaptam a kétely
és rácáfolás pofonját.
Hol, kik és miért horkanhattak fel írásom, magatartásom ellen, azt legfeljebb
sejthettem, megfoghatóan azonban Kakassy Endre nevével jegyezve kontrázott meg
a lap, megvédve az Andrássy-féle nagynémet szövetségi politiká múlt századi szembefordulását egy „támadó pánszlávizmus tényezőjével", sőt, megtoldva ezt az imperialista irányulást a bécsi Burg és a román fejedelmi ház egykori közeledésének méltatásával. A cikkíró hivatkozott itt egy olasz diplomata 1868-ban kelt levelére, mely
3*

35

szerint „Románia nem szláv állam, s így semmit sem veszíthet, de igen sokat nyerhet, ha szintén ellenáll a szláv f a j előretörésének". Ez sem elég, a szerző még meg is
ismételteti ezt a felfogást magával Andrássy Gyulával, aki Károly fejedelemnek
írja 1880-ban: „ . . . Romániának Magyarországgal azonos nemzeti és európai hivatása
van: gátat képezni a szláv áradattal szemben. Közös létérdeke a két országnak megakadályozni az északi szlávok egyesülését a déliekkel. E hivatástól való eltérés a
Monarchiára sok veszedelemmel járna, Romániának azonban egyenesen vesztét jelentené." Tessék. Minden múltidézésnek jövőmegszabó jelentése van, s az olvasók
most megnyugodhattak, hogy — mutatis mutandis — egy ú j Drang nach Osten is
német—magyar—román együttműködésre vezethet a „szláv" környezettel szemben.
Kakassy Endrét becsültem éppen román—magyar kulturális kapcsolásaiért, később
meg is tudtuk egymást érteni, amikor a második világháború borzalmas tanulságait
maga is levonhatta, akkor és ott azonban nemcsak személyileg nekem, ami még
hagyján, hanem éppenséggel az antifasiszta kelet-európai ellenállásnak (egy szláv—
román—magyar összefogásnak) adott meggondolatlan kontrát.
Csak áttételesen, rovatom álcája mögül válaszolhattam. Hivatkoztam Gáli Ernő
kapóra jött Korunk-tanulmányára, mely a cárizmussal szemben igen, de nem a
szlávok ellen, hanem ellenkezőleg, azokkal együttműködésben mutatta fel a Dunai
Szövetség gondolatának a románság múltjában viselt szerepét. Felvonultattam egy ú j
belgrádi tanulmánykötet alapján Polit-Deszancsics és Miletics vajdasági szerb nemzetiségpolitikusok múlt századbeli kantonális dunai megoldásterveit, s kiemeltem a
cseh és szlovák írástudók kiáltványát Európa népeihez. Háromszáz író és tudós foglalt állást ebben a kiáltványban Európa békéje, a nemzetek függetlensége és a
kisebbségek jogai mellett, Csehszlovákia történelmi küldetésére hivatkozva: „Azzal,
hogy védjük önállóságunkat és a demokráciát Közép-Európában, egész Európa szabadságát védjük." Nem mérhetem fel a szerény kis rovat hatékonyságát, annyit
azonban tudok, hogy a romániai magyar sajtóban az elszigetelt baloldal szavát szélesebb nyilvánosság elé tárta, s talán semlegesítette valamelyest azt a beállítást,
mintha a román—magyar együttműködésnek egy nagynémet vonalat követve a szlávok ellen kellene irányulnia.
Ugyanilyen elvi fontosságot tulajdonítottam minden olyan román megnyilatkozásnak, amely a tömegeket éltető és mozgató nemzeti eszmét az idegen hódító törekvésekkel szögezte szembe, s így azt haladó tényezővé változtatta az antifasiszta
ellenállásban. Nem mulasztottam el ugyanekkor megjegyezni, hogy a dunai összefogás parancsának felismerése a román írástudók részéről belpolitikailag is elvi
következetességet igényel, többség és kisebbség viszonyában. íratlan dunai
történelem
című írásomat átvette a csehszlovákiai Magyar Nap is, s úgy látom, később sem
veszítette el értelmét, mert évtizedek óta minden cikkgyűjteményembe befogadták a
szerkesztők. Nicolae Iorga ódai hevű sorait köszöntöttem a cikkben: Ausztriához
intézett intelmeit Hitler bécsi bevonulása után. Nem jutottam el sohasem Iorgához,
nem tudom, kezébe került-e a Brassói Lapok előtte ismeretlen munkatársának reagálása, de szívesen idézem kulcsmondatait, mert azok nemcsak az én felfogásomat,
hanem alkalmi íródiákságom igyekezetével is a romániai magyar plebejus baloldal,
a már betiltott MADOSZ üzenetét mondták szembe a román történetírás nemzeti
nagyjának: „íme: az események dobpergése felriasztja a román történelmi öntudatban is a dunai lelkiismeretet! Iorga Miklós kis és elkésett népekről b e s z é l . . . egy
büszke hódító törekvés útjában. Ez már nemcsak román történelem, hanem mindannyiunké, akik német császárral, török szultánnal és orosz cárral hadakoztunk
mindig szabadságunkért és függetlenségünkért a Duna körül. íratlan történelem ez:
közös bajban ötlik csak fel néha. Rendszere, iskolája, intézménye, kutató gárdája
nincs. Dunai történettudósaink egymásnak hátat fordítva rajzolják nemzeti történelmeinket . . . fel nem ismert közös kép mozaikdarabjait."
Tépő időben, balsors sújtásai alatt bizarr fordulatok, paradox helyzetek, előre
nem látott szerepcserék állhatnak elő, ugyancsak próbára téve az elvhűséget. H u m á num, demokrácia, nemzeti volt, korszerűség, civilizáció, európaiság, mindezek a
36»

fogalmak a nemzetiségi életben szerzett tapasztalatok, a népszolgálat és néptestvériség, a társadalmi kibontakozás gyakorlatában és a Marxszal, Leninnel magunkévá
tett tudományos világnézet elméletében horgonyoztak, s kibírták a történelmi alakulások veszélyes görbéit, ellentmondásait, őrült cikcakkjait. Engem Csehszlovákia polgári demokráciája elűzött, fülemben zúgott még a távozásom napján szétvert kassai
munkásgyűlés hangzavara, minden okom megvolt a bizalmatlanságra olyanokkal
szemben, akik a nemzetiségi jogokat polgári államérdekből s nem a néptestvériség
elemi igazából értelmezték, de itt volt nyakunkon a tűzvész, s megmenekülni csak
azzal a hittel volt lehetséges, hogy a közös érdek ellentéteket mos el, jellemeket
alakít ót, örök dolgok őszinteségére, teljes emberségre késztet.
Pártkötelesség? Szűkebben nemzetiségi, tágabban hazafias, általánosan magyar,
szláv, román kötelesség? Körkörösen kelet-európaiság, egész Európa és a nagyvilág
vállalása? Egyetemes emberség? Mindez együtt éltetett mindnyájunkat, akik az
írásbeliség bármely őrhelyén riadóztattunk, s ha ebből az erkölcsi hangversenyből
külön a magam foszlány-hozzájárulására figyelek, teszem ezt éppen annak igazolására, hogy a közös ellenállás szükségérzete egyéni sérelmeken és alkalmi beidegződéseken mennyire át tudta emelni a hites embert. Felidéztem cikkeimben, megmagyarázva önmagamnak is, hogy a csehszlovák polgári demokrácia korlátaiba ütközve valójában mit is tudtunk megtanulni vitafeleinktől, kicsinytől nagyig, fel a
Hradzsinig, a panaszainkkal felkeresett Masaryk köztársasági elnökig. Megmondtam
májusban: „Akikkel a kisebbségi követelésekért ellenfélként állottam szemben,
fogadják innen, Erdély hegyei közül, a demokrata tanítvány üdvözletét. Bárcsak
megtalálnák most egymást szabadság, egyenlőség és testvériség szellemében nemzeti
történelmeink! Mielőtt szétverné népi haladásunk közös elvét idegen uszítás és faji
téboly." Szeptemberben ez már így hangzott (megint nemcsak az újságíró, hanem a
kortárs szólt elvtársai nevében): „Három évszázaddal ezelőtt Prága mellett dőlt el a
dunai népek sorsa. Most . . . ki figyel fel a komor történelmi visszaütésre? A Habsburg-uralomnál vészesebb szándék sötétíti el a cseh tájat, s magunkért aggódunk,
erdélyi felelősséggel Magyarországért és Romániáért, mikor német győzelemtől féltjük a csehszlovákiai demokráciát."
A bizonytalan várakozások nyara ereszkedett ránk, fájdalom és bizakodás váltásaival. A spanyol polgárháborúban siker és sikertelenség követte egymást, a baszkok tragédiája már bekövetkezett. Nálunk: a baloldal elfojtva, a reakció óvatos
semlegesség mögött lappang és készülődik, magyar és román egyformán. A látszólagos mozdulatlanságban már olyan leplezetlen átok sem juthatott szóhoz, mellyel
előzőleg Geo Bogza sújtotta Románia közvéleménye előtt Bilbao és Guernica elpusztítóit, a vérengző spanyol tábornokokat és a horogkeresztes német légi haderőt.
Az én pluszjelzésű írásom csak a hasogató fájdalmat fejezhette ki, hiszen a DélAmerikába bujdosó baszk menekültek képe a mi történelmünk hasonló szétszóratásait, kurucok bujdosását, Kossuth híveinek száműzetését idézte fel. A baszk nemzet feleannyi sincs, mint a romániai magyarság, balsorsa mementóként nehezedett
mindnyájunkra, akik a készülő európai robbanástól saját létünket félthettük. Csekély kárpótlást üdvözölhetett egy másik, ugyancsak pluszjel mögé rejtett Brassói
Lapok-cikk mindössze 44 000 svájci rétoromán tájszólásának államnyelvként való elismeréséről. Megemlítettem persze, hogy ugyanezen nemzetiség tízszer akkora olaszországi része (a svájci romans változattal rokon furlán és ladin tájszólást beszélő
rétorománság) ilyen jogban egyáltalán nem részesül, s levonhattam a hazailag is
félreérthetetlen következtetést: „A svájci rétoromán kisebbség egyenrangúvá tétele a
többi nemzetiséggel, s felvétele a svájci népek testvéri közösségébe, kétségtelenül a
honvédelem egyik ügyes eszköze. A rétoromán nyelv hivatalos elfogadása ugyanis
gátat emel ama olasz hatalmi törekvés elé, mely az olasz nemzeti kizárólagosság
hirdetésével előbb-utóbb számot tart Svájc olasz és rétoromán területeire."
Ilyen bágyadt, viharhőfokos időben, mozgalmi életünk korlátozása, hangunk
tompítása közepette, megnőtt a személyi kiállás és a jelképes cselekedet értéke.
Nem volt véletlen, hanem maradék lehetőségeinken át a jövőért folyó harc felvillan37»

tása mindaz, ami a hagyományos július 31-i Petőfi-zarándoklás unalomig ismételt
sablonjait áttörte, s a fehéregyházi honvédsírnál 1938-ban a segesvári kaszinó j á m bor ál-Petőfijét újra igazi voltában idézte meg. Szónokolgattak megint a koszorúikkal megjelenő hivatalos küldöttek, dalosszövetségiek és az EMKE agg rozmárai,
fúvószenekarok verejtékeztek a tűző napon, tombolt egy politikai értelmétől megfosztott petőfieskedés frazeológiájával a kispolgáros egyesületesdi, de m á r akadt bátrabb tanárfajta, aki itt a nemzeti torzsalkodások feloldását sürgette meg, s felharsant a székely alkalmazottak egyszerű kórusa is, hogy a világszabadság jelszavának
emberi hitelét adja társadalmi fellépésével. Most m á r a fiatal realista írók is megjelentek, vörös szekfűiket a turulos obeliszk előtt Bányai László helyezte el, nem
kertelve, hanem nevén nevezve a Petőfi-örökség harci időszerűségét a fasiszta rémmel szemben. Aztán a zarándokok szétszéledtek a poros utakon, a koszorúk elhervadtak, valami azonban megmaradt: az intelem ujja, a hazavitt jel.
Többféle antifasiszta felfogás keresztezte, esetleg ellenezte egymást. Volt, aki a
Duna-medence népeinek védelmét a Szovjetunió nagy kelet-európai hátterétől elválasztva, mintegy önmagában képzelte el. Akadt, aki a nagynémet keleti terjeszkedéssel szemben a nyugati nagyhatalmak biztosítékaiban bízott, vagy éppenséggel
francia, angol gazdasági és politikai érvényesülést kívánt tájainkon. Találkoztunk
olyanokkal, akik vagy a kisántánt megerősítésére, vagy egy ú j magyar imperiális
kibontakozás javára vártak alkalmat a történelmi sakkjátékban, s ilyen szempontból kerestek nagyhatalmi támaszt, a szükséglet mértékén belül vállalva több-kevesebb együttműködést a németekkel vagy a nyugatiakkal, ha nem is kívánták a fennálló társadalmi formákat nyílt parancsuralmi rendszerrel felcserélni. S vitatkoznunk
kellett olyannal is, aki csak az antiszemitizmust kifogásolta a hitlerizmusban, egyébként lelkesedett egy pedáns és praktikus német „rend"-ért, vagy legalábbis az olasz
korporációs rendszerben látott elfogadható, a zsidókra veszélytelenebb fantáziát. Létezett külön katolikus és protestáns antifasizmus is, már annyiban antifasiszta, hogy
elítélték ugyan a „barna" veszedelmet, de nem különböztették meg egy feltételezett
„vörös"-től, vagyis kétoldali harcra esküdtek fel. A nézetek ilyen bonyolult — s a
legtöbb esetben valahonnan céltudatosan kavart — örvénylésében kellett olyan hangot megütnünk, amely különböző elemeket is vonzani tud, hamisságokat leszerel és
közös érdekeket megragad, a főveszélyre figyelmeztet, s a fenyegetett népeket egységes önvédelemre bírja. Szövetkeznünk kellett tehát sokféle emberrel, de tömegeinket mégis úgy kellett előkészítenünk, hogy szem előtt tartva a következő eshetőségeket és meneteket, az imperialisták fondorlatos játékai, megtévesztő manőverei
közt is tudományos meggyőződésünkhöz, s ami ezzel egy, a tömegek érdekeihez
következetesen hűek maradhassunk.
Ez az, ami a népben való gyökerezés, a dolgozók tudatosításának és mozgósításának alapfeltétele nélkül nem sikerülhetett.
Mozgalmi lehetőségeinket hatóságilag törölték, felvilágosító munkánkat annál
inkább fokoztuk; Kolozsvárról megérkezett Bányai László népszerű könyve, A magyarság a Duna-völgyében volt a címe, s a honfoglalástól parasztfelkeléseken, török
és német hódításon, szabadságharcokon át a Duna-völgyéért kitört mai uralmi versenyig az együttélő népek egymásrautaltságát mutatta fel mindenkori keretkövetelménynek a társadalmi haladás érvényesítése számára. A kis kötet (inkább füzet,
mindössze 80 lapja volt) el is jutott Bertalanba, Bolonyára, Bolgárszegre, Derestyére,
mindenhová Brassó szélén, ahol ú j robotosrétegként a székelység megtelepedett. Ma
már pálcát törhet a régi helyzeteket meg nem értő utód az ilyen röpirodalom felett,
de akkor ennek a politikai agitációnak a népszerűsége magot erősített, mozgalmi
feladatot teljesített, művelt és finom félrevezetések helyébe egyszerűen a lényegre
utalt, kemény alapállásra a megpróbáló fergetegben. Amikor Szemlér Ferenc 1969-es
megjelenésű regényét, A mirigy esztendeje történelmi paraboláját olvasom, nemi
tudom elrejteni könnyes mosolyomat, felismerve a regényhős „idősebb Szüle István"
1771-re datált s „Teutsch uram nyomtató mesternek" küldött textusában a pestis
ellen nyújtott testi és lelki vigasz hasonlóságát a mi korunk ugyancsak egyszerű és
áldozatos külvárosi nép szolgálatával.
38»

Egyszerűségről volt szó, nem szimplaságról. Rendkívül csavaros viszonyok közt
tisztán kellett kifejteni a közérdekű igazat, közérthetően kellett tudatosítani a kivezető megoldást. Hogy az írásbeliség változatos szintjeihez mérjem: nem lehetett
már elég az események sodrában egy-egy tudományosan elemző Korunk-tanulmány
(mint amilyen éppen Bányai tollából A német „Mitteleuropa" és a duna-völgyi összefogás), égetően szükséges volt a napisajtó igénybevétele, s a munkásmozgalmi képzettségen innen maradt félparaszti és kisiparos rétegek felé népszerű kifejezéstechnikát kellett alkalmaznunk. Egyszerű közlési módunk azonban gazdag és bonyolult
felmérések, alapos történelmi, társadalomtudományi és politológiai tájékozódások,
összetett és kollektív munkafolyamatok leszűrt, eredő vonalba fogott, olvasmányosan
nevelőképes végösszege volt, s ha ma bárki ezekhez nyúl, tudja visszaszámolni, forrásáig eredeztetni, s éppenséggel hatékonysági foka szerint értékelni a bennük
találtakat.
Szégyenkezzem talán saját, külön, maradandóan mély és tudós megnyilatkozásaim elmaradásán, amikor csak óvatosan, félig rejtetten, sokszor névtelenül, s mindig csak a napi lehetőség szintjén, vagyis zsurnaliszta eszközökkel vezethettem ki az
olvasót a rázúduló információözön forgatagából, saját logikájának érvényesítése felé?
A Brassói Lapokban átcsúszott egy írásom a nagyhatalmak kárunkra történő alkudozásairól, s az akkor még harmadikutas Szabédi László levélben emelt kifogást az
ellen, hogy csak a nyugati nagyhatalmaktól féltem népeink sorsát. Ő és társai akkor
még nem tudtak különbséget tenni az imperialisták és a szocialista hatalom közt, a
dolgozók azonban megérthették az ilyen közlésekből, hogy a nyugati riválisok egyaránt veszélyesek, s a közös honvédelemben egyetlen támaszunk a szovjetbarátság.
A cikk 1938 őszén a gyalázatos müncheni egyezmény alkalmából íródott, Chamberlain angol miniszterelnök és Hitler kancellár kézfogása alkalmából, s a kisebbségi
kérdésben olyannyira érdekelt romániai magyar olvasót arra figyelmeztette, hogy
immár a békeszerződésekben kodifikált kisebbségvédelemnek is vége, mért „a Népszövetség jogrendszerét előbb a német és olasz imperializmus kezdte ki, azután
(Münchenben) az angol és francia hatalmi politika árulta el, s mi a nagyok ú j játékaihoz is hozzáillesztjük kishatalmi szándékainkat... A Berlin—Róma tengely vészes
dinamizmusa éppen úgy, mint a Négyhatalom minden egyezkedése is zsákmányul
dobja országainkat a nyugat-európai feszültségek levezetésének. Németország és
Anglia, Olaszország és Franciaország a gyengébbek rovására igyekszik megoldani
ellentéteit, s a gyengébbek mi vagyunk, Európa keleti peremnépei."
Az Alpári Gyula szerkesztette bázeli Rundschau (a volt Inprecorr) nemzetközi
kommunista tájékoztatója akkor már alig-alig jutott el hozzánk, nem futott be a
Magyar Nap, elmaradt a moszkvai Ű j Hang, ritkult a pártösszeköttetés, legfeljebb a
szovjet rádió adásai szolgálhattak eligazítással, de nekünk egy sajátos nemzetiségi
helyzetben újra meg újra meg kellett találnunk a helyes magatartást, amely egyaránt megfelelt a közvetlen helyi érdekeknek s az általános antifasiszta-antiimperialista feladatoknak. A müncheni árulás áldozatául esett Csehszlovákia hamarosan
széthullott, s ú j gond, ú j erkölcsi és gondolati bonyodalom megpróbáltatása szakadt
ránk. Hogyan magyarázzuk meg a közel két évtizede nemzeti elnyomásnak kitett
erdélyi magyarságnak, hogy a Csallóközt meg Gömört, Jókai Komáromát és Tompa
Mihály Rimaszombatját Magyarországnak visszajuttató bécsi diktátum 1938. november 2-án idegen ármány megosztó cselezése, s nem nemzeti felszabadulás? Itt már
alig hatott volna a szimpla jelszavasdi, a „Le Hitlerrel!" vagy „Éljen Csehszlovákia!".
Magára a fasiszta célirányra, a Magyarországot is fenyegető Dráng nach Osten-politikára kellett ráterelni a figyelmet, valahogy úgy, ahogy a változásokat kísérő cikkeimben én is megpróbáltam: „Most, hogy Csehszlovákia megtört, s nemcsak nemzetiségi területeit, de függetlenségét is elvesztette, fel kell vetnünk magunkban őszintén a kérdést: vajon a németek kárpáti térhódításán nem veszítjük-e el mindazt,
amit a kisebbségi területek visszacsatolásán megnyertünk? Vizsgáljuk meg lelkiismeretünket. Amit 1849-ben és 1919-ben dunai szomszédaink a magyar demokrácia
s a saját jövőjük ellen elkövettek: nem segítettük-e most mi is elő a nyugati hódítók bevonulását a Kárpátok közé?"
39»

Mi mindent hagytam ott Pozsonyban! A sarlósok álmait szlovák—magyar és
cseh—magyar, sőt német—magyar testvériesülésről, közös szocialista társadalomépítésről, s ott most felgöngyölődött, szétmállott minden. Anyám egy cenzurované r á nyomású nyílt levelezőlapon csak ennyit közölt: „Ferenc Laci lapja megszűnt." Ez a
Magyar Nap leáldozása. Anyámék barátságban voltak a Ferencz családdal, s a személyi célzást könnyen megérthettem (a régi Sarló Ferencz Lászlója, a lap felelős
szerkesztője, ekkor menekült el, s rövidesen Londonban tűnt fel, ott tett kísérletet
a megromlott szlovák—magyar viszony emigrációbeli rendezésére). Egy vonalas füzetlapra írt — iskolai szünetben fogalmazott — levélben anyám már bővebb vallomásra
kényszerül, többek közt ama helyzetre utalva, hogy magyar nemzetiségű tanárnőtársaival a német polgári leányiskolában aligha taníthat tovább. „Iskolánk — í r j a —
kevés jót várhat, furcsa is, hogy egyikünk sem német. Szegény zsidók! Nem találom
meg a helyemet ebben az ú j világban, a béke embere vagyok, pedig béke nincs
ezen a földön, csak gyűlölet és megtorlás. Ha nyugdíjba megyek, el fogok bújni, ne
lássak, ne halljak semmit a világ folyásáról." A Korunk egy csapásra elvesztette
csehszlovákiai előfizetőit, hiszen Magyarországról a lapot már régen kitiltották, m u n katársainak jó része is elhallgatott, de Szalatnai Rezső elküldte Pozsonyból Anton
Straka Capek-fordításait, köztük a szomorú üzenetet: „De mit tegyünk, ha oly
messze az út az egyik nemzettől a másikig; mindnyájan mindinkább egyedül vagyunk." A térképen böngésztük: Stósz — elvágva minden útvonaltól — benn a hegyekben csehszlovák felségterület maradt. Fábry Zoltánra a teljes egyedüllét várt,
ám az ő postája sem hallgatott el. A stószi halálos csöndből harsant fel üzenete:
„Az igazi demokrácia számára figyelmeztető jel, hogy München után elölről kell
kezdeni mindent."
Elölről és jobban. A csehszlovákiai magyar ifjúság egységes Tavaszi P a r l a m e n t jének és a mi Vásárhelyi Találkozónknak az emlékében élve még megcsalattam
magam a budapesti „1938-as kör" népi-radikális és nemzeti-függetlenségi látszatával, hogy barátaim figyelmeztetése, majd a bekövetkező események orronütése nyomán is ráébredjek Gömbös után Imrédy miniszterelnök trükkjére az ú j értelmiségi
nemzedék félrevezetésében, s bizonyára túlbecsültem a budapesti Népszavában talált
Kassák-cikk ama szép és szent, éppen csak nem reális elképzelését, hogy a Sarló és
az „újarcú magyarok" eszmei öröksége immár mintaképévé válhat a területileg megnagyobbodott Magyarország „bajok és harcok között alakuló, ú j szellemi arculatának". Pluszrovatom itt az illúziók világába siklott, s megint Fábry Zoltántól kellett
tanulnom, aki a Korunk útján figyelmeztetett mindnyájunkat a szlovenszkói vox
humana reakciós kiforgatására, a „felvidéki szellem" címen köztudatba lopott jobboldali álreformerség sötét praktikájára. No de ennek a leleplező Korunk-cikknek az
idézése, Fábry töretlen hitével a vox humana tiszta jövője iránt, pluszcikkecskében
sem fért már be a Brassói Lapok óvatos üzleti politikájába.
Az antifasizmus irodalmi megnyilatkozása egyre zártabb lett, olvasóköre leszűkült. Jelentősebb volt, mert több mint tízezer aláíró öntudatos magatartását fejezte
ki egy — bármilyen kis — cselekedetben, az illegális MADOSZ kormánybeadványa.
A november 14-én benyújtott memorandum, melyre a kolozsvári kezdeményezők
országszerte gyűjtötték a legjobbak kézjegyét, figyelmeztette a királyi diktatúra
egyelőre még a vasgárdával szemben álló elemeit, hogy a Duna-völgyébe behatolt
imperializmus megosztó politikájával szemben „a testvériség szellemének intézményes kiépítése az egyedüli kötelék, amely az ország népeit elválaszthatatlanul összefogja s amely ellenáll minden külső ékverésnek". Sajnos, hozzánk Brassóba a szöveg
későn érkezett, mindössze félszáz aláírást gyűjtöttünk össze hirtelenében. A beadvány
— olvasom ma Bányai László Közös sors — testvéri hagyományok
című történelmi
vázlatában — Nicolae Iorga s több más antihitlerista nézetű román vezető személyiség egyetértésével találkozott, de m á r a cenzúra nem engedte a szöveg közlését,
a javasolt egyenjogúsítás elmaradt, s a kölcsönös nacionalizmusok tobzódásával csak
a dolgozók alulról induló összefogását lehetett szembeállítani. Már ott, ahol ez a
szolidaritás erősebbnek bizonyult a román és magyar hivatalos körök még a közös
40»

veszélyben is ellentéteket szító befolyásánál. Rövidesen megalakult a Nemzeti Újjászületés Frontja (valami kék egyenruhafélére emlékszem), komolyan ugyan senki
sem vette, de volt a rendelkezésnek egy pontja, s ennek beiktatásánál talán a
MADOSZ érvei is hatottak: megalakulhatott nemzetiségi alosztályként a Magyar
Népközösség, de már az idevágó megállapodásnál mellőzték a közös román—magyar
érdekek következetes népi demokrata vallóit és vállalóit.
Magamfajta kis emlékíró, aki nem a hatalomban eltöltött szerepeire gondolhat
vissza, legfeljebb a hatalommal szemben felállított emberi igényeire, s ki-elszorítottságában magának s népének keserűségeire, nem tudhat érdemlegeset a nagypolitika
kulisszatitkairól, az államfők, miniszterek, diplomaták, tábornokok és kémek sürgésforgásáról a nagy időben, a maga szűk közírói munkaterepén belül azonban számot
adhat a hozzá lecsapódó tünetekről, melyek mögött nyilvánvalóan a nagy áramlások, feszültségek és ütközések az eredeti ingerlők és mozgatók. Csak nem vádolhattam meg vitatársaimat a Brassói Lapok szerkesztőségében azzal, hogy demokratikus
eszményeinkkel, népi feladatainkkal állottak szemben, hiszen maguk is a kisebbség
vagy még azon is belül szűkebb csoportok kisemberei voltak, mégis az ő oldalukról
akasztottak el a duna-völgyi egymásrautaltság és összefogás kérdésében. Nem is a
lapban, hanem egy történetesen a Korunk hasábjaira áttolódott dialógusban. Halász
Sándor, a Brassói Lapok személyében kedves, de annál konokabb ideológusa, Gaál
Gábor lapjában sújtott le a „Duna-medence-kérdés" napirenden tartóira, leszögezvén
a maga fatalista tételét: „E tájon — szinte azt lehet állítani — a különállás és
elkülönülés jelenti a magasabb kulturális, nemzeti és államalakulati fokot, nem
pedig az összeszövetkezés és összefogás. Valóban e népek sorsa a kis népek végzete,
amelyek éppen hogy vannak, és csak addig vannak, amíg a felduzzadt szomszéd
vagy a dzsingiszkáni allűrökkel megáldott imperialista le nem tapossa őket." A cikkíró ökonomista világpolgári beállítottságával még meg is nyugtatta az olvasót, hogy
a jelen helyzetben a letaposástól nem kell félni, mert „ . . . biztosítékunk a nagyhatalmak imperialista rivalizálása, és a nagy kereskedelmi államok piacterjeszkedési
vágya. Megtartanak és megőriznek bennünket, hogy eladójuk és legfőképpen vevőjük legyünk. Függetlenségben és önállóságban tartanak bennünket csak azért, hogy
a másiké ne lehessünk".
Igaz, Gaál Gábor szerkesztői megjegyzéssel adta le a törekvéseinket fékező vitacikket, s válaszoltam is rá a következő számban, majd mindketten zárszóként megismételtük igenre—nemre kihegyezett ellenvéleményeinket, a pluszjeles Duna-medence-rovat azonban ráment az eszmei összecsapásra.

41»

175 ím. ízületeit

HORVÁTH

(V&Mimaety.

JlLituílq.

KÁROLY

Az eszmei egyetemesség és a képalkotás
kapcsolata Vörösmarty költészetében
Ebben az évben kettős Vörösmarty évfordulót ünnepelünk, születésének százhetvenöt, és a nevét híressé tevő nagy eposza, a Zalán futása megjelenésének százötvenedik évfordulóját. Ismeretes, hogy a mű általános várakozásnak tett eleget,
megszületett benne a régóta várt és tervezett nemzeti eposz, a honalapítás hőskölteménye, a „régi dicsőséget" idéző, nemzetébresztő szándékkal, és a kor diktálta feladattal. 1925-ben, a századik évforduló alkalmával elhangzott emlékbészédében fedezi fel azután Horváth János, hogy a műben Vörösmarty „ . . . többet és részben
mást adott a szükségképpinél", hogy benne „ . . . az egyetemes élettisztelet és lírai
:részvét nem aktuális, de annál jellemzőbb nagy érzéseit, a műfaji konvenciók miatt
némiképp ugyan háttérbe szorítva, de annál önkéntelenebb jelentkezéssel ott látjuk, a
•nemzet költőjében az emberiségét." 1 Horváth János mondja ki világosan azt, amit
Babits Mihály tizennégy évvel azelőtt, kétségtelenül sok szempontból egyoldalú, s
később saját maga által is „elavult"-nak minősített fiatalkori Vörösmarty-tanulmányában megsejtett, úgy értelmezve, mintha Vörösmarty eposzában a költő képalkotó
fantáziája „lázadt volna fel" a nemzeti feladat és téma ellen: „minden egyes képből
-a végtelenben nyílik k i l á t á s . . . ez ad filozófiai zamatot legegyszerűbb képeinek". 2
A huszadik század eleje fedezi fel Vörösmartyban a szoros értelemben vett tártalom,
•és a költői képekbe rejtett mögöttes mondanivaló kettősségét, majd a felszabadulás
utáni irodalomtörténet-írásunk e kettősség dialektikus egységét: Vörösmarty az egyetemes emberség költője, éppúgy mint a magyar hazafiasságé, első nagy sikerétől
kezdve egészen A vén cigányig.
Magyar sors és emberi sors eszmei és az emberi sors és a világmindenség hangulati egysége ott van már az ifjú Vörösmarty költészetében is, és ez még világosabban — nemcsak „a mögöttes tartalomban" — kibontakozik reformkori és a szabadságharc utáni nagy lírájában. Ismeretes, hogy Vörösmarty költészete mennyire
megfelelt a kor diktálta feladatoknak, az 1822—23. évi megyei nemesi forrongások
idején felébredő függetlenségi törekvéseknek, majd később a reformkor nagy célkitűzéseinek, egyszóval a mindenkori aktualitásnak. De amint a Zalánban többet
mond, mint ami akkor időszerű volt a még nemesi jellegű nemzetébresztés feladata
szempontjából, úgy későbbi műveiben is — legalábbis a legjelentősebb alkotásokban
— egyetemesebb, többet mondó, távolabbra tekintő, mint az az akkori magyar fejlő•dés szempontjából közvetlenül időszerű volt, s amit talán maga a költő is időszerűnek tartott. Ennek a többletnek a titka, nagy részben, képalkotásának rendkívülisé.gében rejlett, a hegeli—lukácsi terminológiával szólva abban, hogy szimbólumokat
alkotott, olyan szimbólumokat, amelyek egyszerre adták vissza a kor szempontjából
aktuális magyar, s azon túlmenő egyetemes mondanivalót.
A Zalán futása mögöttes tartalmaira Babits már utalt és — mint jeleztük —
.Horváth János szólt róluk részletesebben. Babits az eposz költői képeinek kozmikus
42»

távlatosságát fedezte fel: „Ha Vörösmartyt olvassuk, mindig közel vannak a csillagok, a halál, a végtelenségek." E „gazdag végtelenség" „örökös együttlátásában" van
szerinte „valami szomorú", valami elégikus hatású. 3 Ebben az együttlátásban eggyé
válik ember és természet, amit a költő képei sugalmaznak elsősorban. Így a mitikussá
növő megszemélyesítések; például a nyolcadik ének záró soraiban hiába győzi le
Hadúr Ármányt, megteremtve ezáltal a magyarok győzelmének „égi feltételét", a
költő hozzáteszi „csak maga küzdött" a „nyomorú föld", „csak maga nem nyugodott",
„fiait" — az embereket mindkét hadból — „keseredve viselte, Akiket ő szült és
kebléből fényre bocsátván, Nem táplált egyiránt, Gőzölgő véröket itta" s „temetője
lett sokaknak". Testvérharccá és tragikus küzdelemmé válik így a honszerző csata a
földanya szempontjából. Ám a föld nemcsak kesergő anyaként jelenik meg az eposzban, hanem mint „gyilkos föld" is s ekkor „a nap gyenge sugára" lesz „bús" a
szörnyű, öldöklő — noha a nemzetlétet megalapozó — alpári csata végén. Ennek az
ellentmondó minősítésnek alapja a természeti jelenségeknek a humánum alapján
való hangulati megítélése. A Zalánnak idézett részletei mintegy előlegezik Az emberek döbbenetes megállapítását: „Az ember f á j a földnek", s ellentétes értelemben az
Előszó mítoszi szörnnyé növő „megőszült" földjét, aki kacérul „vendéghajat veszen",
„jókedvet s ifjúságot hazud", és akitől a költő számonkéri: „Hová tevé boldogtalan fiait?"
A természeti és az emberi világ egységben látása egyik alapvető vonása a
romantikus szemléletnek az egész európai irodalomban. A nemzetközi irodalomtudomány a romantika egyik legfontosabb sajátosságának tekinti a költői képzelet szimbólumteremtő erejével együtt. 4 „A t á j egy hangulat": Amiel sokat idézett tétele 5 a
romantikától kezdve érvényes a természeti jelenségek költői felhasználása szempontjából. Hogy a Zalán futása egy másik, Horváth János által is kiemelt helyére utaljunk: 0 a második énekben a konvencionális seregszemle előtt az éjfél „a kisded
patakoknak" „az országos Dunába", majd ennek a tengerbe veszésére emlékezteti a
költőt, aki azután levonja ebből a természeti képből az ember, minden élők, sőt az
egész mindenség számára érvényesnek tekintett következtetést: „veszendő Habjaival
lemegy a nagy idő, hogy vissza ne térjen." Persze az irodalomtörténet-írás talán egy
kissé el is túlozta Vörösmarty természetszemléletének csak hangulati, csak szimbólum jellegét. A Bodrog és Takta menti t á j képében — melyet ugyan Vörösmarty
nem látott — a reális elképzelés és a hangulati hatás egyszerre jut érvényre: gondoljunk a hetedik énekben Hajna menekülésére a fellázadt pórok elől, a vad őserdő
éjszakai rajza leírásnak éppúgy megfelel, mint a rémült leány lelkiállapota természeti jelenségekkel való megelevenítésének.
Az egész világmindenségre kiterjedő távlatosság mellett a Zalán futásában elsőrendűen fontos „mögöttes mondanivaló" az, amit Horváth János „egyetemes élettiszteletnek" és „lírai részvétnek" nevez.7 Ez azt a tragikús atmoszférát jelenti,
amellyel a költő a dicsőséges honfoglaló harcot körülveszi, azt az együttérzést, amélylyel a költő kíséri valamennyi harcos' halálát, lett légyen az magyar vagy görög,
bolgár, szláv. Ez pedig ugyancsak költői képekben vagy színes jelzőkben nyilatkozik
meg. Ezek a vörösmartyas jelzők pedig legtöbbször metaforát vagy megszemélyesítést hordoznak magukban, átlelkesítik az élettelen tárgyat: így mikor a bolgár Dalain
bátyjával együtt elesik a csatában, s „összeütődött Fegyvereik megcsöndültek testvéri panasszal."® Igaz, az eposzban Homérosz óta hagyomány az objektivitás: áz
Iliász Akhilles győzelmével, de Hektor siratásával végződik. Ám ha az Iliász és a
Zalán futása párhuzamos helyeit összevetjük, mégis az az érzésünk, hogy Vörösmartynál a szenvedés és a pusztulás képeiből nem az antik végzet fenséges alakja emelkedik ki, hanem az emberi panasz és fájdalom tör a világmindenség felé. 9 Vörösmarty éppen ezáltal emelte művét mintegy saját tárgya fölé, a gyilkos harcokát
tragikusnak ítélő betétjeivel a költő — Horváth János szavai szerint — „rést keresett
és talált is" az eposz konvencionális keretein belül, „ . . . s így lett tele a magyar
honfoglalás hőskölteménye, a nemzetlétet megalapozó magyar harciasságnak ez az
apoteózisa... egy magas rendű emberség ragyogó bizonyítékaival." 10
43-»

A Vörösmarty-kutatás azonban még tovább ment a Zalán futása mögöttes mondanivalóinak a felfedezésében. Szörényi László sajtó alatt levő tanulmányában egy
egész történetfilozófiai koncepciót olvas ki a műből. 11 Ez a koncepció lényegében
tragikus színezetű, egyének és népek szükségszerű emelkedésének és letűnésének
körforgását hirdeti. A görögök, szlávok eposzbeli szerepét illetőleg ez alig szorul
bizonyításra, de érvényes Árpádra és népére is. Az eposz végén említett „hajnal ölű
hölgyek", akik telepedni fognak az ú j hazában, arra hivatottak, hogy a h o n n a k
„bajnokokat szüljenek", , , . . . nagy kín között, s még több kínnal leszakasszák szívükről A serdült ifjat, ha hazája kikéri veszélyét." (L. az I. énekben a H a j n á r a vonatkozó rész bevezetését.) Árpád is a győzelmes csatában a halálra gondol, mikor pedig
a negyedik ének végén Hadúrhoz imádkozik, az meghallgatja, úgy, hogy ad népének
„szörnyű szerencsét, mely sok bajba kerül, . . . Mely véres halmokon forog, s nem
lelheti nyugtát, Nem boldogságát..." Ezzel a végzetes és halált hozó folyamattal
szemben csak a regenerációnak a ciklusba beillő lehetősége és az antikos hírnév
értéke áll szemben.
Kétségtelen, hogy ez a nemesi szemléletű, nemzetébresztő szándékkal összhangban álló történetfilozófia valóban kiolvasható a Zalánból, az örök harc, az emelkedés és hanyatlás ciklikus ismétlődésének gondolata is. Ezzel a tragikus-heroikus történetszemlélettel szemben azonban ott érezhető az eposznak a humánus elégiája,
lírája. Mintha ezt a vastörvényt a költő érzelmileg' nem fogadná el, hanem érzéseivel, fantáziája alkotta képeivel, humanisztikus ihletével szembefordulna vele. Mintha
a Zalán futása — Tóth Dezső szerencsés szavával — „őskáosza" lenne nemcsak
Vörösmarty későbbi „tündérezésének", hanem annak a kettősségnek is, amely későbbi műveiben a tragikus látásmód, és az ezzel szembeforduló érzelmi és akarati
végkövetkeztetések — például a Csongor és Tündében és a Gondolatokban — között
érezhető.
Szörényi a Zalán futásában megnyilatkozó történetszemlélet alapján állapítja
meg, hogy az eposz több mint kelet-közép-európai, európai szintű alkotás. Az összehasonlító irodalomtörténeti kutatások ugyanis kimutatták, hogy a nemzeti témájú,
főként pedig az Aeneis-típusú honalapítási hősköltemény a 19. század elején a keletközép-európai népek irodalmára jellemző. Ebből a szempontból Vörösmarty eposza
rokona a lengyel Mickiewicz Konrád Wallenrodjának, a szlovákoknál Kollár Dicsőség leányának, Holly Svatoplukjának, 12 a szlovén Preseren Keresztelés a Szlávicánjának, 13 a román Eliade Rádulescu Mihaidájának. A „régi dicsőség" ébresztgetése
azért időszerű ezen a területen, mert e népek a 19. század elején történelmi helyzetüktől meghatározottan „a nemzeti ébredés" korszakát élik. A fejlettebb nyugati irodalmakban más a helyzet. A franciáknál 1818-ban Ballanche azt hirdeti a francia
romantikus epika szempontjából jelentős és szimptomatikus elméleti írásában: „ . . . az
eposz az emberi nem története a társadalmi fejlődés különféle szakaszaiban", hősei
az egyes korok „reprezentatív emberei". Lamartine így fogalmazza meg lényegében
ugyanezt a gondolatot: „Az eposz többé se nem hősi, sem nemzeti, több annál, emberi", tehát egyetemes témájú és filozofikus tartalmú. 14 Ennek a programnak a megvalósulásai Lamartine töredékben maradt Víziók című eposzciklusa (csak a Jocelyn
és az Egy angyal bukása készült el belőle), főként pedig Victor Hugó Századok
legendái. Lényegében ilyen jellegű Shelley több poémája, elsősorban Az izlám lázadása is. Ha ebből az aspektusból tekintjük a Zalán futását, akkor Vörösmarty eposza
témája s hazafias borongása, nemzetébresztő funkciója szerint jellegzetesen középkelet-európai alkotás, de az, amit „mögöttes mondanivalónak" neveztünk, tehát ciklikus történetfilozófiája, az ezzel némiképpen ellentétes hangoltságú, és főként a
szimbólumrendszerében megjelenő kozmikus természetszemlélete, a benne megnyilatkozó „lírai részvét és egyetemes élettisztelet", ezek azok, amelyek általánosan európaivá teszik és a fejlettebb irodalmak igényének fokára felemelik.
A francia forradalom után válnak az emberi lét legvégső kérdései főtémáivá a
drámának, ú j m ű f a j t keresve maguknak, és találva a drámai költeményben. A Faust,
nyomán felsorakozó művek mítoszból és a népi képzeletből merítik szimbólumaikat44»

egyetemes mondanivalóik kifejezésére. Két költő merítette témája alapját közvetlenül a nép világából: Mickiewicz és Vörösmarty. A Faust cselekménye is népkönyvön, sőt népi bábjátékon alapul, de középkori és városi eredetű. Mickiewicz a litván
falu népszokásából, az ősöket, a halottakat felidéző babonás ünnepekből indult ki,
és így írta meg a szerelem és a műben foglalt messzianisztikus vízió által egyetemessé táguló lengyel hazafiság drámai költeményét, az Ősöket. Vörösmarty egy, két
évszázada magyarrá vált széphistóriából, az Árgirus történetéből indult ki, mely már
Bessenyei tanúsága szerint népi és falusi olvasmány lett, így írta meg a Csongor és
Tündét. Hogy m á r eredetileg is filozofikus mesejátékot akart írni, mutatják a mű
kéziratos változatai. De erre mutatnak Vörösmartynak azok a művei is, amelyeket a
kutatás — így Horváth János 15 és Szauder József 16 erre vonatkozó tanulmányai —
a Csongor és Tünde előzményeiként tart számon: a népmesékkel rokon témájú „tündéries" eposzok, amelyekben egyre fokozódóan érvényesül — témákban, részletekben
— az átfilozofálás, a mesemotívumoknak az egyetemes mondanivaló szolgálatába állítása. Ősi mítoszokban megtestesült vágyak öltenek ezekben testet: az alvilágot megostromló antik hősöknek, az Euridikéért a Hádészbe leszálló Orpheusznak, az Alkésztiszt megszabadító Héraklésznek, a csatában halálra sebzett férjét szerelmével életre
visszavívó Laodameiának utódai a Jevét a Tündérvölgyből (Túróczi-Trostler találó
„helyesbítésével" Ellentündérvölgyből) 17 kiragadó Csaba, a Halálfival a szeretett
gyermeklány lelkéért győzedelmesen birkózó Hadadur, akik ugyanakkor az Iluskáját
életre keltő János vitéznek magyar irodalombeli elődei. A Délsziget, ez a költői képzelet túlburjánzását mutató tündéries eposz egyúttal számos példáját rejti magában
Vörösmarty képalkotásának, az emberi mélységek, a pszichológiai megjelenítés irányába való kitágító hatásának. Nos, miután a költemény gyermekhőse megszabadítja
leányka társát, és boldogan élnek ártatlan gyermeki szerelmükben a minden ragyogó
szépséggel, de minden vésszel és rútsággal is gazdag szigeten, felkomorlik a költő
lelkében hőse jövendő és általában az éretté növő ember sorsa:
Majd ha setét örvényi közé iszonyodva tekint le
A szív, s a sebes ész szárnyát felhőknek
ereszti,
És mikor azt mélység nyeli, azt szédíti magasság,
Hol vegyen akkor erőt, hol irányt, s hova vész el az

élet...

Vagy idézzük ugyanebből a műből a féltékenység romantikus pszichológiáját:
„lobogó tőr A féltő szerelem: éget ha öl, ég, ha nem ölhet." Vagy — hogy Vörösmarty későbbi korszakából is idézzünk egy analóg példát — Az élő szoborban így
fogalmazza meg egy letiport nemzet tehetetlen bosszúvágyát: „Rágyúlt ház ez, mely
ön gazdájára ég."
A Délszigetben a fantáziaképek nőnek egyetemes érvényű tények szimbólumaivá,
a népmese átfilozofálódásának következő állomása pedig a Csongort közvetlenül megelőző A Rom: a három kívánság naiv történetének komorrá átszínezett változata
mitikus szörnyek, Véd és Rom fél évszázados harcával, a kívánságoknak nem nagyravágyásból, felfuvalkodásból, hanem előbb természetes emberi igényből fakadó fokozódásával, végül a nemzeti-társadalmi hivatástudatból eredőnek tragikus nem teljesülésével.
A Csongor és Tünde is a legfontosabb emberi törekvések megelevenítése a
népivé vált mesedráma anyagának a felhasználásával. Alakjai szimbólumok, jelképei
a boldogságkeresés eltérő útjainak, de külön jellemük is van. Még leginkább egyértelmű jelentésű az egyaránt a boldogságot egymásban kereső, de azt eltérően értelmező két pár: Csongor és Tünde, Balga és Ilma, valamint a három Vándor. Már
bonyolultabbak Mirigy, Ledér és a sokszor gonoszul, sokszor bohón hancúrozó manók,
de talán növeli a mű életszerűségét, hogy vannak bennük nehezen magyarázható
mozzanatok. Szerkezete szinte klasszikus arányérzékkel megkomponált: egyetlen kozmikus napba ciklikus elrendezéssel belesűrített eseménysorozat. Dramaturgiai logikátlanságai részben a műben rejtett életanyag gazdagságából fakadnak, némelyiknek
45»

kiküszöbölése, ha világosabbá is teszi a cselekményt, eltünteti az élet bonyolultságátidéző hatását. így például az a változtatás, amelyet. Gyulai után Hevesi eszközölt,,
mely szerint Ledér mint Mirigy lánya szerepel, drámailag érthetőbbé teszi a d a r a bot, de Ledérnek Babitstól és Szaudertól olyan szépen elemzett sokszínűségét elszürkíti.
A Csongor és Tünde filozofikusságát maguk a jellemek, a cselekmény és á dialógusok hordozzák, nem a költői képekben rejtett „mögöttes tartalmak". Mindazonáltal e mesedráma nyelvi gazdagsága is tartalmazza a vörösmartyas perspektivikusságot, a közvetlen jelentésen túlmutató értelmet. Utalhatunk Csongornak a Babits
által is kiemelt „világlátásá"-ra, amint a manóktól elszerzett bocskorban tündérhonba repül. Vagy gondoljunk a kozmosz kialakulásának költői rajzára az É j monológjában, amikor „Mindenható sugárral a világ, Fölkelt ö l e m b ő l . . . A Mind előállt."
Az az érzésünk, hogy mint Shelley Megszabadított Prométheuszának sokat vitatott
negyedik felvonásában, amikor Panthea szavaiban szinte a modern atomfizika világképe sejlik fel, Vörösmarty is szimbólumaival, a képeknek általánosító erejével és
sokszínűségével messzebbre utalna kora természettudományánál.
A Csongor és Tündében egy drámai művön belül jelentkezik az a kettősség,
amely a Zalánban inkább csak a „mögöttes tartalmak", a téma és a hangulat ellentétéből adódik: az élet tragikus voltának tudomásulvétele és mégis akart megoldásának igénye, A hármas keresztúton való második találkozás jelentésére utalunk, amikor a Vándorokén kívül Csongor és Balga útja is kudarcba fullad, ami Gyulai szerint ellenkezne a dráma alapeszméjével, 18 a fiatal Babits szerint pedig itt kellene a
műnek bevégződnie, 19 majd pedig arra, hogy Csongor ezután visszatér az aranyalmát
termő fához, és megtalálja a boldogságot Tünde oldalán. Ezt a végső fordulatot nemcsak a népmesei m ű f a j igénye, és a dráma ciklikus szerkezete — Csongor az aranyalmát termő fától indul el, oda kell hát, hogy visszatérjen — az Éj jelenet élőkészítő
szerepe indokolja, hanem Vörösmarty egész költői-filozófiai beállítottsága. Az utolsó
négy sor a maga ellentétes tartalmával: „Éjfél van, az éj rideg és szomorú, Gyászosra hanyatlik az éji ború, Jőj, kedves, örülni az éjbe velem, Ébren maga van
csak az egy szerelem" jól illusztrálja ezt az attitűdöt. Tegyük hozzá, hogy az ú j a b b
kutatás, így Fehér Géza dolgozata is igazolja, hogy ezek a sorok voltak először
készen a mesedráma szövegéből, és így valóban az alapeszme hordozóinak tekinthetők. 20 Ügy érezzük, igaza van Tóth Dezsőnek, aki így fogalmazza meg a Csongor
és Tünde befejezésének eszmei jelentőségét: „Ha egyszer benne (tudniillik Vörösmartyban) inkább hangulati, lírai formákban, semmint határozott gondolati tartalmákban fogalmazódik meg egy világnézet, amely egyként öleli magába a pesszimizmus gravitációját s az élet igenlését — miért ne lenne joga — az esztétikailag erre
éppen elsőrendű jogot és lehetőséget adó műfaj keretében hirtelen az élet igenlésének derűjébe váltani?" 21 Valóban, ha költő, úgy Vörösmarty mélységesen átélte az
élet tragikumát, a viaskodást a halállal és a történelmi sorssal, a boldogtalansággal
és reményvesztettséggel. A Zalán sikere után a Börzsönyben 1825. október 10-én írt
versében azonosítja magát — ante dátum — Csongorral, és ebben ő, aki együtt született a fényes 19. századdal „a veszélynek évszakában gyászos órák" szülöttének
nevezi magát, akkor pillantotta meg a napvilágot, amikor „nem volt jó jel a nagy
égen, nem világolt hajnal csillaga", ő is megjárta lélekben, és nemcsak lélekben, azt
az utat, amelyet József Attila így fogalmazott meg a költő útjaként: „Aki dudás akar
lenni, Pokolra kell annak menni, Ott kell neki megtanulni, Hogyan kell a dudát
fújni." A hármas keresztútnak és az É j monológjának ciklikus pesszimizmusa nincs
előzmények nélkül Vörösmarty költészetében, és folytatásai a még sokkal megdöbbentőbb nagy vörösmartyas alászállások: Az emberek és az Előszó. A
Börzsönyben
című vers teljesen személyes jellegű, fő ihletője a fiatal Vörösmarty reménytelen
szerelme és egzisztenciális bizonytalansága, Az emberek és az Előszó viszont történelmi katasztrófák mély átéléséből születtek, a Csongor és Tündében az, amit Tóth
Dezső „a pesszimizmus gravitációjának" nevez, mintegy megállapodott filozófiával
kialakított tétel. Ámde az átfilozofált és személyesen végiggyötrődött alászállásokat
46»

Vörösmartynál mindig emelkedések is követik. A Csongor esetében megnyilvánul ez:
nemcsak a mű befejezésében, a párok egymásra találásában 7— igaz, hogy az éjben,,
s ez szimbolikus értelmű —, de hangot kap a világmindenségnek, benne az embernek, sőt az embert túlélő alkotásainak is pusztulását jósoló Éj monológjában is,,
abban a két sorban, mely mintegy önkéntelenül, megfogalmazásában elisrneri az
emberi törekvéseknek — ha nem is eredményes voltát -r- legalábbis, nagyságát és.
méltóságát: az ember „Kiirthatatlan vággyal, amíg él, Túr és, tűnődik, tudni, tenni
t ö r . . . " És jól tudjuk, hogy az Előszó utolsó sorainak döbbenetes iróniáját A vén.
cigány jóslata követi. Martinkó András elemzése .szerint Vörösmarty „utolsó nagykölteményében, . . . A vén cigányban, amelyben a kozmikus »-vész« (vihar) gyakran,
az Előszó képzeleti, képi, nyelvi anyagával ordít, pusztít és öl — eljut a legmagasabbszintű akkori költői gondolkodás ama hitéhez, hogy ha a vihar pusztít, rombol,
ugyan, de egyben. tisztít is, és ú j világnak is készíti az ú t j á t . . . Egyszer »elfárad a
vész haragja«, s akkor ünnep lesz a világon". 22 Tegyük hozzá, hogy amint. Az e m b e rek és az Előszó, noha indítékaikban fontos szerepet játszott az akkori magyar helyzet, egyetemessé tágítják az emberi törekvések kudarcát, A vén cigány is az egész,
világ számára várja az „új világot" magába záró „Noé bárkáját", s ez akkor jön el,,
h a „a viszály elvérzik a csatákon". Babits Mihály szerint Vörösmartynak ez a reménye „önnön sugaraiból is építi ezt az ú j Noé bárkáját", „az emberhit ú j szent menedékét, mely lassankint magába gyűjti a nemzeteket, hogy megőrizze őket a béke újj
világa számára". 23 Babitsnak ezek a szavai 1935-ben hangzottak el, amikor ő a
nácizmus és a készülődő ú j világháború szorításában különösképpen megértette
Vörösmarty üzenetének etikai értékét: a költőnek, aki megjárta a reménytelenség,
poklát, és utána mégis-mégis hinni és remélni tanít, „szenvedélyes lelke lázadni és.
kétségbeesni tud, de megnyugodni a rosszban egy pillanatra sem". Vörösmartynak,,
aki annyira átélte az emberi történelem minden ijesztő tapasztalatát Az emberekben,,
joga van egy, noha bizonytalan körvonalú, vízióban felvetíteni a jövő remélt lehetőségeit. S ő ezt talán feladatának is érezte.24
'
A lehangoló tapasztalatok, és a remélt lehetőségek egyetemesítését Vörösmartynál a képek, a sokszor csaknem önálló életre kelő szimbólumok hordozzák. A könnyből fakadó zápor, és az emberszív sóhajaiból kelő szél, melyek „megfagynak forró-,
szárnyaikkal", a „hulló angyal, tört szív, őrült lélek", mely „dörömböl az' ég b o l t o zatján", majd meg „zokog mint malom a pokolban", éppúgy, mint a „bűn, szennyés ábrándok dühétől" megtisztuló „vak csillag, ez a nyomorú föld", melyet „egy új,
világot magába foglaló Noé bárkája" vált majd meg, mind ilyen szimbólumok. Nagy
érzelemkeltő, képzeletet megmozgató erejük teszi jelentős mértékben, hogy a költő,
szavait ne csak hiteleseknek érezzük, hanem sokszor mondanivalójukat a közvetlen
társadalmi-történelmi aktualitásukon is túlmenőnek. Fontos tényezője ez a politikai:
vonatkozású Vörösmarty-versek mindenkori hatásának. Például, ha a Liszt Ferenchez,
írt ódát olvassuk, aligha a Lajos Fülöp korabeli pénzoligarchia Franciaországa jut.
eszünkbe, az a kor, amikor Vörösmartynak e vers írása után négy évvel későbbi,
megállapítása szerint: „a rongyos ember bőszült kebele Dögvészt sóhajt a hír n e m zetére". Sokkal inkább egy emberibb világ megóhajtását érezzük ki azokból a s o r o k ból, amelyek arról szólnak, hogy „hófehér burokban Jár a béke s tiszta szorgalom
S míg ezer fej gondol istenésszel, Fárad a nép óriás kezével..."
Ezek a költői képek, szimbólumok és víziók hirdetik Vörösmartynak azokat a>
nagy és egyetemes mondanivalóit is, amelyek túlhaladva a költő jelenét, egy távolabbi jövő ígéretét és parancsát hordozzák magukban, amikor majd „kihull a kard.
az erőszak durva kezéből' S a szent béke korát-nem cudarítja gyilok", amikor m a j d '
az emberi' szellem és munka és összefogás felépítik „egy újabb kor Bábelét", és.
amelyről prófétai megszállottsággal énekel a megaggott költő híres hattyúdalában.
A lázas lírai hevület és a szimbólumok egyetemes értelműsége messzebb repítik a
költó eszméit koránál, és néha talán saját társadalmi-politikai elképzeléseinél is.25
Vörösmarty költészete maradéktalanul, és ugyanakkor szinte programtalanul
valósította meg mindazt, amit a romantika teoretikusai meghirdettek. „Az egyete47.'

messég haladó költészete" az övé — a schlegeli meghatározást alkalmazva — nemcsak a költészet különálló műfajait egyesítette, hanem „ . . . egyesítette a költészettel
a filozófiát és a retorikát" is.26 Innen költészetének állandó emelkedettsége, ünnepélyessége. Ebből a szempontból pedig — mint erre Horváth János rámutatott —
egyedül áll az egész európai romantikában, egyedüli emelkedettségének, ünnepies
magatartásának a természetes volta. „A kozmikus kilengések, a filozófiai kitágulások
e felséges pátosza csaknem igénytelen, mert ős, nemes, saját tulajdona a léleknek,
nem pedig látványul berendezkedett, s önmagát lovaló retorika." 27 Azért is, mert
ez a pátosz nemcsak a költő egyéniségéből, lelkének sajátos hevületéből fakad, hanem a nemzeti és az emberi közösség szavainak letéteményeseként szólal meg.
E kettős — egyéni és közösségi — forrásból táplálkozik nála a romantika mindent
átélésének vágya és igénye. Innen vívódásainak, a kétségbeeséssel való hadakozásainak mélysége és igazsága. Az emberek történetfilozófiájának lélekbemarkoló tragikuma és A vén cigány kicsengésének profetikus optimizmusa.
JEGYZETEK:
.1.
2.
.3.
•4.
15.
6.
-7.
8.
9.
;10.
TI.
;12.
.13.
14.
"15.
16.
-17.
18.
.19.
.20.
.21.
•22.
.23.
•24.

•25.
26.

:27.

448»

H o r v á t h J á n o s : V ö r ö s m a r t y . Z a l á n J u t á s a ü n n e p é r e . I n : T a n u l m á n y o k , 19S6. 248.
B a b i t s M i h á l y V á l o g a t o t t M ű v e i . M a g y a r K l a s s z i k u s o k . 1959. H . 206.
B a b i t s : I. m . 206.
René Wellek a nemzeti r o m a n t i k á k h á r o m közös v o n á s á t á l l a p í t j a m e g . Ezek k ö z ö t t az
e g y i k : „ t h e o r g a n i c v i e t v of n a t u r e " . T h e C o n c e p t of R o m a n t i c i s m . C o n c e p t s o f C r i t i c i s m .
N e w H a v e n — L o n d o n , 1964. 162.
Amiel: Journal intimé.
H o r v á t h J á n o s : I. m . 253—254.
UO. 248.
Z a l á n f u t á s a m . é n e k 667—668. s o r .
Horváth Károly: A klasszikából a romantikába. A két irodalmi irányzat V ö r ö s m a r t y első
k ö l t ö i k o r s z a k á n a k t ü k r é b e n . 1968. 318—321.
H o r v á t h J á n o s : I . m . 249.
Szörényi László: „ . . . s
hü a haladékony időhöz."
(Kompozíció- és
történetszemlélet
a Zalán futásában.) In: „Ragyognak tettei" T a n u l m á n y o k Vörösmartyról. Székesfehérvár,
1975. 7—46.
Sziklay László: „Régi d i c s ő s é g ü n k . . . " (A Zalán f u t á s a k ö z é p - e u r ó p a i p á r h u z a m a i ) . I n :
R a g y o g n a k t e t t e i . . . " T a n u l m á n y o k V ö r ö s m a r t y r ó l . S z é k e s f e h é r v á r , 1975. 47—66.
F r i e d I s t v á n : V ö r ö s m a r t y és P r e á e r e n . Az ú j v i d é k i H u n g a r o l ó g i a i I n t é z e t T u d o m á n y o s K ö z l e m é n y e i . 1974.
L é o n C e l l i e r : L ' é p o p é e r o m a n t i q u e . P a r i s , 1954 . 71—73.
H o r v á t h J á n o s : V ö r ö s m a r t y d r á m á i . I r o d a l o m t ö r t é n e t i F ü z e t e k . 63. s z . 1969. 75—85.
S z a u d e r J ó z s e f : C s o n g o r é s T ü n d e . I n : A r o m a n t i k a ú t j á n . 1961. 323—363.
Túróczi-Trostler József: Vörösmarty mai szemmel. I n : Magyar
irodalom—világirodalom.
I. 418.
G y u l a i P á l : V ö r ö s m a r t y é l e t r a j z a . B p . F r a n k l i n 1900. 160.
B a b i t s M i h á l y : I d . k i a d á s . I I . 231.
Fehér Géza: Szempontok a Csongor és Tünde olvasásához. In: „Ragyognak
tettei..."
T a n u l m á n y o k V ö r ö s m a r t y r ó l . S z é k e s f e h é r v á r , 1975. 176—177.
T ó t h D e z s ő : V ö r ö s m a r t y M i h á l y . 1974. 152.
M a r t i n k ó A n d r á s : A z E l ő s z ó e l e m z é s e . I n : M i é r t szép? A m a g y a r l í r a C s o k o n a i t ó l P e t ő f i i g .
1975. 366.
B a b i t s M i h á l y : I d . k i a d á s . 388.
I l y e n f é l e „ f e l a d a t v á l l a l á s " é r e z h e t ő k i A vén c i g á n y e l s ő s t r ó f á j á b ó l , a „ c i g á n y b i z t a t á s "
m o t í v u m á b ó l , s i l y e s m i r e u t a l az a t é n y is, h o g y E r d é l y i J á n o s A v é n c i g á n y m e g í r á s a
előtt k ö l t e m é n y b e n hívta fel V ö r ö s m a r t y t , hogy szólaljon m e g a n e m z e t i k a t a s z t r ó f a u t á n .
L . e r r ő l : W a l d a p f e l J ó z s e f : V ö r ö s m a r t y é s k o r a . I r o d a l m i t a n u l m á n y o k . 1957. 350—351.
L . e r r ő l : p á n d i P á l : „ K í s é r t e t j á r á s " M a g y a r o r s z á g o n . I . 1972. 444—453.
F r i e d r i c h S c h l e g e l m e g h a t á r o z á s a a r o m a n t i k u s k ö l t é s z e t r ő l a b e r l i n i A t h e n a e u m 1798-as
é v f o l y a m á b a n , a 116. t ö r e d é k b e n . A m e g h a t á r o z á s n é m e t e r e d e t i b e n : „ p r o g r e s s i v e U n i v e r salpoesie". A töredék Rónay György fordításában in: H o r v á t h Károly: A
romantika.
1965. 143.
H o r v á t h „ J á n o s : T a n u l m á n y o k . 246.

CSETRI

LAJOS

Vörösmarty Mihály: Az emberek
Az 1848—49-es forradalom és szabadságharc bukását követő évben született
versében, az Előszóban, a tavasz, az alkotó m u n k a és a béke korszakának l á t j a a
költő a reformkor nagy évtizedét. Csak a megszépítő messzeségből, a bukott ügy
reménytelenségéből tűnhetett ilyennek a visszavágyott és visszaidézett kor; hogy milyen volt valójában, a maga végletes reményeivel és válságaiból f a k a d ó kétségbeeséseivel, arról jobban vallanak a magyar irodalom akkor született művei.
A negyvenes évek közepe táján, amikor Európával m a j d n e m egyidőben, Eötvös
nagy regényeivel m á r nálunk is elindul hódító ú t j á r a a realizmus, ugyanakkor
vadromantikus hullám söpör végig a magyar irodalom különböző nemzedékein, a
legifjabbaktól kezdve az idősebbekig. Pesszimizmus, byronizmus, világfájdalom; politikai és nemzedéki hovatartozástól, valamint tehetségtől függően különböző színárnyalatokban jelentkezik Hiador (Jámbor Pál) byronizmusától kezdve Jókai fiatalkori novelláin, Petőfi Felhők-korszakán és Czakó drámáin át Vörösmarty Az emberekjéig. Okára a magyar irodalomtörténet-írás több magyarázattal is rendelkezik.
Legközvetlenebb kiváltója minden bizonnyal a magyar nemesi reformliberalizmus
válsága volt. De hogy az európai, s különösen a francia polgári forradalmakat követő
burzsoá berendezkedés által kiváltott általános kiábrándulás, dezillúzió is befolyásolta, az nem vitás.
Az „elveszett illúziók" által kiváltott szellemi mozgás terméke a polgári társadalom elméleti bírálatából kinövő korai szocializmus, utópikus, illetve forradalmi
változataiban. Tanainak terjedéséről hazai szellemi életünkben gazdagon tájékoztat
az • utóbbi évtized irodalomtörténet-írása. De az egyes forradalmi hullámokra adott
válaszként jelentkeznek az európai irodalmi élet utóbbi fél évszázadának legjelentősebb irányzatai,- a romantika és a realizmus is. S ha az európai fejlődés peremvidékein épp az elmaradottság, a központi vidékeken pedig a restauráció és a polgári fejlődés ú t j á b a ú j akadályokat gördítő nemzetközi reakció (Szent Szövetség)
meg is teremtheti liberalizmus és romantika időleges szövetségét, azért ez sem feledtetheti el egészen azt, hogy a romantika épp a liberalizmus nagy eszményeinek
devalválódásából támadt. így táplálkozhat a 40-es évek francia r o m a n t i k á j á n a k ú j
hulláma már e devalválódás eszmei következményeiből, a korai szocializmus tanaiból is. Hozzánk pedig, „hála" gyorsuló fejlődésünknek, most jut el a liberalizmus
válságából táplálkozó, a modern társadalom fejlődéstermékeként jelentkező „dezillúziós" romantika.
Nagy közvetítője Eötvös első regénye, A karthausi. Szakirodalmunk, különös
nyomatékkal Lukácsy Sándor (A reformkori magyar irodalom távlatai. Nagyvilág,
1974/4) utal rendkívüli fontosságára. Nélküle, a benne kifejeződő gondolatok és
világérzés nélkül, aligha nyert volna az évtized közepének és második felének szociális gyökerű romantikája, beleértve még a Fiatal Magyarországot is, ilyen arculatot. De megindul a szocialisztikus eszmék „kísértetjárása" is (lásd Pándi Pál könyvét), aminek következményeit l á t j a tudományunk Vörösmarty gondolati költészetében is (bár .többünk szerint ezek a részek liberális utópiaként is értelmezhetők).
A kor irodalmának romantikus válsága is a politikai tájékozódás válságából fakad
elsősorban: az egymásra torlódó lehetőségek között, melyeket a válságosra fordult
európai és hazai társadalmi helyzet, valamint a megoldására javaslatot n y ú j t ó számtalan társadalmi üdvtan adott, gyorsan kellett választani, az idő sürgette a döntést,
az egyre inkább forradalmasodó kontinens.
Az ebből a válságból támadó központi kérdés Európa-szerte — mint Lukácsy
hangsúlyozza — az emberi lét és a történelem értelmére kérdez, sajátos történet4 Tiszatáj

49

filozófiai megközelítésben. Hazai felvetésének különleges morális pátoszát kétségtelenül befolyásolta a nemesi liberalizmus felemás volta is (Tóth Dezső), de mivel
meg is előzi, túl is éli a nemesi reformmozgalmat, egyértelműen hozzá kötni nem
lehet. A történelmi „föl és alá", a sztoikus ízű körforgás nemcsak a Kölcseytől
Vörösmartyig húzódó nemesi reformliberális irodalom történetfilozófiájára jellemző:
a forradalmi demokrácia útjára tért Petőfi is küszködik vele (Világosságot.', Az ember, mindkettő 1847-es), s — Lukácsyval ellentétben — azt hiszem: már Kölcsey
történetfilozófiai töredékei és Vanitatum vanitasa előtt is van rá példa, épp annak a
Berzsenyinek költészetében, akitől ezt Lukácsy megtagadja. Igaz, nem episztoláiban,
hanem jóval korábbi lírai-gondolati verseiben. Kérdés, mennyire támaszkodik egy
hanyatló társadalmi osztály hangulatára, s mennyiben érzi át a francia forradalom
kiváltotta grandiózus változásokat, az alapok megrendülését, s az életérzés átalakulását, de nem jut-e egész közel történetfilozófiai kérdésfeltevése az Amathusban
a
dialektikus látásmódhoz, noha egyértelműen a sztoikus körforgás kifejezésébe torkollik:
... így volt, így marad a világ.
Forr, mint az ádáz tengerek,
amidőn
A szélveszek
bércodvaiknak
Vas kapuit s reteszit
leszórván,
f
A bús haboknak zúgva rohannak, és
A képtelen harc itt hegyeket
temet,
Ott új világot hoz fel; — egymást
Váltja örök romolás s teremtés.
S vajon nem Berzsenyinek volt-e igaza, mikor Kölcsey recenziója ellen védekezve,
az ú j ideáknak és világszemléletnek megfelelő stílusát romantikusnak minősítette,
ha nyilvánvalóan más és tágabb értelemben használta is a fogalmat, mint ma szokás.
A történetfilozófiai alapkérdésnek tehát mély gyökerei vannak az utóbbi fél
évszázad európai és magyar történelmében, különösen pedig irodalmában. S pesszimizmusba hajlását épp a kor legújabb természettudományos eredményein alapuló
kozmológia, a materialista is támogatta. Az anyagi világ tér- és időbeli végtelenségének, s hozzá viszonyítva a földi élet korlátozott perspektíváinak megdöbbentő
élménye fejeződik ki a Vanitatum vanitas értéknihilizmusában, a Csongor és Tünde
É j monológjában, s Az ember tragédiájában egyaránt. Földi létünk adott szűkös
keretei mellett még a sztoikus körforgás lehetősége is biztatóbb annál, amit a kor
természettudománya ígért: a föld kihűlését, az életfeltételek megsemmisülését. Nemcsak a történetfilozófiai kérdésföltevésnek, hanem a történetfilozófiai pesszimizmusnak is mély gyökerei lehettek tehát a kor tudatvilágában, és épp azok számára, akik
romantikus teljességigénnyel, korlátot nem ismerve, a tér és idő végtelenségét ostromolták türelmetlen kérdéseikkel és kozmikus nyugtalanságukkal.
A világ és az emberlét értelmének legnagyobb faggatója a kor magyar irodalmában Vörösmarty Mihály. S a legvégletesebben reménytelen hangot, bár ebben
sem áll egyedül, Kölcsey nagy gondolati verse óta az ő költeménye üti meg,
Az emberek.
A mű legközvetlenebb kiváltójának a galíciai eseményeket tekintik Gyulai Pál
óta. Közvetlen nyomai is olvashatók a VI. versszakban. Nem vitás a kapcsolat; de az
elvonatkoztatás foka az eddig tárgyalt okok szerepét is valószínűsíti. Többek között
— bármennyire túl is nő értékben minden divatjelenségen — egy bizonyos irodalmi
divat tényét is, mely a levegőben volt. A vers az embertől való elborzadást fejezi
ki; de vajon miről tanúskodik Petőfi Felhők-korabeli művészete, a gondolati cikluson kívül Az őrült, a Tigris és hiéna és A hóhér kötele is? Egyik versében ezt í r j a :
50»

Midőn a földön még csak pár ember vala,
Már meghalt egyik a másiknak általa.
Ábelt megölte Kain.
Ha a világ végén majd újólag
Két ember lesz a föld határain,
Ök is bizonnyal így egymásra rontanak,
S az, aki megmarad ott,
Nőül fog venni egy vadállatot.
Talán a vadállatnak
méhibül
A réginél szelídebb emberfaj kerül.
(Midőn a földön ...)
A költemény Az emberek előtt született, s a Felhők többi darabjával együtt a
galíciai események hatása nélkül, jóval egyetemesebb válságokokat sejtetve. Mert a
galíciai tragédia elsősorban a nemesi reformliberalizmus táborában okozott válságot.
A lengyel nemzet függetlenségéért fegyvert ragadó nemesek 1846 februári katasztróf á j a a császári ügynökök által is szított — részben idegen nemzetiségű — parasztság
pusztító felkelése miatt, a reformokat óhajtó magyar nemességre katartikus hatást
gyakorolt. Nemcsak a lengyelek rokon sorsán (elvesztett nemzeti függetlenség, bukott
felkelések) támadt rokonszenv miatt, hanem mert a krakkói mozgalom sorsában
saját jövőjüket látták meg rémülettel és kétségbeeséssel. Amire Vörösmarty Az emberekkel reagált, arra Petőfi: A nép nevében Dózsa-mementójával, Eötvös a Magyarország 1514-bennel, de a parasztfelkelés-téma népszerűségére, aktualitására utalhat
még Petőfi barátjának és nemzedéktársának, Pálffy Albertnek romantikus rémregénye, a Hóra-világ idején játszódó A fekete könyv. (1847.) Galícia mementója tehát
sokféle reagálást váltott ki, s önmaga is egyetemesebb összefüggések, általánosabb
válság következménye lévén, csak végső lökést adott jóval egyetemesebb eszmei és
életérzésbeli konfliktusok magas rendű irodalmi kifejezésének. S a válság legegyetemesebb és leginkább pesszimista kifejeződése Vörösmarty költeménye.
*

Abban megegyezik irodalomtörténészeink véleménye, hogy a 30-as évek második
felétől egyre emelkedő minőségű Vörösmarty-lírában, a közéleti, hazafias és politikai, valamint szerelmi költészet egyidejű fellendülése mellett, külön és magasabb
esztétikai értéket képvisel azoknak a nagy, többnyire szintén politikai fogantatású
gondolati verseknek a sora, melyek az emberlét végső kérdéseivel foglalkoznak,
A Guttenberg-albumba
írt epigrammától kezdve a Gondolatokon, Az embereken s az
Előszón át A vén cigányig. Ennek az egymásnak felelő vonulatnak a válaszai az
emberlét korabeli válsága által felvetett kérdésekre attól is függenek, e válság menynyire akut. így az adott válaszok hol utópikusán pozitívak (az első és utolsó versben), hol mérsékelt bizakodást fejeznek ki (Gondolatok), hol végletes reménytelenséget (Galícia és Világos után). De a válaszok minőségétől függetlenül megfigyelhető
bennük az emberképet befolyásoló néhány konstans elem végighúzódása.
Az egyik a társadalmi-politikai fogantatás, az alapvető osztályok között húzódó
szakadék emberséget torzító jelenségének rendkívüli érzelmi nyomatékkal történő
tudomásulvétele. Ez a Gutenberg-versben még a Majd ha . . . kezdetű sorok utópiájának reményével jelentkezik:
Majd ha baromból s ördögből a népzsaroló dús
S a nyomorú pórnép emberiségre
javul;..
de a Gondolatok drámai vívódássorozatában már nem a reményre, hanem a tényekre
helyeződik a főhangsúly:
4*

51

f

Ment-e
A könyvek által a világ elébb?
Ment, hogy minél dicsőbbek népei,
Salakjok annál borzasztóbb
legyen,
S a rongyos ember bőszült kebele,
Dögvészt sohajtson a hír nemzetére
...
s a szociálisan kettészakadt emberiség torzulásai a válság legmélyebb pillanataiban
az örök emberi természet, a káini bélyeg rovására íródnak. (A rokon jelenségeket
lásd Petőfi idézett versétől Nagy László nyilatkozatáig. Tiszatáj, 1975/7. 10.)
A másik elem, ami Vörösmarty világérzését leginkább közelíti a felvilágosodás
századának reprezentatív gondolkodóiéhoz, az előbbiből is fakad, s azzal szorosan
összefügg: az erőszak gyűlölete s a béke himnikus dicsérete. Az alkotó munka, a
„szent béke korá"-nak (Guttenberg) legszebb apoteózisa a Liszt Ferenchez írt óda
6. versszaka, s az Előszó első része. A béke hiánya, az emberi természet nem alkotó,
hanem romboló, pusztító elemének felülkerekedése az oka Vörösmarty legzordabb
emberlátomásainak, Az embereknek, is.
Az erőszakot, az emberi értékek erőszakos elpusztítását Vörösmarty humanizmusa azért is elítéli, mert hisz az individuum értéklehetőségeiben, az egyetlen élet
lehetőségeivel való gazdálkodás kötelességében. Nem henyélhetjük el az „isten napját", küzdenünk kell „És tápot adni lelki vágyainknak", fölfelé törnünk, s „küzdeni /
Erőnk szerint a legnemesbekért." De az emberi individuumot elpusztító erőszak ezeket a lehetőségeket is egyszer s mindenkorra megsemmisíti.
Petőfi még válsága legmélyebb kifejezésében, a Világosságot!-ban
is élesen antiindividualista. Vörösmartynál az emberi személyiség tisztelete nemcsak felvilágosult
és liberális individualizmus: az emberléttel adott természetjog értelmezésének felvilágosult hitét a régi vallásos világ- és emberkép maradványai is színezik. Az ember ontológiai helyzetét a lét láncolatáról szóló hierarchikus világmagyarázat az
anyagi és szellemi létformák között álló, azokat harmonikusan összekapcsoló létfokon állapította meg; ezzel szemben a középkori kereszténység a diszharmóniát
hangsúlyozta, s Vörösmartynál is úgy vagyunk a „föld s az ég fia", hogy e két elem
állandó összeütközésben van, s állati természetünk vezet el ú j r a és ú j r a a káini
ősbűnhöz.
Gondolati költészetének ezek az alapelemei vissza-visszatérő motívumok rendszerében is kifejeződnek. Ezért érdemes volna egyszer e motívumrendszert összefüggően
is megvizsgálni.
*

A költeményről helyesen állapítja meg Tóth Dezső, hogy. a gondolati lírának egy
olyan „ . . . különös, vörösmartyas neme, amelyből a tulajdonképpeni reflexió, a tárgytól,
élménytől való valamelyes távolság teljességgel hiányzik. Itt minden történeti retrospekció: látomás, minden ítélet: felkiáltás. A vers csak bizonyos széttekintéssel,
absztrakcióval, tűnődő, latolgató magatartással megközelíthető tárgyának mintegy
ellenére mégis merő líra; a tárgy kizárólagosan mint élmény jelenik meg, az emberi
történelem és sors mint lelkiállapot vetítődnek ki: a költő teljes lírai erővel átélt
és kifejezett személyes problémáivá váltak." (Tóth Dezső: Vörösmarty. Bp. 1974. 404.)
Ahogy A vén cigány esetében is, itt is a szörnyű történelmi élmény felkorbácsolta szenvedély diktálja a vers gondolatiságát is. Ez stílusán is lemérhető: súlyos
gondolatokat görgető mondatai szentenciózus tömörségű részmegállapításokból szerveződnek, de a gondolati jelleget általában kísérő, következtető és magyarázó partikulák nélkül. Ebből is fakad, hogy a gondolatok közötti kapcsolatot, az asszociáció
folyamatosságát is csak a szenvedély hőfoka teremti meg, még az egyes versszakokon belül is. A versszakok mindegyike pedig — miként római számokkal való elkülönítésük is jelzi — többé-kevésbé önálló tömb, lezártságát csak fokozza a refrént
előkészítő, gondolatilag összegező utolsó előtti sor, majd maga a refrén. (Funkcióját,
52»

s az egész költeményt igen szépen értelmezi Orosz László általam is többször hasznosított tanulmánya, a Miért szép? A magyar líra Csokonaitól Petőfiig című kötet,
Bp. 1975. 322—336. lapjain.)
De miként szentenciózusan lezár, azonként össze is tart a refrén: a pesszimizmusra hajló hangoltságba belerobbanó kétségbeejtő élmény erejét önti el az egész
költeményen.
Az első strófa felütése minden profán dalba belefojtja a szót, hogy prófétaiváteszi hangnemben a világ lényegének adjon kifejezést:
I.
Hallgassatok, ne szóljon á dal,
Most a világ beszél,
S megfagynak forró szárnyaikkal
A zápor és a szél,
Könyzápor, mellyet bánat hajt,
Szél, mellyet emberszív
sóhajt.
Hiába minden: szellem, bűn, erény;
Nincsen
remény!
Az emberi szenvedéseknek szinte kozmikus méretű kifejezéséhez hozzásegítő kétlépcsős hasonlat: a természeti képen át kibontott könny zápor és sóhaj vihar is megdermed a végső tanulság hallatára, mely az emberi moralitás kategóriáival megközelíthetetlennek tartja a világot és az életet, akárcsak Kölcsey Vanitatum
vanitasa.
Vegyük jsofraVi 7. sorban kifejezett lényeg és tanulság elemeit.
A [ s z e l l e m S a z ember alkotó-teremtő munkájának szellemi oldala Vörösmarty
verseiben. A gondolatokban
a „szellemharcok tiszta sugaránál" akarja kivívni a
nemzetetTríSly süllyedéséből. Az Előszó utópikus reformkor-idézésében: „Küzdött a
kéz, a szellem működött / Lángolt a gondos ész, a szív remélt. .." Itt viszont az
alkotó emberi szellem is hiábavaló. A legmegdöbbentőbb azonban a három pörölycsapásként ható szóból álló felsorolás középső tagja, ez jelzi a kétségbeesés legmélyebb szakadékát; mert még a bűn is értelmetlen. S a felsorolás két pozitív eleme
(szellem, erény) közé csak úgy — látszatra — hanyagul odavetett morálisan negatív
elem fokozza pozitív és negatív erkölcsi kategóriák nivellálódását — értelmetlenségükben. A 2 mondatból, 10 tagmondatból álló strófa lüktető szenvedélyű érzelemmenete paradox módon kegyetlen gondolatiságot is hordozó, végletesen nominális
stílusban fejeződik ki, 13 főneve a strófa 33 szavának csaknem 40%-a.
Az előrebocsátott „rettentő tanulság", mely a Gondolatok könyvtárának könyveire
felírt mementónál is borzalmasabb, s az ezután leírásra kerülő földi pokol méltó jelmondataként jobban emlékeztet Dante Infernójának jelmondatára: „Ki itt belépsz,
hagyj fel minden reménnyel...", eleve lehetetlenné teszi a vers olyanfajta szerkezeti felépítését, mely fokozatokon át bontakozva a végére fokozódik tartalmi és hangulati crescendóvá. Itt, az elején, belép az egész zenekar, fokozhatatlan hangulati és
nyelvi-retorikai pátosszal megfogalmazódik Kölcsey verse Bölcs Salamonénak igazsága: „minden hiábavaló".
A megfordított, gondolatmenetű, a konklúziót előrebocsátó, s premisszáit csak
később tárgyaló szillogizmusra emlékeztető szerkezetnek két következménye van.
Az egyik az, amire a tragikus végkifejletet előre hozó epikai művek divatjának elemzésekor figyelt fel a kritika: a végzetes kimenetel ismerete a hozzá vezető, de később
lepergetett utat is tragikusabb megvilágításba helyezi. A másik: a kezdetén megütött maximális pátoszt nemcsak fokozni, de tartani sem lehet, ezért szükségszerűen
kell művészi ökonómiával más esztétikai hangnemekbe átcsapni. Ráadásul a romantika, a realizmus stíluskiegyenlítő és egyneműsítő tendenciájával szemben, kifejezetten elősegíti az egymásnak szélsőségesen ellentmondó hangnemek váltogatását. Ez
53»

történik meg mindjárt a következő két versszakban, melyek az eddigi történelmi
múlt tanulságait foglalják össze:
II.
Hallátok a mesét: a népnek
Atyái
voltanak,
S a mint atyáik
vétkezének,
ök úgy hullottanak:
A megmaradt nép fölsüvölt:
Törvényt! s a törvény újra ölt.
Bukott a jó, tombolt a gaz merény:
Nincsen
remény!
III.
És jöttek a dicsők, hatalmas
Bábok törvény felett.
Volt munka: pusztított a vas!
S az ember
kérkedett.
S midőn dicsői vesztenek,
Bújában egymást marta meg.
S a hír? villám az ínség éjjelén:
Nincsen
remény!
Szakirodalmunk e résszel kapcsolatban két mozzanatot hangsúlyoz: a felsorolt
uralmi formák a történelmi közelmúlt (a francia forradalmak előtti és utáni időszakok) tanulságait általánosítják, Tóth Dezső szerint a mitológiai történelemszemléletbe ágyazottan, Orosz László szerint az egész világtörténet teljes foglalataként felfogott három uralmi rendszer (az „atyák", a „törvény" és a „dicsők") váltakozásában.
Azt hiszem, mindkettő igaz. A közelmúlt, még a napóleoni korszak ismérvei is félreismerhetetlenek („dicsők . . . pusztított a vas / S az ember kérkedett." — a gloire, a
hír nemzete, lásd a Gondolatokban), de ha egy nagyon is aktuális történelmi tapasztalatot Vörösmarty az egész emberi nem históriájára jellemzővé akar kivetíteni,
mindig is a zsidó—keresztény és a görög mitológia motívumaiba burkoltan jeleníti
meg; kora olvasói számára egyetemesen érthető jelképekbe, melyek a mítosz, a
mese szavával közvetítenek örök, még a történelem előtti időkre is jellemző emberi
élet- és magatartásformákat.
A vétkes atyák önkényét a törvény erőszakja váltja fel, a jó itt is elbukik, tombol a gaz merény. A törvényen tapodó dicsők alatt (szarkasztikus elismeréssel) volt
munka: pusztított a vas, volt ok a kérkedésre. De az Orosz László által felsorolt
három uralmi forma mellett egy negyedik^ a Vörösmartyt kora jelenében és félmúltjában annyira aggasztó anarchiái is feltűnik. („Midőn dicsői vesztenek, B ú j á ban egymást marta meg"). S a dicsők korát mozgató morális minőség, a hír (dicsőség, gloire), mely annyiszor foglalkoztatja fonák oldalával Vörösmartyt, kölcseys
tömörséggel jellemződik: „ . . . v i l l á m az ínség é j j e l é n . . . " A kézirat áthúzott sorváltozata szerint: „Az ínség arcán csalfa fény . . . "
A hangnem átalakulását érzékeli szakirodalmunk: Tóth Dezső személyes indulatú
keserű gúnyt, Orosz László fájdalmas iróniát hall a strófakezdő: „Hallátok a mesét"ben, a történelmi képekben. Szerintem e részen belül is többszörösen megtörténik a
hangnem modulációja a szarkazmustól a fájdalmas iróniáig, a legkülönbözőbb nyelvistilisztikai eszközökkel, kezdve az igealakok idejétől a szórenden keresztül a verstani anomáliáig (a III. strófa 3. sora az elvárással ellentétben nem 9 szótagos, csak 8,
s a „pusztított a vas!" teljes jambusi hetyke felcsattanásához vezet, lásd Orosz L.).
Mert nem vitás, hogy a történelmi körkép első igéi régmúlt idejükkel a mitológiai
ködbe vesző események ódonságát is kifejezik (Hallátok, voltanak, vétkezének, hullottanak), de az eredetileg patetikus stilisztikumú igealakoknak épp úgy nagy szere54»

pük van a hangnem szatirikusba játszatásában, mint Petőfi idézett versében. S az
első kézirati változatokban szinte néhány soronként, monoton következetességgel
visszatérő, szerencsére kihúzott sorok: „ . . . évezredek érc nyelve szól / Az törvény
vér m u n k á i r ó l . . . " , „Évezredek vas nyelve szól ,/ A népdicsők munkáiról...", „S évezredek vas nyelve szól / A népek osztozásiról...", „Évezredek vas v. érc nyelve
szól / Az embernép csatáiról...", azt mutatják — az egész történelemre szóló általánosítás igényén kívül — hogy a költő eredetileg egy görcsösen patetikus, fenséges
hangnem végig fenntartásával küszködött. így az ódon igealakoknak nagy szerep
jutott az eredetileg patetikus hangnem ellenkezőjébe fordításában. Hogy a végletesen
általánosító tendencia mellett, mely meg akarja akadályozni, hogy az igeidők sugallatát készpénznek véve, az olvasó kényelmes eljárással a régmúlt, múlt és félmúlt
időszintjeit különböztethesse meg a történelmi képek egymásutánjában, ilyen ironikus felhangja is van az egész képsorozat végén újra felmerülő régmúlt igealaknak:
„S midőn dicsői vesztenek ...", az, azt hiszem, evidens.
A IV. strófával — a hangnem szarkasztikusságának tovább fokozásával — a
történelmi jelenkorhoz jutottunk el:
IV.
És hosszú béke van s az ember
Rémítő szapora,
Talán hogy a dögvésznek egyszer
Dicsőbb legyen tora:
Sóvár szemmel néz ég felé,
Mert hajh a föld! az nem övé,
Neki a föld még sírnak is kemény:
Nincsen remény!
Az előző strófákban jelzett uralmi formák (atyák, törvény, dicsők, illetve a
variáns pontosabb megjelölése szerint „népdicsők", esetleg az anarchia is), s a
hozzájuk rendelhető erkölcsi minőségek (közülük csak a dicsők korához kapcsolható
„hír" jelenik meg „dicsőség, gloire" értelemben) devalválódása nem érinti oly közvetlenül a költőt. De saját korának napjaiban az egész költészetében abszolút értékként ünnepelt béke is devalválódik, s a f a j folytatódása, a gyermekáldás is az ellenkezőjébe fordul egy-egy gúnyos szókapcsolattal: hosszú béke, az ember rémítő
szapora.
Az előző szókapcsolatnak egyébként speciálisan magyar íze van, különösen a
napóleoni háborúk óta. Az 1846 márciusában írott Vörösmarty-versben, A sors és a
magyar emberben a sorstól a magyar:
Kért hosszú békeséget
És csendes háborút
Olly félét, mint a permet,
Melly kár nélkül lefut.
Egy kis reszelt
alkotmányt,
És hű
jobbágyokat...
S ez a béke és szaporaság most csak az elkövetkező betegségnek és nyomornak
biztosít még nagyobb aratást. A strófa közepétől kezdve — mint Orosz László jól
érzékeli — a nyomorgó ember és a föld viszonyának vizsgálatával" ismét vált a
hangnem, együttérzésbe csap át az eddigi ironikus vagy szarkasztikus távolságtartás,
kívülről nézés. S az „ég és föld fia" motívumrendszere erősen társadalomkritikus
megvilágításba kerülve leleplezi a földtelen nép helyzetét, ég felé sóvárgását.
A strófakezdő kegyetlen szókapcsolatok mögé a tulajdonviszonyokra épülő igazságtalan társadalom képe rajzolódik fel magyarázatul.
55»

Ennek adja még pontosabb leírását az V. strófa első négy sora, mintegy átnyúlva
az előző versszak refrénjén, s folytatva gondolatmenetét (Orosz L.):
Mi dús a föld, s emberkezek
Dúsabbá teszik azt,
És mégis szerte dúl az ínség
S rút szolgaság
nyomaszt.

még

A történelmi tények azt mutatják, hogy az elmaradott társadalmi állapotok csak
a végtelenségig fokozták a több éven át rossz termés okozta éhínséget és szenvedést,
a galíciai felkelés kirobbanásában is része volt a nyomor miatti elkeseredésnek.
A föld maga dús, az emberkezek szorgalmasak, mégis ínség s rút szolgaság: a kiáltó
ellentmondás, a kulcsszavak hangzati összezengése (dús, dúsabbá, ínség dúl, r ú t szolgaság), a rút jelzőben kifejeződő személyes elítélő magatartás teszi oly erőssé e
sorokat.
Szokásunk volt e költemény történelmi-társadalmi körképének anyagát egy
végleg, letűnt kor jogos bírálataként felfogni. Sajnos, a föld lakosságának több mint
fele számára, a harmadik világ milliárdjai számára („hála" a népességrobbanásnak,
az óriási területeket sújtó aszálynak s következményének, a tömeges éhínségnek)
véresen aktuális jelentése van. S mivel a vers keletkezése óta eltelt több mint egy
évszázadnyi idő alatt a II—III. versszakban leírt uralmi formák reaktiválódására is
számtalan kísérlet történt (többnyire bukásukkal), ezért az egyetemes felelősséget
érző ember számára a vers nem az emberiség emlékezetét őrzi, hanem embermilliárdokra érvényes szomorú tapasztalatot.
S ha ez igaz, az V. strófa második felének kérdései is aktuális zaklatottság
hordozói:
így kell-e lenni? vagy ha nem,
Mért olly idős e gyötrelem?
Mi a kevés? erő vagy az erény?
Nincsen
remény!
Ezért, bár válasz nem érkezik, nem érkezhet rájuk, egyáltalán nem tűnnek szónoki,
retorikus kérdésnek, s a szövegrész semmivel sem lesz szónokibb, mint az előző
strófák sorozatos És kötőszóval kezdése. így az egyébként Vörösmarty lírájának retorikusságához viszonyítottan az egész költeményben erősen visszaszorult retorika
alkalmazásában nem tudok olyan hullámzást felfedezni, mint Orosz László.
Az V. strófának az előző versszak társadalombírálatát részletező, pontos értelmezései, valamint zaklatott és zaklató kérdései — bór az eredeti kéziratból hiányoztak — az ide-oda hullámzó érzelemmenet és hangvétel egy szakaszának, a nyomorgó
tömegekkel együttérzésnek logikus folytatói és befejezői. S a 7. sor kérdése ugyanarra a szóra fut ki, amely egyszer volt m á r rímhívója a refrén remény szavának, az
erényre. Az viszont az I. strófában a szörnyű világlényeget közvetítette. Vajon ezt
akarná visszavonni a költő e kérdőjeles mondattal? Elfelejtkezett volna a tanulságról? Hogy mennyire nem, azt az azonnal rácsapó refrén fejezi ki, a felcsillanó
reménylehetőségbe azonnal beléfojtva a szót. Hiszen a kérdés elemeit megvizsgálva,
az eddigiekben is láttuk, hogy erő van bőségesen — a felsők és alsók erőszakjának
formájában —, s az erény, a morális kategória egy f a j á t is láthattuk, a harci virtus,
s jutalma, a hír változatában. Mindez azonban „nem az igazi", nem az, ami a
szenvedéseket megszüntethetné, sőt inkább fokozza azokat.
Ha késleltetve is, s elvontabb útra terelve, mégiscsak elérkeztünk a VI. strófában
ahhoz a történelmi eseményhez, amely az egész költői állásfoglalást kiváltotta. A kéziratban mindez korábban is kikívánkozott a költőből, előbb a II. strófa variánsai
között olvashatjuk: „Mért van szövetség köztted / Ész és rosz a k a r a t . . . " , illetve
„Gonosz szövetség van közötted / Ész és rosz akarat / És milliók butasága szenved /
56»

Véres páczád a l a t t . . . " , majd a IV. versszak sorvariánsaiként: „Mért van szövetség
köztted / Ész és rosz akarat / A butaságot kényszeríted / Hogy készítsen hadat...""
Itt, végleges alakjában így hangzik:
VI.
Istentelen frigy van közötted,
Ész és rosz akarat!
A butaság dühét
növeszted,
Hogy lázítson hadat.
S állat vagy ördög, düh vagy ész,
Bár mellyik győz, az ember vész:
Ez őrült sár, ez istenarcú lény!
Nincsen remény!
Ebben a részben vége a gúnyos-ironikus távolságtartásnak (mellyel a fent világátkísérte) s a részvétnek (mellyel a lentiekét): visszatér a morális felháborodás pátosza,,
jelezvén, hogy a II—V. strófa történelmi-társadalmi kitérője után megérkeztünk a
költemény elején patetikusan kimondott ítélet fő okához. A galíciai események tükrében az ember fönt és lent egyaránt szörnyeteg, melytől csak elborzadni lehet. H a
a gonosztett kezdeményezőjeként nagyobb súllyal is ítélődik meg a fent, a hatalom
világa, ahol az ész a rosszakarattal lépett istentelen szövetségre, ha ez is növeszti a
lent butaságának dühét, hogy lázítson hadat: egyre megy. A következmény, az ember
pusztulása felől nézve az 5. sor jelzős szerkezetbe kívánkozó fogalompárjai (állati
düh, ördögi ész) kettős, választó kötőszóval összekapcsolt főnévpárrá széttépve teljesen egyenértékűvé válnak, hogy azután, az eddigiek tanulsága alapján, gondolati
költészetében soha nem látott élességgel és keserűséggel fogalmazza meg az emberi
lény végletes diszharmóniáját, az össze nem illő elemek legszélsőségesebb pólusainak
szembeállításával: „Ez őrült sár, ez istenarcú lény!"
Ezért nincsen remény, ezért az ítélet: mindennek maga a diszharmonikus emberi természet az oka. Ezzel gyakorlatilag mindent kimondott, újra elérkeztünk egy
tartalmilag és hangulatilag egyaránt fokozhatatlan részhez, az első kéziratban nem.
is folytatódott a költemény. Azután mégis megszületett az ítélet parafrázisa az.
utolsó strófában:
VII.
Az ember fáj a földnek; olly sok
Harc-s békeév után
A testvérgyűlölési
átok
Virágzik
homlokán;
S midőn azt hinnők, hogy tanúi,
Nagyobb ,bűnt forral álnokúl.
Az emberfaj
sárkányfog-vetemény:
Nincsen remény! nincsen remény!
A strófakezdő kép egy, már a IV—V. strófában felvett motívumot köt el végképp,,
s fordít ellenkezőjébe. A föld szónak szemantikailag több jelentése is van nyelvünkben; a vers csaknem végigzongorázik rajtuk. De itt a föld nem „ápol s eltakar",
nem védő, óvó, tápláló összefüggésében jelentkezik. Először mint földbirtok, s a.
nyomorgó tömegek számára ez is a hiányával; aztán mint sír, mely nem eltakar,
hanem' még holtukban is nyomja őket (mert kemény). Majd mint dús föld, mely
elnyeli munkaerejüket, de viszonzásul alig nyújt valamit. Ezekben az összefüggésekben a föld fogalommal a társadalmi rend elítélése, s a dolgozókkal való együttérzés
kapcsolódott össze. Az előző, VI. strófa tanulságai nyomán most a föld válik szenvedő alannyá, mert hordoznia kell az ember nevű szörnyeteget.
57»

Újabb ijesztő nivellálás: mindegy, harc vagy béke évei, az ember káini átka nem
változott. Ez az a motívum, mely Petőfit is versre bírta,' s Vörösmartyt még A vén
•cigány sorában is hallucinációra készteti: „Mintha ú j r a hallanók a p u s z t á n . . . (a)
Gyilkos testvér botja z u h a n á s á t . . . " Káinnak az Úrtól történt megbélyegzésére (Mózes, I. 4. 15.) utal a 3—4. sor csodálatos képe. De a káini átoknak olyan mozzanata
is van, mely a földhöz való viszony képi és hangulati sorát is értelmezi, visszafelé
ható érvénnyel: „Mikor a földet míveled, ne adja az többé néked az ő termő erejét,
bujdosó és vándorló légy a földön." (Mózes, I. 4. 12.)
A következő mozzanat félelmetes tanulsága: az ember csak azért tanul, arra
használja a tudományt, hogy még tökéletesebb bűnt forraljon, még sikeresebben
pusztítsa embertársait, haladás .és tudomány ellentmondásos szerepét fogalmazza
meg prófétai tömörséggel. Ez a mozzanat egyébként az egész vers gondolatmenetével,
az érzések és hangnemek ide-oda csapongásával nagyon összhangban, ellenkezésbe
jut az I. 7. sorral. Ott ugyanis a bűnt is hiábavalónak ítélte; az az érzelmi nyomaték
viszont, mellyel a bűnre itt ráborítja gyűlöletét, az értéknihilizmusból következő
minden érzelmi közömbösségnek ellentmond.
Ugyanezzel a végletes érzelmi állásfoglalással jut el az utolsó konklúziós sorhoz.
-Ahogy A vén cigány emberi szenvedéseket mitológiai távlatba állító versszaka is a
zsidó mítoszból a görögbe csúsztatja át a felsorolást, Prométheusz figuráját idézve
.meg, most is a görög mitológiával fejezi be az emberi természetről kimondott ítéletét egyetemesítő strófáját: az ember Kadmosz sárkányfog-veteménye, mely a földből kikelése pillanatától teljes fegyverzetben, csillapíthatatlan agresszív ösztöntől
hajtva tör egymás pusztítására.
Ezután a végső szimbolikus konklúzió után, ugyanazzal az érzelmi nyomatékkal,
kétszer ismétli el a refrént, elvezetve a vers második verstani anomáliájához: a
9/6/9/6/8/8/10/4 szótagos sorokból álló strófák utolsóját 8 szótagos sorral zárja. De
ahogy az utolsó, az emberi természet többszörös parafrázisát nyújtó versszak érzelmi
nyomatéka .ellene mond az értéknihilizmusnak, ez a megismételt, és így kétszeres
nyomatékot nyerő refrén méginkább ugyanezt sugallja.
*

Ennek ellenére sem látok a költeményben semmi mozgósító szándékot, csak a
gonosz, az ismét felszínre került káini természet megdöbbentő erejű elítélését. Nincs
szüksége a versnek igazolásra: Kölcsey Vanitatum vanitasával
együtt az teszi a
:magyar gondolati líra egyik legnagyobb esztétikai értékű művévé, hogy kiélezett
helyzetben vívódó lélek egyik teljesen — és jogosan — kétségbeesett hangulati pillanatát a legnagyobb és homogén művészi erővel jelenítette meg. A mérlegelés, a
hangulatnak ellentmondó történelmi és társadalmi tapasztalatok tekintetbe vétele,
ami a Gondolatokban megtörtént, itt csak gyöngítette volna a hatást. Ez is azok közé
a szükséges remekművek közé tartozik, melyeknek a funkciója a „rettenet kimondása" és az önmagunkra döbbentés útján elért katarzis.

:58

DCemétuj. S-iigmerid

TÓTH

halálának

100.

énfmduláfán

GYULA

Kemény Zsigmond reformeszméi 1843-ban
1875. DECEMBER 22-RE EMLÉKEZVE
„Falubelije volnék, de csak most ismerkedem vele" — vallotta meg 1964-ben írt
tanulmányában Sütő András (özvegy és leánya bevezetője, 1972),'és azóta megjelent
műveiből láthatóan az ismerkedésből szenvedélyes vállalás, kimondott vagy elhallgatott nyugtalanság lett, sőt vízió, mint a Péntek asszony kastélyában című tűnődésben (1970). Kemény Zsigmond pusztakamarási sírja mellett csak Sütő Andrással
együtt érezve, vívódva lehet elgondolni, hogy ott Kemény „ . . . az egyetlen, akitől
nem elvenni, hanem átvenni kellett valamit. A terhes mivoltában is kovásztermészetű örökségét. A könyveit ugyan itt senki sem olvasta, de tébolyba hulló szenvedéseinek, nemzetféltő gondjának legendája máig is föl-föllobban a sírja környékén.
Konok sírköve fektében is mondja a tanulságot a másnak világító s önmagát elemésztő fáklyáról" (Anyám könnyű álmot ígér, 1970).
De nem lehet Kemény Zsigmondról szólni és írni immár Illés Endre legújabb
krétarajza nélkül sem (A borús, 1975), amelyben szinte mindent elmond kedves
írójáról. Hogy „ . . . m i n d e n é t a tollra tette f e l . . . Ügy érezte, csak egyetlen út van:
olyan hevesen élni, hogy megálmodhassúk a m ú l t a t . . . Életét tette fel mindarra,
ami itthoni ügy, de soha nem szűnő mohósággal kívánta Európát l á t n i . . . Sötét tűz
égett b e n n e . . . Mindent magába szítt, amit élnie a d a t o t t . . . A magyar regényben ő a
legmerészebb kísérlet..." És Illés Endre, aki Gyulai Pál után legtöbbet tett a
Kemény-művek kiadásáért, felidézi e rajzában az írónak barátaitól, az élettől búcsúzó sóhaját: Hatottunk, megtettük kötelességünket s most elmehetünk.
Jóllehet csak Sütő Andrást és Illés Endrét idéztük meg a 100 évvel ezelőtt
elhunyt Keményről szólván, arra is emlékeztetünk, hogy az elmúlt évtizedekben
tovább gazdagodott a Kemény-irodalom, még egy értékes monográfia is született.
A Kemény-életmű számos titkát persze a kutatók eddig még nem fejtették meg, de
árnyaltabb, gazdagabb lett tudásuk, tovább vizsgálják eszméit, irodalmi, politikai
szerepét. Az alábbiakban egyik, alig ismert művét mutatjuk be, méltónak találván
ezt az alkalomhoz is. Mivel a mű szövege csak később lesz olvasható, helyesnek
láttuk a részletesebb tartalmi ismertetést és a műről kialakult felfogások, ítéletek
jellemzését is.
A feudalizmussal és a Habsburg-uralommal 1841—1843 között vívott küzdelemben nagy szerepük volt az ellenzék eszméit megfogalmazó és terjesztő röpiratoknak.
A felvilágosodás és a 18—19. századi liberalizmus gondolkodóinak filozófiai, államelmélet, jogi, históriai koncepcióját alkalmazták e röpiratszerzők a magyarországi
viszonyokra, de egyesek túl is léptek Montesquieu, Rotteck, Welcker, Tocqueville,
Mittermayer eszmevilágán, és érvelésükbe a keresztényszocializmust megalapító
Lamennais, a gazdasági romanticizmust kispolgári alapon képviselő Sismondi, sőt
az utópista szocialista Saint-Simon és Fourier nézetei is behatoltak. A röpiratírók
között találjuk 1843-ban Kemény Zsigmondot is, aki ekkor írja a Korteskedés és
ellenszereit, egyik sokat bírált nagy jelentőségű művét, amelynek genéziséről a következőket említjük.
A korteskedés elvadult módszerei 1843 tavaszán lettek úrrá azokon a megyei
gyűléseken, amelyeket követválasztások lebonyolítására és követutasítások kidolgozására tartottak, az 1843. május 14-re összehívott országgyűlés előtt. Forrongással
teli korszak volt a Pesti Hírlap megindulásától az országgyűlés megnyitásáig eltelt
59»

idő, a társadalom minden osztályában fokozódott az elégedetlenség. A parasztok
helyzetén az önkéntes örökváltság engedélyezése alig könnyített. A városi plebejus
rétegek nyugtalansága fokozódott. A polgárság az előző országgyűlésen elért gazdasági eredmények után politikai követeléseinek teljesülését várta. A birtokos' nemesség bomlása, tönkremenése felgyorsult. Az ellenzéki politikusok legfőbb feladataikat abban látták, hogy a feudális-abszolutista állam helyett polgári államot hozzanak létre. A reformtörekvések egyik alapvető kérdését, a nemesség megadóztatását
„ . . . ezen reform ellenzőinek üzelmei s az ezek által előidézett zendülések következtében 52 megye közül csak 19 fogadta el" — tájékoztatta Lukács Móric az
augsburgi Allgemeine Zeitung olvasóit, megemlítve egyes megyékben „ . . . a gyalázatos
hazugságokkal és hitegetésekkel fölizgatott kortescsőcselék hallatlan kihágásait."
Kemény 1843 júniusóig az Erdélyi Híradó szerkesztőségében dolgozott, s ennek a
lapnak a küldetésében járt Magyarországon, áprilisban Nagykárolyban, m a j d Bihar
megyében, s e helyeken is szemtől szembe találkozott a korteskedés túlzásaival,
durvaságaival. A mű megírásához — saját megjegyzése szerint — m á j u s 10-én
Nagyváradon kezdett, és folyamatosan dolgozott r a j t a ; a királyi előadások II. pontjáról, mint elhangzott szövegről beszél; a röpirat II. fejezete Wesselényi Miklós Nemzeti kórállapot című írásával vitatkozik, amely a Pesti Hírlapban 1843. június 15.
és július 16. között jelent meg. Kemény tehát a szövegen 1843 júliusában és augusztusában is dolgozott, majd egy kisebb betegség okozta megszakítás és visszavonulás
után 1843 november végén fejezte be munkáját. Az Erdélyi Híradó december 19-i
száma a legújabban megjelent irodalmi termékek között említette a
Korteskedést.
A nyomdai évszám szintén az 1843—1844-es év fordulójának megjelenési bizonytalanságát tükrözi, a címlapon az első füzet évszáma: Kolozsváratt 1843, a füzet végén
az 1844-es évszám szerepel, a második füzeten 1844. Pontos tehát Pais Dezső kronológiája, mely szerint
közzétett a négy füzetre tervezett Korteskedés-ből kettőt. Ezek
közül az első 1843 második felében, a másik pedig Kemény közbejött betegsége
miatt az év végén hagyta el a sajtót" (Pais Dezső: Kemény Zsigmond írói
működésének
kronológiája).
A keletkezésrend világosságához egyáltalán nem hasonlítható a mű
szerkezeti
képe. Kemény három részre (fejezetre) és négy füzetre tervezte röpiratát. Nem tudjuk, hogy miért csak két füzetet (s nem négyet) jelentetett meg, jóllehet ebben a
két füzetben benne van a tervezett három rész. A mű érzékelhetően nem befejezett,
hiszen röviddel az utolsó sorok előtt ígéri, hogy át fog térni javaslata egyes részeinek taglalására. Terve szerint az első rész a korteskedés veszélyeivel, a második
rész a korteskedés veszélyeinek a megszüntetésére vonatkozó javaslatokkal, a harmadik rész pedig — a korteskedés eltávolítására irányuló országgyűlési és megyei
teendők elemzésével — saját javaslataival foglalkoznék.
A világosan meghatározott cél a téma menet közbeni gazdagodásával rendkívüli
mértékben elhalványult, és a korteskedés szó szerinti bírálata helyett, illetve azzal
együtt egy szélesebb alapú társadalmi, alkotmányos reform elképzelését bontotta ki.
Még mindig a szerkezetnél maradva, a következőképpen vázolhatjuk fel a Korteskedés felépítését: Bevezetés; I. 1., (2. pont hiányzik), 3. (címe is van: A nyers erő
zsarnoksága és a bunkokrácia) a 3. pont tehát nyilvánvaló nyomdai hibából csak
2.; II. 1., 2. pont (itt van az első füzet vége); újabb bevezetés, majd egy szabályjavaslat a megyei választásokra; III. 1., 2., 3., 4., 5., 6. pont. Az egyszerűség kedvéért
tehát a Korteskedés I—III. fejezetből és 2—2—6 alfejezetből áll (és mindez két
füzetben). Itt mondjuk el, hogy a 3. és 4. füzetről 1844 októberében még határozott
tervként beszélt, de a Wesselényihez 1846-ban küldött egyik levelében csak azt
mondja, hogy a röpirat befejező részét megírta, de a sok félreértés miatt sohasem
adta ki.
A bevezetés — Montesquieu alapján — az államélet kialakulását, fejlődését
és szabályszerű működését a racionálisan szervezett intézményeknek és törvényeknek tulajdonítja, szemben azzal az irracionális, misztikus felfogással, amely a véletlen vak játékából eredezteti a társadalom életét. Határozottan vallja a realista tör60»

ténelmi látás szükségességét. Montesquieu „A. törvények szelleméről" írt művében
három kormányzati rendszert ír le, a monarchiát, a demokratikus köztársaságot és
a despotizmust. Mivel a polgári viszonyok között a legjobbnak vélt demokratikus
köztársaságot nem tartotta megvalósíthatónak, az alkotmányos monarchiában látta a
modern polgári állam eszményét. Kemény itt csak Montesquieu racionalizmusáról
beszél, de az említett mű alapján gondolnia kellett az alkotmányos monarchiára,
vagy még inkább feltételezhetjük, hogy a Montesquieuvel való indítás figyelmeztető
lehetett annak a Habsburg-hatalomnak, amely szintén ismerte, értette Montesquieut.
Kemény itt is megpendíti — igaz csak kérdés formájában —, hogy minden nép
bűneivel okozza szerencsétlenségeit, s ez az idealista vezérgondolat minduntalan
visszatér életművében. Ezután következik a — szűken vett, tárgy szerinti — kirohanás a korteskedés ellen, bár a szó etimologizálása, részletes megfejtése az első
fejezetbe is átnyúlik. Miután most is lehetnek sokan, akik már a szó eredetét nem
ismerik, mondjuk el, hogy a szó spanyol eredetű: az országgyűlési követek, képviselők választókat toborzó, szavazatokat gyűjtő megbízottja; a kortesek rendszerint
az elszegényedett nemesek soraiból kerültek ki, módszerük főleg etetés-itatás, megvesztegetés, hamisítás, tettlegesség volt. Gondolt-e a korteskedés ellen hadakozó
Keményre Ady Endre („Nagy magyar hite a Hitnek, / Eötvösé és Kemény Zsigmondé"), aki úgy gyűlölte a századvég Magyarországán ismét elburjánzó korteskedést? Kemény már a bevezetésben beleütközik a korábbi politikai küzdelmek legnagyobb kérdésébe: gyengíti-e a korteskedés a megyét, a municipális rendszert,
amely a nemzet legféltettebb kincse, az alkotmány, a szabadság védőbástyája, és
alapjaiban nem rendíthető meg. Ez az az aktuálpolitikai kérdés, amiben a megyéket erősíteni akaró Kossuth és harcostársai a legélesebben szembekerülnek Keménynyel. Keményből ugyanis minduntalan kibukik a feudális megye gyűlölete, de ő se
tud más szervezett erőt, alkotmányos erőt az elnyomó hatalommal szembeállítani.
A korteskedésre sújtó husángja a megyét is éri, ami röpiratának feloldhatatlan
ellentmondása. Mert ő is tudja, hogy nem jött még el a megyei rendszer gyökeres
átszervezésének az ideje, s egyébként is kerülni akarja a rázkódásokat. Sebésze szeretne lenni a korteskedés mételyének, de kése az egészséges szövetekbe is belevág.
A korteskedésben nagy társadalmi veszélyt lát, és példák sokaságával bizonyítja
lélekvásárló és erkölcstelen mivoltát. Első állítása kétségtelenül igaz, hiszen a polgári rend tanulmányozása, a Kemény előtt ismert példák is csak azt bizonyíthatták,
hogy a korrupció, a megvesztegetés az alkotmányos országok szervezeteinek kikerülhetetlen jellemzője. Kemény mindig feudális és polgári államok történelméből szerzett ismeretekből általánosít. Egyik példája a népfelség. A francia „túlzók" szerint
a népfelségnek valóban a népet kell jelentenie, mert a tömegnek az állami intézményeken kívül is lehet olyan ereje, amely törvényeket, jogokat és uralkodási formákat változtat meg. Ennek az elvnek a gyakorlatban csak „csendháborításos"
alkalmazása képzelhető el, tehát forradalommal valósítható meg. Kemény szerint a
népfelség a felvilágosult abszolutizmust jelentené, miszerint az uralkodó az állam
első szolgája, a fejedelem van a népért. Ravasz okfejtésnek tűnik ez a hangsúlyos
népfelség, különösen az „örökre" szóval megerősítve, mikor mindenki ismerte e
korban a lefejezett angol és francia uralkodók „örökre" kötött egyezményét, mit a
bakó vágott ketté. S az uralkodóháznak szólhat az a figyelmeztetés, hogy ha a népfelséget nem így értelmezi, a tömeg bőszültségében jogosan rázhatná nyakukra az
alkotmány oszlopsorát. A népfelség elvének ez a felfogása és a 19. századi felvilágosult királyokra való utalás is a tanulmány progresszív, bár nem eléggé korszerű
fejtegetése. Háladóbb lenne a „semmit rólunk rajtunk kívül" elv alkalmazásának
megvalósítása is, ami jelentené az uralkodó osztályok intézményeiben a törvényhozó
és végrehajtó hatalom különválasztását, valamint a „nagy tömeg" bevonását különféle áttételeken keresztül a közjogi intézmények körébe. Kemény jól látja, hogy ezt
addig sehol nem valósították meg, ez csak fikció. A közvetlen politikai képviselet
gyengeségeit Kemény szerint már a kiválasztási elvek felszínre hozzák: a születési
előjogok, a vagyoni alapon történő sorolás; a földbirtokos, az iparos és az értelmi 61»

ség egyenlő képviselete sem hoz megoldást. "Vegyíteni kell ezeket az elveket, a
törvényhozás hatalmával megalapozva mindent; a képviselők ne élethossziglanra és
csak emberi érdemek alapján választassanak meg, a végrehajtás pedig — önállóerőként — a törvényhozást ellentmondásaival kényszerítse a harmóniára. Az erkölcsi
érzés, a tág körű világnézet lehet alapja a korrupció távolmaradásának, jut el a
gondolat magvához Kemény, ami az állam lényegéről és funkciójáról vallott idealista
felfogásának természetesen megfelel.
A korrupció, a lélekvásárlás megállítására számos eszközt tart lehetségesnek,
mint például a fizetett hivatalok és a választott tisztségek mindenkori különválasztását, de vallja, hogy megvesztegetésellenes rendeletekkel nem lehet megoldani a
problémát, mert a megvesztegetés az alkotmányos országok szervezetének kikerülhetetlen következménye. Európai példákból sem lehet mást levonni, s igen súlyos
bűnöket lát az egyes országok uralkodó osztályainál, főként a gazdagok és hatalmasok önösségéből eredően, vagy Franciaországban a pénzarisztokrácia befolyása miatt,
Angliában a földművelést űző osztály a megvesztegetés tűzhelye, s szerinte hazánkban is a falu és a mezőváros a legkétesebb hely, hol lakójának csak h á r o m ősi
szilvafája van, és semmi becsületes (a nemesség szótárában lealacsonyító) m u n k á t
nem végez. Ehelyütt is rá kell mutatnunk arra, hogy Kemény fejtegetéseiben, szóhasználatában a tömeg itt nem a kizsákmányolt, leigázott osztályokat jelenti, sőt a
korteskedéssel összefüggésben mindig az elszegényedett kisnemességről beszél, amely
szavazati joga birtokában vesz részt a politikai intézményekben. Véleménye szerint
a választások körüli megvesztegetés nálunk botrányosabb, gyakrabban kerül r á alkalom, és az államszervezetre kártékonyabb befolyása van, mint Európa m á s országaiban. A legfélelmetesebbnek a durvaságot, a bunkokrácia uralmát tartja. Az A n d rássy Károly által kitalált szó — a bürokráciát mintául véve —. a bunkó, a husáng
uralmát jelenti, amiben különböző fokozatok lehetnek, de végül is nehéz határt
húzni egyes esetek közbűntényes jellege és a rend felforgatása között. Ezt a belső
rendet azért tartja feltétlenül megőrzendőnek, mert bizonyosnak hiszi az európai
fordulatot, a viharos napokat, „ . . . utunk meredek, s mélységek felett vonul el".
A polgárosodás ugyanis elkerülhetetlen, lassítani lehet, de megakadályozni nem,
mivel az emberek nem tudnak a régi módon élni. A győzelem eredményei a haladás
ügyeinek jutnak osztályrészül. „Kemény ebben az időben p á r j á t ritkította a polgárosodásért vívott harcban, nemhiába, méltatta barátságára majd Petőfi is" — í r j a
Barla Gyula (Kemény Zsigmond főbb eszméi 1849 előtt). A polgárosodás szükségességét hirdető Kemény állandóan a történelmi erőket mérlegeli, s ezért kell ismételten visszatérnie a tömeg szerepének boncolgatásához. Ebben a részben a műveltséggel nem rendelkező tömegnek a kormányrúdhoz való engedését, vagy a tanácskozóterembe való bebocsátását hibának tartaná, de itt még változatlanul a nemesi
nyers erőről, a bocskoros nemességről, tehát a kiváltságos osztályból származó alacsony műveltségű tömegről beszél. Elutasításuk egyik oka a félelem, mert a bocskoros-pergamenes nyers erő a pergamentelen tömeggel nagy mozgalmakat, egy
Jacqueriet- vagy egy Dózsa-féle históriát rögtönözhetne, véli Kemény. Itt villan tehát
fel az a gondolat, amelyre később részletesen visszatér: a jogtalanok beengedése a
jogok birtoklásába, mivel a nemesi szabadságjogokon kívüli érdekeknek is növekedő
befolyást kell engedni, „a kitiltott millióknak fölnyitni a jólét édenkapuit". Van egy
másik fontos megjegyzése is, ennek részletes taglalására, azonban e röpiratban n e m
kerít sort, a nemzet és a haladás összefüggéséről: „Kötelességünk előmozdítani a
liberalizmust, és nem hanyagolni el nemzetiségünket, noha e két hitre bizottság
érdekei olykor meghasonlanak, útjai keresztül vágják egymást, irányai különszakadnak. Kielégíteni az emberiséget és véreinket."
Kemény ideológiának, eszmei kétségeinek és progresszív gondolatainak m e g f e j tése során Sőtér István kulcsfontosságúnak t a r t j a a fenti mondatokat, és hangsúlyozza, hogy Kemény számára 1843-ban dilemmaként jelentkeznek a polgárosodás
és a nemzetiség igényei, mert Kemény attól tart, hogy a demokrácia elvei, a pol62»

gárosodás céljai nem valósíthatók meg hazánkban nemzeti érdekeink megsértése
nélkül. Célját (kielégíteni az emberiséget és véreinket) csak a forradalmi eszme és
cselekvés, Petőfi, Kossuth eszméje, cselekvése szolgálhatja, fűzi magyarázatul mindehhez Sőtér István, Keménynél pedig a kettős cél tüstént kérdésessé is válik, s átalakul „emberség-magyarság" dilemmájává. „Ezek a meghasonlások, ezek a »keresztülvágott utak« égő bélyeget hagynak Kemény eszméin." (Kemény Zsigmond
történelemszemlélete.
Nemzet és haladás.)
Az első fejezet utolsó része a megyei (municipalis) rendszer védelme és támadása is egyszerre. Itt mondja el, hogy az önkény korlátozására létrehozott organizmus, belső korlátai miatt, maga is azt teszi, ami ellen létesült; csak látszólag teszi
függővé magától a municípium ( a törvényhozást; a követ és kapott utasítása sokszor
kettősségben áll; a központi hatalom a nemzeti jólét kárára veszít hatékonyságából;
a municipalis rendszer katonailag alkalmatlan az erőkifejtésre, az ország egyébként
is nehezen védhető sík jellege miatt. Ilyen és hasonló ellenvetések alapján valljabe, hogy nem bálványozza a megyei rendszert, de erősen rokonszenvez vele, főleg
jövője miatt, mert a célszerű átalakulásra alkalmas. De félti ezt a szervezetet részben a kormány erőszakától, részben attól, hogy maga a nemzet veszti el bizodalmát
iránta.
A második fejezetből megtudhatjuk, hogy miután letehette a hírlapszerkesztésgondját, régi tervét válthatja valóra, „jókora halom vázlat és félig kész iratok között
ülve". Sőt megjelentek a királyi előadások is, s méltányolnia kell a kormány politikáját, mert nem nyúlt erősebb eszközökhöz a visszaélések megtorlására. A pozsonyi
országgyűlésen a királyi előadások második pontja a megyei kicsapongások megszüntetésére szólította fel a törvényhozást, s Kemény sajnálja, hogy e kérdés váltja ki a
legkisebb érdeklődést. Nyilvánvaló túlzással állítja, hogy az alkotmányos életre, az
anyagi fejlődésre, a haladás ügyére a legnagyobb hatással a megyei visszaélések megszüntetése lenne. Végül megemlíti, hogy eredeti vázlatát követi, azaz most rátér a
nevezetesebb javaslatok bírálatára. Már itt megjegyezhetjük, hogy a megvalósítás
során eltér a tervétől, mert nem nézetekkel vitatkozik, csak Wesselényi nézeteivel,
ennek bírálatára szenteli a második fejezet második pontját, tehát a fejezet egész,
hátralevő részét.
Kemény idézete szerint Wesselényi a visszaélések megszüntetésére két eszközt
ajánl: egy általános törvénycikket és egy feliratot. A törvénycikket túl általánosnak
tartja, a feliratot pedig annyira erélytelennek, hogy a végrehajtást semmi eszközzel
nem ruházza fel, csak nagy felelősséggel terheli. Mert a kormánynak két lehetősége
van a cselekvésre: a) a megyék hagyományos szervezetén át törekszik az országgyűlés által kivívott cél megvalósítására, b) más, erőszakos módszerhez folyamodik,
például királyi biztos .vagy katonaság kiküldetésével. Kemény ezt a második utat
aggályosnak („minden ^aggodalmat fölfegyverkeztető"-nek) tartja, hiszen az a központi befolyást erősítené. Hangsúlyozott véleménye szerint nem a megyéknek, hanem
az országgyűlésnek a feladata a visszaélések megszüntetése. A visszaélések puszta
megtorlása azonban nem elegendő, nyugtázza a lényegi felismerést Kemény, a kóranyag kiirtására szervezeti változást kell végrehajtani, a qualificatión, a minősítésen
kell gondolkodni, ami a nemesség választási és tanácskozási jogát biztosítja. Ezzel
azután meg is ragadta a lényegi kérdést, „mely a dolgok fennálló rendjének színét
lényegileg megváltoztatná". A dolgok fennálló rendje és ennek megváltoztatása —
a Korteskedés legfontosabb gondolatsorához vezeti el szerzőjét.
A harmadik fejezet a korteskedés megszüntetésének legfőbb ellenszereként széles
alapra helyezett alkotmányos reformtervet terjeszt elő. Kiindulópontja nem országos
szervekre kidolgozott választási-szervezeti modell, csak a megyegyűlésekre érvényes:
a tanácskozási és szavazati jogot vagyoni cenzushoz vagy iskolai végzettséghez köti.
„E rendszernek két ékköve van: a cenzus, melyet Európa minden alkotmányos álladalmai elfogadtak és az úgynevezett intelligencia osztályának vagyonkimutatás nélküli jogképessége, mely sehol elég figyelemre nem vétetik." Benne rejlik természetesen e mikromodellben az országos érvényű választási rendszer elképzelése is, de
63»

még inkább kibontakozik az általános érvényűség az e fejezetben kifejtett elvekből:
1. Az állam ügyeinek intézését a vagyoni helyzet és az intelligencia alapján ki T
választottakra kell bízni, elvetve az általános képviseleti rendszert, „az absztrakt
többség uralkodását", mivel az „általános közakarat bajnokainak elve" ellenkezik az
állam végcéljával, a közboldogsággal. 2. A közboldogságot az anyagi és erkölcsi haladásban és a szellemi tökéletesedésben, tehát a kultúra ú t j á n lehet megközelíteni.
3. Meg kell különböztetni a „fő szerinti közakarat uralkodására" törekvőket és „a
polgári társaság valóságos végcéljait" kifejező erőket, mert az első mögött a tömeg
rejlik, amelyik mindig retrográd, sőt ha a pauperizmus (szegénység) mozgatja, a
társadalmat fel is akarja forgatni, míg a másik, a polgári társaságot képviselő közvélemény, a műveltség hordozója. 4. Az absztrakt többség hívei elfelejtkeznek arról,
hogy a tömeg könnyen megvesztegethető, könnyen befolyásolható, s így a hazug közakaratot fogja megtestesíteni, rossz vezérek kezében eszköz lesz és nem tényező.
Kemény szerint „ . . . egy nemzet nem igazgattathatik másként jól, csak legfölvilágosultabb és legerényesebb polgárai által." 5. A számszerű többség hívei a visszaélések
megakadályozására kettős szavazatot javasolnak, s ezzel az eszközöket elveikkel
hozzák ellentmondásba; mert a választók nagy csoportját így politikailag semmivé
teszik, hasonlóan képviselőiket is, akik egyben monopóliumot kapnak a közügyek
intézésére. 6. Zsarnokkény vagy fejetlenség származik a helyhatósági rendszerrel
összekapcsolt kettős szavazati rendszerből. „Mi egyaránt rettegünk a fejetlenség
szörnyeitől és az alkotmány nélküli jólét csalóka kecsegtetéseitől." A szabadság és a
nemzetegység egyaránt veszélybe kerülne, mert a föderalizmus „ . . . egy gyönge hon T
ból 52 árnyhazát gyártana efemer élettel."
Joggal tehetjük fel itt a kérdést, hogy a liberalizmus eszméit ennyi történelmi
tapasztalattal, példával kifejtő Kemény miért nem talál jobb megoldást kora követelményeinek teljesítésére. A Kemény-naplót kiadó Benkő Samu, aki a
Korteskedésről az egyik legkitűnőbb tanulmányt írta, így vélekedik: „Ahhoz azonban, hogy
Kemény eltávoztathassa magától a liberális eszméket, vagy hátra, vagy előre, nagyot
kellene lépnie. Hátra nem lép, mert nagyon is tisztában van a konzervatív eszmék
és politika anakronizmusával, fejlődést tagadó történelmietlenségével. Előre viszont
csakis a szocialista eszmék irányába léphetne, de nem ismervén fel a dolgozó tömegek történelemformáló szerepét, rettegve a forradalom katarzisától, maga reteszeli
el a kivezető kaput." Mintha ebben a megfogalmazásban benne rejlene a nagy
dilemma: lehet-e várni egy alapvetően polgári liberális eszmerendszerű politikustól,
hogy eltávoztassa magától a liberális eszméket, vagy: lehetséges volt-e 1843—44-ben
Magyarországon vagy Erdélyben, hogy az adott társadalmi viszonyok közepette a
•szocialista eszmék irányába továbblépjen egy burzsoá vagy burzsoá demokrata politikus? Szerintünk ez nem volt lehetséges.
„A munkások mozgalmairól és az utópista elvekről kialakuló hazai álláspontok
között jelentős — tagadó — változat a reformkorban Kemény Zsigmond felfogása" —
írja alapvető tanulmányában Pándi Pál (Kemény Zsigmond a korai szocialista
elméletről. „Kísértetjárás" Magyarországon c. kötet). Műveiből, így a Korteskedésből
is
arra következtethetünk, hogy ismerte az utópista szocialisták írásait, eszméit, s írásaiban a munkásmozgalom elméleti-gyakorlati kérdéseinek a sokasága tűnik fel:
munkabér, munkafölosztás (munkamegosztás), gyártulajdonos, osztályzat (osztály),
kamatló tőke, demonstráció (sztrájk), munkások egylete stb. A tömegektől való félelem és az utópista szocializmus elvetése gondolatrendszerének azonban lényeges
eleme volt. A tömeg politikai szerepének elutasítása, az általános választójog elvetése a magántulajdon védelmében, á pauperizmus veszélyeire való figyelmeztetés
hasonlóan sarkpontjai nézeteinek, s tévedéseit nem menti az angol gyári munkások
szinte szánakozó rajza sem.
A Korteskedés több keserűséget, mint örömet hozott szerzőjének. Az első füzetet
a konzervatívok dicsérték, a megyei mindenhatóság támadóját látták benne. A m á sodik füzet jelentőségét az erdélyi ellenzék egyik vezetője az államélet boncolgatá.64

sában látta. A hazai ellenzék erősen támadta, Wesselényi is jól megszidta érte.
Széchenyi rokonszenvét azonban elnyerte, és az Akadémiáét, amely 1843. október
7-én elsősorban e röpiratért választotta meg levelező tagjának, és 1844-ben is akadémiai nagyjutalomra ajánlotta.
A Korteskedésnek
utólag ezt a címet adhatnánk: Forradalom előtt. Mert bár jó
néhány év választja el a művet a nagy társadalmi változástól, megtalálható benne
Kemény eszmerendszerének valamennyi fő eleme: a polgárosodás szükségességének
és elkerülhetetlenségének a vallása; halványabban a polgárosodás és a nemzeti érdekek vélt összeütközésének a veszélyei; az elnyomott tömegek színrelépéséből következő forradalmi mozgalmak feltételezése. Kisebb súllyal a Habsburg-hatalomhoz
való viszonyunknak a mérlegelése is szóba kerül a röpiratban, s e fő kérdések
együttesen Keményből rossz közérzetet, szorongást, katasztrófavárást váltanak ki,
„Kemény közérzete a vágtató kocsi utasáéhoz hasonlít, aki minden fordulatnál a
szakadékot lesi. Elkeseredetten vádolja a sorsot, amiért ilyen kegyetlen játékot űz
a nemzettel" (Sőtér István idézett munkájában). Fel akarjuk menteni Keményt a
prófétaság látszatától is, nem fogadjuk el ekkori és a forradalom bukása utáni
végzethitét, de érthetővé akarjuk tenni azt a közvetlen szemléleti-ideológiai kapcsolatot, ami a Korteskedés és a bukás után írt röpiratok között fennáll.
A Korteskedés legjelentősebb bírálói közül azokat idézzük meg, akik között
egyszer árnyalati, máskor lényegi eltérések állnak fenn. Németh László a tragédiába
zuhanó országra gondolva így látta 1940-ben a röpiratot: „A publicista államférfi
azonban itt készül el. Ezeknek az éveknek a vizsgadarabjában, a Korteskedés és
ellenszerei-ben, mely a szatmári ólombotos választásokhoz s a magyar bunkokrácia
gondjaihoz az európai alkotmányos élet természetrajzát adja hátterül: már ott van
az a mély s kissé fanyar realista vonás, amely Keményt 48 előtti kortársaitól jobban elválasztja, mint a 48 utániaktól" (Előszó Móricz Zsigmond A rajongók kiadásához). Erdei Ferenc 1942-ben szinte ma is érvényes pontossággal fogalmazott Keményről, nyilván a Korteskedés ismeretében is: „Széchenyi, Deák és Kemény Zsigmond
egyformán tiszta lelkű vezéralakjai voltak a nagy kísérletnek, azonban ők aggodalmasan állottak a valóság talaján, és félve tekintettek a vakmerő követelések meredélyeire . . . Ők nem tudták úgy elrúgni magukat a tehetetlen valóságok talajáról,
hogy szabadon szárnyalhassanak a szabadság birodalma felé, ők nem tudtak forradalmárok lenni. A szabadságmozgalom harcosává szegődött mind a három, politikus
volt mind a három, tehát mindegyik a magyar társadalom átgyúrásán munkálkodott,
azonban a vakmerőség tüze híján nehéz mozgású és töprenkedő reformpolitikát csináltak." (Erdei Ferenc: Kossuth Lajos azt üzente c. tanulmánya.) Pándi Pál több
tanulmányt, és könyvének egész fejezetét fordította Keményre és a Korteskedés taglalására. Érvényes megállapításaiból idézzük: „Fejtegetéseiben fontos helye van a
tömeg politikai szerepe elutasításának... a tervrajzában felvázolt diagnózisnak részletes kifejtése számos találó és fontos megállapítást tartalmaz." Nemzet és haladás
vélt konfliktusának a Sőtér István által, kifejtett gondolatához Pándi hozzáteszi:
a magyar nacionalizmus keményi képlete azáltal volt hatékonyabb az elmúlt
évszázadban a nacionalizmus ortodox-konzervatív változatánál, amivel különbözött
attól. Hogy korszerű tájékozottságra épült." (Kísértetjárás Magyarországon című kötetben.) Sütő András így summázta véleményét: „A Korteskedés ellenszereiben — ha
túlzott s rémlátó aggállyal is — a polgárosodás európai csúcsa felé mutat. A velejéig
rothadt ősi megyerendszert veszi bonckés alá, s bár az előbbre jutás zátonyai között
maga is megriad saját gondolataitól: megszólalását a feudális reakció gyújtogatásnak tekinti" (özvegy és leánya
bevezető).
Alkotáslélektanilag a szerkezeti — és helyenként gondolati — kuszáitságot, a
homályos fogalmazásokba tévedő erőltetettséget, a befejezetlenséget csak azzal magyarázhatjuk, hogy a kor ismeretanyaga, politikai elmélete és tapasztalata 1843-ban
még nem nyújtott elegendő alapot, biztonságot, tudásanyagot ahhoz, hogy a politikai,
társadalmi élet egyetlen részjelenségének — a korteskedésnek — a vizsgálatával
Kemény Zsigmond következetesen végigvezessen egy felülről végrehajtandó társa5 Tiszatáj

65

dalmi, alkotmányos reformtervet. Ez 1843-ban hazánkban megoldhatatlan feladatnak bizonyult, különösen, ha valaki, Keményhez hasonlóan — az angol és francia
forradalmakon, változásokon iskolázva, tehát a feudális viszonyokból a polgári társadalomra való átmenet tapasztalatait feldolgozva — már rádöbbent ú j történelmi
erők „kísértetjárására" is, és olyan jelenségekre, amelyeknek tudományos feldolgozására csak az 1848 körüli és utáni években kerülhetett sor, az emberiség legnagyobb
gondolkodóinak összegezésében. Vagyis: a Habsburg-birodalom állami, jogi, társadalmi, gazdasági függésében, a magyarországi feudális társadalmi viszonyok közepette nem juthatott el Kemény sem egy viszonylag tökéletes reformtervhez, a hazai
viszonyok még nem voltak érettek erre. S ebből következik a Korteskedésről
kialakított véleményünk: bár az erőfeszítés nagysága lenyűgöző, a gondolatok szárnyalása, az ismeretanyag gazdagsága őszinte elismerésre késztet, eszmerendszerére
azonban a töprengő reformpolitikusi gondolkodás a jellemző, és ezért csak részben
oldhatja meg vállalt feladatát. Mégis, Kemény 29 éves korában az elsők között kísérelte meg látni és láttatni az átalakítandó magyar társadalmat, az ő gondolatrendszere a korabeli progresszió egyik lehetséges irányába mutatott.

66»

BULGÁRIA

Magyar irodalom bolgárul
Nehéz a mérleg elkészítése. A megjelent műveket felsoroló listák n e m teljesek.
Ahány kimutatás, annyi eredmény. A bolgár irodalmi lapokban a magyar művek
visszhangja alig kísérhető nyomon, mert elvétve jelentek meg értékelő recenziók.
Nagyon érdekelne az is, hogy a magyar irodalom mennyiben, hogyan hatott a kort á r s bolgár írókra vagy az olvasóközönség előtt melyik alkotásunknak volt sikere.
Sokoldalú kép erről sincs, mert az olvasásszociológiai vizsgálatok is hiányoznak.
A történelmi előzményekhez tartozik (és ezt nem hagyhatjuk figyelmen kívül),
hogy a felszabadulás u t á n Bulgáriában a könyvkiadásnak sokszoros hátrányt kellett
behozni. Ha a valóságos körülményeket számba vesszük: a harminc év alatt elért
eredményt igen tisztesnek fogadhatjuk el. A magyar irodalom népszerűsítését persze
segítette a magyar—bolgár barátság, a kölcsönös kulturális érintkezés.
A magyar kimutatásban (amelyet kérésemre a Szerzői Jogvédő Hivatal készített
el) mintegy száz olyan magyar irodalmi alkotás szerepel, amely 1945 és 1975 között
jelent meg bolgárul. Az összesítésben egyaránt helyet kaptak a klasszikusok művei,
az utolsó évek terjedelmes antológiái vagy az ifjúsági irodalom reprezentánsai.
A magyar irodalom fogadtatását először történetiségében elemzem. A bolgár felszabadulást követő hat esztendőben mindössze hét könyv látott. napvilágot. Ebből
három Illés Béla alkotása. (Köztük a Kárpáti rapszódia.) Utána m i n d j á r t kiadtak
két Petőfi-kötetet; a Válogatott versek mellett Az apostolt. Barabás Tibor bányászregényét Molnár Ferenc híres ifjúsági műve, a Pál utcai fiúk követte. Az első években tehát a szélesebb tematika, az igényelt ismerkedés még alig valósult meg.
A következő történelmi periódusban (1950 és 1957 között) már huszonöt jelentősebb magyar művet fordították le. Három-három könyvvel vezet Petőfi Sándor és
Móricz Zsigmond. (Az utóbbitól a Boldog ember, a Rokonok és a Válogatott elbeszélések.) Hasonlóan három könyvvel szerepel íllyés Gyula is, de ebből az egyik a
magyar népmese válogatása. A másik kettő: a Puszták népe és a Petőfi. Megjegyzem,
hogy azóta se Móricztól, se. Illyéstől ú j a b b önálló .kötet nem jelent meg. Ebben az
időszakban került az olvasókhoz József Attila verseskönyve és Veres Péter két regénye. Egy-egy művel szerepel a listán Jókai, Mikszáth, Gárdonyi, Szabó Pál. Ekkor
született meg az első (és máig még utolsó) nagyon jelentős költői antológia, amely a
magyar költészet teljességét, kívánta bemutatni.
Hasonlóan huszonöt könyvet adtak ki 1957 és 1965 között. Az itt kialakult értékrenddel lehet vitatkozni, mert három művével Berkesi András vezeti a • sort. Két
kötetet fordítottak le Mikszáthtól, Palotai Boristól és Zalka Miklóstól. (Mikszáthtól á
Különös házasság után a Noszty fiú esete Tóth Marival és a Szent Péter esernyője
következett.) A bolgár könyvéspolcokra került örömünkre Németh László Égető Észtere és Veres Péter Rossz asszonya. A hatvanas évek első felében jelent meg a legtöbb, szám szerint nyolc, gyerek- és ifjúsági könyv.
"
5*

67

Az utolsó tíz év termése már számában és minőségében egyaránt a legjobb!
Az újabb három Petőfi-kötet mellett végre Ady Endre sem szorult háttérbe, mert
méltó kiadásban láttak napvilágot válogatott versei. Az újabb József Attila-gyűjtemény után Krúdy és Kosztolányi regénye (A vörös postakocsi és az Édes Anna),
valamint Madách Imre Az ember tragédiája aratott sikert. Egymást követve önálló
könyvet kapott Cseres, Darvas, Déry, Dobozy, Fekete Gyula és Sánta Ferenc. A h a r mincöt könyv kiadása jelzi az eredményeket, köztük fontos szerep jutott négy prózai
antológiának is.
Ebből három antológia az elmúlt évek termése és a mai magyar prózát próbálja
bemutatni. A kötetekben többek között megtalálható Sánta Ferenc (Halálának halála),
Fejes Endre (A hazudós), Szakonyi Károly (Emberi üdvözlet), Csurka István (Miért
rosszak a magyar filmek?) vagy a fiatalokat egyedül képviselő Munkácsi Miklós
(Saint-John hullái) elbeszélése. Az antológiák publikálták az Ebéd a kastélybant
(Illyés Gyula) vagy A gyávát (Sarkadi Imre).
A három gyűjteményben összesen negyvenkét elbeszélés olvasható. Helyet biztosítottak Lengyel Józsefnek és Moldova Györgynek, Déry Tibornak és Mészöly Miklósnak, Mándy Ivánnak és Szabó Istvánnak vagy Mocsár Gábornak és Hernádi
Gyulának. Az antológiák ezzel részben, de sokoldalúan megismertették a magyar
elbeszélő irodalmat. (A cikk elején közölt százas szám tehát nem pontosan tükrözi az
eredményeket. Valójában több mű jelent meg, csak antológiákban kerültek az
olvasókhoz!)
Ha a harminc év kiadói munkáját egységben vizsgáljuk, az előbb megrajzolt kép
lényegesen nem változik. Mint várható, a legtöbb könyvvel, héttel, Petőfi mindenkit
megelőz. Ennek oka a Botev—Petőfi párhuzamban is kereshető, ö t könyvvel következik Illés Béla, majd néggyel Berkesi András, amíg m á r csak három jutott Illyés
Gyulának, Móricznak, Veres Péternek, Mikszáthnak és Szabó Pálnak. (Néhány furcsa,
nehezen indokolható művet is kiadtak. Erre két példát hozok: Tardos Tibor: Gyári
belépő; Ábel Péter—Prukner Pál: Elmúlt a nyár.) A mennyiségi és minőségi arányok
tehát még nem ideálisak, de a bolgár kiadói elképzeléseket látva — a helyzet rövidesen tovább javul majd.
Most, szeptember végén, amikor ezt a tudósítást Szófiában írom, a könyvesboltokba kerültek Nagy Lajos válogatott novellái. Decemberben végre elkészül a várva
várt Nagy László-kötet, Forró szél címen. A szép kiadású gyűjtemény háromezer
sort tartalmaz majd. A szerkesztő és előszóíró: Nino Nikolov költő. A fordítók között
szerepel a szerkesztő mellett több közismert bolgár költő és műfordító: Atanasz
Dalcsev, Alekszander Muratov, Jordán Milev, Grigor Lenkov vagy Dimo Boljarov
és mások.
A bolgár irodalmi folyóiratok is folyamatosan figyelemmel kísérik a mai magyar
irodalmat. Az itteni Kortársban, a Szeptemvri egyik tavaszi számában Gencso Hrisztozov jelentkezett fiatal magyar költők versfordításaival. A Piainak augusztusban
megünnepelte Nagy László ötvenedik születésnapját, ugyanakkor Szabó Istvánt és
Garai Gábort mutatta be.
A jövő évi tervek közül kiemelkedik Darvas József Város az ingoványon című
művének kiadása. Botev halálának századik évfordulójára Budapesten és Szófiában
egyszerre jelenik meg a közös Botev—Petőfi válogatott kötet. (Ebben Petőfitől nemcsak versek, hanem prózai munkák is szerepelnek.) Érdemes megemlíteni, hogy most
készítik elő a huszonöt fiatal magyar költőt publikáló antológiát. Nem ártana, ha a
fiatal prózaírók novellaválogatása ugyanígy a tervbe kerülne.
Rendkívül szükség lenne egy teljes magyar költői antológiára. (Valami olyasmire
is talán, mint nálunk a Bolgár irodalom kis tükre.) Természetesen előbb-utóbb önálló bemutatást érdemelne Balassi, Csokonai vagy éppen Babits. (A névsor persze
alaposan bővíthető!) Ugyanígy hiányzik Illyés Gyula vagy Benjámin László költői
•bemutatása. Kiadásra vár akár Móricz Erdély trilógiája vagy Déry Tibor Felelete.
.(Sorolni lehetne Sarkadi-, Kodolányi-, Lengyel József-, Tamási Áron- stb. műveket.)
A közép- és fiatal nemzedék jelesei (Galgóczi, Szakonyi, Czakó stb.) sem sokáig
'.<3.8

hanyagolhatók. Izgalmas lenne kiadni Dobai Péter Csontmolnárok című regényét,
melynek jó része a bulgáriai Sumenben és más városokban játszódik. Feltehetően
olvasói csemege lenne Ady fiatalkori novellája a „Gisapov Péter könyve", amelyben
a bolgár íróhősét az jellemzi, hogy „lelke cudarul bolgár" maradt. De akár Bartók,
Kodály írásai, levelei is fontosak lehetnek, már csak bolgár vonatkozásuk miatt is.
A drámairodalmunk is bővebb ismertetésre várna. Madách Imre Tragédiája mellett csak két Örkény István- és egy Illyés Gyula-dráma jelent meg sokszorosítva.
(A Fáklyaláng kiadására már régebben megkötötték a szerződést.)
A mérleg elkészítésekor feltétlenül értékelendők a műfordítók. A rövid terjedelem csak arra ad módot, hogy néhányukat felsoroljam. Nevena Sztefanova állította
össze' és fordította Ady Endre kötetét. Georgi Krumov Madách Tragédiáját és Petőfi
Apostolát fordította. Nino Nikolov a Nagy László-válogatás mellett József Attila
verseit ültette át bolgárra. Nikolina Atanaszova Déry Tibor novelláival és Krúdy
regényével tűnt ki. Katja Kamenova Cseres Hideg napokját és Tersánszky Kakukk
Marciját, Gencso Hrisztozov Dobozy és Darvas regényeit fordította. Természetesen
mindegyik műfordítótól jóval több könyvet sorolhatnék fel. Nem beszéltem kellő
érdemben Csavdar Dobrev, Borisz Nikov, Gizella Sorsics vagy Sipos István, Juhász
Péter munkájáról sem.
A magyar irodalom fogadtatását jelzi még a könyvek magas példányszáma. Egyáltalán nem ritka a 12—15—20 ezres példányszám, de Petőfi gyerekvers-könyve elérte
a 60 ezret. Magas a száma például Krúdy, Kosztolányi vagy Tersánszky művének.
Nagy Lajos novellái tizenkétezer példányban jelentek meg.
VARGA CSABA

LENGYELORSZÁG

Jerzy Róbert Nowak könyvének
lengyelországi visszhangjából
JERZY RÓBERT NOVAK : W E G R Y 1939—1969
Megkülönböztetett figyelemmel kísérjük azokat a „külföldieket", akik tevékenysége részben vagy egészében érinti, illetve felöleli hazánk kultúráját és történelmét,
jelenét és múltját, akik a rólunk alkotott tudat „idegenforgalmilag" ma is felelőtlenül táplált „puszta-romantikájának" múzeumi kellékei helyett a József Attila-i
„igaz"-at igyekeznek mondani és felépíteni. Így lett egyre ismertebb a fiatal —
1940-ben született — lengyel történész és irodalomkutató, Jerzy Róbert Nowak neve
is hazánkban. A rangos hetilap, a Polityka hasábjain megjelent irodalmunkat bemutató, elemző cikkein, s a Twórczosc-ban havonta közzétett „magyar" szemléin túl,
első komolyabb vállalkozása, az 1967-ben megjelent Nowe tendencje w literaturze
w^gierskiej 1957—1966 — (Űj tendenciák a magyar irodalomban 1957—1966) — című
munkája hívta fel rá a figyelmet, melynek nemcsak lengyel irodalmi körökben volt
pozitív visszhangja, de a hazai sajtó is elismeréssel méltatta a szerző úttörő vállalkozását (régi Kritika,
Jelenkor).
Magyarországi elismerését tanúsítja az írószövetség 1968-as meghívása a budapesti műfordító konferenciára, s az, hogy a Magyar—Lengyel Történész Vegyesbizottság 1970. november 4-i budapesti ülésén ott találjuk Jerzy Róbert Nowakot is.
„Lengyelország és Magyarország 1945 és 1956 közötti fejlődésével" foglalkozó előadását „igen nagy érdeklődés k í s é r t e . . . " — olvashatjuk a Párttörténeti
Közlemé69»

nyek beszámolójában (1971. 1. szám) — „ . . . tanulmányát a vegyesbizottság igen
értékes és követendő kezdeményezésének tekinthetjük." A teljesség kedvéért meg
kell még említenünk Nowak 1972-ben megvédett kandidátusi m u n k á j á t is, amely
monografikusán dolgozza fel Magyarország 1944—1968 közötti történetét. Ez volt az
első kandidátusi munka Lengyelországban, amely az európai szocialista államok
egyikének legújabb kori történetével foglalkozott.
A szélesebb olvasótábor a Népszava, Magyar Hírlap, Ifjúsági Magazin riportjaiban ismerkedhetett meg Nowakkal, magyarok iránti rokonszenvének „történetével",
munkájával és terveivel
könyvet írok. Magyarország története 1939-től 1969-ig
címmel" — olvashatjuk a Népszavának adott nyilatkozatában. (Évezredes hagyomány — 1969. július 16.) És 1971-ben megjelent a Wiedza Powszechna kiadó népszerű Omega-sorozatának
200. kötete: W^gry 1939—1969. Sikerét 16 pozitív hangú
recenzió, a Nemzetközi Ügyek Lengyel Intézetének kitüntető díja, s a mű 1975-ös
második, bővített kiadása jelzi, és nem utolsósorban az a tény, hogy igen h a m a r
elfogyott a könyv összesen 11 300 példánya.
A recenziók közül első helyen kell megemlítenünk Wlodzimierz T.
Kowalskinak,
a Lengyel Tudományos Akadémia Szocialista Országok Intézete igazgatójának a legnépszerűbb lengyel napilapban — Zycie Warszawy 1971. X. 10—11. — közzétett írását:. „Magyarország helye Európában" — (Miejsce Wegier w Europie). E cikkben a
következő sorokat olvashatjuk: „...elismeréssel kell üdvözölnünk Róbert Nowak nak, a Nemzetközi Ügyek Lengyel Intézete munkatársának az Omega-sorozatban
megjelentetett művét, amely az utóbbi harminc esztendő Magyarországa történetének
szintetikus képét tárja elénk." „Nemcsak a politikai történelem érdekli, nagy figyelmet szentel a magyar kultúrának, különösen az irodalomnak és a filmművészetnek.
Ha ehhez hozzátesszük, mennyit merített eredeti magyar forrásokból, ekkor kapjuk
meg összességében a korszak magyar valóságának színes panorámáját."
Természetesen Nowak munkahelyi fóruma, a rangos havilap is azonnal reagál
a könyvre — (Sprawy Miqdzynarodowe
— Nemzetközi Ügyek 1971. 11. szám):
„ . . . nálunk kevéssé ismert Magyarország története, ami sajátságos paradoxon, ha
figyelembe vesszük a lengyel és a magyar nemzetet mindig összekötő baráti szálakat.
Annál nagyobb elismerés illeti a Wiedza Powszechna kezdeményezését, amely a
Bibliotéka Wiedzy Bowszechna közhasznú Omega-sorozatában utóbb helyt adott J. R.
Nowak könyvének, melynek témája Magyarország története az 1939—1969-es esztendőkben.
Magyarország történetének szintetikus rövidségű bemutatása néhány viharos,
feszültséggel és drámai konfliktusokkal, de egyszersmind nagyszerű változásokkal is
teli évtized keresztmetszetében, nem volt könnyű feladat. Azonban rögtön le kell
szögeznünk, hogy a szerző sikerrel birkózott meg vele. Magyarország második világháborús históriája és az ország szocialista építésének története becsületesen, alaposan, szűkítések nélkül, és nagy beavatottsággal lett bemutatva.
A könyv eredeti magyar forrásokra, valamint több nyelvű tárgyi irodalomra
támaszkodik."
A recenzens — s ez a többi ismertetést is figyelembe véve általánosnak mondható — sokáig időzik a könyv felét kitevő első rész, a „második világháború korának" Magyarországánál: „ . . . A szerző rámutat az uralkodó körök — élükön Imrédy:
B. és Bárdossy L. miniszterelnökökkel, nem is beszélve a nyilas fasiszták kalandor
csoportjairól — Magyarországnak a háborúba való bevonását illető felelősségére. •
Egyidejűleg azonban mégis távol áll attól, hogy elfogadja azokat a múltban többször
divatossá tett nézeteket, amelyek Magyarországnak, mint „Hitler utolsó csatlósának",,
történetét kizárólag fekete színekkel ábrázolták. Rámutatva. Magyarország második'
világháborús helyzetének összetettségére, a szerző a III. Birodalommal szembeni:
magyar ellenállás kevéssé ismert példáit, a kül- és belpolitikai területén való cselekvési önállóság kiharcolásának kísérleteit is felsorakoztatja. Mindenekelőtt' nagy.
helyet szentel a kommunista párt, más baloldali erők és az egész antifasiszta ellen-'
zék tevékenysége bemutatásának, valamint • annak a törekvésnek, amely a BajcsyZsilinszky E. vezette antifasiszta ellenállási mozgalom fellépését célozta. A m u n k á - .
70»

ban kirajzolódnak az uralkodó körök nyugati orientációjú részének kísérletei Magyarország III. Birodalommal szembeni függetlenségének megóvására." . . . „Nowák
könyvének e része előtt sajátos mottóként állhatnának Goebbels 1942 márciusában
kelt, általa idézett szavai: »A magyarok folytonosan olyan arcátlanságról tesznek
tanúbizonyságot velünk szemben, amely messze túllépi türelmünk határát. Mégis
azon vagyok, hogy egy ideig még meg kell őriznünk nyugalmunkat. Ugyanis fontosak nekünk. De mindegyikünk várja azt a pillanatot, amikor végre kertelés nélkül
beszélhetünk a magyarokkal.«"
A fentebbi korszakot érintve a parasztság napilapjának, a Dziennik
Ludowy-nek
a recenzense megjegyzi: „Nowak mintegy mellékesen meglepően ú j dolgokat mond
el egy ország politikai légkörének megértését illetően, amely egyidejűleg pártfogolja
a lengyel menekülteket és küldi katonáit a keleti frontra — tényleges szövetségese
Hitlernek, és egyidejűleg a megszállt Európa egyetlen állama, ahol baloldali színezetű sajtó megjelent, amelyben legalábbis 1944-ig, kíméletlenül kritizálták a III.
Birodalom méltóságait."
Hosszan ismerteti a könyvet a LEMP Központi Bizottságának elméleti fóruma,
a havonként megjelenő Nowe Drogi is — (1972. január):
A Lengyelország és
Magyarország közötti kölcsönös rokonszenv é? érdeklődés közismert szálai mégsem
párosulnak mindig a szomszéd országot illető eléggé mély ismerettel, amely szükséges ahhoz, hogy teljes egészében megértsük a hirtelen fordulatok és viharos változások, s az utóbbi néhány évtized fejlődését jellemző számos, látszólag paradox
helyzet okait és forrásait.
Az 1939—1969 közötti harminc esztendő Magyarországának történetét bemutatva,
Jerzy Róbert Nowak idézett munkájában igyekszik kitapogatni az okok némelyikét,
igyekszik rávilágítani azokra a viharos feszültségekre és drámai konfliktusokra,
amelyek az ország társadalmi és osztálystruktúrájában és előző történelmében, történelmi hagyományainak vetületeiben megtalálhatók".
Lelkes hangon üdvözölte a könyvet a. kulturális hetilap (WTK) október 3-i száma is, amelynek recenziója a lengyelekre vonatkozó részek bővebb ismertetésével
tűnt ki:
szeretném felhívni a figyelmet J. R. Nowak könyvének arra a részére,
amely a lengyel—magyar viszonyokat tárgyalja a II. világháború kitörését közvetlenül megelőző időben és a háború alatt. Mint az ezekkel az eseményekkel kapcsolatos részek egynémelyének tanúja, szeretném a szerző javára írni, hogy bár érintőlegesen, de foglalkozott azokkal az ügyekkel, amelyek még folyvást váratnak a részletes és beható feldolgozásra. Ezek ugyanis majdhogynem példa nélküli dolgok két
olyan nemzet történetében, melyek — hivatalosan — egymással szemben álló táborban állnak. . . . A magyarok lengyelek iránt érzett barátsága abban a pillanatban látszott meg igazán, amikor a katonai és polgári lengyel menekültek kb. 140 000-es
tömege lépte át a magyar határt. . . . A könyv szerzője röviden, de pontosan sorolja
fel a magyarok által lengyeleknek nyújtott segítség legkülönfélébb példáit."
A Századok-nak megfelelő történelmi folyóirat, a Przeglqd Historyczny recenzense, Jerzy Kumaniecki Magyarország felszabadulás utáni történetére nyújt tágabb
kitekintést — (1972. 4. füzet) miután megállapítja, hogy Jerzy Róbert Nowak „úttörő
módon mutatta meg Magyarország legújabb kori, történetének számos nehéz és
összetett problémáját".
„Nowak munkájának fontos részletét alkotják azok a lapok, amelyek az 1953—
1955-ös' évek Magyarországa történelmének korszakát mutatják meg, amikor is a
frakcióharcok légkörében — . . . meghiúsultak a hibák és torzulások kijavításának
kísérletei.
Másrészről láthatjuk a magyar politikai élet különféle pozitív elemeit — s ahogyan a körültekintő politika következtében Magyarország;, az Í956 októberében tragikus helyzetbe került ország, képes volt úgy, átalakulni, hogy'gazdasági és politikai
helyzetét illetően egyike lett a legstabilabb országoknak,"
A könyv fontosságát húzzák alá a Kierunki hasábjain megjelent recenzió utolsó
mondatai is: „A sokoldalú lengyel—magyar barátság tovább tart, s mind az államközi viszonyban, mind a magyarok és lengyelek közötti kapcsolatokban az együtt71

i

működés különféle formáit ölti. Az igazi barátság lényeges tényezője mégiscsak egymás kölcsönösen jobb megismerése. A magyar ügyek fiatal szakértőjének ez a könyve
ezért is emeli a lengyel olvasó közelébe a testvéri Duna menti országot és népet."
KOVÁCS ISTVÁN

ROMÁNIA

Ady Endre román fordítója: G. Georgescu
Az ötvenes években kétségkívül ő volt Szatmár legtekintélyesebb irodalomtanára.
Szakmai jártasságát, tárgyi tudását, költői fogékonyságát, kifejezőkészségének gazdagságát senki sem vonhatta kétségbe. Pedig akkor még kevesen tudták, hogy a
Duna-delta távoli tájairól származó pedagógus i f j ú k o r á b a n szívesen verselt, s m ű vészetének barátai, méltatói, számontartói között olyan tekintélyek is találhatók,
mint áz Eminescu-kutató Perpessicius akadémikus.
Tanítványai rajongtak érte, hiszen magas színvonalú előadásaival, lenyűgöző
elemzéseivel, páratlanul színes, finoman árnyalt nyelvi gazdagságával, egész habitusával meghódította őket. Még azok is lelkesedtek érte, akiket felületességük, p o n tatlanságuk, nyelvi botladozásuk, az irodalom iránti közönyösségük miatt gúnyos
megjegyzéseivel, ízes malíciájával hébe-hóba célba vett.
Ady iránti érdeklődését a bukaresti egyetem padjairól hozta magával, ahol egy
francia nyelvű antológia lapjairól lépett eléje az „Értől az Óceánig" törő szimbolista
forradalmár költő megkapó alakja. Mivel nem bízhatott a f é r f i k o r á b a n gyéren
gyűjtött nyelvi ismereteiben, nyersfordításokra támaszkodva keletkeztek a negyvenes évek végén első Ady-tolmócsolásai. Lelkiismeretességére jellemző, hogy n e m
elégedett meg egyetlen nyersfordítás-változattal, magyar, illetve magyarul tudó t a n á r társaitól több változatot is begyűjtött, s miután tudatában, emlékezetében kialakult
az eredeti megbízhatóan valós, igaz képe, kereste meg hozzá a legillőbb, legmegfelelőbb nyelvi-formai köntöst.
így keletkeztek a' Scapátorul focului (A tűz csiholója) címmel kötetbe foglalt
tolmácsolások, melyeket a kolozsvári Minerva kiadónál jelentetett meg 1948-ban,
saját költségére s — fűzzük sietve hozzá — veszteségére.
Némi kárpótlásúl s elismerésül szolgált számára, hogy a hetvenes évek legelején
a Kolozsvárt működő Dacia Könyvkiadó á mintegy tíz darabbal bővített fordításfüzért — most m á r — illő, méltó, igényes külső f ó r m á b a n ú j r a megjelentette, s a
kritika osztatlan elismeréssel, szeretettel fogadta s köszöntötte.
'; Névét s műfordítói tevékenységének hírét időközben szárnyára k a p t a az idő,
hiszen folyóiratokban, m a j d önálló kötetekben r e n d r e megjelentek Puskin
(Anyegin),
Verlaine (Versuri, Bukarest, 1967), Rimbaud prózaverseinek fordításai. A romániai
magyar költők sorából Kiss Jenő költészetét zárta leginkább szívébe, a m i n t azt a
bukaresti Eminescu kiadó gondozásában Coritinentul cintecului
c. kötetben (1971)
mégjelent átültétései (Délelőtt fűrészelék,
Csontos, vén paraszt volt,
Külvárosban,
Kicsi Ági stb.) igazolják.
A szatmári Eminescu líceumból a hatvanas években a nagybányai tanárképző
főiskola irodalomelméleti k a t e d r á j á r a szólította az elismerés, de továbbra is kötelességének, hivatásának érezte á szellemi hídverés feladatának teljesítését.
Élete utolsó szakaszában a Petőfi-centenárium terelte művészi érdeklődését a
Szeptember végén költőjének varázslatos tájai felé. Fiatalos hevülettel fedezte fel a
szabadság s az Alföld költőjének legszebb, legreprezentatívabb darabjait, s a szatmári Petőfi-ünnepség során a m á r megtört fizikumú költő-műfordító az igaz, őszinte
72»

szeretet hangján mutatta be ú j keletű Petőfi-fordításait (Falu végén kurta kocsmar
Respublica, A kutyák dala, A farkasok dala stb.). Ezek a „kései hajók" — sajnos —
kötetbe már nem sorakozhattak fel; folyóiratok (Viafa Románeascá, Steaua, Cronica
Sátmáreaná stb.) lapjain tanúskodtak a román—magyar művelődési kapcsolatok
egyik legönzetlenebb modern képviselőjének nemes erőfeszítéseiről.
Fordítási módszerére jellemző, hogy addig sosem volt kíváncsi a szóban forgó
versek esetleg már korábban elkészült és közzétett román tolmácsolásaira ($t. O.
Iosif, O. Goga, M. Beniuc, E. Jebeleanu átültetéseire), míg a maga eredeti eszközeivel s eljárásaival meg nem valósította, véglegesítette saját művét. Fogyatékos magyar nyelvtudását csodálatra méltó versintuíciójával pótolta, s ez átsegítette a legnehezebb, olykor áthidalhatatlannak látszó tartalmi avagy formai nehézségeken,
buktatókon. Sosem fűtötték anyagi avagy pillanatnyi politikai ambíciók, nemesebb
eszmék vezették: két egymásra utalt nép szellemi közeledésének a gondolata s az
igazi művészet határtalan tisztelete, szeretete.
PÉTERFY ÁDÁM

Portré Veronica Porumbacu
román költőnőről és műfordítóról
Kezdő műfordító létemre, a múlt év végén abban a szerencsében részesültem,
hogy a Magyar Írók Szövetségének ösztöndíjasaként harminc napot tölthettem
Romániában.
Számomra rendkívül hasznos volt az út, s olyan jól sikerült, mintha valaki
előre megírta volna „forgatókönyvét". Nagyon sok érdekes emberrel találkoztam,
költőkkel, írókkal, műfordítókkal — románokkal, magyarokkal vegyesen.
Egyik legrokonszenvesebb ú j ismerősöm Veronica Porumbacu román költőnő, a
magyar líra szakavatott tolmácsolója, akit a télelő egyik ködös-borongós délutánján
kerestem föl Bukarestben, a Bölcsészkartól néhány percnyire levő otthonában.
Keveset tudtam róla, mindössze annyit, hogy jónevű írónő, és sokat fordított
József Attilától, Vörösmartytól és másoktól. Becsöngettem. Alacsony termetű, kedves
arcú nő nyitott ajtót, majd miután letettem kabátom, betessékelt. Azon otthonok
egyike volt, ahol jólesik körülnézni az embernek, s az idegen is azonnal és önkéntelenül jól érzi magát. Ugyanaz a keresetlen közvetlenség és mélyről jövő kedvesség
áradt belőle, mint lakójából. Leültetett, majd kávéval kínált. A beszélgetés nehezen
indult, mivel látogatásomnak, azon kívül, hogy egyik regénye újonnan megjelent
magyar fordításának tiszteletpéldányát átadtam neki, nem volt különösebb célja.
Töviről hegyire kifaggatott, mi járatban vagyok Bukarestben, mivel foglalkozom.
Közben papírt, ceruzát kerített, s beszélgetés közben néhány határozott vonallal jól
sikerült portrét kanyarított szerény személyemről, bocsánatkérően hozzátéve, hogy
ilyen módon éli ki képzőművész hajlamait.
Aztán én kezdtem kérdezősködni. Hogyan és kitől tanult meg magyarul, mikor
kezdett el fordítani és kit fordított először irodalmunkból. Elmondta, hogy ősei
moldvai származásúak, ő azonban már Bukarestben született. Magyar szót nemigen
hallott maga körül. A magyar irodalomra, ezen belül József Attilára Eugen Jebeleanu hívta fel figyelmét, elsősorban fordításaival, közvetlenül a háború befejezése
után. Magyarul saját erejéből, nyelvtankönyvből és szótárból tanult meg. Mondatainak első csiszolója pedig egy korondi székely lány volt. Sokat küszködött József
Attila román megszólaltatásával, egyébként mindig a kiszemelt költő legnehezebbnek tetsző versével kezdi, József Attila esetében a „Születésnapomra" cíművel.
73»

^Fáradozásait azonban siker koronázta, a kötet h á r o m kiadásban is m e g j e l e n t a
"bukaresti Ifjúsági Könyvkiadónál. József Attila után, érdekes módon, Vörösmartyhoz
pártolt, és — többek között — 6 készítette el a Csongor és Tünde r o m á n fordítását.
.Majd ismét XX. századi- költők következtek, Tóth Á r p á d és Kosztolányi Dezső.
Az utóbbi Hajnali részegség című költeményének r o m á n megfelelője — ez t ű n t a
legkeményebb diónak — olyan kitűnően sikerült, hogy hozzáértéséről és szigorú
ítéleteiről közismert nagy irodalomtörténészünk, a stilisztika nemzetközi h í r ű szakértője, néhai Gáldi László szerint Veronica P o r u m b a c u a m a g y a r költészet egyik
leggondosabb román tolmácsolója. 1972-ben jelentek meg Weöres Sándor-fordításai,
amelyeket a kritika nagy elismeréssel fogadott, s körülbelül találkozásunk időpontjában került a könyvesboltokba Radnóti-válogatása, Legszebb versek címmel, az
Albatros Kiadó gondozásában.
. Beszélgetésünk hosszúra nyúlt, búcsúznom kellett. A k i j á r a t n á l még megnyerő
modorában lelkemre kötötte, hogy ha netalán irodalmi vagy egyéb művészi a m b í cióim lennének, igyekezzem, mert igen nehéz a határvonalat meghúzni a fiatal
tehetség és ígéret s a kisiklott, kiégett „szellemi hajótörött" között, különösen h a
az ember 35 tavaszt m á r megért. Elbúcsúztunk, m a j d kiléptem a téli estébe. A r r a
gondoltam, hogy a magyar—román irodalmi kapcsolatok ápolása és elmélyítése
-ügyének mindkét részről nagyon sok Veronica P o r u m b a c u r a lenne szüksége.
KÁLMÁN B É L A

SZOVJETUNIÓ

Magyar irodalom ukránul
Az előzmények rövid, jelzésszerű ismertetése nélkül nehezen találnánk hiteles
.magyarázatot a magyar irodalmi művek ukrán fordításának esetlegességeire, vagy a
látszólag véletlenszerű kapcsolódások mögött is ott érezhető történelmi és kulturális
meghatározottságokra. A históriai helyzet sajátsága közismert : az u k r á n s á g egy része
— az összlétszámot tekintve csekély töredék — egy államalakulatban élt a m a g y a r sággal. Tehát az a tény, hogy a kárpátukránok közvetlenül is befolyásolhatták a
két nép közötti kulturális cserét, vélhetnénk, egyenletes ritmusúvá, eleve szükségs z e r ű v é tette a népek és kultúrák közeledését. Hogy ez felismert szükségszerűség
volt, különösen meggyőző példákkal bizonyította Váradi-Sternberg János, u n g v á r i
történészprofesszor. Tőle tudjuk, kötetben foglalta össze kutatásainak eredményét,
hogy Ivan Franko, Sevcsenkó mellett a legismertebb u k r á n író t a n u l m á n y t ír a
magyarok ősmondájáról, s az Anonymus-gesta motívumait felhasználva, Almos címmel elbeszélő költeményt. Viszont példákkal sem kell bizonyítani, hogy v a l a m i k o r a
nacionalista indulatok — bármelyik fél részéről is — mennyire megzavarták ézeket
.az egymáshoz közelítő, kezdetben tétova mozdulatokat.
Nem mentségként mondom, inkább óhajként, buzdításként: nem áll rendelkezés ü n k r e a magyar irodalom ukrán fordításainak bibliográfiája, mint például a szlovák fordítások esetében. De ahhoz, hogy megközelítőleg objektív képet alkothassunk,
elegendő résztanulmány, információ áll rendelkezésünkre. Köszönhető mindez a; m á r
fentebb említett Váradi-Sternberg János szívós k u t a t ó m u n k á j á n a k , J u r i j Skrobinec,
a kiváló műfordító filológiai búvárkodásának, vagy a Vszeszvit (az. u k r á n világiro•74

dalmi folyóirat) ez évi negyedik számában a magyar irodalmi művek ukrán fordítását áttekintő Klementina Olekszandrovának.
Jurij Skrobinec volt az, aki a korábbi feltevéssel ellentétben megállapította,
hogy az első Petőfi-fordítások nem Pavlo Hrabovszkij, a kiváló forradalmi demokrata költő nevéhez fűződnek, mert Oszip Makovej és Vaszil Scsurat előbb fordították
ukránra Petőfi verseit. Az első Petőfi-vers, Az erdőnek madara v a n . . . , amely 1891ben jelent meg a Zerkalo (Tükör) című élclapban, fordítója máig rejtve maradt,
nevét egy M. betű jelzi. Kötetben először 1898-ban jelent meg Petőfi-vers. V. Scsurat
Világlíra antológiájában szerepel A kritikusokhoz című verse Victor Hugó, Tyutcsev,
Róbert Burns stb. társaságában. Scsurat nevéhez fűződik Arany Keveháza című
elbeszélő költeményének a fordítása is. A kor legjelentősebb Petőfi-fordítója, ha az
elsőség nem is őt illeti, mégis Pavlo Hrabovszkij. Alkata, vonzódásának természete
magyarázza válogatásának jellegét: főleg a forradalmi versek vonzották (több mint
harminc verset fordított Petőfitől, amelyek publikálását Ivan Franko segítette, miközben a költő Szibériában raboskodott). De Hrabovszkij nemcsak Petőfit fordított,
hanem több klasszikusunk versét ültette át ukránra, igaz, ezek a fordításai már
csak halála után, a szovjet hatalom éveiben jelentek meg: Tompa, Czuczor Gergely,
Gyulai Pál, Kisfaludy Károly, Reviczky, Vajda, Csokonai, Vörösmarty, Arany, Eötvös
József verseit tolmácsolta többek között.
Hogy Petőfi műveinek a fordításánál ilyen hosszasan időzünk, nem véletlen. Mint
sok más nyelvterületre, az ukránra is az ő költészetének, hírének lobogója alatt
vonultak be a többiek: a kortársak éppúgy, mint később az utódok. Verseinek eddigi
négy kiadása, illetve a János vitéz és Az apostol különkiadása jelzi az ukrán fordítók és olvasók vonzódását Petőfi életművéhez és — legendájához. Igaz, nem hagyható figyelmen kívül, hogy a gyűjtemények, az irodalomtörténeti értékelések
legtöbbször a kerek évfordulók köré csoportosíthatók, de ennek tudatában is megállapítható: Petőfi világirodalmi rangjához méltó helyet foglal el az ukrán nyelvterületen is.
Nehezebb, göröngyösebb utat kellett megtenni az Arany-műveknek, míg eljutottak az ukrán olvasóhoz. Nem időbeli késésről van szó, hisz említettük, hogy már a
századvégen megjelent a Keveháza című költeménye, Hrabovszkij is fordított verseiből, neve mégis inkább csak Petőfi barátjaként bukkant fel, az életműre kevesebb
fény esett. Igazán csak 1969-ben vesz róla tudomást az ukrán irodalmi közvélemény:
ekkor jelenik meg Jurij Skrobinec fordításában a Toldi és 17 Arany-ballada. A siker
nem marad el — az olvasók és a kritika is melegen köszönti a költőt, de kijut az
elismerésből a fordítónak is (Szemen Panyko a Vszeszuitben köszönti a költőt és
kitűnő fordítóját).
Folytassuk a sort klasszikus költőinkkel. Ügy véljük, a tények is erről tanúskodnak, a XX. századi magyar líra kissé mostohagyereknek számít az ukrán fordítók,
kiadók körében. Az, hogy egyetlen XX. századi költőnknek sincs önálló ukrán nyelvű
kötete, mindenesetre ezt látszik bizonyítani. Igaz, 1949-ben megjelent Ungvárott egy
közös Ady—József Attila-kötet, továbbá Skrobinec fordításában egy szép, értékes
gyűjtemény Magyar Hárfa címmel, amelyben Gyöngyösitől napjainkig 47 költőnk
164 verse olvasható, de ezek legfeljebb csak csökkentik hiányérzetünket. A Vszeszvit
idei négyes száma a bizonyság rá, hogy eleven az érdeklődés József Attila költészete
iránt. Skrobinec és Mikola Sapoval fordításában egy kisebb kötetnyi verset közöl a
folyóirat József Attilától.
A mai magyar líra legjobb képviselőit, főleg Skrobinec fordításában, a folyóiratok hasábjairól ismerhetik az olvasók, önálló kötete nem jelent meg líránk mai képviselőjének, így megint Skrobinec neve és antológiája, a Magyar Hárfa kínálkozik a
felsorolás végére. Váci-, Illyés-, Weöres-fordításai ízelítőt adnak a magyar líra árnyalatairól, többszólamúságáról..
Prózairodalmunk Jókaival mutatkozott be. Még a múlt század végén megjelent
Szabadság a hó alatt című regénye, azóta újabb művei olvashatók: a Sárga rózsa
(ford. Ivan Csendej, Oleksza Márkus), továbbá a Kőszívű ember fiai című regénye
75»

(ford. Konsztantin Bibikov). Móricz Zsigmond nevét előbb egy elbeszélésgyűjteményből ismerte meg az olvasó, a Légy jó mindhalálig a népszerűséget is biztosította számára. Mikszáth nevét egyetlen műhöz társítja az ukrán olvasó, s hogy jól megjegyezte a nevet, bizonyítja a Különös házasság, újabb kiadása (1955, 1972).
A két háború közti magyar irodalom — hasonlóan az orosz fordításokhoz —
szinte egyet jelentett az emigráció irodalmával. 1930-ban Harkovban tartották meg
a proletár írók nemzetközi tanácskozását. A tanácskozás a stratégiai szempontok
egyeztetésén túl jó alkalom volt arra, hogy a figyelem ráirányuljon a különböző
irodalmakra. így jutottak el az ukrán olvasóhoz Zalka Máté művei (Doberdó; Egy,
kettő, három; A bolygók visszatérnek; Mese az örök békéről), Illés Béla Kárpáti rapszódiájának részletei, illetve elbeszélései. Ekkortájt jelennek meg Gábor Andor elbeszélései, Gergely Sándor Pereg a dob című regénye, továbbá Karikás Frigyes,
Madarász Emil írásai. Nagy sikere volt Balázs Béla Brunner Károly, illetve Mozart
című művének.
Az ötvenes évek hazai sematikus irodalomszemlélete a befogadó irodalom értékrendjét is meghatározta. „Legfordítottabb" írónk ez idő t á j t Aczél Tamás, akinek
rövid idő leforgása alatt két ukrán nyelvű kötete jelenik meg. 1951-ben jelenik meg
Urbán Ernő Kossuth-díjjal kitüntetett műve, a Tűzkeresztség,
sikerrel játsszák az
ukrán színpadokon is. Veres Péter is ekkor „debütál" elbeszélésgyűjteményével. Meg
kell említenünk két népmesegyűjteményt, amelyek gyors egymásutánban jelentek
meg (1954, 1956).
Az ötvenes évek végén, amikor helyreáll irodalmunk értékrendje, a befogadó
irodalom is igazodik a megváltozott helyzethez. 1958-ban, jóval megelőzve az orosz
és egyéb szovjet kiadásokat, megjelenik Illyés Puszták népe című írói szociográfiája.
Erre az időre esik Kántor Zsuzsa ifjúsági regényének, a Práter utcának a megjelenése is.
A hatvanas évek fontosabb kiadványai közül élre kívánkozik Madách drámai
költeményének, Az ember tragédiájának a fordítása. Mikola Lukas ültette át ukránra.
1968-ban jelenik meg Móricz elbeszéléseiből egy csokorravaló, a fordító ez esetben
Jurij Kerekes. Napvilágot lát Gergely Sándor Dózsa-trilógiájának első része, Hidas
Antal 75. születésnapját az ukán közvélemény a Ficzek úr kiadásával ünnepli. Megjelenik Goda Gábor Családi kör című regénye, a nagy sikerű Puskák és galambok
Tatai Sándortól, Somogyi Tóth Gyerektükör című műve, Thúry Zsuzsa Angéla és
Dobozy Imre Márciusi hóvirágok című írása, Petrovácz István kisregénye, végül de
nem utolsó sorban Karinthy Frigyestől a Tanár úr kérem ... Néhány hete került a
könyvesboltokba Darvas József Részeg eső című regénye, K. Bibikov fordításában.
Ezek a fontosabb, ukrán nyelven megjelent magyar irodalmi alkotások. Nem
minden esetben tüntettük fel a művek fordítóit, mert a nevek sorról sorra azonosak
lettek volna. Leonyid Pervomajszkij, akinek neve összeforrt Petőfi költészetével, aki
a halál árnyékában is Petőfi válogatott kötetét rendezte sajtó alá, m á r nincs az élők
sorában. Elhunyt Mihajlo Tomcsanyi is, akinél jobban Móriczot, Mikszáthot senki
nem fordított ukránra. A hatvan felé közeledve fáradhatatlanul dolgozik P a n y k o
Szemen, rendszeresen fordít, főleg verseket, Mikola Sapoval, J u r i j Kerekes, a korábbinál kevesebbet Ivan Csendej. Rajtuk kívül említenünk kell még Konsztantin Bibi-,
kov nevét, aki főleg prózát fordít. A fiatalok? Nincsenek, legalábbis olyanok, akik
már eddig is próbálkoztak volna komolyabb mű fordításával. Vaszil Huszti, Volodimir Fedinisinec, Petro Szkunc nevét említhetjük, de ők inkább csak k á r p á t - u k r a j n a i
magyar költők verseinek fordítására vállalkoztak eddig.
Jurij Skrobinecet szándékosan hagytam ki a felsorolásból, ö t külön fejezet illeti
meg a magyar irodalom ukrán fordításának történetében. Ne féljünk a szótól: Skrobinecnek már most fordítói életműve van. Legutóbbi találkozásunkkor egy hosszú
listát hozott magával. Nem felvágásból mentegetőzött, de nem szeretné, ha bárki is
.kimaradna a felsorolásból. Fordítói alázat? Precizitás? Filológus pontosság? Bizonyára mind a három együtt. Tiltakozik az ellen, hogy „intézménynek" tekintsék.
Ö sajnálja legjobban, hogy a fiatalok számára ma kevésbé vonzó ez a terület.
76»

Műfordítói debütálása nem mindennapi volt. Első fordítása, Petőfi Nemzeti dal
című költeménye a szabadságharc centenáriumán jelent meg az ungvári Zakarpatszka
Pravdában. Petőfi azóta is nagy szerelme. Lefordította a János vitézt (szinte egyszerre jelent meg L. Pervomajszkij fordításával), Az apostolt, Petőfi számtalan versét. ő a fordítója a Puszták népének, a Légy jó mindhalálignak, a Tanár úr kéremnek. Lefordította a Toldit, Arany balladáit, a Magyar Hárfa című gyűjteményében
majd félszáz költőtől találunk verseket.
Egyik legutóbbi vállalkozása azonban' mindenképp külön is említést érdemel.
Ritka műfordítói feladatra vállalkozott: a múlt század végén Firicziczky Mihály által
gyűjtött és fordított ukrán népmesék eredeti kézirata elkallódott. Ezelőtt néhány
évvel az Európa Kiadó Vasorrú Indzsibaba címmel jelentette meg magyarul Fincziczky gyűjteményét. Skrobinec most visszafordította ukránra és alapos utószóban
ismertette a népmesék kalandos útját, s vallott a különös vállalkozás jellegéről,
természetéről.
Tőle tudjuk, hogy legközelebb Bartók kórusműveinek a gyűjteménye jelenik meg
ukránul, a szövegeket ő fordította. Ezen kívül egy Ungvárott megjelenő, fiatal költőket bemutató antológiában az ő fordításában olvashatók a kárpát-ukrajnai fiatalok
versei. Legközelebbi vállalkozása is rendhagyó az eddigiekhez képest: magyar szólásokat és közmondásokat fordít. És folyamatosan a mai magyar költőket, különböző
folyóiratok számára.
Végezetül ejtsünk néhány szót a tudományos, kritikai irodalomról. Az ukrán—
magyar irodalmi kapcsolatok alakulását figyelők előtt nagyon ismerősen cseng már
Kira Sahova neve. Két Petőfi-monográfiája jelent meg ukránul, ezen kívül szinte
nincs olyan ukránra fordított magyar mű, amelynek a megjelenésénél ne bábáskodna
valamilyen minőségben. Legújabb tanulmánykötetén épphogy megszáradt a nyomdafesték: a XIX. és a XX. század külföldi irodalmát, írói életműveket tárgyaló tanulmányok közül jut néhány a magyar irodalomnak is. Elemzi Mikszáth, Szabó Magda
és Hidas Antal munkásságát. Sahova teljesítménye a szovjet irodalomtörténet egészét
tekintve is megbecsülést vívott ki magának. Rajta kívül feltétlenül szólnunk kell
Ivan Mehela szorgos, a magyar irodalom értékeit, újabb alkotásait, vitáit rendszeresen ismertető tevékenységéről. Legutóbb a Vszeszvit 1975. 4. számában közölt, a
modern magyar költészet többszólamúságát jó érzékkel ismertető tanulmányt. Személyében a magyar irodalom egyik legjobb propagátorát ismerhettük meg.
Végezetül szólnunk kell a magyar drámák és színművek fordításáról. Itt találhatók továbbra is a legnagyobb fehér foltok. Urbán Ernő említett darabján és Gergely Sándor még az ötvenes években játszott drámáján kívül Az ember tragédiája
jelent meg nyomtatásban. Szkrobinec jóvoltából viszont újabb eredményről adhatunk hírt: az Ungvári Drámai Színház felkérésére elvégezte a János vitéz dramatizálását és fordítását. A bemutató előreláthatólag jövő évben lesz.
BALLA GYULA

7.7

Fejes Endre: Szerelemről bolond éjszakán
„Az ember jellemében hordja sorsát" — mondja Zimonyi István, Fejes könyvének egyik főhőse, miközben életének történetét meséli el ú j szerelmének a „bolond
éjszakán", amikor csak az igazat akarja mondani. S nem is hazudik akkor sem,
mikor az előbbivel éppen ellentétben a körülmények jellemformáló szerepéről vall:
„Én ott születtem. Túl az üveghegyen, az ezerszer áldott nyolcadik kerületben.
Hároméves voltam, kis taligát loptam az óvodából. Négyéves, almát a fűszerestől.
Tízévesen tanultam a törvényt. Nőnek nem lehet igaza. Bal zsebemben pénz legyen,
jobb zsebemben rugós kés. Senkitől ne kérjek, senki el ne vegye. Dolgozót szánni,
betörőt becsülni, besúgót hazavágni, koldust leköpni. Ilyen világ nevelt föl, mást
nem ismertem."
1
Mi történik, ha a jellemnyomorító környezet és az eltorzult jellemek tartósan
együtt élnek? Van-e mód kitörni ebből a bűvös körből, eljutni az értelmesebb élethez, sorshoz? S ha igen, milyen úton? A Peer Gynt-motívumoknak nagyon fontos
funkciójuk van a regényben, hiszen végső soron a hasznos élet—eltékozolt élet —
Lukács Györggyel szólva —, az ember mint mag vagy héj kérdései állnak középpontban itt is, sok más Fejes-műhöz hasonlóan. Fejes írásainak vissza-visszatérő
alapkérdései ezek, mint ahogy mostani hősei — Rósz Gyuri, Taniszter és Zimonyi —
szintén sok tekintetben rokonok más regényeinek és elbeszéléseinek szereplőivel,
önismétlésről azonban szó sincs, mert egyrészt a téma nagyon gazdag, sok lehetőséget tartalmaz, másrészt úgy látszik, Fejes minden eddiginél következetesebben vezeti
végig alakjait ezen az úton, s közben talán újszerű válaszokat is ad m a j d a régi
kérdésekre.
Az óvatos fogalmazás és a jövőre való utalás azért jogos, mert a Szerelemről
bolond éjszakán az írói jelzések szerint is első része egy többkötetes műnek. Azt m á r
ebből is tudjuk, hogy Rósz és Taniszter meghalt, Zimonyi pedig visszatért Magyarországra (sőt itthoni életéből is felvillan egy-két mozzanat), de az „első éjszaka"
múltat idéző történetének végén még mindhárman a német—francia határnál vannak, a legnagyobb bizonytalanságban jövőjükről.
Zimonyiék előtt meg-megújulón választási lehetőségek nyílnak, de nekik m á r
legelső döntésük is rossz: 1945 nyarán, amikor az „ilyen világ nevelt föl" ellenében
kibontakozó ú j élet nekik is helyet adott volna, nyugatra szöknek. Céljuk Párizs, a
kaland, a könnyű érvényesülés, gazdagság, de ehelyett ausztriai és németországi kivándorlótáborokban hányódnak. Ekkor döntenek másodszor, ezúttal is szerencsétlenül. Tervükhöz makacsul ragaszkodva, mindent arra az egy lapra tesznek fel, hogy
a tábor közvetítésével jutnak ki Franciaországba. Kizárólagos életközegük a láger
lesz. A háború utáni nemzetközi politikai helyzet ellentmondásai itt is erőteljesen
hatnak, bizonyos értelemben mégis zárt világ ez, s Rószék teljesen alkalmazkodnak
„törvényeihez".
Fejes nagyon árnyaltan ábrázolja hőseit, vonzó és taszító tulajdonságaik egységében. Ez az élethelyzet hallatlan energiákat mozgósít bennük, sok, addig rejtett képes78»

ségüket hozza felszínre — például Rósz Gyuri ökölvívó adottságait —, erőfeszítésük,
a fennmaradásért gyakran bámulatos. Fejes nagy kedvvel foglalkozik annak vizsgálatával, hogy milyenek az emberi kiteljesedés lehetőségei objektíve erősen korlátozott körülmények közt, s olyan alanyoknál, akik szubjektíve sem látnak túl ezeken
a korlátokon. Mert Zimonyiékban fel sem vetődik a tájékozódás igénye olyan kapcsolatok és közösségek iránt, amelyek tartalmasabb élethez segíthetnék őket, s a
hazatérés gondolata még Tanisztert se foglalkoztatja komolyan, aki pedig a legtöbbet beszél róla. Ehelyett átveszik környezetük harcmodorát, a fogért fogat elvet, a
törvénytelenségre törvénytelenséggel válaszolnak. A bűnre bűnnel felelve nem lehetnek alakítói, még kevésbé legyőzői embertelen körülményeiknek, ellenkezőleg: egyrejobban foglyaivá, konzerválóivá, sőt újratermelőivé válnak. Ütjük fokozatosan lefelé
halad, s törvényszerűen jutnak a könyv végén addigi sorsuk mélypontjára, amikor a
hőn óhajtott Franciaország elérhetetlennek bizonyul számukra.
Fejes valószínűleg tudatosan vágja el az összekötő szálakat'a nagyobb társadalmi
erőktől, s mozgatja ilyen viszonylag zárt körben hőseit; azért, hogy bizonyos sajátosobjektív viszonyoknak és az általuk kiváltott szubjektív emberi reagálásoknak dialektikáját egy vonatkozásban következetesen végigvigye. Azt a változatot mutatta
fel, amikor a bűvös körből nincs kiút, mert a kitörési kísérlet pusztán személyes boldogulásvágyból végrehajtott, s magának bármiféle eszközt s módszert megengedőegyéni akció. A tanulságok negatíve adódnak a hősök elpazarolt erőkifejtéseiből,
kudarcaiból, bukásaiból. Az már természetesen más kérdés, hogy a regény folytatásában is elegendő lesz-e ennyi. Mindenesetre Zimonyi hazatérése előlegezi egyfajta'
reális kiút ábrázolását is.
Fejes Endre könyve élvezetes és szórakoztató olvasmány. Távolról sem egyszerű
és olcsó disszidenstörténet, jóllehet kalandok sorából épül fel, de ezek sohasem,
öncélúak, hanem a sorsok és a jellemek bemutatását szolgálják, s rajtuk keresztül a
gondolatmenetünkben vázolt mögöttes sík, mélyebb jelentés hordozói is. A három;
főalak ábrázolásának íróilag nehéz feladatát szintén nagyon jól oldotta meg Fejes.
Ügy kellett tudniillik jellemezni hőseit, hogy bennük a közös és az egyéni jegyek
megfelelő összhangban legyenek. Rósz, Taniszter és Zimonyi gondolatvilága, életvitele és célja a lényegben nem különbözött, végső soron mindhárman ugyanazt
akarták, érezték, gondolták és cselekedték, de mindegyikük a maga módján, a maga;
egyéniségének megfelelően. Rósz hirtelen haragú, verekedésre, bicskázásra és lopásra
mindig kész, családra és gyermekre vágyakozó, sznob művészetrajongó. Taniszter a
nőkkel szemben félszeg, gyenge fizikumú, de a szerény keresetért a varrógép fölött
éjszakáig görnyedő ember, aki a másik kettő nélkül nem tudna megállni a lábán,
keresetét mégis elrejti előlük. Zimonyi a beszéd nagymestere, de az ütéstől és a'
szúrástól sem riad vissza, életeleme a szerelem, ám házasságra nem gondol, „veszedelmes haragtartó", aki őszintén szereti a barátságot és néha líraian elérzékenyül.
Mindegyikük külön világ, de az alapkérdés felől tekintve pl. Rósz agresszivitása és
Taniszter gyámoltalansága csak fokozati és nem minőségi különbség, mert remélt
boldogságuk eléréséhez alapjában ugyanazt a zsákutcát választották mind a ketten.
Külön fejtegetést érdemelne a könyv stílusa. A regényben végig Zimonyi beszél,,
s ennek a megoldásnak legalább két funkciót kell betöltenie. Egyfelől az ábrázolt
világ belülről való megjelenítését, másfelől — íróilag talán ez a nehezebb — a nyelvieszközökkel történő elidegenítést mindattól, ami ebben a világban humánumellenes.
Zimonyi betörőzsargonja s egyszerre sodró és töredezett stílusa jól szolgálja a hiteles
atmoszférateremtést, a személyes átéltség hevét, hangulatát és élményét árasztva, á
többnyire rövid mondatok gyors pattogása azonban sajátosan kemény és rideg tónust
is ad, nyelvi-zenei .aláfestését a regény zord törvényű, kegyetlen világának.
Fejés regénye önmagában is helytálló, jó mű. Sok függ azonban a fölytatástól..
Zimonyi azt mondja az utolsó lapon, hogy
el fogom mesélni még barátaim bukását.
Meg egy mesét, igazi mesét is akarok mesélni. Anyámnak." A Szerelemről bolond",
fjszákán. nagy várakozást keltett bennünk a további mesék iránt. (Magvető, 1975.)
VÖRÖS LÁSZLÓ
79»

Mocsár Gábor: Sziklából víz
A könyv — félreértések elkerülése végett jegyezzük meg — nem Mózes bibliai
•csodatételéről, s nem a szentté avatott magyar király (László) tetteiről szól, hanem
napjainkról, hétköznapjaink embereiről. Az író többnyire már korábban megjelent
humoros-szatirikus írásaiból állítódott össze.
A címadó elbeszélés egy filmes „stáb" előre kiötlött forgatókönyvéhez (mondhatnánk „.prekoncepciójához") keres, sőt hajszol „valóságanyagot". Természetesen
őszinte jószándékkal. fgy azután leáll, ha olyat hall, ami nem illik bele elképzeléseibe, a rendező elereszti füle mellett a valódi és aktuális mondanivalókat, spontán
beszámolókat, unatkozva és kényszeredetten hallgatja végig a kiszemelt riportalanyok négyszemközti, lámpák, apparátus stb. nélküli vallomásait, amelyekből nagyszerű filmet készíthetne — de hát ezek nem illenek bele az eredeti elgondolásba...
Vagyis a víg játékhelyzetek, anekdoták, kacagtató vagy megmosolyogtató helyzetkomikumból született szituációk burkában lapul — de egy kis odafigyeléssel jól fölismerhető — a szatíra nagyon is komoly célzata.
így lesz legalább két-, de sokszor „többlövetű" Mocsár Gábor szatírája, s ez a
játék — a „vicces" felszín és a komoly lényeg sajátos összejátszása — az író és az
irodalom jeles szatíraíróinak legjobb eszköze.
A történet burkolt rezonőrje Carló bácsi, az operatőr, aki — bőséges élet- és
„filmcsinálási" tapasztalatai alapján — találó megjegyzésekkel kommentálja ugyan
;a dolgokat, jobban lát és többet ért az életből a forgatókönyvhöz görcsösen ragaszkodó, gyermeteg rendezőnél és rutinos, de üresfejű, i f j ú munkatársainál. Mocsár
Gáborra jellemző, hogy ez a figura sem fordít a lehetetlen helyzeten, mert éppen
sokat próbált volta miatt jól tudja: ez így szokott lenni. Ki kell húzni a nyugdíjig,
:ami már nincs is messze, minek gondokat csinálni magunknak.
Mocsár Gáborra jellemzően szellemes a történet befejezése is: A skrupulózus
Tendező, a cinikus-rezignált operatőr, és a mulatságosan link munkatársi gárda
•csomó pénzt, rengeteg időt, igyekezetet (hiábavalót!) pocsékol el. A megvalósíthatatlan forgatókönyv megvalósítása érdekében fölháborodottan vagy közönyösen ásítozva
mellőzi az őszinte vallomásokat, jogos panaszokat. A riportalanyok sem különbek a
maguk szerepében: kicsinyes locsogásokba, naiv-ravasz mellébeszélésekbe takaróznak. A sziklából nem fakad víz. Illetve mégiscsak kibuggyan valami: fölveszik —
a kaján operatőr jóvoltából — egy állathangokat zseniálisan utánzó parasztember
teljes „repertoárját" a malacröfögéstől a kandúrnyávogásig.
Az írónak ez a fintora sokaknak szól. Nem csupán a gyakran szakmai klikké
áporodó filmcsináló „kollektívák"-nak, hanem mindazoknak is, akik társadalmunk
•áldozatkészségéből kezükbe kapják a lehetőséget hétköznapjaink művészi bemutatására, de rossz beidegzések miatt, ügyetlenségből vagy tapasztalatlanságból, esetleg
tartalmatlan rutinná vált „szakmai jártasságból" merő hiábavalóságokat művelnek —
a legjobb hiszemben . . .
A másik terjedelmesebb szatíra a kötetben a Szerencsés flótás. Alapötlete jól
ismert: bizarr hajsza lakásért. Mocsár nem fél a m á r szinte morbid groteszkig „túljátszani", az abszurdig feszíteni a helyzetet. Az ő lakáskereső jegyespárja — a
.„teoretikus" vőlegény és a prakticista menyasszony — mindenféle viszontagságok
után végre oda jut, hogy angyali ártatlansággal mások halálára spekulál. Statisztikai
azámítások alapján elhatározni, hogy az új élet, a sóvárgott boldogság mások pusztulására építhető a legnagyobb valószínűség szerint! Ezt a komor gondolatot átszövi
egy másik is: Már-már oda jutottunk, hogy nálunk minden emberi gondnak, legyen
az szerelem, házasság, válóper, rokoni kapcsolat, korrupció stb. — így vagy úgy, a
lakáskérdéssel van kapcsolata. Mindezt persze az írói „túljátszás" biztosította lehetősségeket bőségesen kihasználó komédia-, sőt burleszkelemek szövik át. (Talán nem
•ártott volna az egészet kacagtató, szatirikus vígjátékká alakítani.)
.80

Az író aggodalom nélkül él a komikumteremtés ősi fogásaival. Látnivalóan nem
fél olyan — várható — kritikusi fanyalgásoktól, amelyek a helyzetkomikumot, a
kedélyes-csattanós anekdotát, a szereplők szájába adott szójátékot (netán „blőd"
viccet) avult és elhasznált fogásnak minősítik. Mocsár Gábor jól tudja, hogy ha az
irodalom és a színjáték kezdeteitől élt mindezekkel az irodalom és a színpad, bátran
élhet vele ezután is, — legalább annyi ideig, amennyit eddig élt velük. Még az „előre
látható", várt poénokat sem veti meg, hiszen ez is a humor egyik sajátos formája:
milyen jó néha előre sejteni, hogy min fogunk szívből derülni!
Mocsár — mint bármely író — elvárhatná, hogy az olvasó „vegye a lapot",
vagyis belemenjen a játékba, amit ő maga játszik komoly komolytalansággal. Ö azonban nem ilyen agresszív. Eljátssza, eljátszatja szereplőivel kisebb-nagyobb komédiáit,
s közben egyetlen gesztussal sem invitálja az olvasót a játékra. És éppen ez a jó,
hiszen az önfeledt — vagy annak látszó — játék vonzza igazán a kívülállót, az
olvasót, mint amikor a játékba belefeledkező gyerekcsapatba kívánkozik az, aki
csak nézi. És ekkor már készséggel elfogadja például azt az abszurdumot is, hogy
napjainkban olyan öregasszony is élhet, akinek lánykorában még a fiatal Kossuth
Lajos azt mondta egyszer: „Sárika, Sárika, maga huncut kislány!". Sőt „az a pimasz"
Görgey is csapta neki a szelet, és egy megyebálon az ügyetlenül táncoló Deák Ferenc
a lábára lépett. (Nem is nehéz elhinni, hogy a haza kövérkés bölcse nem volt valami
kitűnő táncos!)
A kötetet két szatírafüzér zárja, a Pajzán triptichon és a Talponálló című tárcasorozat. Ezek között akad telitalálat (a kaján példázató Madáriskola), kedvesen lírai
emlékezés (Hová lett a cserebogár?), de fáradtabb, erőtlenebb is néhányuk.
Egészében a Sziklából vizet című kötet a maga módján olyan görbe tükör, amelyikbe beletekintve önmagunk ismeretében gyarapszunk — mint minden jó szatíra
olvasásakor. (Szépirodalmi, 1975.)
NACSÁDY JÖZSEF

Feljegyzések és levelek a Nyugatról
Az Űj Magyar Múzeum-sorozat tizedik kötete — Vezér Erzsébet gondozásában —
Fenyő Miksa visszaemlékezését s levélgyűjteményét teszi közzé. Az efféle kiadványok
olvastán óhatatlanul fölmerül a gyanú, nincs-e a hátterében valami — a dokumentumok mentése s megjelentethetősége végett vállalt — kiadói kompromisszum.
A könyv tüzetesebb tanulmányozása azonban az ellenkezőjéről győz meg. A legelevenebb, legolvasmányosabb fejezete nem is a volt Nyugat-szerkesztő levelesládája,
hanem Fenyő nagy emlékező esszéje. Igaz, a levelek megismerése tudományos szempontból fontosabb; jelentőségük azonban — kevés lévén köztük az ideológusi megszólalás, annál több az ügyintéző szándékú, műveket kísérő s kiadásukat sürgető írás
— inkább közvetve nagy. Például egy-egy írói-költői kronológia érvényesítése szempontjából. Viszont a kétszáz oldalas tanulmány igazi írói készséget és értékeket
csillogtat, tán nem is gondolati fegyelmével elsősorban, hanem az intellektus oldott
könnyedségével, amint krónikát és portrét, anekdotát és elemzést a belső sugallat
törvénye szerint váltogat.
Hasonló dilemmát él át az olvasó, midőn az emlékezések tárgyilagosságát mérlegeli. A Nyugat szerkesztőségéről festett kép hitelesnek tűnik. A folyóirat szellemi
fölépítése Osvát érdeme, aki a vállalkozás igazi spiritus rectora, s a „tökéletes
olvasó" jogán szerkesztő. A főideológus a Nyugathoz lazábban kötődő Ignotus, aki6 Tiszatáj

81

\

ben viszont megdöbbentően sok kétely halmozódik a folyóirat szerepét és jövőjét
illetően. A szerkesztőség legmozgékonyabb tagja Fenyő; a taktikai csatákat ő nyeri
meg, a kitűnő szervező. Nem mecénása (mint Hatvany), hanem pénzügyminisztere a
lapnak. Hatvany „az Ady ügyben zászló" — aki a költő irányában a Nyugat legfontosabb szerepét játssza.
Amilyen igaznak érezzük azonban a szerkesztés e belső világának lírai hevületű
láttatását, épp olyan problematikusnak tűnik számunkra, ahogy Fenyő a lap irányát,
szerepét, helyzetét utólag megítéli. A két világháború közti megbékélő tendenciákat
vetíti vissza a múltba, midőn — tele illúzióval s idealizálással — portrékat rajzol
Gyulai Pálról, Herczeg Ferencről, vagy egyetértően emlékezik az Ignotus—Andrássyféle ideológiai paktumra s megengesztelődik Rákosi Jenő iránt. A mai olvasót tán.
nem is a világnézeti elbizonytalanodás zavarja elsősorban, hanem a gesztus, mellyel
nézetét a történelemre vetíti. Kassák, Nagy Lajos, Ady és mások panaszaira e m l é kezve nehéz elhinnünk a Nyugat szellemi egységének legendáját, hogy „mindenki
azt írhatta bele, amit írnia adatott", mert „egyetlen kánona a gondolatszabadság
kánontalansága volt." Igaz, Ady és a lap viszonyát maga Fenyő se ábrázolja idillinek, sőt kíméletlen őszinteséggel meg is fogalmazza: „A Nyugat írói közül senki s e m
tartotta a Nyugatot Ady lapjának" — maga Ady sem ambicionálta, hogy annak tartsák, annál inkább a közönség. De a nézeteltéréseket már, az egyeztető taktika általánosításával, a túltengő egyéniség érzékenységéből magyarázza: „El sem tudok,
képzelni lapot, amelynek kereteit az ő egyénisége szét ne feszítette volna", jóllehet a.
szerkesztőség „híven hozta minden írását (?)". Vitatható az is, ahogy Fenyő a Nyugat
második nemzedékét (tán Illyést kivéve) megítéli. Mintha kissé megrekedt volna a
századelő ízlés- és gondolatvilágában, József Attiláról és Németh Lászlóról m á r — ha
egyáltalán van — csak rossz szava van.
És mégis, minden szemléleti tévelygése ellenére is, Fenyő Miksa emlékiratíró
magatartása nagyon rokonszenves. Nem próbálja mai szemmel retusálni a múltat
(mint Gellért Oszkár), nem tünteti föl magát tévedhetetlen bírónak, mint sok-sok
memoár szerzője. Vállalja elfogultságait: hogy a magyar irodalomból nem ismer
gazdagabb fejezetet koránál. Független szellemként sem szégyelli hivőségét: „Az én
szőlőmet Ady napja érlelte meg" — vallja büszkén. Furdalja a lelkiismeret, amiért
kortársai mellett elmulasztotta az eckermanni küldetést teljesíteni. Intellektusa korlátait Sem leplezi: olyan emlékező, akinek emlékezete gyönge s hajlama van az.
anekdotázásra. Néha e szigorú kritika szelíd öniróniává oldódik: érdeme csak annyi,
hogy „jelen volt", s emlékirata is nélkülözi „a régi polémiák tüzét, bátorságát".
Mottót Aranytól kölcsönöz: „Ha későn, ha csonkán, ha senkinek, írjad!" Pedig mint
hitvitázó a legfélelmetesebb. Egy-egy polémiáját tanítani lehetne; így a KosztolányiAdy-revíziójára írott válaszát, ahogyan az ellenfél érvein előjelet cserél s a s a j á t gondolatmenetébe illeszti. Most viszont ereje az „elengedettségben" van. „Hál' isten,
hogy nem esztétikai tanulmányt írok írókról és műveikről, hanem csak emlékezéseket, együtt eltöltött órák benyomásait, egy hangot, egy-egy mozdulatot!" — fogalmazza meg ars poétikáját.
A levelek közül Adyé, Kaffkáé és Ignotusé a legfontosabbak. Adyé a „duk-duk:
affér" történetére vetnek fényt, Kaffkáé az írói életrajz nélkülözhetetlen dokumentumai, Ignotusé, „a névleges főszerkesztőé" az emigrációban sorvadó lélek f á j d a l mas vallomásai.
Vezér Erzsébet tanulmánya tárgyilagosságával, alaposságával tűnik ki. Az első
tudományos igényű összefoglalás Fenyő írói pályájáról, egyszersmind a századelő
hiteles kritikatörténete is. (Talán túlságosan távolságtartó.) Fenyő ír először Magyarországon Kierkegaardról
és MusiZról, megdöbbentő minőségérzékkel emelkedik az
impresszionista bírálat átlaga fölé. Érthető, ha Vezér Erzsébet nem a „korrekt úriember" vagy a „liberális politikus" portréját hangsúlyozza, hanem a fogékony kritikus Figyelőben induló, s a Nyugatban tetőződő értékőrző munkásságát. Egyetlen
ellenvetésünk van csupán: Fenyő Madách-kritikáját a későbbi Lukács
György-értékelésre hivatkozva sem helyes „jogos észrevételnek" elismerni. Tömörségében is'
82»

sokatmondó a bírálat műfajtörténeti elemzése. A gondolatmenethez ellenvetés helyett
csupán egy kiegészítő megjegyzés kívánkozik. Az impresszionizmus nem csak a kritikatörténet egy túlhaladott korszaka, hanem kissé vívmány és módszer is; meghallása belső intuitív érzékünk sugallatainak, melyet az elvi alapon álló kritikus sem
nélkülözhet. Ez az alapja Fenyő Miksa ma is elevenen ható írásművészetének.
A jegyzetapparátus — informatív gazdagságával, adatszerű, eligazító pontosságával —
dicséretes módon válik a könyv szerves részévé. (Akadémiai Kiadó, 1975.)
GREZSA FERENC

Bálint Tibor: Kenyér és gyertyaláng
A Kenyér és gyertyaláng arcképei, vallomásai és esszéi ú j vonásokkal gyarapítják Bálint Tibor írói arculatát. Regényeinek (Zokogó majom, önkéntes rózsák Sodomában), novellásköteteinek (Cendes utca, Császár és kalaposinas) sora után megjelenő
ú j könyve az irodalom sűrűjében élő ember bőséges tapasztalatait, tág körökben
mozgó ismereteit, az írói műhely gondjait és örömeit összegzi. Az egész kötetet jellemző élményszerűség író és literatúra bensőséges kapcsolatát sugalmazza. A közvetlen hangvétel meglepően mély intellektuális fogékonysággal, mélységeket sejtető
gondolatok tömör felvillantásának szándékával társul. A privát természetű élmények
— a kötet legjava írásaiban — nagy összefüggések szerves részeivé növekednek, az
apró események általános tendenciákat jelenítenek meg, az író a jelenségek sokaságából kikristályosodó lényeg megragadására törekszik. A rövid írások hátterében
szüntelen ott érezzük a tetemes életmű hiteles fedezetét, az alkotó személyiség kifinomult gesztusait. A változatos témaköröket átfogó műből — legfőbb tanulságként
— így bontakozhat ki az irodalom hivatásának, kudarcokon is átívelő reményeinek
egyéni hangú értelmezése. Az arcképek, vallomások és esszék motívumai, gondolatai
egymásra utalnak, a fejezetekben inkarnálódott eszmék pontos tartalma a kötet
egészének szintjéről tárható föl.
Miniatűr portrék színes sorozatát, költők, írók, művészek néhány soros jellemzését, életművek változatos mélységű értelmezését tartalmazza a kötet első része
(Arcképek a köröm hátán). A merész asszociációkra épülő erőteljes képiesítés — a
tömörítés adekvát művészi eszköze — révén még elvontabbá válnak az arcképekben
rejlő gondolatok. A példázatszerű jelleget öltött portrék legjobb darabjai a megelevenített egyedi sorsok, öntörvényű életművek általános tanulságaiba is világítanak,
magatartástípusok és eszmények kvintesszenciája tárulhat az olvasó elé (Móricz
Zsigmond, Dosztojevszkij, Balzac, Hemingway stb.). Helyenként a kifejlő gondolatok
közismert irodalomtörténeti értékelések utánérzéseit takarják, s csupán a megfogalmazás módja újszerű (Mikszáth, Karinthy). Janus Pannoniustól Salvador Daliig sokféle nemzetiségű, különböző művészeti ágakban munkálkodó, eltérő korokban élő
jelentékeny alkotók kerülnek e tág arcképcsarnokba, az érdeklődés széles skálája
indokolhatja, hogy az objektív ítéleteket gyakran szubjektív intuíciók helyettesítik.
A sokszínűség óhatatlanul a mozaikszerű töredezettség élményét is ébreszthetné
— első pillantásra úgy tűnik, csupán a kronológia és a nemzeti hovatartozás mechanikus rendező elve fűzi össze e portrékat. A kissé rejtőzködő alkatú írói szemlélet
jelzésszerű utalásai viszont az egységbe ötvöződés mélyebben meghúzódó szempontjait ígérik, amelyek gondolati-logikai rendszerbe is illesztik az alkotók e heterogén
csoportját. Az arcképeket motiváló egyik legfőbb indíték a Janus Pannoniusról írt
6*

83

sorokból sejlik elő, amelyet tovább árnyalnak az esszékből és vallomásokból fakadó
gondolatok. A szerző fojtott keserűséggel tűnődik a hihetetlenül felgyorsult technikai
fejlődés — elég régen ismert, s napjainkban különösen sokat hangoztatott — aggasztó
ellentmondásain, amelyek az érzékeny lélekben a bizonytalanság és szorongás bénító
élményét szülik. E világszerte meglehetősen népszerű teória szerint a hipermodern
eszközök korában az ember maga is elgépiesedik, s gazdagodó ismereteivel ellentétben, lelke egyre kietlenebbé válik. A praktikum egyoldalú és túlzó dicsőítése a m ű vészet iránti közönyt érleli, ebből pedig szervesen következik a benne testet öltött
eszmék, az emberiesség iránti közömbösség. A jelen gondjain töprengő, a jövendőért
felelősséget érző író portréi azt tanúsítják, hogy a humánumot szolgáló művészet, a
maga eszközeivel, folyvást az emberibb holnapért munkálkodott, hangját az értetlenség, a kudarcok sem némították el. A megszenvedett alkotás a történelmi fejlődés
minden fázisában áldozatokat követel, a helytállás magasrendű példái a mindenkori
jelen erőforrásait táplálják. A múlt reánk testált örökségének következetes védelme,
a kortársi törekvések számontartása napjainkban különösen időszerű programot sejtet: az irodalom, a művészet folytonosságának őrzését, amely — jelentékeny alkotók
műveit tekintve — egyet jelent az emberi tisztaság, a jóság és szépség ideáinak
ébren tartásával, nem lankadó szolgálatával.
A kötet írásaiból kirajzolódó magatartás lényeges elemére vall a megfontolt,
higgadt, de szívós munkálkodás követendő példáinak folyamatos kiemelése. Sütő
András magatartásában az arányérzék hibátlan működését becsüli, azt, hogy az író
nem merült a „tajtékzó düh habjába", s a „testközelségű múltat éppoly bölcsen és
higgadtan és mélyen tudta elemezni, mint távolabbi élményeit" (Hétköznapok
a
keresztfán). Petőfi magatartásának lírai hangvételű értelmezése is a józanságot vezérelvnek tartó koncepció szellemében fogant, s a szerző így — akarva-akaratlan —
egy nagy múltú, időről időre felbukkanó irodalomtörténeti prekoncepció áldozatává
válik. Petőfi — Bálint Tibor interpretációjában — olyan fanatikus forradalmár, aki
eszméinek megvalósítása érdekében rezdületlen kíméletlenséggel áldozza föl a költészetet, a szépség és harmónia tiszta világát. A költő tetteinek hangsúlyozott egyszerűsége túlontúl tág asszociációkat ébreszt. Az erősen elvont fogalmazás nem zárja
ki azt a megközelítési lehetőséget, hogy az egyszerűség a rend szétrombolására
törekvő magatartás minősítése, amely szemben áll a folyamatos építés fáradságos,
sokoldalú, kevésbé „elegáns" munkájával. Vitatkozni támad kedvünk, amikor azt
látjuk, hogy Bálint Tibor egy mai viszonyokhoz szabott magatartástípust abszolutizál,
és vetít vissza a múltba is, holott tudjuk, Petőfi a történelmi pillanat objektív esélyeit fölismerve cselekedett egy emberibb rend, egy teljesebb harmónia reményében.
A szerző portrésorozatában a „földet néző", megfontolt, hiteles mélységekben gondolkodó Arany a forradalmár Petőfivel szemben dicsőül meg, s válik követendő eszménnyé. A higgadt építkezés jelenleg időszerű programjának minél erőteljesebb
sugalmazása érdekében :— mint már az irodalomtörténetben annyiszor — Petőfi
kristálytiszta értékei hullottak el. A történetietlen szemlélet aránytévesztéseiből
következik, hogy Petőfi jól átgondolt társadalmi forradalmiságának szkeptikus értékelése mellett Salvador Dali extrém, nyárspolgárt hökkentő magatartását, az „egyén
lázadását" rokonszenves, megértő gesztusok kísérik.
Az arcképek szuverenitását az alkotói egyéniség öntörvényű világának tisztelete
biztosítja. A vallomások és esszék tükrében válhat egyértelművé számunkra, hogy
Bálint Tibor szemléletében az életmű égészét átható alkotói egyéniség formátuma az
egyik leglényegesebb értékkategória. Bajor Andorról szóló esszéjében a tehetség
„egyéni" és „eredeti" vonásainak erőteljes hangsúlyozása válik a méltatás legélismerőbb pontjává (Humor és elégia). A portrék megformálásában, az esszék ítéleteiben
ott rejlik az egyéniség szerepének azon tág értelmezése, melyet egyik vallomásában
(A legszörnyűbb- kívánság) így fogalmaz meg: „ .... az egyéniség tisztelete a szabadság alapja, a stílusé éppúgy, mint a polgárjogoké!" Az egyéniség e kellően nem differenciált, elvont értelmezése különböző minőségeket moshat egybe, s az értékelés
bizonytalanságát eredményezheti.
84»

A mű emlékezetes szépségű írásai közé tartozik a megható tisztaságú gyermeki
világ ihletett ábrázolása (A kicsinyekről). A kicsinyek örökké jelenlevő jósága és
ártatlansága a felnőttek erkölcsi megtisztulását, egy emberarcú közösség megteremtését sürgeti. Sodró lendületű dinamizmusokkal, szenvedélyességükkel tűnnek ki az
irodalmi életet beszennyező hiúságot, a dilettánsok, kóklerek hamis szólamait ostorozó vallomások, amelyekben az alkotást támogató emberi közeg tisztaságáért perel
a szerző (Európa az adósok börtönében, Szigorított étrend, És szabadíts meg a nyegléktől stb.). A kötet nyereségei közé tartoznak a Dosztojevszkijről, Goncsarovról,
Csehovról, Hemingwayről szóló esszék. A lélektani elemzés mély átélőképességet
tanúsít, az értelmezés vezérfonalát eredeti ötletek dúsítják. Esszéinek szellemessége
— Bajor Andorról írt művének szavaival — „a tárgyismeret fölényes derűjét"
sugározza.
A Kenyér és gyertyaláng egyéni hangú műveinek tetemes része súlyos eszmeköröket feszeget. A könyv egy komoly tehetségű író szubjektív gondolatainak izgalmas gyűjteményévé válik. Bálint Tibor jóhiszeműsége és embersége nyilvánvaló, teljesítménye tiszteletre méltó akkor is, ha igazsága olykor nem eléggé meggyőző.
(Dácia, 1975.)
BALOGH ERNŐ

Nemeskürt/ István: A magyar népnek,
ki ezt olvassa
AZ ANYANYELVŰ MAGYAR RENESZÁNSZ ÉS BAROKK IRODALOM TÖRTÉNETE
1533—1712

Nemeskürty fontos közművelődési szerepet vállalt, amikor megírta régebbi irodalmunkat népszerűsítő új könyvét „az magyar nipnek, ki ezt olvassa". Feladata
nem könnyű: legalább kétféle igényt kell egyszerre kielégítenie. A magyar irodalom
regényes életrajzának egyrészt meg kell felelnie a szigorúan vett szakmai, tudományos szempontoknak; másrészt népszerű, érdekes, közérthető köntösben kell megjelennie. A vita, amely Nemeskürty korábbi művei körül fellángolt, a szerző népszerűsége (amit műveinek újabb és újabb kiadása is jelez) biztosíték az érdeklődés
felkeltésére, arra, hogy a magyar nép valóban olvassa ezt a könyvét is. Éppen
ezért nagy az írástudó felelőssége is. Nagyobb, mintha csak szakmai berkeknek írna.
Reális fejlődésvonalat lát-e régebbi irodalmunkról az érdeklődő olvasó, aki
esetleg csak ebből a könyvből tájékozódik? Kedvet kap-e az ismerkedésre? Nemeskürty a cél érdekében igen erős redukcióval él. Az olvasóhoz címzett elöljáró beszédében leszögezi, hogy vizsgálódása köréből kirekeszti a nem magyar nyelvű műveket, valamint mindazt, ami a mai értelemben vett szépirodalom fogalmába nem
fér bele.
Alapelvéhez (magyar és irodalom) következetesen ragaszkodik is. Kimarad a
mennyiségileg igen számottevő hitvitázó irodalom; a nem szépirodalmi jellegű fordítások, elmélkedések; a tankönyvek, nyelvtanok, szótárak; a levelezések, a politikai és történelmi művek. A legnagyobb alkotók esetében azonban kivételt tesz: egy
Zrínyi, egy Pázmány írásművészetét prédikációkból, illetve hadtudományi és politikai, történelmi értekezésekből származó idézetek is dokumentálják. Kimaradnak
85»

viszont — pontosabban igen röviden és sommásan említtetnek meg — olyan nagy
szervező és tanító egyéniségek, mint Szenei Molnár Albert vagy Apáczai Csere
János. Apáczai erőfeszítését a magyar tudományos (filozófiai) szaknyelv megteremtésére illusztrálja azért egy rövid részlet az Encyclopaediából. De Szenei Molnár
(tudós tevékenységének és érdemeinek szűkre szabott ismertetésén kívül) csak Az
legfőbb j ó r ó l . . . írt (illetve fordított) értekezéséből vett idézettel szerepel. Véleményem szerint — ha már a célkitűzésnek megfelelően a XVI—XVII. század nagyszámú és vegyes minőségű zsoltárfordítása és átírása ki is maradt a könyvből —
azért Molnár Albert teljes psaltériuma legalább egy idézetet megérdemelt volna.
Hiszen századokon át ismerték, énekelték a protestáns gyülekezetekben; mi több, ma
is ez a hivatalos, kötelező zsoltároskönyvük. A vizsgált XVII. században olyannyira
népszerű volt, hogy — s ez más szerzőknél példátlan — még a katolikusok is
énekelték.
A kötetben felsorakozó írók névsora — a tárgyalt korszakkal közelebbről foglalkozók bizonyíthatják — imponáló. Valóban régebbi irodalmunk színe-java elevenedik meg a lapokon. Nemeskürty, aki külön könyvet is írt már a magyar széppróza
születéséről, egy nyomozó jó szimatával válogatja ki a prédikációkban vagy történeti művekben elrejtett novellaszerű részeket, színes, eleven leírásokat.
A nem szépirodalmi jellegű munkák közül csak azokkal foglalkozik, amelyek
„szépirodalmi" szigeteket tartalmaznak (pl. Székely István világkrónikája, Bornemisza prédikációi); vagy pedig stílusuk, nyelvük olyan előkelő és fontos helyet biztosít számukra a magyar prózastílus fejlődésében, hogy ma már nem lehet kihagyni
őket még egy redukált fejlődésrajzból sem (pl. Pázmány munkássága). Egészében
hitelesebb és árnyaltabb képet kapunk a régi magyar prózáról, mint annak idején
A magyar széppróza születése című műben.
A költészetből adott válogatása viszont kissé zavarba ejtő. Nemeskürty a köztudatba emel néhány kisebb jelentőségű költőt. Az indok: érzelmeik és verselésük
kortársaikhoz képest üdítően természetes (Wathay); illetve: a korban igen népszerűek, hatásuk egészen a XIX. századig nyúlik (Beniczky). A rendkívül bőséges
Beniczky-idézetanyag olvastán óhatatlanul is a „kevesebb több lett volna" régi
közhelye jut az ember eszébe. Nem hiszem azt sem, hogy ő lenne az egyetlen vagy
első régebbi költőnk, akinek motívumait, ötleteit a XIX. század nagyjainál is ki
lehet mutatni. Másrészt — a zsoltárokon kívül — hiányzik a XVII. század még egy
érdekes színfoltja. A szerző a manierista költészet egy aspektusát emeli ki erősen:
az általánosan jellemző (történetileg indokolt) pesszimista világérzést, a waste-landhangulatot, a sztoicizmust. De a „manír", a verselés, rímelés — gyakran mesterkélt — virtuozitása, amely túlzásaival helyenként nevetésre ingerli a mai olvasót;
illetve a concetto, a meghökkentés érdekében alkalmazott csavaros képek, zavarba
ejtő hasonlatok, sokszor a legdurvább naturalizmustól se visszariadó leírások (mindmind az irányzat fontos jellemzője) valahogyan elsikkadnak. Pedig a reneszánsz és
a barokk költészet kapcsán — a könyv céljainak megfelelően tömören és egyszerűsítve — megkapjuk a leglényegesebb stílusjegyek leírását. Akár Rimay János rímsorozatai, akár a néhány szóval elintézett Nyéki Vörös Mátyás barokkba hajló m a nierizmusa, szinte kínálkoztak volna egy-két versszaknyi mustra szolgáltatására.
Amit egyértelműen csak dicsérhetünk, az a könyv felépítése. Nemeskürty szakít
az életműcentrikus szemlélettel. Műfajok kialakulását és fejlődését vizsgálja, és ez
a keret sokkal rugalmasabb, mint a másik lehetőség lenne. Alkalmasabb arra, hogy
az egy ugyanazon korszakban született változatos m ű f a j ú alkotások együttlétezését
az olvasó érzékelje, egységes egésznek lássa ennek a két évszázadnak egyre határozottabban kibontakozó, egyre érdekesebb szellemi arculatát. Segít az is, hogy amikor egy-egy sokoldalú író más-más összefüggésben ú j r a felbukkan, Nemeskürty
figyelmezteti az olvasót, visszautal az előző részre, természetesen veszi fel az ott
elejtett fonalat. Teszi pedig ezt mindig kellő tapintattal és közvetlenséggel, anélkül,
hogy a nevekbe, eseményekbe-művekbe esetleg m á r belefáradt olvasó megszégyenítve, kioktatva érezné magát. Ennek az előre- és visszautaló, beszélgető módszer86»

nek, és a nagyon világos szerkezetnek köszönhető aztán, hogy az olvasó tulajdonképpen nem fárad bele az olvasásba. A gazdag anyag ellenére sem zsúfolt, hanem
könnyen áttekinthető, elegáns vonalvezetésű a könyv.
A széles horizontális metszet két esetben adja át helyét írói életmű ismertetésének. Balassi Bálint és Zrínyi Miklós a két kivételezett költő. A Balassi-rész kedvcsináló hatása kisebb, mint várhatnánk. Ott kísért az irodalmi közhellyé csontosodott hármaskép a vitézi, szerelmes és istenes verseket író daliás Balassiról. Az
idézetanyag sem a legszerencsésebb. Kizárólag a legismertebb Balassi-versek legismertebb részletei. Nemeskűrty esetében ez azért különösen feltűnő és megemlítendő,
m e r t az ő népszerűsége azon alapul, élénk vitákra késztető elgondolásai éppen arról
híresek, hogy kíméletlenül döntögeti a nemzeti tudatunkban felhalmozódott babonákat és előítéleteket. A Zrínyi-rész változatosabb, elevenebb. Itt viszont meg kell/
említenünk egy bosszantó apróságot. Lehet, hogy csak sajtóhiba, de akkora, hogy
n e m lehet szó nélkül átsiklani fölötte.
A könyv szerint:
Befed ez a kék ég, ha nem fed koporsó,
Tisztességes legyen csak órám utolsó.
Zrínyi viszont így írta:
Befed ez a kék ég, ha nem fed koporsó,
Órám tisztességes csak légyen utolsó.
A részletkérdésekben mutatkozó hiányosságok ellenére Nemeskűrty könyve régebbi irodalmunk reális fejlődésvonalát rajzolja meg, marxista irodalomtudományunk újabb kutatásait és eredményeit is felhasználva. E tekintetben legfeljebb azt
kívánhatnánk még, hogy akár a szövegben, akár a kötet végén levő rövid, eligazító
bibliográfiában utaljon a legérdekesebb, még eldöntetlen vitákra, izgalmas nyitott
kérdésekre.
;
A könyv fontosságát, misszió jellegét nem győzzük eléggé hangsúlyozni. De ez
bátorít fel arra is, hogy még egy hiányosságról szóljunk. Nemeskűrty jól szövi bele
az anyagba a tárgyalt korszak fontosabb történelmi eseményeit. Nem válik öncélúvá, nem nyomja el az irodalmi részt, de elég információt nyújt a megértéshez.
Jók az irodalmi fejlődésen belüli előreutalásai is, az olvasóhoz korban közelebb álló
írók-költők-problémák felé. De ha röviden is, ha csak egy-két mondatban is — nem
ártott volna a tájékozódás érdekében néhányszor utalni a kortárs európai irodalom
egy-egy nagy alkotójára vagy alkotására. Ez a módszer igen érdekes dolgokra is
fényt vethetett volna. Arra például, hogy Balassi Bálintnak egyszerűen nincs világirodalmi megfelelője, egyedülálló (de nem megkésett) jelenség ő a XVI. század végi
Európában. Ez is erősíthette volna azt az összhatást, amit Nemeskűrty végig sugallni
igyekszik. Az „elmaradottság babona" megdöntését, azt tudniillik, hogy török hódoltság, Habsburg pártfogás és különféle háborúk ellenére egy műfajokban gazdag,
viszonylag széles körben ismert, kiemelkedő alkotásokat is felmutató, a korral lépést
tartó irodalmunk volt a XVI—XVII. században. Sajnos éppen az utolsó mozzanat, a
korral való lépéstartás, együttmozgás nem világosodik meg kellően (egy-két utalástól eltekintve, pl. Descartes—Apáczai).
Végül néhány szót a könyv egyedi varázsáról: a stílusáról. Igazából ez az, amivel több és más, mint a forrásul használt tudományos szakmunkák többsége vagy
a puszta forráskiadások. Eszközei? Nyelvi archaizálás (pl. néhai való jó Mátyás) és
igen erőteljes vulgarizálás (pl. vén trotli generálisok). Nemeskűrty a mai élet viszonyait és fogalmait vetíti vissza a régi korra. Valósággal karnyújtásnyi távolságra
hozza régi korok rég elporladt embereit. Néha már szinte szépírói ihlettel rekonstruálja életük egy-egy epizódját, villanásnyi töredékét.
Nemeskűrty a régi szövegrészletekkel is hasonló módon bánik: idézi őket, megszakítja, beleszól, kommentálja, vitatkozik, folytatja. így a sok-sok idézet a könyv
eleven része lesz. Egy már-már elfelejtett (legjobb esetben történelmi regényekből
ismert) kor hiteles tanúvallomásai és követei — sokszor ma is aktuális mondanivaló87»

val. Éppen ezért fő kérdésünkre, hogy a könyv eléri-e célját, felkelti-e az érdeklődést régebbi irodalmunk iránt, népszerűsíti-e azt, határozott igennel felelhetünk.
Hasznos, mindenféle lapos didaxis nélküli, szórakoztatva tanító könyv. Csak azt
kívánhatjuk még, hogy a magyar könyvkiadás tegye hozzáférhetővé régebbi irodalmunkból nemcsak a legnagyobbak, hanem a többiek műveit is. Hiszen Nemeskürty
könyvéből kiderül: megérdemelné, hogy kutatási témából ú j r a olvasmánnyá váljon.
(Gondolat, 1975.)
ZENTAI MÁRIA ÉVA

Gál Sándor: Első osztályú magány
(Beszéd egyetlen hangra) Gál Sándor ú j novellás könyve érdekes kísérlet. Összefogott, rejtett szálakkal egymáshoz fűzött emlékezéssorok adják a könyvnovellát: a
szerző nagyobb egységben gondolkodik, s jelentését az időről nem könnyen elröppenő metaforákba, de emlékvalóságot, sajátságosan hazai — csehszlovákiai! — történelmet megszólaltató könyvesszébe tömöríti. A korábbi novellás könyvből átvett,
a Gál Sándor-i próza legsúlyosabb darabjának is mondható Első osztályú
magány
az ú j elbeszélések között, súlyát tovább növelve, vezérmotívummá vált, s a hasonlóan nehéz gondolati anyagot hordozó, nem kevésbé történelmi megpróbáltatásokat
is elősoroló ú j elbeszélés A király társaságában értékzónát is jelölt. A csehszlovákiai
magyarság sorsát, a jégtörő február előtti megpróbáltatásokat kevesen mondták ily
fölemelő keserűséggel, a történést szinte elvető lírai novella sok árnyékú szomorúságával.
Gál prózába sajtolt véleménye — kissé megtévesztő módon ezért neveztem
novellás kötetét könyvesszének — az emlékezéssel megállított, örökké vádlottként szereplő Időt megforgatja. A bevezetőként és utószóként jelen levő két „jegyzet" ugyanakkor keretül is szolgál a novellák álarcát magára öltő, a pillanatot szinte megállítókimerevítő emlékezésnek: az író akárha egyszemélyű történelemkönyvének a koordinátáit akarná meghúzni. Időhatárának csak látszólagos terrénuma a gyermekkor
(a háború), valójában a csehszlovákiai magyarság ötven évéről, a nemzetiségi sors
nagykorúsodáshoz vezető fél évszázadáról beszél. Sokszor tengerélményt, forró szél
imádatot ünneplő novellája sem az éppen másutt külhonit, az idegen t á j és éghajlat
alatt ismeretlent szólítja, hanem a maga elől futamodó nem menekülhetsz
élményét
ébreszti. A későbbiekben látni fogjuk, hogy ez a szavakkal fölcsigázott, éppen a
nyelvi megjelenítés miatt nemegyszer mondatillúziókat, szentimentális szépelgést
létrehozó elvágyódás mennyire idegen az Első osztályú magány és A király szerzőjétől.
Gál elbeszéléseinek valósága a letisztult és a valósággal szinte egyenértékű
emlék. írásaiban kevés a történés, a mozgalmasan szembeállított, cselekvéstől duzzadó jellemek nem játszanak fő szerepet. Novelláinak tájai is a csend, a magány, a
folyóvölgy, a pszichológiai fáradtságot elűző hegyi túra, a bezártság képzetét keltő
első osztályú vasúti kupé s a királynak mindent szabad! gondolati álomvilág köré
épülnek. A férfi szinte semmit se tesz, csak levonul a folyóhoz, hogy figyelemmel
kísérhesse a hajdan oly nagy élményt nyújtó Csukák vonulását. Nézi a vizet és az
erdőt, belehallgat a természetbe, s mikor pihenésének végén — úticéljaként — több
halat is sikerül fognia, rájön, nincs kinek vinni a zsákmányt. Az emberek, a jó
barátjai, családtagjai az idők folyamán kihaltak, elvándoroltak, életközösséget bontottak. Az író nosztalgiája, kőlapok közé szorított régi énje levetette m á r az elbeszélő verset. A hajdani élményekre, szóélményekre visszaemlékezve, Gál még mon88»

daná-mondaná, de folyó menti hallgatása, fiú és lány párharcát tükröző, két felfogást
ütköztető csendes kitörése a hemingwayi szituációt (folyópart, történésnélküliség, két.
ember közé ereszkedő idő) fokozatosan átalakítja, tűnődését történelmivé, egy népcsoport gondolkodásának, eszmélkedésének kisugárzójává teszi. A beszélt egyetlen,
hang ezért nem más, mint az egymásba fűződő emléksorok novellakénti rögzítője.
Hiába az egyént összeroppantani látszó magányérzet kitüntetettsége, a téma nem.
lehet más, mint a honi sajátságokat (jelentéspöttyöket, tragédiafoltokat) is mutató
összekuszálódott
világ-szövet újjászövése-tisztítása. Ahogyan a költő egyik ú j verse,
a Jelentés az időben mondja: ki lép előre egyet az éjfél elé sírok / felnyíló
ezredéveit
közelhozni az úthoz / árnyéktalan tájakról vak földrészekről / ki áll elő felemelni,
hangunk csonkjait. A jelzésekig lecsupaszított vers az utolsó lírakötetben (és a legfrissebb versekben) tragédiák, útkeresésről tanúskodó visszapillantások (önismeretre
sarkalló nemzetiségi próbák) kivallója. A kötet novellái közül azok a legsúlyosabbak
— nem véletlen, hogy a megformálás éppen ezekben játszik az író kezére —, amelyek nem ragadnak le a személyiség egyedi bajainál, hanem az egyéni sorsot a
cselekvő tömeg igazságratalálásában igyekeznek megmutatni.
(Bolond király, bolond történelem) A Csukák vonulása a maga nemében kitűnő,
írás: feszes a mondatfűzése, cselekvésnélküliségében is izgalmas a mondanivalója.
A tájban bolyongó férfi saját múltjával szembesül: tevése-vevése, bóklászása ha
ideig-óráig feledteti is a kiúttalanság-érzésben megnyilvánuló magányt, mindösszeállapotrajzot ad; mintha az egyén megkeseredését csak egyéni bajok-tragédiák okoznák. A jelzésekből feltárulkozó világ arra enged következtetni, hogy egy emberi
kapcsolat (szerelem, házasság) megszakadásáról van szó; az időnként belső monológként felbukkanó kérdések (Miért találkozunk és miért válunk el? Miért van a találkozás öröme s az elválás fájdalma?) csak a lelkiekben elbizonytalanodott férfi ön~
gyötrését mutatják. A kollektív magányérzet, pontosabban szólva a történelemért,
felelős, nemcsak önmagának, hanem társainak is megváltást ígérő ember rajza az
Első osztályú magányban és a mese igazságát könyörtelen körülmények között is.
megőrző és azt saját igazságaként közreadó A királyban már túllép a különféle elvágyódásokat végigkísérő látszatnovellán.
Az Első osztályú magány kerete — egy férfinak utazás közben megviláglik agyermekkor, s annak iszonyata: a háború és a nemzetiséget ért legnagyobb igazságtalanság, a kitelepítés — Gálnak elég indíték arra, hogy — kimondva a konkrét
bajokat — korábbi emlékezéseinek, tudatnovellákra emlékeztető múltidézésének súlyát a történelem mérlegére tegye. A vonaton való utazás (időből-térből kirohanó,
helyzetváltoztatás) Semprun nagy regényének öneszmélést segítő sikolyára emlékeztet. A felüdülést kínáló tájjal és az élet szépségeire emlékeztető s minduntalan a
másfajta örömet-tisztaságot reprezentáló utastárssal — a szőke lánnyal — bármily
szépen is ring a főhős, párnás kocsija nem más, mint egy nagy koporsó. Aki benneutazik, maga is az életfogytiglani magányra ítéltek soha el nem követett
bűneiért
szenved. A halottakat cipelő Kaszás Laji, a furcsa halállal elköszönt Szomszéd Jóska,
és a tanító — kitelepítések során marhavagonban jobblétre szenderült — kisunokájának megidézésével az író az egyéni tragédiákat a soha el nem követett kollektív
bűn és a világfelfordulást jelentő borzalmak (háború-öldöklés) szintjén láttatja. Az
utazó főhős emlékezése, szorosan helyhez kötött egyedi valósága így válhat általánostiltakozássá. Az elbeszélést mottóként bevezető Sandburg-idézet — Én vagyok a fű,
A munkát bízzátok rám — nem csupán hangulati előkészítő: ily szemérmes kiszólásmögül is látszik a maga erejét tudatosító tömeg „kőporlasztó" ereje.
A bolond történelem — ismét csak a kitelepítés és a háború a téma — bolond
uralkodót választott magának: Lükekirályt,
akinek klozett a trónja! Csakhogy a
háború mocskában e furcsa király az egyetlen ember! Fiát, családját elvesztette, s a
maga módján, a kissé kótyagosok tisztánlátásával el kezd a falu s később az egész
természet és társadalom fölött ítélkezni. Emberi-isteni cselekedetei (úgy temeti el a
talált csecsemőt, hogy közben megkereszteli, megáldja a vizeket, fákat, a napot és a
növényeket) különös erővel ugranak ki a borzalmakból. A király, aki nem más,
mint a háborúban katonafiát elvesztett s attól megháborodott falubolondja, ú j tör89»

vényeket állít, s a szerint is cselekszik. A kitelepítés során mégis magára marad: ki
sem toloncolják! Növényei, fái, s magához szelídített faunája egy társadalomfeletti
ország, a békesség országa rendjét jelképezik. Az elbeszélésben konkrét helyzetek
elegyednek a megbomlott képzelet által megidézett mesével. S mert szimbolikus
erejű a világ minden szennyét elítélő hang, A király érvényessége — éppen a világirodalomból is sok helyütt ismert írói „csavarral" — korontúlivá nő.
(Idegen környezet, közhelyszerű mondatok) Érdemes lesz röviden arról is szólni,
hogy az emlékezésre épülő, s több esetben férfi és nő párharcát közvetítő novellák
s az azt követő írások miért nem hatnak a reveláció erejével. Mindegyik elbeszélés
valahol megsikkad, hősei unottá-fáradttá válnak; az író ahelyett, hogy a nagy szürkeségtömböket, a kihidegült kapcsolatokat a legegyszerűbb eszközökkel jelenítené
:meg, mondatait csillogtatja. Amíg legutolsó verseskönyve, a Kőlapok a kevés, de
tömör beszéd fegyelmével túllépett korábbi líravilágán, elbeszéléseinek nagy része
— kivételként talán csak a Csukák vonulása, az Első osztályú magány és A király
•említhető — nem mutatja a nyelvvel való birkózást. Ha Gál kilép az általa ismert
történelmi keretből és hőseinek magánya csak a kiürült lelki kapcsolatokban s az
•egzotikus körülmények adta pihenőkben nyilatkozik meg, biztonságát elveszti, nyelve
megbicsaklik. Az írói gondolat és szándék ugyan átlagon felüli is lehet (például
A tenger hulláma a jól ismert Tamási-mondás parafrázisát is közrefogja: az ember
azért született erre a világra, hogy valamit elvégezzen), de a képzelet a számára
ismeretlen tartományt nehezen tudja művészetté avatni. Ezért túlírt a Kősivatag
eszmélkedő „betétje", ezért nem emelkedik gúnyos groteszkké a meditáló anyagbeszerző kálváriája (Fényes reggel). Jeronimó „betelhetetlen jósága" éppen az egzotikumkeresés, a meleg széllel „fölmelegített" mondatok hatására csak olvasmányos
.történet marad.
Gál Sándor Tengere nem más földrészeken van, hanem az előbb már említett
"kiváló novellák élménysorában. A lírai mögöttes — mert fedezetül mindig ott van a
.megtörtént, a társadalmilag fontos valóság — nem illan el a közhelyek aranyködébe,
egy-egy mondat nem lesz a korábbi „lágy" versek lírai illusztrációja. Az önmagát
vallató, de magányát kollektív magánnyá növesztő prózahős tudja, hogy vérre megy
-a játék, s igazságát nem kezdhetik ki szokványos szókapcsolatok, unos-untig ismételt
szóvirágok. Ahol az ég tiszta kék nyugalom, s rajta a nap érett narancs, ahol a kanálisok ezüstszalagként szelik át a vidéket, ahol a hegyek csúcsai a kelő nap sugaraiban fürdenek, ahol a mindig megnevezhetetlen fenség honol, ahol tisztán ragyog az
• ég valószínűtlen kékje, ahol a kelő hold ezüsthidat épít a fekete hullámok fölé, ahol
a szerelem sós ízei érezhetők a tenger ölelésében — ott a próza megszűnik próza
lenni, s a némelyütt használt tájnyelvi keménység (felcsúszkorált) is veszít erejéből.
..(Madách, 1974.)
SZAKOLCZAY LAJOS

Györffi Kálmán két kisregénye
HÁZAVATÁS — ÁGNES

Györffi Kálmán nevét első, irodalmi díjjal is kitüntetett novelláskötete (Csendes
hétköznapok, Kriterion, 1973) tette ismertté. Nem nagy igényű, de többnyire szuggesztív, meggyőző írásainak nagy szenvedélyek nélküli hősei nem kerülnek szokatlan
helyzetekbe, súlyos tragédiákat vagy groteszk szituációkat az olvasó itt hiába keres.
.90

A tárgyias-racionális látás jellemzi Györffi írásait. Az írói személyiségben rejtőző
líra viszont enyhén érzelmes színezetet ad előadásmódjának. A Csendes hétköznapok
kemény írói próba volt, hiszen Györffi Kálmán nem kevesebbre vállalkozott, mint a
hétköznapok „berendezésének" szépírói ábrázolására. Mellesleg a vékonyka kötet a
kritikusoknak is feladta a leckét: képesek-e a nem kis értékingadozások ellenére is
felismerni az erős tehetséget. — „ . . . regényt szeretnék í r n i . . . a novellák tulajdonképpen az írói szándék peremvidékéről valók." — írta Györffi néhány évvel ezelőtt.
S valóban, a nemrég megjelent két kisregény a novellákból ismert hősöket, élethelyzeteket fejleszti tovább.
A Házépítők című novella még eléggé spekulatív volt. Természetesen a Házavatás
is kitalált történet, de az ábrázolt valóság mindegyik aspektusában megnyilvánuló
valószerűség is bizonyítja, hogy Györffi milyen jól ismeri a választott életszférát.
A házépítés hatalmas, már-már az emberi teljesítőképességet is meghaladó „mítoszi"
erőfeszítésének középpontjában álló hős élete, sorsa egyedi, ugyanakkor általános is.
A könyv fülszövegében említett szimbólum jellege nem a jelképes ábrázolás segítségével érvényesül, hanem azáltal, hogy a valósághoz való hűséghez az objektív valóság törvényszerűségeinek, fontos jellemzőinek bemutatása társul. A házépítő Feri
szívósan, de egyáltalán nem példamutató egyoldalúsággal verekedi át magát egy
valójában nem túlságosan magasra állított cél érdekében. Nem titkolhatjuk, hogy a
beérkezettséget, a nyugalmat egy családi ház elkészülésével azonosító szemlélet
bizony zavaró ebben a kisregényben, önkéntelenül fölvetődik a kérdés: vajon alkalmas-e ez a történet arra, hogy „ . . . az írás gondolati szintjén az örök építés, a mindigmegújulás motívumát is hangsúlyozza".
Azt sem hallgathatjuk el, hogy Györffi vitathatatlan tehetségről árulkodó művének realizmusa helyenként „típusos", nem mindig egyéni megfigyelésre támaszkodik.
Elsősorban a jellemekben érezhető utánérzés: Amáli „tipikus" feleség (kivéve azt a
jelenetet, amelyben bevallja, hogy kislánya nem férjétől van), a hajnali munkásvonaton zötyögök „tipikus" szakik. A „tipikus" szomszédok irigykednek, a „tipikus"
testvér haragszik, majd kibékül. Csak a házépítésbe szédülő Feri lóg ki — szerencsére és nem véletlenül — ebből a nagy tipikusságból. Györffi olyan főhőst választott, akiről közvetlen, intenzív mondanivalója van. Ferit, aki maga mondja el a
házépítés történetét, rokonszenves figuraként ismerjük meg a mű elején. De a kitartás, a belső gazdagság, a szép emberi tartás és belülről sugárzó melegség, az élet
apró, gyakran láthatatlan örömeinek észrevétele fokozatosan átadja helyét a kiüresedésnek, a belefáradásnak. A kezdetben természetes, aztán rögeszmévé váló szenvedély torzító hatásának következményeként megjelennek a közöny, az önzés, a befélé fordulás tünetei. Ferit tehát megnyomorítja az a helyzet, amibe az építkezés
sodorja. Sajnos, jelleme nem olyan erős, hogy a körülményekkel vívott harcból nagyformátumú hős szülessen.
Györffi prózájának egyik legfontosabb építő eszköze a megjelenítő-leíró-elbeszélő
módszer, mely az Ágnes című kisregényben a két idősík rutinos alkalmazásával járó
többlettel gazdagodik. (Az emlékekből egy kemény tartású, erős asszony alakja bontakozik ki. A kontrasztot a világ s a legszűkebb családi kör számára egyaránt feleslegessé, terhessé váló öregasszony életének, szánalmas és megalázó helyzetének
leírása adja.) Ágnis néni családjából csak kisszerű, (nem egy esetben) elvadult, butaságukba belemerevedett, a megkövült tudati maradványokból kitörni képtelen embereket ismerünk meg. Egyetlen rokonszenves alak sincs ebben a kisregényben. Taszító,
ugyanakkor szánni valóan boldogtalan társaság veszi körül a gyámoltalanná öregedett, de egykor zsugori és harácsoló asszonyt. S amikor Ágnes halálos ágyán egész
átidegeskedett, végig búsult, gondok között őrlődő életére mégis azt mondja, hogy
szép volt, értetlenül reá bámuló lányának agyán talán átvillan a valóban szép és
értelmes, ám anyja által sem példázott élet lehetősége. Nyomasztó és szomorú az
Ágnes önmaguk ellen, már-már a vegetálás szintjén élő alakjainak világa. Benne
van a műben a bírálat is. De vajon eléggé könyörtelen és éles-e ez a bírálat? Szeretnénk hinni, hogy az olvasó nem elégszik meg a regény egyik szereplőjének, az
91»

eseményeken kissé kívül álló egyetemista fiúnak rezignált sóhajtásával: „ . . . milyen
e m b e r e k . . . micsoda emberek vagyunk!"
Van tehát néhány kételyünk, kifogásunk, kritikai megjegyzésünk. De egészében
mégis az a fontos, ami ebben a két kisregényben ígéretes és sikeres. (Kriterion, 1975.)
OLASZ SÁNDOR

Péntek Imre: Éjféli pályaudvar
Minden pályakezdőt jellemeznek a választott mesterek. Péntek Imre a felhasznált lírai hagyományban is a század gyermeke. Igen eleven nála a József Attilahatás. Nemzedékében is kitűnik ezzel a tulajdonságával: kevesen vannak, akik
ennyire közvetlenül s ugyanakkor eredményesen birkóznak a József Attila-i örökséggel. Bella István, Rózsa Endre költészetében volt legutóbb megfigyelhető ez a
fajta alkotótisztelet: Bella a népi hangvételű versekből indult ki, Rózsa az összegző
gondolatiakból, Péntek Imre pedig főként a groteszk-filozofikus szakaszból.
Otthonosan mozog Péntek Imre ebben a költői világban. A képszerkezetekben is
megmutatkozik ez: „Az ablakon benéz a rét / esőtől csapzott homloka", vagy „Hajókáznak nénik, bácsik, / mint szemben a zokogás." A hatás néha ilyen kiáltó, de
sohasem bántó. S a leglényegesebb nem ez a nyilván átmeneti jelenség. A kötet
indító verse, a Kitépett naptárlap mindjárt a nagy előd filozofikus tájversein iskolázott költőt mutatja. Péntek Imre is a valóság megismerését és megértését tekinti
legfőbb feladatának. Ezért nem idegen tőle a szemlélődő, eszmélkedő magatartás,
olykor a tanító hang, máskor pedig az önkritika, magáé s nemzedékéé egyaránt.
S aki reális ítéletre képes önmagát illetően, az nyilván a társadalmat is reálisan
igyekszik megítélni. Ebben Péntek Imrének eddig leggyakrabban használt eszköze
a komikum. Leginkább a groteszk ábrázoláshoz vonzódik, s aligha csak József
Attila-tanulmányai miatt. A groteszk valóban tükre lehet diszharmonikus elemekben
tobzódó korunknak. S Péntek Imre nem a világ abszurditását, a cselekvés értelmetlenségét akarja a groteszk révén felmutatni, mint a dekadens látásmód, ö éppen a
diszharmónia megszüntetését tekinti céljának, az embertelen viszonylatok, az emberhez méltatlan életforma, társadalmi kapcsolatrendszer felszámolását. Az emberre
méretezett világ megteremtését. Nem változtat ezen az sem, hogy olykor funkciótlanul él a groteszkkel, hogy néha súlytalan játék lesz csak (például Pánik, Logikai
kutatások).
Magatartását bizonyítja a kötet egyik főmotívumának, az otthontalanság állapotának irányultsága. A lírai hős szenved az átutazó állapottól, az otthonnélküliségtől.
A címadó Éjféli pályaudvar sem az otthontalan polgár rezignált vallomása. Szkepszise mögött a mellékvágányon veszteglő életek megiramodásáért sóvárgó vágy
feszül. Azt a folyamatot látjuk, miképp tud a hiányérzet — az otthonnélküliség —
révén a költő azonosulni azokkal, akik különféle okokból szintén nem t u d j á k otthonosan érezni magukat: a vegetatív létből még ki nem szabadult tömegekkel. Ez az
elkötelezett indulat munkál A fiatal budapesti épitömunkásokhoz
írott versben is,
amely a groteszk révén elérhető kritikai ábrázolást is példázza. A szakmunkástanuló gyerekek kollégiumi életének megelevenítése túl naturálisnak tűnhet a t á j é kozatlan olvasó számára, pedig reális a kép. S a záró mondatok pátosza épp azért
lehet hiteles, mert láttuk, milyen méltatlan szinten élnek azok, akik építik a várost.
S épp ennek a munkának a lendülete formálhatja emberibbé az ő életüket is: „hisz
csodák szunnyadnak izmotokban, / építsetek föl házakat / szombatra néző ablakok92»

kai!" A szombatra: a szabadságra, az értelmesen berendezett élet megvalósítható
csodájára hív a kötet — megformálásában sajnos kissé didaktikus — záróverse.
Az értelmes élet gondolata vezérli Péntek Imre költői világát. Ezért bírálja a kisváros fantáziátlan életét (Kisvárosom), ezért elmélkedik az öngyilkosságba menekülésről (Baleseti jegyzőkönyv egy gondnoknő haláláról, Ifjúságom emlékműve),
ezért
a gyilkos irónia, amikor várakozó, s nem cselekvő nemzedékéről mond kritikát
(Lassú ima).
Túl egyszerű volna e költészet, ha a hit mellett nem élne a keserűség diktálta
kétely is. Nemcsak a személyes életsors és tapasztalat figyelmeztetése ez. Az emberi
létezés határoltsága, a történelmi időhöz mért parányi volta is megszenvedett élménye. Ezért tágul az egyetemes létbe a lírai hős, ezért keres minél szilárdabb viszonyítási pontokat. Ezért tart jóvátehetetlennek minden tévedést: hisz kijavítani lehet
a hibát, de az elmúlt időt visszahívni nem. Az emberi lét mindennapiságát és filozófiai értelmét szervesen ötvöző szemlélet segíti meggyőződésében, az otthonteremtés
szükségességében. Tamási Ábeljének életigazságát Péntek Imre is felismerte, s a
lírai hős szenvedése épp e hiányból fakad. Ezért annyi a társ után sóvárgó vallomás.
Hol álcázott formában szólal ez meg, mint az Otthonról zavaros körülmények
közt
távozott fiatal férj levele a városból című vers pompásan sikerült kedves-bumfordi
soraiban, hol közvetlenül (Mint a koldus ..., Szökésben), hol pedig rezignáltán vagy
dacosan közölt állapotként, melynek tarthatatlan voltát épp az ábrázolás módja
sugallja (Szélben, Álom-tan, Szociálpszichopatológiai
jegyzetek).
Az Elérhetetlen föld című antológia — már megkésetten — 1969-ben jelent meg.
A kilenc költő közül majdnem utolsóként lát napvilágot Péntek Imre önálló kötete,
érthetetlenül hosszú késéssel. S bár a szerző jelen volt eddig is az irodalmi életben,
költői tehetségét megillető helyét csak most foglalhatja el. Erőteljes költői világot
mutat az Éjféli pályaudvar, s nemcsak a Magvető sokáig gyengélkedő Ű j Termés
sorozatának megújulását jelzi Péntek Imre és Szalai Csaba kötete, hanem a nemzedéknek is ígéretes teljesítménye. (Magvető, 1974.)
VASY GÉZA

93»

Mészáros Sándor:
A Tanácsköztársaság és a vajdaságiak
A vajdasági magyar történetírás egyik legfrissebb eredménye Mészáros Sándor
könyve, mely bemutatja az őszirózsás forradalom és a proletárdiktatúra vajdasági
hullámveréseit, megszólaltatja az események vajdasági szereplőit.
Feldolgozások, jugoszláviai levéltárakban őrzött iratok, de elsősorban az akkori
vöröskatonák, kommunisták és szociáldemokraták visszaemlékezései alapján követi
a viharosan felgyorsuló, országos és helyi történelmet formáló eseményeket. Két
szempontból vizsgálja ezeket: milyen volt a vajdasági származású forradalmárok
szerepe, s ami a magyar olvasó számára bizonyára érdekesebb — hiszen általa alig
vagy egyáltalán nem ismert tényekről, összefüggésekről van szó —, milyen segítséget nyújtott a Magyar Tanácsköztársaság az újonnan alakult Szerb—Horvát—Szlovén
Királyság munkásmozgalmának. Kitér a szerző a Szovjet-Oroszországból a Tanácsköztársaság területére érkező délszláv kommunistáknak Jugoszlávia területén kibontakozó, a kommunista párt szervezésére irányuló tevékenységére is.
Mészáros bevezetésképpen utal arra, hogy a fejletlen, elsősorban kisiparral rendelkező, erősen mezőgazdasági jellegű Vajdaság területéről ezrek vándoroltak a
Monarchia iparilag fejlettebb városaiba. Jelentős részük itt kapcsolódott be m á r az
első világháború előtt a magyarországi munkásmozgalomba, a szerb nemzetiségűek
pedig az MSZDP Szerb—Bunyevác Agitációs Bizottságának a munkájába, amely a
Sloboda című lapot is kiadta.
A reménység évei című indító fejezetben a szerző 1917 tavaszától 1918 októberéig
kíséri figyelemmel a magyar belpolitikai élet erjedését, a Nagy Októberi Szocialista
Forradalom vajdasági hatását. Ú j színekkel gazdagítja az úgynevezett zöldkáderek
(katonaszökevények) tevékenységéről alkotott eddigi ismereteinket, akik tömegesen
rejtőzködtek a Fruska Gorában, „meg-meglátogatva" a környező falvak malomtulajdonosait, gazdag parasztjait, jegyzőit. Olvashatunk az ellenük irányuló tisztogató
akciók eredménytelenségéről, a katonaszökevények sajátos szerepéről a forradalmi
hangulat érlelődésében. A fejezet a vrdniki általános bányászsztrájk, a szabadkai
szabómunkások bérharcának, valamint annak a vajdasági munkásmozgalom szempontjából jelentős kísérletnek a bemutatásával zárul, amely a Sloboda című szociáldemokrata lap újbóli megindítására irányult.
A szerző összefoglalja, és helyenként ú j adatokkal bővíti a polgári forradalomról kialakult ismereteinket, rámutatva a soknemzetiségű Vajdaságban kialakult helyzet sajátos vonásaira. Az őszirózsás forradalom első napjaiban a vajdasági — magyar
és német — nemzeti tanácsok sorra jelentették be csatlakozásukat a Magyar Nemzeti
Tanácshoz. Ugyanakkor viszont az újvidéki Szerb Nemzeti Bizottság, melyhez a többi
SZNB is csatlakozott, kifejezésre juttatta, hogy az itt élő népek további sorsát a
kialakulóban levő délszláv állam keretein belül képzeli el. A Bánáti
Köztársaság
kikiáltásának célja viszont éppen Magyarország területi integritásának megőrzése
volt. A magyarországi polgári demokratikus forradalom győzelme, és a szerb csapatok bevonulása között eltelt időszak a Vajdaságban — írja a szerző — lényegében
interregnum. A fegyverszünet rendelkezéseinek értelmében a szerb csapatok november 8—18 között megszállták a déli demarkációs vonalig húzódó területeket, majd
november 25-én az újvidéki Népszkupstina határozatot fogadott el a Szerbiához való
csatlakozásról. Ettől kezdve a Károlyi-kormány minden gyakorlati befolyása megszűnt ezeken a területeken, s az események ettől kezdve m á r ú j körülmények között,
egy ú j állam keretein belül játszódtak.
A továbbiakban Mészáros Sándor kitér azoknak az okoknak az elemzésére is,
melyek véleménye szerint a különböző nemzetiségű, foglalkozású és politikai beállítottságú, de elsősorban a magyar szervezett munkások tömeges átszökését idézték
94»

elő a megszállt területekről. A szervezett munkások hittek az új, igazságosabb t á r sadalmi rend megvalósulásában. A leszerelt katonák vagy nem tudtak, vagy nem.
akartak visszatérni a "Vajdaságba, tekintettel a bizonytalan politikai helyzetre. A vajdasági származású aktív tisztek és hivatalnokok pedig a biztosabb egzisztencia reményében jöttek át a demarkációs vonalon — míg mások, s ezek száma volt a legcsekélyebb, nemzeti meggondolásból.
A Kommunisták Magyarországi Pártjának megalakulását ismertetve kiemeli
„A Kommunisták Magyarországi Pártjának vezetői hazai forradalmi tevékenységük
első időszakától kezdve szoros kapcsolatban álltak a jugoszláv forradalmárokkal, és'
Budapest kezdett a közép- és délkelet-európai forradalmárok közötti
internacionalista
kapcsolatok kiépítésének egyik központjává válni." Itt többek között megemlíti, hogy
1918 novemberében érkeztek Budapestre Ivan Matuzovic és Franc Drobnik — a
moszkvai jugoszláv kommunista csoport vezetőségi tagjai —, ahol találkoztak Filip
Filipovictyal, a Szerbiai Szociáldemokrata Párt titkárával, s megtárgyalták vele azSHS Királyságban folytatandó forradalmi munka kérdéseit. Egyes jugoszláv forradalmárok, mutat rá a szerző, már Budapesten felvetették a jugoszláv forradalmi
párt megalakításának gondolatát. Röviddel e találkozás után, 1919. január 6-án egy
budai kisvendéglőben megalakították a Délszláv Kommunisták Budapesti Csoportját is.
Filip Filipovic, az SZSZDP titkára, Lazar Vukicevic, az OK(b)P jugoszláv szekciójának vezetője, valamint Nikola Grulovic, a szekció vezetőségi tagja, hamarosan
találkoztak a magyar fővárosban Kun Bélával. A szerző Vukicevic és Grulovic visszaemlékezései alapján ismerteti ezt a találkozást, melyen felvetették a magyar és jugoszláv forradalmi szervező munka összehangolásának lehetőségeit. A magyar kommunisták hamarosan jugoszláv elvtársaik rendelkezésére bocsátották futárszolgálatukat. „A kapcsolatot Budapesttel (Kun elvtárssal) úgy tartjuk fenn, hogy mindenhéten futár megy Budapestre, onnan pedig Jugoszláviába, majd vissza, rendszerint
hadifogolytranszporttal, de sürgős esetben különrepülőgépen mennek." — olvashatjuk
a szerző által idézett egyik jelentésben. A budapestiek segítségével tartották a kapcsolatot Moszkvával is, s ezen az úton „ . . . néhány példányban újságot és propagandafüzetet is tudnak küldeni, melyet Budapesten újra nyomatnak és Jugoszláviába'
küldenek."
A kötet alapján e forradalmárok későbbi, már jugoszláviai tevékenységéből
érdemes annyit jelezni, hogy Vukicevic és Grulovic vezetésével 1919. március 2-án a
Vajdaságban megalakult a Jugoszláv Kommunista Forradalmi Pelagic-Szövetség, Filipovic pedig hamarosan a Jugoszláv Szocialista (kommunista)
Munkáspárt
egyik
titkára lett.
Külön fejezetben tárgyalja a szerző az 1918—19-es szegedi eseményeket, melyben, mint köztudott, számos vajdasági származású forrradalmár vett részt. Andorka
Sándornak, a szegedi forradalmi események egyik kiemelkedő alakjának visszaemlékezései alapján rekonstruálja az első szegedi kommunista szervezet megalakulását, apártvezetőség összetételét, munkáját. E részben állít emléket még Széli
Juliskának,
Vdvardi Jánosnak, Hermái Józsefnek, Spasoje Stejicnek (a későbbi vidovdani m e rénylő), Jócsák Kálmánnak és Zarecsnik Jánosnak — kiemelve tevékenységük vajdasági vonatkozásait.
A könyv további fejezetei sikeresen fogják át a proletárdiktatúra történetét, keretbe foglalják a szerző vizsgálódásának tulajdonképpeni tárgyát: a Magyarországonmaradt vajdasági forradalmárok szerepét a Tanácsköztársaságban, a Tanácsköztársaságnak Jugoszláviára, pontosabban a Vajdaságra gyakorolt hatását.
Részletesen megismerkedhetünk a bácskai vörös ezred megalakulásának körülményeivel és forradalom alatti tevékenységével, a Magyarországi
Internacionalisták
Szocialista-Kommunista
Föderációjával, s ezen belül is elsősorban a délszláv szekció
munkájával. A föderáció — mely 15 különböző nemzetiségű szekció szövetsége volt
— nemcsak a külföldi internacionalisták, de a hazai nemzetiségek forradalmi tevékenységét is irányította. „A szekciók szorosan együttműködtek országuk kommunista
pártjaival vagy azokkal az osztályharcos forradalmi csoportokkal, amelyek a kommu95»

nista pártok létrehozásán' fáradoztak. Az is feladatuk volt, hogy a Vörös Hadsereg
nemzetközi ezredeinek keretében a saját népcsoportjukból megfelelő létszámú alegységeket szervezzenek. Legfőbb feladatuk azonban a határon kívüli forradalmi mozgalmak erősítése v o l t . . . " — olvashatjuk Mészáros könyvében. A délszláv szekció
élén olyan forradalmi tapasztalattal rendelkező kommunisták álltak, mint I. Matuzovié, L. Vukicevic. Matuzovic a délszláv katonai egységeket szervezte, míg Vuki•cevié feladata elsősorban határon túli forradalmi munka irányítása volt, de részt
vett a szekció lapjának, a Crvena Zastavanak a szerkesztésében is. A lapból 12—15
ezer példány jugoszláv területekre is eljutott.
Szeretnénk felhívni az olvasó figyelmét a könyv azon részeire is, melyben a
szerző elemzi a proletárforradalom lehetőségét Jugoszláviában. Ezzel kapcsolatban
idézi a Crvena Zastava alábbi cikkét: „Jugoszláviát is mindössze néhány óra választja
el a szocialista forradalomtól... A Jugoszláv Vörös Hadsereg feladata, hogy fegyverrel segítse a jugoszláviai testvéreinket ezen az egyedül helyes ú t o n . . . " Áprilisban, májusban nemcsak a délszláv forradalmárok tartották érettnek a helyzetet a
proletárforradalom kirobbanásához — jegyzi meg Mészáros —, hanem a Magyar
Tanácsköztársaság vezetői is.
A májusi válság tárgyalásánál megismerjük, milyen szerepet játszott a fiatal
Sinkó Ervin, a jugoszláviai magyar irodalom egyik legjelentősebb alakja, a belső
ellenforradalmi erőkkel vívott küzdelemben Kecskeméten.
Könyve utolsó lapjain bemutatja a fehérterror bosszúállását, és azoknak a v a j dasági forradalmároknak kalandos útját, kiknek végül is sikerült átjutni a határon,
hogy ismét bekapcsolódjanak, immáron a jugoszláv munkásmozgalom harcaiba.
Bár hazai történetírásunk részletesen feltárta m á r a Tanácsköztársaság korszakát, a szerző mégis újat ad akkor, mikor a vajdaságiak, a délszláv munkásmozgalom
és a Tanácsköztársaság kapcsolatát így, egy kötetbe foglalva a d j a az olvasó kezébe.
A könyvet a Magyar Tanácsköztársaság vajdasági és délszláv vonatkozású dokumentumai teszik szemléletesebbé. (Fórum, 1974.)
A. SAJTI ENIKŐ

Lagzi István: Lengyel menekültek Zala megyében
a második világháború idején
Tavaly nyáron, 78 éves korában távozott el az élők sorából dr. Antall József, a
második világháború alatti „lengyelmentés" egyik fő szervezője, a legújabbkori lengyel—magyar kapcsolatok talán legérdekesebb fejezetének „koronatanúja". Intő
figyelmeztetés lehet elhunyta, az idő múlásával egyre kevesebben maradnak köztünk azok közül, akik személyes élményként tudják fölidézni az eseményeket. Elmondhatjuk, hogy Lagzi István fiatal történész a huszonnegyedik órában vállalkozott
a kutatómunkára, a magyarországi lengyel emigráció történetének föltárására. Ma
még lehet találkozni „résztvevőkkel", egykori lengyel menekültekkel, a velük kapcsolatban levő magyarokkal; családi levéltárakból, fénykép-gyűjteményekből értékes
dokumentumokat lehet előbányászni, melyek holnap talán m á r nem kerülhetnének
avatott kutató szeme elé. Lagzi István élt ezzel a lehetőséggel, föltáró m u n k á j á n a k
eredményeképpen máris jelentősen gazdagodott tudásunk a lengyel menekültek
magyarországi tartózkodásáról.
Egy emberöltőnyi a távlat, rendelkezünk tehát kellő distanciával ahhoz, hogy
minden összetevőt gondosan mérlegelve, higgadt tárgyilagossággal lásson hozzá a
magyar történetírás ehhez a sürgető föladathoz. Joggal állítja ugyanis bevezetőjében
96»

a szerző, hogy „A magyar—lengyel barátságnak ez a bonyolult, eseményekben és
pozitív cselekedetekben gazdag időszaka nálunk hosszú ideig (szinte napjainkig)
tudományos szempontból feldolgozatlan problémának, éppen ezért — sokak szemében — kényes kérdésnek számított." A szélesebb közvéleménynek szánt kétkötetes
Magyarország történetében (Gondolat, 1967) például szó sem esik a lengyel menekültekről. Nem kívánunk a valóságosnál nagyobb jelentőséget tulajdonítani a kérdésnek, de tökéletesen egyetértünk Lagzi Istvánnal abban, hogy a magyarországi
lengyel emigráció viszonylagos szabadsága, sokrétű kulturális tevékenysége, mintegy
százezer menekült továbbszökése a Németországgal fegyveres harcot vívó országokba
— a fasizmus elleni küzdelmet erősítette. Magyar szempontból egy tragikus történelmi időszaknak egy olyan mozzanatáról van szó, amely nem befolyásolta ugyan
döntően az események menetét, mégis hozzátartozik a teljes körképhez, mint az
antifasiszta mozgalom egyik részterülete. Az illúziómentes önvizsgálat minden tényező figyelembevételét megköveteli. Nem feledkezhetünk meg arról, „hogy a tragikus, »hideg napok« mellett volt Balatonboglárunk, Keszthelyünk, Nagykanizsánk,
ahol lengyel, francia, angol menekültek védelmet találtak." (Bevezető, 4. lap).
Az 1939 és 1945 közötti magyar—lengyel kapcsolatok kutatása rendkívül sokrétű
problémakörrel szembesíti a történészeket, foglalkozniuk kell diplomáciatörténettel
(a két ország „hivatalos" viszonya a második világháború első napjaiban; a magyar—
német viszony lengyel vonatkozásai stb.); emigrációtörténettel (a magyar kormány
és a helyi szervek intézkedései, az emigránsok szervezetei, politikai-kulturális tevékenysége, életkörülményei, a magyar társadalom magatartása a menekültekkel szemben); a lengyel ellenállási mozgalom magyar kapcsolataival. Egyes részkérdések vizsgálatában (pl. a lengyel menekültek oktatásügye, a lengyel ellenállásban részt vevő
magyarok stb.) születtek már eredmények — lengyel szerzők tollából. Magyarországról szóló ismeretterjesztő könyvének kibővített második kiadásában (W<jgry 1939—
1974, Varsó, 1975) Jerzy Róbert Nowak áttekinti második világháború alatti kapcsolataink minden aspektusát, összegezése jól jelzi a föltárásra váró „fehér foltokat" is.
Az emigrációtörténet földolgozásában Lagzi István „területi elv" alapján látott
munkához. Sorra veszi azokat az országrészeket, ahol lengyel menekültek éltek a
vizsgált időszakban, egy-egy meghatározott földrajzi-közigazgatási körben kísérli
meg az emigráció életkörülményeinek bemutatását. Először a Sopron környéki menekültekről közölt tanulmányokat (Soproni Szemle, 1973. 3. sz., 1974. 2. sz.), újabb
dolgozatában a Zala megyei emigráció történetét dolgozza föl. Szembe kellett néznie
a helytörténet dilemmáival is, hiszen a lengyel menekültügy országos szervek (Belügyminisztérium, Honvédelmi Minisztérium) kezében volt, csak a központi intézkedések végrehajtása függött helyi tényezőktől; a „nagypolitika" ingadozásai a lengyel
ügyben is változó álláspontot eredményeztek, így szerzőnknek gyakran kellett a
megyehatáron túlra, elsősorban Budapestre tekintenie. Nehezítette helyzetét tehát,
hogy — emigrációtörténeti szintézis híján — kutatásokat kellett végeznie országos
vonatkozásban is a „lengyel üggyel" kapcsolatos politikáról. Tökéletes körképet
tudott adni viszont a helyi szervek tevékenységéről, a korabeli Zala megye társadalmának magatartásáról a lengyelekkel szemben, a menekültek életkörülményeiről,
művelődési és kulturális lehetőségeiről. És talán ez a legjárhatóbb út a szintézis
felé: területi egységenként végzett analízis; s a mozaikokból összeálló körkép alapján lehet majd elvégezni az összegezés munkáját.
Könyvének első fejezetében a lengyel menekültek Magyarországra érkezését tárgyalja, itt kapunk tájékoztatást — részben saját kutatások eredményeként — a menekültek elhelyezéséről, az országos állami és társadalmi szervek, tevékenységéről;
hasznos kiegészítője lennek a. résznek a katonai és polgári táborokról készített táblázat és a térképek. A következő fejezetek két problémacsoport '— részben időbén
elkülönülő szakászok — kérdéseit taglalják. Zala mint határmenti megye vált 1939
és 1941 között a lengyel evakűáció központjává. A lengyel táborok berendezkedését,
a katonák és katonakorú személyek evakuációjának megszervezését mutatja bé á
könyv második és harmadik fejezete.* A hosszabb* ideig-megtelepedő emigránsok
7 Tiszatáj

97

életkörülményeit, oktatási intézményeit, kulturális életét ismerjük meg a következő
fejezetekből.
Lagzi István dolgozatának tüzetes elemzését bizonyára elvégzi m a j d a szakkritika, a magunk részéről egy hiánypótló munka megszületéséről óhajtottunk hírt adni.
Abban a reményben, hogy a második világháború magyarországi lengyel emigrációjának kutatásában további eredményeket várhatunk a szerzőtől. Elismeréssel szólhatunk mindazok munkájáról — a zalaiakról, a kiadvány szerkesztőjéről Degré Alajosról —, akik lehetővé tették, hogy színvonalas külsőben lásson napvilágot ez a
tanulmány. Igazolván ezzel — három és fél évtized távolából — a zalaszentgróti
tábor egyik lakójának a szerző által (153. lap) idézett szavait: „Nincs kételyünk az
iránt, hogy magyar földön való tartózkodásunk hozzá fog járulni a hagyományos
magyar—lengyel kapcsolatok elmélyítéséhez, s hogy távozásunkkal nem fognak megszakadni azok a szálak, melyek köztünk itt szövődtek." (Zalai Gyűjtemény, 3. sz. 1975.)
KISS GY. CSABA

Bárth János:
A kalocsai szállások település-néprajza
A település-néprajz a hazai" etnográfiának egyik igen tekintélyes, nagy múltú
ágazata. A történészi és földrajztudósi műveltségű Györffy István, akinek érdeklődése
évtizedekig döntően hatott a magyar néprajztudományra, pályája kezdetén — századunk első évtizedében — fölismerte, hogy a települések szerkezeti sajátságai menynyire szorosan összekapcsolódnak a gazdálkodással, s ezen keresztül a paraszti életmód szinte minden területével. Györffy elsősorban az Alföld néprajzával foglalkozott. Kutatásai többek közt két olyan településnéprajzi jelenségre vetettek fényt,
amelyek ugyan nem páratlanok Európában, de hangsúlyos, jellegadó voltuk folytán
magyarországi sajátosságnak tekinthetők. A tanyáról és a szálláskertről, az alföldi
településrendszer megértésének kulcsairól van szó. Az előbbi — klasszikus értelemben — tartozéktelepülés. Tehát nem önálló, hanem elválaszthatatlanul kapcsolódik
az anyavároshoz. Az utóbbi, a lakótelektől különálló, csoportosan elhelyezkedő gazdasági udvar, ma már eltűnt, legfeljebb átalakult formában látható. Aki valamelyest
ismeri az alföldi parasztság életét, erre pedig Móricz Zsigmond, Veres Péter, Szabó
Pál és mások írásait olvasva, néprajzi szakirodalom nélkül is szert lehet tenni, jól
tudja, hogy mennyire befolyásolta az emberek életét, sorsuk alakulását, műveltségüket, viselkedésüket az, hogy hol laknak: falun, városon vagy tanyán. Erdei Ferenc
jelentős részben éppen Györffy indíttatására, de nála szélesebb, szociológiai kitekintéssel trilógiában (Magyar falu, Magyar város, Magyar tanyák) foglalkozott ezekkel
a kérdésekkel.
Erdei — részletkutatások híján — nem ismervén pontosan Kalocsa múltját,
„renegát"-nak nevezte, mert a tipikus alföldi települések sorában megtagadta mezővárosi voltát, azaz nem fejlesztett sem tanyát, sem szálláskertet. A választ, hogy
miért nem így történt, pontosabban: mi is történt, most Bárth János könyve a d j a
meg. Kalocsa mégsem renegát, voltak tanyái és szálláskertjei, de a fejlődésnek egyedien jellemző útját járta, amiért különösen számot tart a figyelemre.
Kalocsa földrajzi fekvése szólt bele leginkább a különleges település-néprajzi
vonások kialakulásába. A hódoltság után újjáéledő várost a szabályozatlan Duna
mellékágai, időszakos és állandó vízjárások fogták szorosan közre. Már ez sem
engedte, hogy közvetlen közelben keletkezzenek szálláskertek. Másrészt a parasztok
98»

újraosztásos földközösségével kapcsolatos földbérlet szokása is a várostól távolabb
kényszerítette a jobbágyokat. Ott is akadály volt azonban a kiterjedt vizes, rétes
határ, a szállásépületek csoportokba tömörültek, a hozzájuk tartozó szántók távolabb
helyezkedtek el. A városból szinte teljesen kiköltözött a paraszti gazdálkodás. Előbb
csak ideiglenesen laktak kinn a gazdák (a 19. század elejéig), majd egyre többen
költöztek ki végleg. A szállások állandó lakhellyé, sőt a múlt század végén a legerősebbek és legfejlettebbek (Homokmégy, Szakmár, Öregcsertő, Drágszél) önálló
községekké alakultak. Ma voltaképpen ezekben a falvakban élnek a régi, törzsökös
kalocsai parasztság utódai, akik országszerte jól ismert népművészetükkel és népi
kultúrájuk számos más sajátságával önálló néprajzi csoportot alkotnak.
Manapság tucatjával jelennek meg helytörténeti-helyismereti munkák. Színvonaluk változó, szerepük elsősorban az, hogy egy helység lakóinak elmondják, amit leginkább tudniuk kell múltjukról. Sajnos, gyakran kevés ú j ismeretet tartalmaznak,
részletesen föltárt, ismeretlen adatokat alig adnak közre. Ezért az országos kitekintésű munkák kevésbé tudják őket forrásul használni. Bárth János könyve semmiképpen nem sorolható ezek közé. Nemcsak azért, mert tárgya csupán egy szelete
egy település történetének és néprajzának, s nem akar sablonosan sok évszázadot
átfogó összegzést nyújtani, hanem elsősorban önálló kérdésföltevése és igényes célkitűzése okán. Egy olyan településformát mutat be fejlődéstörténetében ábrázolva,
amelynek fontos helye van népünk múltjának ismeretében. A fiatal kutató, a helyi
múzeum igazgatója, könyve előszavában mondja el, hogy a vidék néprajzával és
történelmével már egy évtizede foglalkozik. Munkája alapos levéltári forrásföltárásra
támaszkodó, logikusan fölépített mű, amelyből nemcsak a szállások kialakulását és
történetét lehet megismerni. A maga helyén sor kerül az úrbéri viszonyok szövevényének kibogozására,, az érsekség meghatározó gazdasági-társadalmi szerepének, a
paraszti életmód számos érdekes mozzanatának bemutatására. Sőt, a szerző még
annak a fontos kérdésnek a tárgyalására is talál alkalmat, hogy a város újkori népességtörténetéhez némely helytörténeti munkák által fűzött rosszhiszemű megjegyzéseket cáfoljon. Kimutatja, hogy Kalocsa lakossága már a hódoltság után szinte
teljesen magyar volt, és koholmányok az erőszakos magyarosításról szóló híradások.
Szép kiállítású, fényképekkel, térképekkel, táblázatokkal, idegen nyelvű összefoglalókkal ellátott könyv A kalocsai szállások település-néprajza,
melyet a kalocsai
Városi Tanács jelentetett meg a „Kalocsai Múzeumi Dolgozatok" első számaként.
(Kalocsa, 1975.)
KÖSA LÁSZLÓ

Kibédi népballadák
GYŰJTÖTTE, BEVEZETŐVEL ÉS JEGYZETEKKEL ELLÁTTA RÁDULY JÁNOS

Egy-egy tájegység vagy falu időről időre magára vonja a folklórkutatók figyelmét. Indokolatlan lenne ezt csupán egy adott táj kutatásának divatjával magyarázni.
Kibéd esetében bebizonyosodott, olyan folklórkincset őrzött, amely minden korábbi,,
lelkiismeretes kutatás ellenére eddig rejtve maradt.
Kibéd egyike azon erdélyi falvaknak, amelynek folklórjáról jó tájékozottságunk
lehet. A zenetudós Seprődi János a századfordulón szép monográfiára való anyagot,
tett közzé az Ethnographia című folyóirat hasábjain. Prózahagyományának legszebbjei pedig a méltatlanul elfelejtett ösz János mesekötetei révén észrevétlenül beolvadtak mesekultúránkba.
7*

99"

Ráduly János több éves, lelkiismeretes munkája nyomán napfényre került balladagyűjtemény megmutatta, milyen jelentős szájhagyománya van, s volt ennek a
marosszéki falunak. Meggyőződésünk, hogy fejlett gazdasági kultúra nélkül sosem
lett volna ilyen gazdag folklórja ennek a népnek: A közel két és félezer lelket számláló székely községben mintegy kétszáz balladát, balladás dalt gyűjtött össze. Hogy
ez milyen nagy szám, csak az tudja igazán, aki maga is próbálkozott balladagyűjtéssel. Ismereteim szerint ennyi balladát eddig még nem jegyeztek föl egyetlen faluban sem. Én még azt is föltételezem, hogy a közölt balladák száma növelhető lett
volna a legújabbkori gyilkosságballadák, vallásos ponyvaballadák föl jegyzésével.
A kötet legizgalmasabb része a régi — feledésből mentett — klasszikus szépségű
balladák gyűjteménye. Olyan alkotásokhoz talált Ráduly újabb párhuzamokat, amelyekről régóta azt hittük, hogy végképp kihullottak az emlékezetből.
Az előzetes, főleg erdélyi folyóiratokban közzétett híradások a ritkaszép balladák
fölfedezéséről évek óta Kibédre irányították a figyelmet, s m á r nagyon vártuk a
gyűjtemény megjelenését. A meglepetés még így sem maradt el. Üjabb, eddig nem
ismert balladát talált Ráduly. Madarasné Dósa Julianna 81 éves asszony egy évtizeddel ezelőtt elénekelte „Szegény kicsi Erzsi történelmét" — ahogy a régi öregek megnevezték á balladát. Már korábban is tudtuk a töredékes, kontaminált szövegekből,
hogy a feleségrablás a magyar balladakincsből sem hiányzott, de ilyen jól formált,
zárt szerkezetű alkotásról eddig nem volt tudomásunk. „Az ollyan lassú ének" szerint a „szép kapitány úrfi felpattant a lóra, szegény kicsi Erzsit el is rabolta". A ballada íratlan törvénye szerint a lány sorsa megpecsételődött, amikor megtudta, hogy
a rablók kapitányánál „a kincses kamrában hét lány vagyon bépockolva".
Erről az újonnan megtalált balladáról — ami egyaránt kapcsolatot mutat az
epikus hősénekekkel és a Kékszakállú híres történetével — a szakirodalomban bizonyára még sok szó fog elhangzani.
A gyűjtemény másik nagy érdeme a sokféle ú j ballada bemutatása. Erdélyben
az újabb keletkezésű balladáknak egy sajátos válfaja él, a siratóballada, amely a
halott szájába adja a történetet, s így mintegy a saját halálát mondja el, például az
útközben megfagyott asszonyról.
A nagyszámú gyilkosságballada már Kallós Balladák könyvé ben is feltűnést keltett. A századfordulón még eleven folklóralkotó folyamat bizonysága ez. A megannyi
szerencsétlenség, baleset vagy szándékos gyilkosság olyannyira az érdeklődés középpontjában állt, hogy azok megéneklése során újjáformálódott a balladai m ű f a j . Míg
Dunántúlon vagy az Alföldön ponyvákon terjesztett gyilkosságénekek mereven ragaszkodtak a nyomtatott szövegekhez, és a hírversek jobbára dallam nélküli alkotások voltak, Erdélyben balladai formulákkal, dallammal kerültek a szájhagyomány
vérkeringésébe. A népszerűség bizonyságaként egy-egy megtörtént esemény köré a
variációk egész sora kapcsolódott. Természetesen a régi ballada, amit hosszi
éneknek,
történetes éneknek, lassú éneknek neveztek, átalakult rövid, néhány versszakos alkotássá, nemritkán csupán egyetlen versszakba tömörítette mondanivalóját, éppúgy,
mint az ausztráliai bushballada vagy az észak-amerikai
erdőirtó-ballada.
A modern kutatási módszer (az úgynevezett depth research) alkalmazása olyan
ú j eredményeket hozott felszínre, amelyek a tudomány számára rendkívül fontosak.
De nem kevésbé érdektelen a gyűjtemény élén álló folklór szociológiai tanulmány
sem. A korábbi tanulmányok egy-egy falu zenei életének problémáit vizsgálták,
most Ráduly Kibéd balladakultúrájának általános jellemzőit kutatta, egzakt adatokkal támasztotta alá mindén egyes megállapítását. így válik érthetővé az a megdöbbentő tény, hogy Kibéderi — ahol egy kötetre való nagyszerű anyagot lehetett összegyűjteni — a falu lakóinak mindössze 4,5%-a ismer népballadát á hagyományból, és
több mint 70% még csak nem is hallott balladát. A legszebb, esztétikái szémpontból
legértékesebb balladák pedig jó ideje, a néhány énekesnél is a passzív ismeretbe
szorultak, amiket csak a gyűjtő módszeres kérdezéséré • idéztek föl a hunyó émlékezetből.
• " . : ' ;
*
••
- :
Ráduly kutatásai arra is választ adnak, hogy ez a méglepő arány néni egy

aoo

korábbi általános balladaismeret fokozatos eltűnésének az eredménye. Adatokkal
bizonyítja, hogy a régi balladára sem volt jellemző a dalszerű közös éneklés. Számos
visszaemlékezés tanúsítja, hogy a balladák — főként a klasszikus balladák — egyegy jó énekes egyéni repertoárjába tartoztak, mintegy annak énekeként emlegették.
Ez a tény azért is figyelemreméltó, mert az epikus énekek általános előadási sajátosságát kell ebben is látnunk. A hosszú, némelykor száz sornál is terjedelmesebb
ének előadásához az egyéni képességnek rendkívül fontos szerepe van. Nemcsak a
memorizálás miatt, hanem a tekintetben is, hogy a hosszú alkotás ne legyen hosszadalmas, vontatott. Figyeljük meg „A megégetett hűtlen asszonyról szóló balladát!
Mennyi változatosság jellemzi a dallamot. A gondos dallamlejegyzés — amelyet
Kusztosné Szabó Piroska végzett — bizonyítja, hogy a jó énekes mennyire vigyáz a
monoton ismétlés elkerülésére.
A bevezető tanulmány sokféle áttekinthető táblázattal teszi világossá azokat az
igazságokat, amelyek a néprajzi szakirodalomban elnagyoltan szerepelnek. Így például az a sokszor emlegetett tény, ami szerint a nemzedékek zenei ismerete között
alapvető különbség van. A korcsoportok szerinti szétválasztás alapján valóban jó
áttekintést ad, közöttük milyen mértékű a tradicionális balladakincs ismerete. Adataiból az is kiviláglik, hogy a századforduló folklór divatja ma éppúgy elmúlóban
van, mint a több évszázados hagyományú. Ennek alapján önkéntelenül fölvetődik a
kérdés, hogyha egyre inkább háttérbe szorul a néphagyomány, mi kerül helyébe?
A népszerű műdalok iránti érdeklődés nőtt-e meg, vagy a modern szórakoztató zene
felé fordul a figyelem? Vagy ha egyik sem, akkor hogyan alakul a falu kultúrája?
A rövid tanulmány fegyelmezetten csak a balladakultúrával kapcsolatos kérdésekre figyel. Mindezek azonban szorosan összefüggenek a népköltészet egyéb problémáival. Vajon az énekeshagyomány egészében milyen helye van a ballada műfajnak; és továbbmenve, a népköltészet egyéb reprezentatív műfajaival összevetve,
mi a reális helye a balladának itt, Kibéden. Nagyon értékes lenne, ha e szisztematikus munkát folytatná Ráduly és legalább egyetlen falu folklórjáról alapos ismeretünk lehetne. (Kriterion, 1975.)
KRIZA ILDIKÖ

101»

KÉPZŐMŰVÉSZET
LÁSZLÓ

GYULA

Három emlék
Az 1960-as évek elején két, másfél órás előadást tartottam
a
rádióban
„Beszélgetés
a művészetről"
címmel. A mondanivalót
vers, próza,
muzsika
közbeiktatása
gazdagította. A harmadik előadásra már nem kerülhetett
sor,
mert meghalt a rendező, Borvető Béla, aki nagy szeretettel, hozzáértéssel,
türelemmel és jó tanácsokkal csiszolgatta az első kettőt. Emlékezete
legyen
áldott.
Az előadások középpontjába
egy-egy emlékem
került. Ezeket adom át
most csendes olvasásra; bennem hangosan élnek, mert kiváló
színművészeink
hangja hozta izzásba
mondataimat.
CIMABUE
Credette Cimabue nella
pittura
Tener lo campo, e ora a Giotto il grido
Ci che la fama colui oscura.
,
Babits Mihály fordításában:
Lám, festészetben Cimabue
tartott
minden teret, és ma Giottot
kiáltják,
s amannak híre éjszakába
hajlott.
Dante sorai muzsikáltak bennem, anélkül, hogy szavaira pontosan emlékeztem
volna, tavaly, amikor 30 esztendő u t á n ismét ott ülhettem az assisi San Francesco
altemplomában Cimabue freskója előtt. Meg m á s is zavart, az, amit a töröttorrúnak, a csodás Michelangelónak barátja, Giorgio Vasari írt erről a két mesterről.
Soraira sem emlékeztem pontosan, de ott motoszkáltak bennem, s később, a m i k o r
hazajöttem, el is olvastam őket:
„Giotto valóban elhomályosította Cimabue hírnevét, mint ahogy a nagy világosság elveszi a kisebbnek ragyogását, mert jóllehet Cimabue volt, mondhatni első k ú t f e j e a festőművészet megújulásának, mégis az ő tanítványa, Giotto volt az, aki
dicséretes igyekezettől ösztökélve, és az égnek és a természetnek segítségével m e g nyitotta a valóság k a p u j á t azok számára, akik a művészetet a mai napig is csodált
tökélyre és nagyságra emelték."
Nem, nem, nem igaz! Először csak az indulat homályában gomolygott v a l a m i
szilárduló ellentmondás, ami a holt emberek felé forduló könyörgéssé változott s
hangot kapott: miért tettétek ezt? Hiszen ez méltatlanság!
Nem is tudtam pontosan, miről van szó, m e r t hunyorgó szememben még k á p r á zott a napfény: csak az előbb léptem az altemplom homályába. Tekintetem csak
102»

tapogatózott Cimabue freskóján, s nem értettem miféle indulat készülődik bennem,
d e ültem s hagytam, hogy hatalmába kerítsen. Ekkor kezdődött el az a varázslatos
játék, amire m a is boldogan emlékezem. Nehéz lesz visszaidézni, mert csak a szavak határáig ért el, csak a beszéd sejtése volt meg benne, bár — ha jól emlékszem
— ajkam szinte vele együtt mozgott, hogy megformálja a hangtalan, mintegy álmodott szavakat.
Néztem a freskót, egyre mélyebben, szinte már nem is a szememmel, hanem
minden érzékszervemmel, az ébrenlét és az álom közti szender figyelmével, s a kép
már nem is festmény volt, hanem valamiképpen énem része, s egyben én voltam
Cimabue is, a megbecsült festő. Időnként éber magamhoz térve mondogattam, hogy
Cimabuehoz csak Leonardo hasonlítható. Arcainak derengő sejtelmessége érett szelídséggel sugárzik. De ezek csak rebbenésnyi pillanatok voltak, annyira mélyen belekeveredtem abba az őszinte játékba, hogy én vagyok a kép s a festő egy személyben, s eközben átsandítottam a szomszédos falra, Giotto freskóira. Erre elfogott az
elkeseredés, és ekként dohogtam magamban.
Én Istenem, mit csinál ez a Bondone gyerek, ez a Giotto! El kellene a szemem
takarnom előle, s mégsem tudom. Te, kedves, okos tekintetű kisfiú, mi lett belőled?
— Ha ezt tudtam volna! — de nem, akkor sem tehettem volna másként. — Emlékszel? Szegény apád juhokat bízott reád, s ott legeltettél a falutok mellett, azon a
zöldellő réten, amikor én éppen Vespignanóba mentem, valami dolgom akadt ott,
nem is tudom micsoda. Messziről láttalak már: ugyan mit csinál ez a kis pásztorgyermek? — töprengtem s lépteimet lassítva mögéd settenkedtem. Te, maszatos
lábaidat magad alá húzva, elmerülten ültél a földön, s egy szép lapos kavicsra egyik
juhod képét karcoltad. De hogyan! Csak ámultam s lélegzetemet visszafojtva követtem szememmel kezed mozgását: néztem a csodát! Egy ág reccsent a talpam alatt,
te megrezzentél, s megfordulva rám vetetted csodálkozó szemeidet, mint ki álmából
eszmél, s gyorsan inged alá dugtad kincsedet. Oh, te áldott gyermek! S — emlékszel
— mikor elvittelek magamhoz, hogy tanultál?! Szinte félelem fogott el, olyan gyorsan megtanultad az isteni művészetet. — Ki vagy te — kérdeztem magamban sokszor
—, amikor az öregkor álmatlan éjszakáin nyitott szemmel a l u d t a m . . . Ez rég volt!
— Ki vagy te? — kérdezem most, hogy lesem, mit csináltál a szomszéd falon.
Ki vagy? Majd megmondom. Te vagy a sátán, az Antikrisztus! Megtagadod
mesteredet, megtagadod a művészet szent törvényeit! Megfeledkezel arról, hogy a mi
nemes mívességünk hasonlatos az Űrfelmutatáshoz!
— Mit csinálsz, te szerencsétlen!? Kékre fested az eget? Hát nem tudod, te istentagadó, hogy mi emberek látjuk kéknek, de a mennyország egének sugárzó fénye
utánozhatatlan, festék nem szentségtelenítheti, csak a mocsoktalan arany méltó
hozzá! És te kékre fested az eget! Múlandó életre kelted a múlhatatlant!
Magamba hajoltan mormoltam: Oh, Uram Jézus, bocsáss meg ennek a szegény
bűnösnek, nem tudja mit cselekszik. Kioltja a mennyei Jeruzsálem fényét, de mit
ad helyette? Azt, amit minden paraszt tud, hogy az ég kék! — Oh Giotto, Giotto,
hát nem retten meg alázatos lelked attól, amit csinálsz? Hát nem látod, hogy Szűzanyánkat olyannak fested, akár a szomszéd menyecskét látnám, amint szoptat vagy
pufók kisfiával játszik? Talán-talán — még gondolatnak is borzalmas — valóban a
szomszéd menyecske járt az eszedben? Talán még le is rajzoltad a képedhez? Földi
asszonyt, aki kéjben fogan, vettél mintául a Boldogasszonyhoz? Uram irgalmazz!
De mi ez: miért nem tudom levenni szememet a képről? Az örvendezőkben,
siratókban, latrokban s barátokban mind azokat az embereket ismerem fel, akikkel
gyermekkorom óta együtt növekedtem: nézd csak a szomszédokat, az ácsot, a szatócsot, a kovácsmestert, meg: akárcsak apádat látnám, a földművest! Te, te sátán
szülötte, lehoztad az eget a földre, megölted a hitet az égi tisztaságban! Magad
kerested! A pokolra fogsz jutni, oda, amit drágalátos barátod, Alighieri, most szedett
csábítón borzasztó terzinákba, a szentséges latin helyett, kofáink nyelvén!
De mi az oka, hogy le nem tudom venni szememet a képről? Mi ez a varázs
benne? Ne próbáljam meg én is? Apage Satanas, távozz tőlem kísértő sátán. De
103»

mégis, mégis'áldott tehetség vagy te Bondone... N e m ! . . . Eriggy, hagyj békét nekem.
Hadd sugározzák bennem a mennyei fényesség, te meg érezd jól magadat menyecskéid, meg alja barátaid között. — Fáradt vagyok!... Magamat emésztő vén ember
lett belőlem. Jönnek a fiatalok, a hitetlenek. — Jó éjszakát Cimabue mester! T é r j
nyugovóra, az álom még a tiéd.
S másnap a mester kékre festette az eget.
MAGÁNBESZÉD A MONA LISÁRÓL
Lüktet az agyam, mintha szívem verne benne. Pokoli zsúfoltság, kiismerhetetlen
zsibongás, kiabálás. A szemetes kocsija csikordul? Mi csörömpöl, ki veri a szomszédban a zongorát? Ládákat tolnak a járdán, motor fékezett? Kapu csapódott, netán
öngyilkos revolvere dörrent? Borzasztó, hogy nem ismerem itt a neszeket, a zajokat.
Otthon a zsivajban is minden ismerős: itt félek, gyámoltalan vagyok. Csak nincs tűz
valahol, nem azért kiabálnak? Mikor jöttem fel a negyedik emeletre, valaki egy ajtó
mögött gyufát gyújtott, talán nem ez a kopott, százesztendős szálló ég? Ki kellene
néznem a földig érő ablakon, de nem merek közel menni, mert csak egy vékony
vaskorlát választ el a mélységtől. Nincs baj, az utcán mindenki nyugodtan járkál.
Ki lehet az a kissé bicegő járású ember? Nem ismerek itt senkit.
Két napot utaztam, s igaz, hogy most reggel van, de mégis le kellene feküdnöm.
Ledűlök. Nem jön az álom, az idegenség idegesít. Árván ülök fel. De mi ez? A zakatoló zaj elhalkul, simogató, de valamiképpen komoly melegség dereng: otthon lennék? A tapéta mintái összemosódnak. Álmodom? Hiszen nyitva a szemem, látom az
ablakon Párizs töredezetten zsúfolódó háztetőit. Miért vagyok mégis egyszerre otthon? Mi ez a jóság, éltető nyugalom, sugárzó mosoly?
Oh, hát persze! Hiszen ezért jöttem, ezért a derengő mosolyért! Meg kell mosakodnom, rendbe kell szedjem magam, s indulok! Mint aki magában hordja az ünnepet, úgy indultam a Louvre felé s térkép nyomán — a Mona Lisához.
Miért voltak az elébb idegenek s riasztók az utcák? Milyen kedvesek ezek az
emberek, köszönnöm is kellene nekik, de talán elfelejtettek s csodálkoznának. Régen
találkozhattunk, talán még odahaza Erdélyben. Nem tudom, de olyan jó, hogy ú j r a
látom őket. Bolond vagyok? Hiszen ezek idevalók, sohasem találkozhattunk. Nem,
bánom: igenis láttam őket, ismerem valamennyit! Megérkeztem.
Ez a Louvre? Milyen más a képeken, persze: nagyobb, a könyvekben csak amolyan játékpalota.
Széles lépcső: a szamothrákéi Niké fenségesen lobogó indulata. Tudom, tudom,
de most nem nézlek. Holnap! Angelico? Nem kell megdicsőült világod — bocsáss
meg, holnap jövök hozzád. Botticelli? Igen, ez meg Lippi: holnap, később, most nem.
Mentem mellettük mint megszállott, éppen hogy csak átszűrődtek lelkem redőnyén.
Most nem! Nem hozzátok jövök!
Az alaprajz szerint még tovább kell mennem, aztán jobbra fordulnom a folyosón.
Most: végy lélegzetet, s félig hunyt szemmel állj eléje, s akkor, akkor kinyílik
előtted a csoda!
De mi ez? — Ez lenne? — Ez a kis, zöldes, szürkés, fakó semmiség? Nem lehet!
Tévednék? Valóban ez a Mona Lisa? Néztem jobbra s balra, nem tévedek, ez az.
Istenem, mennyiszer néztem fényképét, színesen s színtelen, s mennyi okos, szép
írást olvastam róla, hányszor volt kezemben mása és megszűnt az idő, s derengő
mosollyá változott a tér.
De hát ez lenne az? Ki csalt meg? Miért követték el velem ezt a kegyetlenséget?
Mivel érdemeltem meg? Miért hazudtak nekem az emberek és a képek?
Zavart voltam, levert s könnyezőn szomorú. Mint megvert kutya ódalogtam av
képek között. Érdektelenül csavarogtam a rideggé vált városban, s este újból o t t
ültem ágyam szélén, a neszek, zajok beszédjét megint nem értettem.
Álmatlanul feküdtem, míg jött a várt szender, s ismét a csodálatos derengés.
Nem, nem csalódhattam sem a képben, sem azokban, akik annyi mélységgel beszél104»

tek hasonlíthatatlan voltáról. Bennem volt a hiba, talán fáradt voltam. Nem engedem, hogy valami gonosz ebben az idegenben megfosszon attól, amit annyit melengettem magamban. Holnap odaállok eléje, s addig nem mozdulok, amíg nem találkozom vele. Igen, ezt teszem! — Elaludtam.
Másnap az elsők között voltam ott, s az ismerős biztonságával mentem a termeken át a kép elé.
Óvatos leszek, nem nézem az egészet. Itt, a háttér sziklái között ténfergek egy
kissé. Úgy, mint amikor egyszer beteg voltam és fényképeket szedtem elő az Alpokról, s órák hosszat mentem, másztam a szakadékos hegyek közt. Milyen csodás formájú ez a szikla! Ilyen levegő talán nincs is másutt, mint itt az ösvény mentén,,
mintha szelíd, zöldes fénye volna s balzsamos illata. Ide felmászok. Nehéz a kapaszkodó, s nincsen rajtam bakancs! Úristen, hogy fogok feljutni, alattam már százméteres szakadék. Végre! Le kellene vágnom behasadt körmömet; vérzik is? Bekötöm. Milyen t á j ez? Hiszen voltam már itt, de mikor? Talán álmomban? Vagy
gyermekkoromban? Dereng minden pórusa, mint szenderben az ember. Elfáradtam.
Milyen zsongítón jó ez a fáradtság!
Nem tudom, meddig nézhettem a hátteret, de hátrább léptem. Semmi meglepő'
nem volt abban, hogy most a kezeket néztem. Miért ne nézhetném? Vagy a szikla,
változott volna kézzé, mint álomban? Hiszen ezek nem is kezek. Rebbenő formák,.,
világos felületek, amelyeken az erek finoman kékellenek s melengetőn lüktetnek,,
mint gyenge villanyáram? Nem, inkább mint édesanyám keze, amikor kisfiú koromban megsimogatott.
Meg merjem nézni az arcát? Még nem. Valami hatalmas erő késleltetett, tekintetem felfelé vándorolt, s a ruha redőin pihent meg. Finom ütemű gyűrődései mentén, villózó felületein ringott eszméletem. Milyen nagy itt a csend hangtalan muzsikája. Váratlanul az égbolt derűjébe feledkezem. Hallatlan távolból sejlettek a felhők, s rajtuk aranyló árnyalatok fátyla lebbent. Miért érzem úgy, mintha remegő»,
madárfiókát melengetnék tenyeremben? Szemem homályos lett.
Pirkadtában bizonytalanul világolt valami nagyon kedves, ismerős fény. Szemem,
párája elszállt, s ahogy tisztult, ott tündöklött előtte a mosoly, százszor szebben,.,
mint valaha is sejtettem. Nem női mosoly volt, s nem is férfié, hanem az élőlényé.
A létben való ringás testetlen öröme volt a képben s bennem. Gerincemen minthahangyák futkostak volna végig, s újból halaványodó szemmel mentem tovább. Minden ujjongott bennem, minden csodássá változott, mindenre úgy néztem, mintha
szüleim volnának testetlenül bennük, vagy mintha magam lennék az egész világ..
Nagyon emberien, nagyon tisztán.
A találkozás megtörtént. Nem a képpel: a bennünk élő tisztasággal, melengetőszépséggel. Tudtam, sziklánál szilárdabbul, hogy most már mindig elevenen él
bennem.
Ahányszor felidézem másoknak, most Önöknek, ezt a találkozást, Kosztolányi
szavaival búcsúzom tőle: „ .. .bevallom néked, megtörötten földig hajoltam s mindezt:
megköszöntem."
KÉT HANG EGY SZÖKŐKÚT MELLETT
1962. Tikkasztó későnyári dél. Róma. A modern művészet múzeuma melletti!
kertben álldogáltunk ketten, az egyik szökőkútnál, ciprusok árnyékában. A finoman
permetező víz szivárványt szőtt a levegőben, és a csendesen lengő légben meg—
meglegyintette arcunkat a permet fátyla. Belélegeztük hűsét.
25 év után ezen a délelőttön találkoztam ismét eredetiben korunk művészetével,.
amit könyvekből, képekből, szövegekből nemcsak ismertem, de légkörében éltem és
eszméltem. Mondhatatlan és szorongó csalódással jöttem ki a képtárból. Ezért lelkesedtem? Ez világolt a kristályok tiszta tükrözésével bennem? — Igen, igen: Moornagy bronza, Pollock tüneményes felületei, Marini tömör ereje és Morandi szelíd105»

-sége feledhetetlen. De a többi? Meg ez a Rothko-kiállítás, falnyi vásznaival, amiket
egyetlen színnel vagy kettővel, szobafestő-ecsettel mázolt be. Felháborító! Igaz, mint
terem jól hatott a nagy, színes felületekkel, de hát ez csupán ízlés, és nem művészet!
Űristen, mennyi gyenge, hitvány „mű", mennyi ügyes és ügyetlen szemfényvesztés!
Didergett a lelkem s orrcimpám tövén éreztem az undor ráncát. — Hát így
vagyunk? Ami kis könyvecskében meghat, nagyban semmit érő? összeomlott a kristálypalota? Maradtam volna inkább otthon, könyvektől csalattatva!
A csend kietlen magánzárkájába távolról szűrődött be társam kérdése:
— Mit akarnak ezek a modernek? Egy gyermek is meg tudja csinálni, csak festéktől maszatos kezét kell beletörölnie a vászonba. Csupa színes kosz, meg nevetnivaló
: kóklerség, a felvarrt rongyos zsákdarabokkal, meg az összehegesztett ócskavasakkal.
— Mit feleljek? — kérdeztem magamtól — mert az illendőség feleletre késztetett.
Mit feleljek, amikor majdnem azt mondta ki hangosan, ami bennem is háborgott?
Igen, mit is felelhetnék jó szándékú kollégámnak? Hazudnom sohasem szabad, de
nem hagyhatom azt sem, hogy rossz képek miatt félreismerjen minket (mert m á r
így gondolkoztam, már ragaszkodtam a gyatra művek ellenére is, a művészi megnyilatkozás szabadságához).
Hallgattam. A szökőkút hatalmas körmedencéjébe hulló parányi cseppek nyomán
szelíd gyűrűzés támadt. Arasznyi mélységű, kristálytiszta vizére fényháló terült, s
alatta kavicsok, mohók és csillanó halak ezüstje, zöldje, aranyló felülete. Remegett
rajtuk a fénytörés szeszélyes arabeszkjének árnyéka. Már nem is néztem, hanem
éltem: csiklandó fények suhantak puha moháim közt s lapultak meg a kavicsok
alján, halakkal bújócskázva. Az idő megállt, boldogság járt át a színeváltozó s
mégis ütemesen ringó fény- és színzsongásban.
— Nézd milyen csodás! — szóltam végre. Melengető barátsággal éreztem, hogy
társam is bűvölten bámulja a remegő fényt. S ekkor, mint hirtelen villanó halak,
szinte hogy rácsaptam: Nos, például, hát ezt a k a r j á k !
— Kik? Mit, hogy? Nem értem!
— Igen, igen, ezt a tündéri felület játékot, minek káprázatába most belefeledkezel, anélkül, hogy kívánnád, hogy embert, házat, tájat, virágcsokrot ábrázolna.
Ez nem „ennek" vagy „amannak" szépsége, hanem maga a közvetlenül benned élő
harmónia. Ilyenfélét akarnak, de indulattal, tartalommal, érzelemmel telítve.
— De hát kikről beszélsz?
— Róluk, a tisztákról, korunk jó művészeiről! Mert: nézd csak — higgadt érveléssé lelkesedésem — az ősembertől kezdve bámuljuk a redves falakat, s Leonardo
is írja, hogy a művész s nem művész egyik legfőbb ihletője ez, meg a felhő s más
• egyéb. Embereket, arcokat, jeleneteket, állatokat sejt bele, s izgatottan figyeli, hogy
a zsúfolt, kócolt, gomolygó felület milyen színjátékot játszik vele. Ugye, t e is
magadfeledten bámultad ezeket az „értelmetlen" természeti tüneményeket? Együtt
játszódtál velük, alakulásukkal alakultál, szinte-szinte kényszerítetted volna ú j s
újabb csodás tüneményekre.
— Hát valami ilyent keress korunk művészetében is: együttalkotásra serkentőt,
ahol a művész csak a hangulati alap biztonságát teremti meg, de nem ő oldja fel
szorongásodat, hanem magad, nem ő kél mosolyra helyetted, hanem benned éled az
élet e szép termése. Nem az ő, a te indulatod boldogsága torlódik énedben — együtt
alkottok. A mű elindít téged — magad felé! S magadon át az emberek felé, de az
utat magadnak kell végigjárnod. A magad mosolya teszi széppé a képet, a magad
ereje hatalmassá a szobrot. — Érted?
— Ne vegye el kedved az imént látott sok gyenge, orcátlanul kiabáló kép.
Szégyellem magam miattuk, magam előtt s előtted. — De ugye gyönyörű ez a fényből szőtt vízizene? Keresd azokat korunk művészei között, akik elbírják az összevetést a természet tiszta alakulataival. Keresd a tiszta szívűeket köztük — és megtalálod bennük magadat!

JLQ6

ZENE

Fél évszázad a zenében
BESZÉLGETÉS VASZY VIKTORRAL

Még a tavasszal történt, hétfő esti koncerten, a szegedi színházban.
Bekonferálták a Psalmust, a Zenebarátok Kórusának és a szegedi szimfonikusoknak
soraiból
kilépett a morajló nézőtér elé Vaszy Viktor, Simándy Józseffel az oldalán. A publikum zajos ovációja közben hosszú pillanatra találkozott a tekintetük,
összekacsintott a mester és a fölfedezett — ki ne tudná Szegeden, milyen operatársulat állt
talpra itt 1946-ban, a felszabadult ország első lélegzetvételével,
amikor a Vaszydirigálta Carmen előadáson Simándy tündöklő karrierje elkezdődött. Most, 1975
tavaszán, Vaszy Viktort ünnepeltük, őt jött köszönteni a tenorista is. A műsor (Mendelssohn Hebridák nyitánya, Mozart Jupiter szimfóniája és Kodály Psalmus Hungaricusa) emlékeztetett arra a napra, 1925. március 25-ére, mikor először állt rivalda
elé a karmester.
— Ma sem felejtem el, szerdai napon, a népművelési bizottság rendezésében, a
budapesti Gellért Szálló halljában debütáltam az Állami Hangversenyzenekar elődjével, a Székesfővárosi Zenekarral, s a Mendelssohn- és Mozart-művek mellett még
operaáriák szerepeltek a műsoron — idézi Vaszy Viktor az elhatározó élményű koncert eseményeit. — A Psalmust azért választottuk most a szegedi emlékhangversenyre, mert sok felejthetetlen estém fűződik hozzá. 1930 decemberében Kodály és
Tóth Aladár jelenlétében vezényeltem, aztán sokfelé külföldön, legutóbb ugyancsak
Simándyval, tavaly, Nyírbátorban.
A jubileum alkalom a visszatekintésre. S hogy ősztől nyugalomba (bár korántsem tétlenségbe) vonult, átadva a zeneigazgatói szobát Pál Tamásnak,
otthonában,
egy kellemes délutánon próbáltuk megfejteni a titkot, összegezni, legalább nagyvonalakban, gazdag pályáját.
— Hogyan kezdődött?
— Amióta az eszemet tudom, zenésznek készültem. Édesanyám Pozsonyban nevelkedett, bejáratos volt a Riegele családhoz, ahol hangulatos és intenzív kamarazene-élet folyt, a házi estékre megjelentek az Erkel fiúk, a Dohnányi papa, sőt Bartók is. Életrajzírói említik Bartók kapcsolatát a Riegele házzal, s tudomásom szerint
még él az egyik Riegele unoka, tőle valószínűleg hasznos adatokkal lehetne bővíteni a Bartók-dokumentumokat. Anyám tehát itt szívta magába a zene imádatát, s
ahogyan cseperedtem, már hátulgombolós nadrágban a Lohengrin motívumait dúdoltam, három-négy évesen fülemben seregnyi dallam zsongott, anyám tanított zongorázni is. El ne felejtsem, Budapesten abban a házban születtem, ahol Nemecsek
Ernő lakott, a Rákos utca 3-ban, gyermekkorom élményéhez tartozott a Pál utca
hangulata. Azt mondják, kicsi koromban két bottal hegedültem, de azt már magam
is tudom, hogy korán, hét-nyolc évesen hegedülésre fogtak, s tízévesen már komponáltam. Nem úgy jutottam tehát a hivatáshoz, hogy pályát választottam, pillanatra
sem lehetett vitás, zenész leszek. És szerencsére a legjobb mestereknél tanulhattam.
A zeneszerzést 1919 őszén Molnár Antalnál kezdtem, s amikor ő úgy érezte, nem
adhat több útravalót, megígérte, beszél Kodállyal, vegyen magához. Arra is pontosan emlékszem, hogy 1921 júniusában, meleg délelőtti napon érettségiztem, s délután
mentem ki a Rózsadombra, az Áldás utcai villa első emeletén csöngettem Kodálynál.
Emma asszony fogadott. Hamarosan előkerült a kertből, szandállal a lábán, kertészruhában maga a mester ís, leültetett a zongorához. Néhány kompozíciómból játszottam neki, s némi töprengés után csak annyit mondott: nagy meglepetést ugyan nem
107»

okoztam, de ideiglenesen fölvesz. Egy esztendőt jártam hozzá, privát órákra az
Áldás utcába, ott találkoztam Szabolcsi Bencével, s az órák után gyakran b a r a n goltunk a fák között, beszélgettünk. Kodály imádta a természetet. Jövőre m i n d j á r t
másodikba vettek föl a Zeneakadémiára, tanulmányaimat Kodálynál folytattam.
Akkoriban vonult nyugdíjba Mihalovich Ödön igazgató, s keresett valakit, aki u n a loműző társasága lehet, elhozza postáit, üzeneteit a Zeneakadémiáról. Vállalkoztam
rá, minek következtében haláláig közvetlen környezetéhez tartoztam, wagneriánus
baráti köréhez, ahonnan sok intimitást tudtam meg Wagnerről, Lisztről. Zeneszerzői
tanulmányaimat Koessler Jánosnál fejeztem be, s m á r halála után szereztem a diplomát. Koessler munkásságát érzésem szerint ma sem ítélik meg jelentőségéhez m é r ten, hiszen kezei alól Bartók, Dohnányi, Kodály, Weiner került ki, persze maga
Dohnányit szerette legjobban, mert stílusa az övéhez hasonlított, de hát ez t e r m é szetes. Én voltam Koessler utolsó növendéke. A diplomához zárthelyi dolgozatot
kellett írnom, zongorahasználat nélkül. Molnár Antal ült velem szemben, fúgát
rögtönöztem, továbbá be kellett mutatni egy lehetőleg magyaros stílusú, nagyzenekarra írt kompozíciót. Ez volt az I. szvitem. Az első teteit bizottság hallgatta végig,
Kodály, Hubay, Weiner, Siklós Albert, majd partitúraolvasás következett, végül
kitűnő minősítésű oklevelet kaptam. Az idő tájt több hangszert is tanultam, hegedűből például Zsolt Nándornál végeztem el a Zeneakadémiát. 1925-ben hangzott el
először nyilvánosan saját kompozícióm, a Keleti tánc, nagyzenekarra, Romantikus
nyitányomat pedig már Ansbachban mutattam meg az ide visszavonult Koesslernek,
aki azt mondta: „Kedves fiam, arra a pontra érkeztél, ahol visszavonhatatlanul kiderül, leszel valaki vagy senki." Mikor tehát 1927-ben zeneszerzői diplomát nyertem,
már két esztendeje mint karmester működtem. 1926 decemberében dirigáltam azon a
tehetségvédelmi hangversenyen, ahol föltűnt Fischer Annié, Kókai Rezső, Faragó
György, Szabó Lujza. Szerencsés véletlen folytán kerültem a Székesfővárosi Zenekarhoz hangversenymesternek, 1929-ben pedig karigazgatónak hívtak az Egyetemi
Énekkarhoz. Érdekes előzmények után. 1928-ban hangversenysorozat keretében Verdi
Requiemjét készítették elő, a karmester megbetegedett, senki sem merte vállalni a
próbát. Jelentkeztem, bár a művet addig még nem hallottam, viszont volt egy zöld
kötésű Ricordi-partitúrám, metrumjelzésekkel, s ez támpontot adott, eldirigáltam a
próbát. Ennek eredményeként hívtak az Egyetemi Kórushoz. Énekkarral m á r korábban is foglalkoztam, pékekből verbuvált munkásdalárdával, ízes-hangulatos délutánokon egy józsefvárosi kocsmában próbáltunk. A Székesfővárosi Zenekarral és az.
Egyetemi Kórussal először a Szent Erzsébet-legendát mutattuk be, m a j d második
produkciónk volt a már említett Psalmus, melynek szólóját Székelyhídi énekelte. Itt
éreztem először, ezen a koncerten, az atmoszféra gyönyörűségét, amit nem lehet elmondani, kifejezni, a mű elhangzása után hosszú másodpercekig halálos csend honolt
a teremben, Kodály zenéje megbabonázta a hallgatóságot. A büfében találkoztam
koncert után Tóth Aladárral, s később összebarátkoztunk. Északi turné következett
az Egyetemi Énekkarral: Krakkó, Varsó, Riga, Tallinn, Helsinki, majd az 1936-os
visszatérésünk szép kitüntetés meglepetését tartogatta számomra, a finn Fehér Rózsarendet. Sokat, sokfelé utaztam az egyetemiekkel, mint az egyetemi kórusok világszövetségének tagja, részt vettünk 1931-ben a müncheni találkozón, 1933-ban olaszországi turnén, majd megint északin. Még az amerikai turné előtt kapcsolatba k e rültem a Palestrina Kórussal, ahol 1935-ben választottak meg karigazgatónak. H a t
évig dolgoztam velük, s többek között előkészítettem a Te Deumot, amelyet m a g a
Kodály vezényelt, s a Cantata profanát — Dohnányinak. A Palestrina Kórussal megjártuk Varsót, 1936-ban, egy évvel később Olaszországot, s ma is elborzaszt a vállal-- kozás bátorsága, Rómában megszólaltatni a Missa papae Marcellit. Amikor 1939-ben
visszatértünk Nápolyba, Kodály Te Deumát is vezényeltem, az altot Basilides Mária
énekelte.
— Idén az egész világ megemlékezett
Bartók Béla halálának 30.
évfordulójáról.
Vaszy Viktor zeneakadémiai éveitől élvezhette Bartók művészi közelségét, sőt, tudomásom szerint, több közös koncertjük
volt.
108»

— Először 1936-ban léptem Bartókkal koncertdobogóra, Liszt-jubileumi hangversenyen dirigáltam, Bartók játszotta a Haláltáncot. És vezényeltem mint szólistát,
Beethoven B-dúr és Bach f-moll zongoraversenyében, és saját Rapszódiájában. Acélos ritmusú, stabil, megalapozott technikájú zongorista volt, több mint virtuóz:
művész. A játék fegyelmét, a ritmus oly fontos szerepét tanulhattam tőle, akkor is,
h a én dirigáltam, nem beszélve arról, hogy Bartók nagy barokkszakértő volt. Zseni
közelében dolgozni egyébként is rendkívüli élmény. A Cantata profanát ötvenhárom
próbával tanítottam be a Palestrina Kórusnak, s Bartókkal elemeztük a tempókat,
észrevételeimet figyelembe vette, módosított is egy helyen a metrumjelzésen. Amikor
a Vigadó nagytermében dirigáltam a Cantatát, előzőleg Bartók zongorázott, a koncerten ott ült József Attila, Reinitz Béla, s a szünetben Bartók bemutatott Babits
Mihálynak.
— Miként került Vaszy Viktor Kolozsvárra, ami életének újabb nagy szakaszát
vezette be. Innen vezet ugyanis az út Szeged felé.
— Akkoriban sokat agitáltam, ideje decentralizálni a magyar zenekultúrát, építsünk ki vidéki központokat. 1941-ben behívattak a minisztériumba, s visszakérdeztek: beszéltem eleget, elmennék-e Kolozsvárra? Rövid gondolkodási idő után vállaltam. A prózai társulattal együtt 350 tagú színházat hoztunk létre, percre pontosan
három évig, 1944. július 9-ig dolgoztam ott, s elég egy pillantást vetni a történelemre,
nyilvánvaló, mozgalmas időkben. Amikor bevonultak a németek, az egész város
ökölbe szorított kézzel nézte a deportálásokat, de a zenekaromban játszottak sárga
csillagosok is, míg a páholyban ott ült a német városparancsnok. Néhány zenészt
sikerült kimenteni. 1944-ben visszarendeltek Budapestre az Operaházhoz, s elfoglalhattam 1929-től nyitvahagyott főiskolai tanári állásomat. Az Opera akkori igazgatója,
Lukács Miklós is határozottan visszautasította a nyilasok instrukcióit.
— Nem esett még szó arról, hogy korábban az Egyetemi Kórussal
megjárták
Amerikát.
— Ehhez fűződik szakmai újításunk. Pálca nélkül dirigáltam a kórust, s bevezettük a néma indítást, a karmester ne adjon látható jelet, ne hadonásszon hangvillával, hanem az énekesek közé „elbújtatott" másodkarmester tegye helyette.
A • titkot nem tudták megfejteni, azt terjesztették, a kórusnak abszolút hallása van.
Az amerikai turné 16 ezer dolláros bevételét a New York-i magyar kórháznak ajánlottuk föl, bemutatkoztunk a Cornegie Hallban is, Philadelphiában pedig Ormándy
Jenő villájában vendégeskedtem.
— Térjünk vissza a kolozsvári évekre, pontosabban a háború
végnapjaira.
— Pesten ért 1945. Már tavasszal fölmerült, hogy a kolozsvári példát másutt is
meg kellene csinálni, hiszen ott olyan pezsgő zenei életet szerveztünk, hogy messze
földre híre ment. 1941-ben Bartók Divertimentójának magyarországi bemutatóját
dirigáltam, 1943-ban a Hegedűversenyt. Itt jegyezném meg, abban a szerencsében
volt részem, hogy sok Bartók-, Kodály-kompozíciót vezényelhettem, én mutattam be
a Karádi-nótákat, majd a Felszállott a pávát, amit Horthy betiltatott. Visszatérve
Kolozsvárhoz, adott volt tehát a modell, s ehhez alkalmat az országban először
államosított Szegedi Nemzeti Színház kínált. Lehotay Árpád jött el igazgatónak, az
operára két jelölt akadt, Fricsay és én. Kodály tanácsolta, vállaljam el. Akkor három,
országosan kiemelt színház alkotott azonos gazdasági egységet, a budapesti Nemzeti,
az Opera és a szegedi színház. Lehotaynak nem volt sok kedve az igazgatáshoz,
visszament Pestre, 1946-tól két szezonban én voltam az igazgató. Jelentős anyagi
támogatással és nagy apparátussal dolgozhattunk, 69 tagú zenekarral, 56—60 főnyi
énekkarral, 28 magánénekessel. Néhány nevet említenék azokból az időkből: Turján
Vilma, Horváth József, Pócza Ella, Király Sándor, Szabady István, Simándy József,
Érdi Pál, Hidy Franciska, vagy a prózai társulatból Rajz János, Bessenyei Ferenc,
Zentay Anna, Radnóti Éva; s a főrendezők: Hegedűs Tibor, Abonyi Tivadar.
— A folytatás nagyjából már ismert. Titkok nyitját keressük, vajon mi lehetett
a magyarázata, ha Szegeden akkor, majd a későbbiekben, országos hírű és jelentőségű opera alakulhatott ki.
109»

— Rájöttünk arra, hogy sztárok nélkül, standard operákkal, nehéz látványoseredményeket produkálni, országosan figyelmet kelteni. Éppen ezért két cél lebegett
szemünk előtt: méltatlanul mellőzött, régi remekműveket föltámasztani, és bemutatni
századunk kiemelkedő alkotásait. Így került műsorra az Ivan Szuszanyin, a Nabucco,.
a Szicíliai vecsernye, az Idomeneo, a Norma, a Szorocsinci vásár — a modernek
közül pedig Orff Holdja, a Prokofjev-operák, Három narancs szerelmese, Eljegyzés
a kolostorban, Hindemith Mathis, a festője, Egk Peer Gyntje, Gotovac Erója, Zikker
Bajazit bégje, két Einem-opera, a Danton halála és legutóbb Az öreg hölgy látogatása. Ansamble-kültúra
kialakítására
törekedtünk.
A szocialista színházművészet
jellegzetessége, hogy állandó társulatokkal dolgozik, tehát mód nyílik az együttesek
kinevelésére, a folyamatos alkotó munkára. Megtanultuk, nem a világsztárok fontosak, hanem hogy valamennyi énekes hangfajának megfelelő szerepkörön bizonyíthassa tehetségét. A sztárok önmagukhoz igazítják az előadást. Ügy neveltem az énekeseket, hogy szüntelenül a megoldást mutattam elébük, nem engedtem őket a
maguk kedvére énekelni, hanem célt adtam, amihez kénytelenek voltak technikailag,
is igazodni.
— Szegedi működése elválaszthatatlan
még két jelentős vállalkozástól. Az 1959ben fölújított Szegedi Szabadtéri Játékoktól, amelynek létrehozásában,
kiteljesítésében elévülhetetlen érdemeket szerzett, és az 1969-ben megalakult Szegedi
Szimfonikus
Zenekartól, melynek őszig vezetője volt.
— A zenekar létrejötte, önállósodása óriási lépés, a város zenekultúrájának mérföldköve. Ez közismert. Szakmailag csak annyi indoklást: nem játszik könnyűzenét,
tehát nagyobb fegyelemre, mívesebb hangzáskultúrára nevelhető. Az utóbbi időben
elég sok zenekar alakult az országban, s gondjaik hasonlóak a szegedihez, a vonósoktatás egyelőre nem tudja utolérni a nagyzenekari igényeket. A fúvósaink viszont
már kitűnőek.
— Nem beszéltünk a rádiófelvételekről,
tulajdonképpen
érintetlen maradt
zeneszerzői, pedagógiai munkássága, de hát egy interjú keretei túlságosan szűkre
szabottak a félszázados pálya valamennyi lényeges mozzanatához is. A vezető
nyugdíjba
ment, a karmester, a zeneszerző azonban tovább dolgozik.
— Természetesen. Koncerteket vezénylek Budapesten, Szegeden és vidéken, meg
komponálok. Shakespeare után Petrarca és Michelangelo verseire írtam madrigálokat, vegyeskari művön dolgozom Vörösmarty nyomán, s bennem motoszkál egy téma,
valami requiem-féle a ma még élőkről, a holnapi halottakról. Két nagy terv: az
Orfeusz balett és egy operai parasztdráma. Harsona versenymű terve foglalkoztat,
de emlékeimet is szeretném rögzíteni a két világháború közötti hazai zenekultúra
nagy korszakáról. Utoljára a zenekarvezetés művészetét szeretném megírni.
Mi mást kívánhatnánk hozzá: töretlen egészséget, alkotókedvet,
energiát!
NIKOLÉNYI ISTVÁN

110»

Féja Géza köszöntésére
Emlék a klottnadrágos gyerekkorból: betűszerető, újságkedvelő nagyapám papír—
kazlában egy háború előtti makai újság. Piaci hírek, szenzációs tudósítás az apátfalvi úton esett „motocikli-baleset"
körülményeiről, Varga Lajos vaskereskedő
hirdetése újfajta hagymadikkelő gép érkezéséről. Bent, a lap közepén, a többitől elütő
cím: Illyés, Féja, Erdei a Kúria előtt. Alatta kisebb betűkkel: szigorú ítélet várható.
Szomszédoló öregemberek meséje nyomán természetesen alföldi betyárnak hittem a
három férfit. Gyermeki eszem könnyen szálán is hagyta volna a fonalat, hanem
összegubancolódott minden, amint a cikket is elolvastam. Nem betyárok, írók. Nem.
kötöttek el lovakat a rákosi tanyákról, nem loptak bárányt a lelei
uradalomból..
A dolgukat tették: írtak. Alighanem olyasfélét, ami ennek a Kúriának (hogy hívhatnak így egy urat?) nem tetszett.
Aztán a könyvek. De milyen hihetetlen sors jutott a könyveiknek
is! Micsoda:
fura adományként jutottak például az én kezemhez suttyókoromban:
a háborúban
elpusztított „vörös tanító" hagyatékából adta a gömbölyű plébános, akinek
ministráltam. Vigyem csak, vigyem, ne is lássák a falusi parókián nyaraló
rokongyerekek,
miféle ocsmányságok húzódnak az ezüstvirágos Gárdonyik, díszkiadású Jókaik mellett. Ez a Veres Péter még írásban is káromkodik, no és a többiek is: tiéd ez az
Illyés (a Válogatott versek kicsi barna kötete, élén a Szomorú béres, aki apám,,
nagybátyám, minden rokonom), s itt van ez a Féja is: Viharsarok!
A nevét helyettesítheti
e cím ma is. Szociográfia,- amelynek okossága, tudományos igazsága akadémiai kitüntetésre jogosítja. Izgalma túltesz a regényen;
heve,
indulata színházat fölgyújtó dráma. E tüzet érezte benne a Kúria, amelyről ma mártudom, hogy nem egyetlen úr volt, s amely akkor tudta, hogy a könyvbe zárt parázs
országnyi lángot
lobbanthat.
A tehetség teremtő hősége régen megdermedt
érceket is fölforrósított:
sorra
jelentek meg, s készülnek ma is a történeti tárgyú regények, vitára ingerlő, mert
eredeti szempontú és szenvedélyes esszék. A hajdanvolt viharok zúgását hallgatva
is figyelni tud azonban a mai fiatalokra, az író unokákra. Egyikünk biztató levelét, a
másik figyelemfölhívó
esszéjét mutathatja bizonyítékul: Géza bácsi ötödik vagy ki
tudja hányadik műfaja a fölfedezés. És milyen kitartó ebben is: Szabó Pál és Farkas
Árpád között fél évszázad a különbség!
A „Dózsa tisztelendő alvezére", ahogyan utolsó munkájában nagy kópé cimborája, Tamási Áron nevezte, most 75 éves. De csak a kalendárium szerint. Hinni nem
tudjuk, önzőn hát még mindig nem nyugalmas öregséget, hanem számtalan dolgos,,
termő esztendőt kívánunk
neki!
A. J.

111»

Tíz napot töltött a Román Szocialista
Köztársaságban
lapunk
főszerkesztője
és főszerkesztő-helyettese,
Vörös László
és Annus József. A romániai
írószövetség vendégeiként több napig tartózkodtak Bukarestben, majd
Sepsiszentgyörgyön, Marosvásárhelyt
és Kolozsvárott
találkoztak írókkal, szerkesztőkkel
s a
kultúra más
munkásaival.

Az 1973 októberében Hódmezővásárhelyen rendezett VI. Várostörténeti
Konferencia anyagát tartalmazza a Vásárhelyi tanulmányok nemrég megjelent
V. kötete. R. Várkonyi Ágnes „A mezővárosok történetének historiográfiája,
különös tekintettel Szeremlei Sámuel
működésére" és Ruzsás Lajos „A mezővárosi fejlődés XIX. század végi és XX.

Í12

századi problémái" című tanulmánya
mellett kilenc hozzászólás is olvasható
a kötetben.
*

A huszadik
századi
magyar
lira
antológiája jelent
meg Oslóban.
A Moderne ung a r s k l y r i k k cimű
kötetet
Sulyok
Vince
válogatta.
Ady
Endre,
Babits
Mihály,
Kosztolányi
Dezső,
Kassák
Lajos,
Szabó
Lőrinc,
Illyés
Gyula,
József
Attila,
Radnóti
Miklós,
Weöres
Sándor,
Pilinszky
János
és
Juhász
Ferenc
verseit
Astrid
Hjertenaes
Andersen,
Paal
Brekke,
Peter
R.
Holm,
Ase-Marie
Nesse,
Sulyok
Vince
és Iver Tore
Svenning
fordította.

.*

Tóth Béla és Baka István vett részt
azon a Tiszatáj-matinén, melyet Székesfehérváron, a Velinszky László Ifjúsági
Házban rendeztek. Bevezetőt mondott
és az írókat bemutatta Olasz Sándor, a
folyóirat munkatársa.

