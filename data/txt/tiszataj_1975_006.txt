tiszataj
1975. JÚN. * 29. ÉVF.

Illyés
Gyula,
Kormos
István,
Kiss Anna, Utassy József versei;
Féja Géza novellája;
Apáczai-összeállításunkban:
Bán Imre, Fábián Ernő, Makkai
László,
Páskándi
Géza,
Vekerdi
László
írása
i1975 MAJ' 29

tiszatáj

IRODALMI

ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

K i a d j a a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság ú t j a 10. T á v i r a t c í m : Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám á r a 6 forint. Előfizetési d í j : negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25 916.
75-2150 — Szegedi Nyomda

Tartalom
X X I X . ÉVFOLYAM. 6. SZÁM
1975. J Ú N I U S

ILLYÉS GYULA versei: Súlyos évek szublimálása,
Menetszázad
KORMOS ISTVÁN: Egész évben Lucázás (vers)
UTASSY JÓZSEF: A mélységekből (vers)
ACZÉL GÉZA: Kallódások 6—10. (vers)
FÉJA GÉZA: Sűrű, kerek erdő (elbeszélés)
ANNUS JÓZSEF: Tyúkszemle (elbeszélés)
ORBÁN OTTÓ: A férfikor delén (vers)
TANDORI DEZSÓ versei: Emléksorok Kosztolányinak,
Weöres hangja
VÁRKONYI ANIKÓ: Parafrázisok (vers)
TAMÁS MENYHÉRT: Tövises talppal (vers)
KÁNTOR PÉTER versei: Dióhéjban, A pápa, az érsek
és az ikonok
KISS ANNA: Nepomuk (vers)
LÁSZLÓ GYULA: Emlékezés Veres Péterre

3
4
6
7
9
17
27
29
31
33
34
36
41

ÖRÖKSÉG
350 éve született

Apáczai Csere János

MAKKAI LÁSZLÓ: Az első „modern" magyar ember
VEKERDI LÁSZLÓ: „Azért.. . csak tanítton taníts"
BÁN IMRE: Híradás Apáczai Csere János doktori értekezéséről
FÁBIÁN ERNŐ: Alkotó élet
MÁTYÁS PÁL: Csere János Apácája
SARLÓSKA ERNŐ: Az igaz bölcsességre törekvő olvasó
— közöttünk
PÁSKÁNDI GÉZA: A halasztás

43
47
55
56
64
71
77

KELET-EURÓPAI NÉZŐ
ZIRKULI PÉTER: Egy kritikusról és egy esszéíróról ... 81

KRITIKA
GREZSA FERENC: Németh László: Megmentett gondolatok
FÜLÖP LÁSZLÓ: Aczél Géza: Másnapos freskó
CSETRI LAJOS: Vekerdy Tamás: A színészi hatás eszközei — Zeami mester művei szerint. Lélektani
elemzés
KŐHEGYI MIHÁLY: Vallomás a magyar föld őstörténetéről (László Gyula: Vértesszőlőstől Pusztaszerig) ...

84
87
90
92

MŰVÉSZET
Színház
VÁRNAI PÉTER: Aranykoporsó (Vántus István Móraoperájának ősbemutatójáról)
94
Szerkesztői

asztal

96

ILLUSZTRÁCIÓ
PATAKI FERENC grafikái az 5., 8., 32., 40., 76., 83. és a
96. oldalon
Fotók az Apáczai-összeállításhoz a műmellékleten és az
54. oldalon

ILLYÉS

GYULA

Súlyos évek szublimálása
A két vasgömb között a vasrudat,
azt a két hordónagy
acélgolyóbist,
azt a ne is kérdezd már hány kilót
fölemelni,
kitartani,
sőt forgatni
pörgettyűként:
ehhez hasonló volt a föladat.
Agyamnak is, szívemnek is —
Hogy ne hagyjuk el a képes

beszédet.

Együttesünkből egyedül maradván
így próbáltam a régi végeznivalót,
amíglen
észlelnem kellett véglegesen, s kőporos
arcom, megeredt orromat törölve, lám
mire is jutottam,
s milyen istenhátamögötti helyen, én!,
miközben kibotorkáltam a színről,
csak szájszögletből küldve hátra bókolást
a részvevő — résztvevő? — nevetésnek.

Menetszázad
Vonulunk be a kaszárnyába.
Előbb vetkezés, aztán mundérba bújás.
Dörögnek az őrmesterek.
Harsog a kürtök
nyelv-tanfolyama.
Nos igen, ez az a másféle rendszer.
Nincs kibúvás a reglamák alól.
Az egyenlőség érdes egy kicsit.
Nincs kritika, nincs visszaszájalás.
3

A fekhelyek is évjárat
szerint.
A kivonulások
hasonlón.
De hasznos kitartón
figyelni.
Lehel előnyhöz jutni itt is.
Békén hagynak, mikor a többi izzad.
Több kimenő, sőt — ha ez imponál —
valami kisebb sarzsi, főleg,
ha kintről jön a beajánlás.
Megvan persze a messzi, a magasztos
érdek, mely szentesíti a
fegyelmet,
minősíti az érdemet
és ebbe beletanulni:
nehéz.
Még nehezebb: mikor lehet, szabad s muszáj
követni, nem a felsőbbség
parancsát,
hanem — vaktában — a
lelkiismeretét.
Ha nyersz, nagy arany; ólomgolyó, ha elbuksz.
Vizsgáztatás,
kihallgatás — lehetne
civilkoromból
holmi
vizsgapuskát?
Szorongatom
papírjaim.
Már a súgásban sem bízom.

idelopni

A szív szűköl—
mégis: hova?
Csatlakozás! —; tudatja a
vezérkürt.
A helybenjárás így megindul, arra, hol
dalafújva a roppant sereg
menetel.

KORMOS

ISTVÁN

Egész évben Lucázás
Süvölvénységem
hajnalán,
urak,
cingárság s kéz-láb, e négy
piszkafii
se bakugrándra, se
cigánykerékre,
se kazalbukfencre
nem
uszított,
hát betűt faltam: Sobri Jóska jött,
Fatia Negra Krisztyán
Tódorral,
Keraban; Huckleberry
Finn és a szegény
Quijote volt kenyeremen
a só.
Mondhatom: olyan lettem
amilyen,
ebből a kosztból éppen
elegem.

Don

Meghalt december,
hótalan s
jegetlen,
a Széna térig
szemtelenkedének
Nagykovácsiból
náthásan a varjak,
csókafostos
Üllői úti fák
siratják Kosztolányi
lombjait.
Jászolában
Jézus már
gőgicsél,
elvástak Szilveszter
rongy
trombitái,
ködölhet ez az újév
reggele,
lecsusszant
torkomon
az első
fekete.
Az egész év majd játékkal
telik,
mert nem megy le a nap,
szétfröcskölő
hullámai cirmolják
a
szemünket,
hogy zöld örömcsákósan
éljenek
a fényéből
hörpentő
emberek,
ikrázzon aranyhalakat
az ég,
szülessen csíz, rigó, kisnyúl
elég,
lány, fiú, egy se
ágyútöltelék.
Időtlen béke, az kellene
még.
Ha igazat mond ez a mai reggel,
a komoly dolog messzi
elkerül,
csak játszok, egész évem
át-Lucázom,
egy nevetés 365 nap,
s mert robban a nap álmaim
falán,
nem is lehet egy évig
éjszakám,
ha pedig magam
elhorkantanám,
orron pöccint egy csöpp, butuska
lány.
1975. január 1.

UTASSY

JÓZSEF

A mélységekből
Kondor Bélához

Piros portája, rőt udvara: van!
Kivégző udvara: nincs a Holdnak.
Kukorikútlan,
roppant
reggelén
míves kövek sem
tanakodnak.
Bölcsebb a szikla, ha nincs
mestere?!
Csöndje, türelme csillagi
kölcsön.
Rózsa már nem, csak ballada
terem
a terméketlen,
néhai földön.
Mert újra idejár lopni, ölni
a mélységekből
Egy Bukott
Angyal.
Vak térzenére kering a többi:
húzzák nekik a
műszerfallal,
hogy zeng a zenit, remeg a nadír!
Nagy szárnyuk kint az éj fogasán lóg,
szeplős haváról hallgat ám a hír:
titok a tollak pöttye, mert
vádpont.
Nincs bűn, amire van
magyarázat.
Öltél: bűnös vagy, Huszadik
Század!
Ezért csillagra zárom a szemed,
s énekre csikordítom a szádat.
Föltéped kilenc fény
gömb-lakatom?
Túl a Plútón se ragyog
bocsánat!
Kuss az anyádba vissza, te barom:
Ábelra Merőleges
Vadállat.

6

ACZÉL

GÉZA

Kallódások 6—10.
lehull a fény a szomorú gyepre, az első didergő
őszi futamok, a kietlenség csupasz falaira vetve
nő az árnyék mint a fájdalom.
megáll a kérdés, tárgyak reménytelenségét
lopják be
a testbe a szemek, hogy a múlás döbbent
lényegében
hideg villanással
egyesüljenek,
sápadtan hátrálnak az érvek, egy csüggedt
vízióba
áll be a világ, a romló gondolat gyönyöröket
hintve
lebeg túl az üres éjszakán.
*
b

krisztusi hajlamok keserű keretben,
fénye megfagyott,
illúziók testetlen
zuhannak át az ablakon.
kihűlt nyomok a megürült parkban,
nem kell a beszéd, s a jóság mi ma
megdermed
az ajkak
szögletén.
kopottak vagyunk, társaink fekete
marják az eget. idegeinkben
lassan
megváltó hitünket benövi a csend.

az éjszaka
tömegben
a lámpavasnak
sem jutott szóhoz
varjak
siralmasan
szót kér a lemondás

*

arcodon hiányos életünk szegfűálma. riadt
szesztócsába
dugom a fejem, szédüljön ki az üres értelmetlen
éjbe.
minden torkot kaparó
szerelem.
de a mutatvány is kihull magából, csak álmod illatozik '
mint jószagú mesék, felriadsz majd s kulloghatsz
utánam
szokások mocskos
reggelén.
tehetetlen
szemek a fölnyersült
világból, legjobb lenne
mindig fognom a kezed, de vesszük a táskát
elmegyünk
kenyérért
s este beharapjuk a ráhullt
könnyeket.

pontos kimért szavak kellenének, mint jól készült
ökölvívók
józan egyenesei, mozdulat ahogy az éhes állat asztalnál
remegve
a lebillent morzsákat
meglesi.
valami arcpirító vijjogó remény, remény mit megforgat
szaggat
s feláldoz a nemes indulat, szent ujj magasba lendülő

mocsárból kivivő
utak.
feszültségünknek
nagy formák, széthullt
ifjúságunknak
értelmes menedék, de csak zuhan ránk fogunkat
kiüti
szívünket
alázza az éj.
*
csöpögő csapok leszakadt redőnyök, az igénytelenség
huzata
mellbe vág. borítsd magadra nyugodtan merész
álmaidat
és várjad a halált.
guggolsz korodban mint szűk keretben, a sóvárgások
kútja
végtelen, tisztátlan évek vaspántos napok
idegenek
kerítik be az életed.
nem igéznek mázosabb percek, kallódnak
szemeid
a meghűlt tereken, tépd le a nyálas türelmet
szívedről
tedd el a kezed és eredj.

8

FÉJA

GÉZA

Sűrű, kerek erdő
Aszályos nyárelő járt, még bárányfelhők is csak néha utaztak az égen, a
föld tikkadtan hevert, de Báth Mihály csak rótta az országutat, és fohászkodott, hogy bár az egek pottyantanának le egy csárdát. Ám az egekbe annyi
hivő kérése érkezett akkoriban, hogy bizonyára meg se hallgatták a közismert
eretnek fohászkodását. Végre mégis feltűnt Mágócs tornya, a körötte lapuló
parasztházakkal. A falu szélén csapszék állott, bár még ezt a nevet sem érdemelte meg. Kis parasztházhoz gyarló butikot ragasztottak, mindössze egy asztal
fért el benne, mögötte állott a csapláros, és mérte a vinkót meg a fröccsöt.
Báth Mihály fröccsöt ivott, az elsőt jóformán teljesen fölitta szomjan égő szájpadlása, nyomban másikat kért, gyorsan eltűnt ez is, ekkor némi enyhülést
érzett. Már tudomásul vette, hogy a szomjúságon kívül más is van a világon,
mert a közelből kitartó csapások hallatszottak, mintha fát vágnának. Most,
midőn ég minden, a föld is, az ég is.
NEM JÖ TYÚKÁSZT TARTANI
— Tán a földesúr ácsoltat vérpadot? — kérdezte.
A csapláros jól megnézte:
— Ugyi járt mán erre?
Báth Mihály bólintott, a csapláros pedig tovább gondolkodott; ami eléggé
nehezen megy ilyen pogány forróságban. Azután a falu másik vége felé mutatott, ahol a kastély állott:
— Talán a gróffal is víttak?
— Vittünk, de csak szavakkal egyelőre.
A csapláros most már bizalmas lett:
— Ácsoltatna az vérpadot is, ha lehetne, de mán aligha lehetséges, hát
mást eszelt ki, a bőrünket nyúzza. Mán segítsége is van, felnőtt a nagyobbik
kölyke, a Viktor, még az apjánál is kutyább.
— Akkor honnét ez a kopácsolás? .
— Az erdőt vágják.
— A grófét?
— Dehogy, nincs annak erdeje. Egy gazda, öreg Nagy József ültetett valamikor néhány hold ákácost, méhészkedett meg pihenni is szeretett a fák
árnyékában. A fia, István meg kivágatja.
Báth Mihály szóhoz sem bírt jutni, csak a fejét csóválta.
— Tán ösmeri? — kérdezte a csapláros.
— Mikor legutóbb erre jártam, megbarátkoztunk. Nem sokkal azelőtt halt .
meg az apja, eltemette, azután hírneves gazdává huzalkodott, vett fajbikát,
gépet, mindent.
— Puffra.
9

— Puffra? Mit jelent ez?
— Űgy értem, kölcsönre. Eleinte csakugyan dőlt a pénz, azután esni kezdtek az árak, hát megfogott mindent, ami jövedelmet ígért. Még tyúkászatot is
csinált, közben maga is megtyúkosodott.
— Megtyúkosodott?
A csapláros heherészni kezdett:
— Megnősült, ám az asszony két krajcárt se hozott, csak a két pusztáját
meg bajt, de azt csőstül.
— Legalább szép volt?
— Abba nem vót hiba, húsos, hevert dög, naphosszat kenceficézte magát,
de a jószág közelébe se ment.
— Honnét hozta az asszonyt?
— Sajnos, városbul. Akkor még jól ment Pistának, hát nem bírt magával,
városi bál kellett néki. így keletkezett a baj. Eddig, tetszik tudni, csak jó
levegőt szívott meg tisztességes falusi szagokat, de a bálban megrészegítette a
mindenféle illatszerrel elegyes asszonyszag, ráadásul egy lány szemezni kezdett véle, mert híre járt módos mivoltának, ő meg ment, miként malac a
kukoricára.
— A selyembugyi mítosza.
— Mit tetszik mondani? — álmélkodott a csapláros, és az erős gondolkodástól kövér verejtékcseppek lepték el homlokát. Letörölte ingujjával, és felujjongott:
— Sejtem már, mire gondol az úr. István azt hitte, hogy paradicsomot
rejt a selyembugyi.
— Űgy, ahogy mondja.
— Egészen mást rejtegetett, kérem, Pista balsorsát. És most kivágatja az
ártatlan erdőt.
— De miért?
— Elmondom, de rám ne hivatkozzék az úr, mert letagadom. Mikor Pista
a tyúkászatot berendezte, meglátogatta egy katonapajtása. Jóképű, mézes szavú,
de afféle kórincáló ember volt, s már szeretett volna tartósan megpihenni,
főként mikor meglátta Csirit, mert így hívták az asszonyt. Hát szavalni kezdett, hogy keze alatt aranyat tojnak • majd a tyúkok. Pista pedig, amilyen
mamlasz, befogadta, és ez lett a vége.
— Pajtása nem értett a tyúkászathoz.
A csapláros röhögni kezdett:
— Az volt a baj, hogy túlságosan értett, még az erdőben is tyúkászkodott.
— Akácosban inkább méhészkedni szokás.
— Szent igaz, de csak egy tyúkot vitt az erdőbe, a Csirit, Pista meg rajtakapta őket. Jó ideig csak nézte, nem hitt a szemének, azután mordult egyet,
bármennyire szelíd ember. A hitvány tyúk ász pedig felrántotta a nadrágját, és
huss, neki a világnak.
— Pista nem üldözte?
— Bár üldözte volna, de mást cselekedett.
— Vajon mit?
— Egyszer bor közben megoldódott a nyelve, és úgy mesélte, hogy csak
nézte a feleségét, és irtózatos bűnbánatot észlelt a szemében. Ekkor elfordította a fejét. Ez volt a hiba, kérem, mivel nézetem szerint az ilyen rettegés
maga a bűnbánat. Pista érezhette ezt, mert — mint mondotta — attól félt, ha
tartósan a szemébe néz, megszánja és fölemeli a földről. Higgye el uram, ez
lett volna a legokosabb, hazavinni az asszonyt, alaposan ellátni farmatring
szíjjal, azután megbocsátani néki. Ehelyett elkergette, mit sem törődött gazdaságával, úgy közlekedett, mint az alvajáró, most meg kivágatja az erdőt. Mit
vétettek a szegény fák? Szabad élő fákat gyilkolni? Csak úgy? Puszta dühből?
Nem bűn ez? Az én öregem, mikor végignézett az érett búzatáblán, mintha
fényleni kezdett volna az arca. így szerette Pista apja is az erdőt.
10

— No, kérek még két fröccsét.
— Egyszerre?
— Igen, koccintunk, azután megnézem Pistát.
NEM JÓ DÉMONRA HALLGATNI
Báth Mihály elindult az erdő felé. Nemsokára fel is tűnt, ami még megmaradt belőle; csattogott a fejsze, három ember döntögette és a tarlóra hurcolta a kivágott fákat. Nagy István pedig csak állott, mintha ellenségei lefejezését figyelné. Báth Mihály már közelébe ért, de nem vette észre. Csak nézett
elmerülve, mozdulatlan, mégis mintha csupán magára erőltette volna ezt a
nyugalmat. Báth Mihály érezte, hogy bévül megroppant ez a nagy, erős ember.
Végül vállára tette kezét, Nagy István megfordult, tágra nyitotta szemét,
azután megölelte.
— Mit csinálsz, István?
— Kivágatom a múltat, mint a fekélyt.
— Az örök erdőt? A természettel kelsz birokra?
— A nyílt pusztán paráználkodtak volna-e?
Báth Mihály úgy tett, mintha semmiről se tudna:
— Kik?
— Nagy István leszegte fejét, és hallgatott. Végül Báth Mihály törte meg
a csendet:
— Akkor megyek.
Nagy István magához tért, és megragadta barátja karját:
— Ugyan hová mennél? Jó, hogy eljöttél, legalább megosztom a bánatomat. — Keserűen fölnevetett: — Másom úgy sincsen, de szomorúságból kaphatsz, amennyit csak megbírsz.
A nap nyugovóra készült, szótlanul ballagtak a falu felé. Midőn az udvarra
léptek, Báth Mihály megdöbbent, ekkora pusztulásra nem számított, üres volt
minden, ember semerre, végül feltűnt egy kisbéres, tojásokat hozott szakajtóban.
— Csak tízet tojtak.
István bólintott, majd a konyhába szólt:
— Rozi néni! Kapunk valamit?
Korosodó parasztasszony jött ki, István egykori dajkája. Báth Mihály
feléje sietett:
— Drága Rozi néni, kapunk abból a jó paprikás krumpliból?
— Emlékszik még?
— Most is szájamban az íze.
— Éppen azt főztem, d e . . . — és csak legyintett.
Vacsora után a tornácon maradtak sötétben, bizonyára még gyertya sem
volt a házban, egy pohár bor sem került az asztalra, csupán friss, hideg kútvíz.
— Miként jutottál ide? — kérdezte Báth Mihály.
A szokott paraszti sirám következett, a félelmetes valóság jajszava:
— Nincs ára semminek, a bank meg követel, az adóhivatal se nyugszik.
— De mégis! Miért nem küzdöttél, hogy legalább valami maradjon, amenynyit két kezeddel megmunkálhatsz.
István vállat vont:
— Tudod, mikor megláttam az asszonyt hanyatt fekve az erdőben, szemében halálos rémülettel, bennem is megpattant valami.
— Mondj el mindent, s megkönnyebbülsz.
— Talán én vagyok a hibás, mert hiába ügyekeztem, az az asszony mit sem
érzett a lélektani pillanatban.
Báth Mihály nem értette:
11

— István, István! Miként vetemedtél lélektanra?
— Hát nem érted?
— Nem én.
— Az asszony semmit sem érzett, amikor az ágyban ujjongania kellett
volna örömében.
— Már sok mindennek nevezték ezt a kellemetes tevékenységet, de lélektani pillanatnak még senki sem.
— Finoman akartam kifejezni magam. így történt, de azért folyt az élet,
ám nemsokára elkövettem életem legnagyobb ballépését, tyúkászt fogadtam.
Neki sikerült.
— A lélektani pillanat?
— Az. Felgyújtotta az asszony testét, akár a máglyát, ugyanakkor gyógyíthatatlan sebet ejtett a lelkemen.
— Ügy vélem, túlságosan sok lélek szorult beléd. Ezt kellene kamatoztatni.
— De miként?
Báth Mihálynak ekkor súgott valamit a bal vállán ülő láthatatlan démon.
Csakugyan létezett ez a démon? Báth Mihály ostobaságnak mondotta, annál
buzgóbban terjesztette a Centrál kávéházban Szvetenay Kázmér, aki a balti
lovagrend leszármazottjának hirdette magát, holott közönséges lovász volt József főherceg birtokán, Tapolcsányban. A köznyelven Ungusztának nevezett
Auguszta főhercegasszony mellett teljesített bizalmas szolgálatot, s ugyancsak
fenn hordozta az orrát. Ezért mihelyst Unguszta megvénült, és nem tartott
igényt férfiúi teljesítményére, lovásztársai kiverték az uradalomból. Azóta
léleklátó meg más efféle képességeivel hencegett, s azzal riasztotta el a nőket
Báth Mihálytól, hogy láthatatlan kis démon ül bal vállán, és gonosz tanácsokat
sugalmaz néki. Legutóbb egy vörös hajú és csodálatos patyolatokkal ékes hölgyet ijesztett el, ekkor Báth Mihály Glogovác Keresztély segítségéhez folyamodott. Glogováccal sok jót tett gyerekkorában, ezért miután fölserdült, ernyedetlen hűséggel ragaszkodott hozzá, időnként meglátogatta, és tudakolta, hogy
nem kell-é valamelyik ellenségét megverni? Olyan volt ez a Glogovác, mint a
tüzes vastuskó, csupa izom és keménység. Föl is kereste Szvetenayt a lakásán,
feltűrte ingűjját, ökölbe szorította a kezét, és oda tartotta az izmait:
— Tapogasd meg.
Szvetenay teljesítette kívánságát, és halálsápadt lett.
— Van démon? — kérdezte Glogovác. .
— Nincs — rebegte Szvetenay.
— Esküdj meg, kutya! — kérlelte szelíden Glogovác.
Szvetenay esküre emelte két ujját, Glogovác pedig leplezetlen undorral
távozott. Néhány perc múlva megint kopogtattak Szvetenay ajtaján, a kis vasember lépett be újra:
— Te lóvakaró! Ne feledd Glogovácot!
Szvetenay szólni se tudott a rémülettől, csak bólogatott mélabús lófejével.
Holott a démon dolgában talán mégis igaza lehetett, mert csakis ez súghatott
ilyen pajzán gondolatot Báth Mihálynak:
— István, árulj imakönyvet.
Tréfásan mondotta, közben csaknem elröhögte magát, de Nagy István láthatólag komolyan vette.
NEM JÖ IMAKÖNYVET ÁRULNI
— Imakönyvet? — mondotta, és megcsillant a szeme, akár a fuldoklóé,
midőn mentődeszkát lát.
Báth Mihálynak most nagyot kellett volna nevetnie, de — úgy látszik —
a démon nem engedte, inkább tovább súgott neki:
12

— Nézd, az emberiség megoszlása furcsa, sőt egyenest vérlázító. Több ezer
szegényre legfennebb két-három gazdag esik, ezért az ínségesek jelentős része
imádkozik. A szegényeknek ugyan inkább ütniük kellene, de annyira elnyomorították őket, hogy többnyire már ökölbe se tudják szorítani a kezüket, ezért
káromkodnak vagy imádkoznak. Az utóbbiak még sokan vannak, és úgy vélik,
hogy titokzatos égi hatalmak majd elintézik, amit maguk nem merészelnek
megtenni.
Nagy Istvánnak ekkor némi aggályai támadtak:
— De én református vagyok, azok pedig keveset imádkoznak, inkább zsoltárt énekelnek.
A démon tovább súgott:
— Árulj mindenféle imakönyvet, katolikust, reformátust, evangélikust
aszerint, hogy a falut milyen hitvallású emberek lakják. Reformátusoknál kárhoztasd a sok katolikus szentet, akik lassanként már az Istent is eltakarják.
A katolikusokat győzd meg, hogy valamikor az egek ura a reformáció befogadása miatt zúdította reánk a törököt. Legkönnyebb lesz a lutheránusoknál.
— Azoknak mit beszéljek?
A színtiszta igazságot. A sátán gyakran megkísértette Luthert, ám nem
dőlt be néki, és dühében a téntatartót vágta hozzá. De az ördög ügyesen elugrott, a fal csupa ténta lett, mégis megmentette lelkének üdvösségét. Vannak
rokonaid Pesten?
— Számosan, csupa jó ember.
— No, látod. Szerezzenek formás feleséget, lehetőleg özvegyet, áki a nagyböjt feloldozására vár, nem lesznek lélektani pillanatai, de legyen egy kis pénzmagja. A kiadók szívesen adnak imakönyvet bizományba, ha a feleséged jótáll
érted. Azután neki az országnak.
Báth Mihály másnap elutazott Mágócsról, és jóformán elfeledte Nagy Istvánt. Éppen elegendő gondja akadt a nőkkel, akik höl ajnározták, hol lekörmölték a bőrt az arcáról. Szikár férfi volt, és egy Brunhilda-termetű színésznő
egyszer dühében ruhástul a vízzel telt fürdőkádba dobta. Éppen erről elmélkedett, s megállapította, hogy a hölgy nagyon szerethette, ha ilyen merényletre volt képes. Töprenkedésében a telefon berregése zavarta meg, Nagy
István jelentkezett:
— Tanácsod áldást hozott reám, megnősültem, és járom az országot.
— A démonnak köszönd — intette Báth Mihály.
— Milyen démonnak?
— Ez csak olyan szólásmondás, de mi van a lélektani pillanattal?
— Az asszony boldogan nyögdécsel. De indulj útnak, vacsorázz nálunk.
Báth Mihály azonnal elindult. Kellemes asszonyka nyitott ajtót, a konyhából jófajta illatok szálldostak, Nagy Pista szépen meghízott, akár a magtárban
lakozó pocok, a falak mentén polcok, különféle hitvallású imakönyvekkel,
Nagy István már a görögkeletiekre is kivetette hálóját, csak az unitáriusok
voltak még hátra. Midőn vacsorázni kezdtek, Pista jobb kezéri terjedelmes
piros foltot vett észre.
— Hát ez meg mi? — tudakolta.
— Semmi, semmi. Tudod, minden áldozattal jár.
— Mégis, miként szerezted?
— Református falut jártam, nem sejtettem, hogy egyik fertályát megátalkodott pápisták lepték el. Betértem egy takaros házba, a tornácon jámborsággal álcázott vénaszony fogadott. A konyhába vezetett, széket tolt felém, s
ugyancsak leült. Én meg jöttem az igével, gyalázni kezdtem a pápistákat, mivel
Isten helyett a szenteket imádják. A vénasszony arca előbb elborult, majd kiveresedett a dühtől, a tűzhelyhez ugrott, megkapott egy jókora fazekat, s reám
zúdította a forró vizet, éppen a jobb kezemet érte. Ki a házból, és nyargalni
kezdtem, de a vénasszony utánam, föllármázta az utcát, a gyerekeket meg biztatni kezdte, hogy dobáljanak meg, végül a kálvinista fertály vett védelmébe.
13

— Csak egy kis forrázás — vigasztalta Báth Mihály —, gondold meg, hogy
az egyik Szent Jánost olajban főzték meg, akár a tengeri halat.
— Ilyen szent is volt?
— így áll a naptárban is: Olajban főtt Szent János. Hivatkozz reá a katolikusoknál, és nagy sikered lesz.
Nagy István folytatta arkangyali tevékenységét, és még ma is élne, ha
nem jön a második világháború. Már elhagyta negyvenedik évét, mégis behítták, azzal hitegették, hogy csupán őrszolgálatra, de csakhamar a frontra
vezényelték. Rövidesen hadifogságba esett, és mire hazakerült, idegeneket talált
lakásában. Azonnal a házmesterhez sietett.
— Maga él? — álmélkodott Varga bácsi.
— Miért? Azt hitte, hogy meghaltam?
— Nem én hittem, de mások.
— Tán a feleségem? — nyugtalankodott Nagy István.
— Nézze, legjobb azonnal szembe nézni az igazsággal. Legyen erős, a felesége nyugatra füstölt a szomszédos baptista prédikátorral.
— Pedig nem árultam baptista imakönyvet.
Varga bácsi akaratlanul nevetni kezdett:
— Nem azért léptek meg, hogy imádkozzanak. A prédikátor előbb mézes
szókkal megtérítette a feleségét, azután ellátta mézzel.
— És az imakönyvek?
— Eladták bajzonba.
— Bajzonba?
— Igen, csak úgy pofára az egészet. Ez a bajzon. Egy vásáros kereskedő
vette meg.
— A bútorral mi lett?
— Mindent eladtak.
— És kik foglalták el a lakásunkat?
— Egy házaspár. Átkom kísérje őket a sírig, és a síron túl. Naponta verekednek, főként éjszaka, miután jól megszítták magukat. Senki se tud aludni
a házban.
— Beszéljek velük?
— Ha annyira bátor. Én inkább kerülöm őket. A múltkor nekimentek egy
rendőrnek. Ültek is néhány hónapot.
— Hol keressem az igazságot?
— Tőlem kérdi? Maga árult imakönyvet.
Nagy István azután ide-oda vetődött Pesten. Rokonoknál húzódott meg,
míg ki nem nézték. Végre unokafivére, Bálint Vince elővette:
— Te István! Nálam egy ideig ellehetsz, nem nézem ki szádból a falatot.
De élet ez? Előbb-utóbb megun mindenki, és szemétdombra kerülsz. Jó erőben
vagy, menj haza Mágócsra, ott kapsz bizonnyal munkát, s még vagy tizenöt
évig eldolgozhatsz, vagy tovább is.
— Térjek haza a falumba?
— Oda. Vagy talán félsz, mert az apádtól földet örököltél? A bank irgalmatlanul kifosztott, csóró lett belőled. Ellenséged van-é?
— Senki. Elmegyek Báth Mihálytól tanácsot kérni.
— Azt jól teszed.
Báth Mihály meghallgatta szívének ömlését, és ugyanazt tanácsolta, amit
Bálint Vince, csupán egy mondatot fűzött hozzá:
— Bízzál az emberség szüntelen feltámadásában.
— Erre építsem nyomorult életemet?
— Csakis erre építhetünk.

14

„JOBB OTTHON"
Mennél közelebb ért a vonat a mágócsi állomáshoz, annál izgatottabb lett.
A vasúti kocsiban csupa ismeretlen ült ugyan, de leszállás után valaki megfogta a karját, összerezzent, s ijedten tekintett hátra: már az állomáson letartóztatják?
— István! — hangzott vidáman — hát megjöttél? Csakhogy itt vagy, de
megösmersz-é ?
— Jóska, ilyet kérdezel? Mi újság itthon?
— Eléggé szép termés ígérkezik, továbbforog a világ, az asszonyoknak még
nagyobb a szájuk, a fiatalok vígan szeretkeznek, az öregek sopánkodnak...
— De amúgy?
— Hogy amúgy?
Nagy István a községháza felé mutatott.
— Vér Imre az elnök.
— Most is olyan mérges?
— Már mért volna mérges? Addig morgott, míg ínségben élt számos kis
családjával. S nem volt igaza? Csak a gyávák lapítottak.
— Hát a szövetkezet?
— Ott Vandháti áll az élen.
— Vandháti? Igen, az anyja korán elözvegyült, ő meg öt-hat éves gyerek
lehetett, midőn elhagytam a falut. Úgy emlékszem, nagy ínségben éltek. Milyen ember lett?
— Csakugyan sokat szenvedett. Az ilyen ember szereti az igazságot.
— Mit gondolsz, megtűr engem?
— Ha dolgozni akarsz, miért ne tűrne meg? De legjobb, ha magad értesz
szót véle. Gyere.
Bekopogtak, szép jó napot kívántak, és jó ideig csak nézték egymást. Végül
Vandháti szólalt meg:
— Mikor érkezett?
— A fogságból két éve, ide az imént.
— Emlékszik reám?
— Csak úgy homályosan.
— Maga valamikor jót tett velem.
— Én?
— Igen.
— Nem emlékszem.
— Akkor igaz ember.
Nagy István csak tátogott, de Vandháti folytatta:
— Tudja, aki jó cselekedetét elfelejti, az nem azért tette, hogy viszonzást
kapjon. Ha rongy ember, akkor azzal kezdte volna, hogy egykor milyen jót
tett vélem.
— De mikor tettem én jót?
— Emlékszik az anyámra?
— Reá igen.
— Nyomorult putriban éltünk, s maga odahozta egy barátját, aki éppen
azt vizsgálta, hogy hová jutott ez a nép? Valami Mihálynak hítták.
— Báth Mihálynak.
— Csakugyan, de sokszor mesélte szegény anyám, a putri előtt sírt, én
benn feküdtem dagadt lábbal lázban, mert valaminő szögbe léptem. Anyám
eltámogatott az orvoshoz, de az három pengőt követelt az injekcióért, egy fillérünk se volt, sírva támolyogtunk haza. Magának se volt akkor már semmije,
de Báth Mihály a zsebébe nyúlt, és öt pengőt nyomott anyám markába: „Azonnal orvoshoz." Anyám arcáról felszáradtak a könnyek: „Akár a hátamon is
elviszem." Ekkor megszólalt maga: „Azt bízza reám." Már csak egy girhes lova
15

volt meg olyan kétkerekű káréja, gyorsan befogott, és az orvoshoz vitt. Ü g y
rémlik, le is teremtette őt. így maradtam életben. Lássa, mi olyan kevés jót
kaptunk, hogy sohase feledjük el. Ha megjött, itt marad, kenyere lesz hóttig.
Nagy István felállott:
— Megnézném a falut.
— Jól teszi, de estére várom.
Elindult, amerre a lába vagy inkább a szíve vitte. Az erdő felé igyekezett,
ott fordult meg a sorsa. Vajon mi lehet a helyén? Búzatábla, vagy lucerna?
Ment egyre sebesebben, és egyszerre csak meglátta az erdőt. Egy pillanatra elszédült, majd szemét dörzsölte, de az erdő csak állott sűrűn, buján, egymásba
hajló fákkal, cserjékkel, mintha titkot rejtegetne. Istvánnak eszébe se jutott,
hogy csupán nagyjából vágták ki a fákat, a tönkök, a cserjék meg az apró növendékfák ott maradtak, és azóta nagyra nőttek. Csak azt látta, hogy győzött
az erdő, és a természet örök törvényei az urak a földi téreken. Fény gyúlt
benne, forróság öntötte el. Mintha megtalálta volna az élet értelmét, egyszerre
nyugodt és boldog lett. Mámorában későn hallotta meg a motorkerékpár tülkölését, hátra se nézett, ugrott egyet, ám szerencsétlenül, éppen a gép elébe.
Elbukott, arccal a földre, mintha csókolná. Karját szétvetette, mintha utolsó
mozdulatával a rögöket ölelné meg. A legény, aki elütötte, hozzá se merészelt
nyúlni, csak dudált kétségbeesetten, a faluban is meghallották.
Nemsokára megérkezett Vandháti többedmagával, de a motorkerékpáros
legényt hiába faggatták. Sírógörcsöt kapott, majd jajveszékelni kezdett. Mentőkocsi érkezett, az orvos Nagy István mellé térdelt, vizsgálta, élesztgette, de
hiába.
— Elviszik? — kérdezte Vandháti.
— Fel kell boncolnunk.
— De visszavárjuk, a mi halottunk.
Az orvos bólintott, felszállott a kocsiba, de Vandhátiék nem mozdultak,
csak nézték az erdőt.
— Kivágjuk — ítélt Vandháti komoran. — Mégpedig tövestül.
Ekkor megszólalt valaki, eddig észre se vették, hogy már jó ideje mögöttük áll.
— Ne bántsátok az erdőt. A föld küldte vissza. Gondoljatok Istvánra.
Márton bácsi volt, a határ csősze, szikár, szíjjas öreg, ezek a legszívósabbak. Senki se válaszolt, hát folytatta:
— Én csak kérlek benneteket.
Vandhátinak különösen átmelegedett a hangja:
— Ha úgy gondolja, Márton bácsi, teljék kedve, az erdő megmarad.
Mindenki hazatért, Márton bácsi egyedül maradt. A halál nyomait nézte
hosszasan, majd szertekémlelt, mintha keresne valakit. Csöndes esti szél kerekedett, mesélni kezdett az erdő. Ekkor megnyugodott, és elindult vigyázni a
határt.
(Öbudán, 1975. március—április)

16

ANNUS

JÓZSEF

Tyúkszemle
Most is megpróbálkozott az öreg: bakancsait a kezében tartva, talpát összezsugorítva közeledett az ajtóhoz. Nem is csapott semmi zajt. Hanem az ajtó!
Amint a kilincshez ért, azonnal csikordultak a vasak, pattogtak a deszkák.
A szoba felerősítette a hangokat, a pattogás-reccsenés még visszhangzott is a
falon, s talán újra megbillentette ijedt-ügyetlen ujjaival a kilincs vaspálcáját,
mert a zörejek megint ismétlődtek.
Az ádámcsutkája is csettent nyelés közben, a lélegzését zihálásnak hallotta.
Szökni akar a saját tanyájából már harmadik reggel, s lám, nem sikerül. Ki
gondolná, hogy ez ilyen nehéz? Értették pedig egymást mindig a vén épülettel.
Legénykorában, ha későig elmaradt, a levélajtó hang nélkül kerítette belül,
soha nem nyikorogta föl az apját. Pár éve, hogy végképp magára maradt, záratlan felejtette néha a külső ajtót. Jaj, micsoda lármát csapott, ha egy ráérő
szomszéd mégis átnézett estendőn! Sikoltott, morgott, dörömböltette a hasán a
kopogtatást. Még azt is jelezni tudta, a vén Szalay érkezett-e, vagy az a félnótás Persze-Kovács. Eltűntek aztán a közeli tanyák, s ajtó, ablak, ágas, rostély
mind elszoktak, elvadultak az embertől.
Csikorog, pattog, nyekereg az ajtó! Ellene dolgozik. Micsoda bolond deszka.
Megveszett ez. A kutya is akkor fordul a gazdája ellen, ha megvesz, vagy igen
öregen, amikor látása-hallása megromlik, s a szaglásában sem bízik már.
A kutya arra való, hogy őrizze a házat. A tanya pedig, hogy óvja az embert.
Vasrácsok szolgálnak az ablakon jó harminc esztendeje. Erős vaspálcák, ne
bújhasson be senki köztük. Most is a dolgukat teszik, mégis a gazda ellenére
vannak. Mert kifelé éppúgy elrekesztik az utat. De hát tisztességes szándékú
ember miért is építené úgy a házát, hogy abból alkalmasint elszökni is tudjon.
Mert most az kellene. Három napja ugyanígy próbálkozott, nem sikerült. Tegnap a rácsot akarta kibontani. Bekészítette este a hidegvágót, de nem sokra
ment vele. Ha csak a marka erejével feszegette, alig engedett valamit a fal.
Ha meg a tenyere vastagával ütötte, menten lármát csapott. Hajnal felé megkoccant az egyik vaspálca. Nyomban utána fölcsattant az ajtó, s beugrott rajta
a főhadnagy úr. Azonnal lőtt is a pisztollyal. Föl a plafonba, igaz, de ő ettől is
úgy megrettent, majd elterült. A füle tán most is cseng belé, akkorát dörrent
itt a parányi szobában az a marha revolver.
'
Ki kell nyitni az ajtót, s elinalni. Még mindig ez látszik legkönnyebbnek.
Este jócskán ivott a főhadnagy úr. (Így hívja már legtitkosabb gondolataiban
is, pedig az első napon csak Rohadt Gazembernek nevezte magában.) Ivott,
ivott, de neki is muszáj volt leönteni vagy öt-hat stampedlivel. Pirkadatig
aludt, mint az ájult. Ennyi idő a másiknak is elég. Bár az decis pohárral itta,
s mindig fenékig. Lássuk hát, milyen mélyen alszik . . .
— Hova, hova, barátocskám? Hohó! Ennyire beöltöztünk? Akkor hát nem
pisilni akar a fiúcska, mi? — Abban a pillanatban fölült, amikor az öreg rés2 Tiszatáj

17

nyire nyitotta az ajtót, s a fejét kidugta rajta a középső szobába. Akkor már
látta a zsineget is, amely a kívül való kilincstől a fekvő ember lábához vezet, s
most kissé megfeszítve, megemelte a takaró sarkát.
— Hohó, Pista fiam! Jó találmány, mi? Ha te egy centire megnyitod az
ajtót, ez már megfeszül; ha kettőre, már húzza a lábamat. De ha ilyen marhán
megrántod, hogy már a nagy tökfejed is a rés közé fér, akkor az már nekem
fáj, és akkor én a fejedet szétdurrantom, mint egy rossz köcsögöt! Értetted?
Fölemelte a pisztolyt, de nem lőtt. Csak artikulátlan hangja kerengett még
egy ideig, aztán csend lett. Az öreg visszahúzta a fejét, s beillesztette helyére
az ajtót.
— Bújj ki! — hallatszott kintről.
Fürgén rántotta meg újra a kilincset.
— Marha! — ordított most már teljes erőből a fekvő, s újra megemelte a
fegyvert. Madzagos lábát lerántotta az ajtó a földre. Most igazán feszült a
zsinór.
— Hívni tetszett...
— Tetszett a fene, marha! Mikor tanulsz már illemet: méltóztatott!
— Méltóztatott, főhadnagy úr . . .
— Nem főhadnagy! Százados! Mától kezdve. Megjegyezve?
— Igen, méltózat... százados úr.
— Nahát! Bújj vissza, s ne leskelődj nekem, mert tényleg lepuffantalak.
Még egy órát szundítunk, aztán ébresztő. Majd én szólok, ne félj. Mars be!
Dehogy tudott tovább szundítani az öreg. Hallgatta az ólak felől érkező
zajokat, s várta az ébresztőt. Hasra fordult, majd félkönyékre támaszkodva
bámulta, milyen rendíthetetlen nyugalommal teszi dolgát az óra sétálója. Tiktak, egy-kettő. Ennek aztán üvölthet, lövöldözhet a plafonba. Ez nem gyorsít,
nem lassít semmit az ütemen. Jár, ahogy kell. De hát könnyű neki: gép.
„Fölébredt, hallom a neszezését. Nyög, ropogtatja a derekát. Csak nem
feküdte el? Istenem, ha fáj valamije, akkor még borzasztóbb. Leoldotta már a
madzagot, biztosan. Kimehetnék talán. De nem lehet. Várni kell, hogy ő szóljon. Felülni azért szabad. Ha jön, majd vigyázzba vágom magam. Azt nagyon
szereti. Olyankor még a hangját is leereszti. Majdnem emberi lesz a hangja,
elmarad belőle a kérges rikácsolás. Most iszik. Nyilván vizet. Ég a pokol. De
mégis inkább pálinkázik megint. Pengett a pohár. A szekrényt nyitogatja. Mi
a fenét akar? Vagy háromszor átkutatta már. Vadászpuskát keresett. Fél a
fegyvertől. A csákányt, nagyfejszét, kisbaltát még az első napon elásatta velem.
Az ásót a kútba dobta. De keres azóta is. Nem hiszi, hogy semmi fegyver nincs
a tanyában, csak az ő pisztolya. Koporcol valamivel. Most meg kopog. Ez a
csizma lesz! Az első nap megtetszett már neki. Akkor csak a talpát méregette
az övéhez, most biztosan felveszi. De a fene bánja, c s a k . . ."
— Hé, te vén naplopó! Gyere csak! Gyere már, nincsen madzag, ne félj.
De mozogj ám, mintha élnél!
Az öreg kicsörtetett.
— önts egy pohárral, fiam! — intett a kredenc felé.
— Igen, méltóztassék... — lötyögtette reszkető kézzel az öreg, oldalt pislogva figyelte közben, mint bajlódik a másik a csizmával. Azt vette elő valóban, az ünneplő csizmát.
— Bátran, bátran, ne sajnáld! Na, isten, isten! Áááh! Nem rossz a pálinkád, na! Sajnálod tán? Önts még eggyel, de fürgén ám! Nahát! És most kefe,
rongy, subick, aztán nekiugrani a csizmának. Egy-kettő! Aztán ragyogjon ám,
hogy fésülködni tudjak benne! Na, mozgás, mozgás, vén ganajtúró, mert ha én
meghajtalak, kikezdi a szél a mejjed lécit!
Csak addig hagyta abba a rikácsolást, amíg ivott.
— Tudod te — folytatta —, miért szereltek le engem ötvenkettőben? Nem
tudod, ugye? Hát megmondom neked: mert úgy meghajtottam egy szar ko18

paszt, hogy lepedőben vitték el. A fene gondolta, hogy valami megyei góré
kölyke. Ámbár gondolhattam volna. Kis nyeszlett pali volt. Pedig be se mutatkoztam neki igazán. Amiket mi kaptunk Jutáson, barátocskám! Az igen! Attól
lehetett vért pisálni! Leszereltek a rohadtak, le. De kapálni azért még ők se
küldtek. Tudod, mi voltam én aztán, öcsikém? Megmondom neked: igazgató
lettem! Igazgató, barátom, a gépállomáson. Hogy sorakoztak a traktorok, ha
én kiadtam a parancsot! És a traktoroslányok . . . Hej, mert voltak ám, hé! De
olyanok! Jóhúsú pipik! Ha én azt mondtam: tyúkszemle következik, azt se
tudták, meddig piruljanak... A te lányaid nem voltak traktoristák? Nem,
ugye? Egyik se. Gondoltam. Kisasszonyok lettek azok mind, ugye? Azért nem
nyitják rád az ajtót, összekaparta a vén kutya a stafírt, a falusi házat, most
aztán megdögölhet. Hát ebben az egyben egészen biztos lehetsz, kiskomám.
Már abban, hogy meg fogsz dögleni. Mégpedig hamarosan. Balázs elvtárssal
együtt, kiskomám. Ügy bizony. Tudod, ki az a Balázs elvtárs? Nem tudod?
Ugyanolyan ganajtúró paraszt, mint te. Brigádos volt nálam a kis szennyes. Én
adtam neki kenyeret, lakást. Én! És mit csinált? Elvitetett, barátocskám. Hálából bekaszliztatott. A kiállításon valami cimborája sugdosott neki, hogy fölismert engem, én adtam parancsot hármójuknak, de ők megszöktek a pácienssel
együtt. Hát nem az ilyet kellene fölakasztani? Az ilyet, aki a parancsot megszegi és még dicsekszik is vele. Jól jött Balázs elvtársnak ez a sugdolózás. Nagyon jól jött! A székembe ülhetett. No, majd kipenderül onnan nemsokára.
De ki ám! Megdöglik veled együtt. Mert te sem úszód meg, vén poszogó, a
fajtád istenit, te redves!
Az öreg apró szusszanásokkal csutakolta a csizmát. Ragyogott már a bőr,
akár a tiszta varjútoll. Isten tudja, mikor fényesítette így ki utoljára. Ritkásan,
ha templomba ment, éppen csak annyi ideje maradt, hogy a fejét, orrát megijessze egy zsákdarabbal. Kenőcsöt tán évek óta nem mutatott neki. Hogy fénylik most! Szinte sajnálja, amiért azelőtt úgy elhanyagolta. Amikor még az övé
volt. Volt? De hiszen az övé marad ez, csak kicsit szétrugdossa a százados úr.
Majd veret rá aztán féltalpat, ha végre egyedül marad. S kitisztítja majd magának is alaposan. Ha már így tud ragyogni, hát ragyogjon neki is. Mert azt
egy pillanatig sem hitte az öreg, hogy őt is agyonlövi ez a vadállat. Hinnie kellett volna, de nem hitte. Nem bántja, nem fogja megölni. Megalázza, még sokszor, az eddigieknél is jobban megalázza, hiszen állandóan arra forog az esze
kereke, hogy újabbakat találjon ki. De meg nem öli. Nem rontja el a játékát.
Mert ahhoz neki élő emberre van szüksége. Évekig ült börtönben. De nem is
annyira ült, inkább dolgozott keményen, látszik az ujjain, izmain. Vigyázzban
állt az őrök előtt. Ha nem volt cellaparancsnok, akkor még a társa előtt is. Ha
meg parancsnok volt, akkor kis mitugrász őrvezetőknek jelenthetett feszes vigyázzban, apró engedményekért alázkodott meg, egy dicsérő szóért pitizett.
Uralkodni akar végre. Parancsolni! Korlátlan úr akar lenni, mint hitte, hogy
az volt valamikor. Efféle ember csak akkor boldog. Mint a kakas az udvarban:
nem baj, mekkora a szemétdomb, amelyen kukorékol, fontos, hogy azt érezze,
övé a domb, egyedül csak az övé.
— Te voltál a háborúban, öreg?
— A másikban, az olaszon . ..
— Hát lehet-e a parancsot megtadni? Na? Ugye, hogy nem? Hát akkor
oékaügetés körben! Egy-kettő! Nagyobbakat rugózni, hé! Mozogjanak azok a
rozsdás civil izmok! Na, vissza! A balnak a sarka elég sápadt még, gyere, csu;akold! Na, csak nem fáradtál el ennyi kis hancúrozástól? Csutakold, öcsém,
rsutakold! Hát fiad van-e? Az se volt a háborúban? Lányaid vannak, hárman?
Persze, mondtad már. De azt nem mondtad még, hogy miért nem hozod őket
de ki? Na, miért nem? Hát idefigyelj! Fél napot kapsz rá: legalább két lányt
IOZOI. Az egyik délelőttre, a másik délutánra. Rendben? Éjszakára nem kell.
Jriember olyankor alszik vagy kártyázik. Értve vagyok? Holnap reggel itt
/annak a lányok! Értve?
19

— Százados úr. .. — állt fel az öreg. — Méltóztattam említeni már,
hogy . ..
— Kuss! Este nyolckor, azaz húsz órakor indulás, reggelre itt vannak a
bőrök .. . Hohó! Álljon csak meg a menet! Hát minek nézel te engem, vén
trotyli? Verébnek? Azt hiszed, olyan könnyű engem átrázni? Hát nem, fiacskám! De nem ám! Tudom már, miért dumáltál te nekem a kurva lányaidról!
Hogy küldjelek értük. Persze. Hohó, barátocskám! Csakhogy elszámítottad magad! Hoztad volna a nyakamra a fakabátosokat, igaz-e? Ezt jól kitervelted, vén
poszogó! De ráfázol, annyi szent. Ezt megígérhetem. Halljad tehát: szigorított
munkarend a mai napra. Először is: szemlére sorakoznak a tyúkok mellett a
galambok és a malacok is. Igen: a malacok is, mind. Értve? Fél óra múlva
jelented, hogy felsorakoztak, indulhatok a szemlére. Értve vagyok?
— Százados úr kérem, méltóztassék...
— Kérem? Micsoda szó az, hogy kérem; marha civil! Értettem, és pont.
Mit kérsz te? A pofádra egyet, vagy mi a fenét? Föl! Hátra arc! Indulj!
A tyúkokkal nem volt sok baj, azok már megszokták a hajcihőt. Az öreg
egyenként kihordta őket az ólból, s lábukat a kerítés léceihez kötött madzagra
hurkolta. Hamarosan készen is állt a sor. Mintha tizennégy kotlót pányváztak
volna egymás mellé. A kakas állt elöl, s a kopasz nyakú vén tyúk a legvégén.
Erre ügyelt az öreg nagyon. Tegnapelőtt azért kapott letolást, mert a kopasz
nyakú kettővel előbb állt. Ez hát rendben lenne. De hogyan bír a hat süldővel?
Nincs annyi kötél az egész tanyában. A madzag is fogytán, de a malacoknak
az nem is megfelelő. Folytassuk inkább a galambokkal, hátha el is felejti a
süldőket addig. Szerencsére a csaptató alatt sütkéreznek a strasszerek. Egy
rántás, és már bent is vannak a kalitkában. Most aztán föl a padlásra, s osztogatni nekik a béklyót.
„Talán nem is kell oda mindegyik. Leviszek öt-hat darabot, s elég lesz. De
miért nem öntöttem neki újabb adag pálinkát? Ha elnyomta volna az álom!
Mert éhes nem lesz tizenegy óráig, de inni még tud ilyenkor is. Miért nem
adtam neki még egy pohárral? Igaz, hiába. Iszik, mint a ló, de mindig van
annyi ereje, hogy kiténferegjen a szemlére. Istenem, istenem! Mit meg nem
tesz az ember azért a nyomorult életért! Hát miért? Hány évem lehet nekem?
Öt? három? Talán csak egy. Miért nem állok oda: hát akkor lőj, te állat, lőj
ide, legyen már vége az egésznek! És mégse állok oda. Nem! Fenyegethet, durroghat, nem bánom. Túl akarom élni, az anyja istenit! Hogy is mondtuk béreskorunkban? Egy esztendőt még a villa hegyén ülve is kibír az ember. Ennek
pedig nincs egy esztendeje. Biztosan nincs. Na nézd csak, az öreg posta! Vajon
tudja-e még a járást a falusi házhoz? Elmenne-e még? Nem hiszem. Szabadon
jár már itt is. Most már ezt tartja otthonának. Esetleg, ha jól elbúbolnám, s
kidobnám a lyukon. Egy cédulát kötnék a szárnya tövére . . . Ijedtében esetleg
visszatalálna a faluba. János észrevenné, befogná, szólna a . . . Na, hol az a
plajbász? A fene ott ette volna meg, hát nem ebben a nadrágban fűrészeltem
én a deszkát a másnap. . . Ebben voltam pedig. Akkor meg lent maradt a
kecskebak mellett, vagy az istállóablakban. Le kell mászni érte . . . "
— Azt a lacibetyár, bitang hétszentségit a fajtádnak, vén kapcabetyár!
Hol az úristenben mászkálsz? Itt vagy már? Nahát, akkor sorakozó a szemlére.
De sebesen, mert megbiztatlak, hogy az a . . .
— A galambok még . .. százados úr . . .
— Majd holnap. Délután gyakorolsz velük.
— De a parancs úgy s z ó l t . . .
— Kuss! Elég lesz ez a banda. Állj az élre! Vezényszó, aztán jelentés!
Az öreg a kakas mellé állt, kihúzta magát, megigazította fején a báránybőr sapkát, s kiáltott:
— Szakasz, vigyázz!
— Állj! Marha! Nem szakasz, hanem század! Értve? Nahát.
20

— Század, vigyázz! Középre nézz! Százados úrnak alázatosan .. .
— Visszakozz! Marha! Nincs nak-nek! Nem megmondtam? Százados úr, és
kész. Értve? Na, halljuk végre tisztességesen, mert. ..
— Igenis! Százados úr, alázatosan jelentem, a létszám tizennégy. ..
— Hülye! Már számolni se tudsz, hülye parasztja? Veled együtt tizenöt,
nem? Vagy te nem számítasz? Hát te mi vagy? Tán csigabiga? Az vagy tényleg, vén taknyos csigabiga. De az is valami. Eggyel több. Na, halljuk újra!
Ismételt az öreg, magát is beleszámolva a létszámba. A százados úr viszonylag egyenesen állt, aztán majdnem szabályos balra át-ot csinált, s lassú
léptekkel megindult az egység előtt. Arca szigorú volt, a tekintete kemény.
Az öreg a háta mögé lépett, s ment utána, igyekezvén lépést tartani, ügyelve
azonban arra is, nehogy a sarkába lépjen az előtte haladónak. A százados a
hatodik tyúknál állt meg, s rábökött a pisztollyal:
— Ez megy a hadtápra, a többinek oszolj!
— Értettem, igenis!
Feloldozta sorban a tyúkokat az öreg, csak a hatodikat, a hosszú taréjú
vöröst hagyta a pányván. Az talán érezte, hogy halálra ítélték, erősen vágyott
vissza a többiek közé, s nagy lármával ugrott neki újra meg újra a zsinórnak.
De az bizony mindahányszor visszarántotta. Az öreg sandítva nézte a tyúk
vergődését. Nem is tudta, mit is kívánjon igazán a repdeső tyúknak: sikerüljön megszabadulni neki, vagy maradjon inkább, hiszen így is, úgy is egy
a sorsa.
— Idefigyelj! — rúgta meg enyhén a lábszárát a fényes csizma. — Na, nem
hallod? Mit bámulod azt a tyúkot? Tán ez a szerelmed? He? Na, mondjad
csak! Ismertem egy ilyen vén krampuszt, mint te, az hetenként agyondögönyözött egy jércét. Te is úgy szoktad? Na? Nézzük akkor, fiacskám. Mindig
szerettem volna látni a vén krampuszt... Mit vonogatod a szemöldöködet, mi?
Ne mereszgess énrám ilyen szemeket, mert kiszúrom, te! Komolyan beszélek,
hé! Na, fogd azt a tyúkot gyorsan, mert beléd eresztek. Vén roggyant kakas!
Előttem nem akarod, mi? Na, gyerünk, gyerünk, m e r t . . .
— Százados úr! — horkantotta az öreg, s azonnal görcsbe rándultak az
ujjai. Érezte, hogy melegszik bent az agya, s fülében apró kalapácsok kezdenek munkához.
— Ideges vagy, mi? Na, gyerünk, m e r t . . .
Az öreg mereven állt még egy pillanatig, akár a filmszalagon megállított
futó alak, amely a következő másodpercben aztán hirtelen villanással lendül
mozgásba. A kis itatóvályúhoz ugrott, azt kapta föl hirtelen, s emelte a feje
fölé. Mindent elviselt pedig idáig. Most azonban agya és izmai oly határozottan
tiltakoztak a parancs ellen, hogy semmi nem állíthatta meg feszülő, pattanó
karját. A paraszt nem kényes. Ha arra kényszerül, hogy egy edényből egyék
a disznókkal, megteszi. Meghált ő egykor a legbüdösebb istállóban, falt olyan
kenyérből nemegyszer, amelyet kutya, macska, disznó megpocskolt előtte. Az
első háborúban elhullott lovakból kanyarítottak főznivalót. Nem jóízűen, de
megette azt is. Megalázta magát életében elégszer, s meg most is, ennek az
őrültnek a parancsaira. De nincs tovább! Most szétcsapja a vadállat fejét, s
elföldeli a dudvában az ipsét pisztolyostul, hátizsákostul. Megtették ezt a régi
öregek gyakran. Pár éve is kikerült egy csontváz a földből, amikor a górét
nagyobbították. Valami finánc lehetett, bár puska is volt mellette.
Felkészült az érzés fogadására: csattanást és reccsenést fog hallani, meleg
nedvek csapnak az arcába, s nyögést hall majd, amint a másik összeroskad s
eldől. Füléből, orrából vér folyik, rúgkapál, mint a fültövön talált kacsa, mielőtt végképp kinyúlik. Hogy sajnálta valamikor roham után az efféle vergődőket! Saját embert, ellenséget egyaránt. Ezt a férget nem fogja sajnálni. Isten
és a törvény is így ítélne bizonyosan. Lelkiismeret-furdalása nem lehet soha.
Mielőtt a várt reccsenés bekövetkezett volna, elsötétült szeme előtt az
udvar, s meg is billentek a szemhéja mögé zárt akácfák. Fájdalom hasított az
21

ágyékába, éles, metsző kín. Kiejtette kezéből a vályút, hasához kapott, s úgy
összegörnyedve zuhant a földre. Itt kapta a második rúgást. Most az arcába.
Egészen közelről hallotta a reccsenést, mintha bent a fülében roppant volna
valami. Kézfején érezte a meleget, s meg is látta lassan kiszürkülő szeme világánál a piros patakot.
Szerencsétlen, apró állatnak érezte magát az első derengő pillanatokban.
Semmit nem tudott még, arra sem lehetett érkezése, hogy megállapítsa: nem
pusztult el, az élet épp most óvakodik vissza beléje. Szemével is látta már az
innenső világot újra: elferdült pántokkal az ólajtót, közelebb a hasra fordult
kisvályút, s a pár csizmát, ahogy némi tétovázás után lassú hátraarcot csinál,
s kilépked kicsinyke látómezejéből. Mozdulni nem bírt. Gondolkodni sem.
Az érzés mocorgott csak benne: földön mászó kis féreg ő, akinek nincs joga
lázadni. A hangya ne érezze magát lóbogárnak. Legyen tudatában, hogy ő csak
hangya. Legyen képes felmérni a saját parányiságát. Hiszen tudja, hogy a
célszerűen lépegető gyerekcipő széttaposhatja, s hogy szétmorzsolhatja a bádogbőrű ujj, ha megkaparintja ingderékban, kenyeresruhában, ablakpárkányon.
Ő most érezte, milyen kicsi a hangya.
A szem által befogott világban ismét föltűntek a csizmák. Súlyosabb nyikorgással érkeztek, s közelebb is jöttek. Annyira, hogy a szem reteszei be is
záródtak tőle. Ezzel egyidőben hideg áramütés érte az öreget, amitől fejét
hirtelen megrázta, s fel is kapta. Félkönyékre támaszkodva egyenesen fölfelé
is nézhetett már, s ahogy a vízcseppeket prüszkölve szétkente az arcán, láthatta
maga előtt a százados urat, aki vödröt lóbál a kezében, s akinek kissé hátradöntött tuskó teste fölött az elkeskenyedő arc rángatózva röhög.
— Nem döglöttéi meg, vén krampusz, ne örülj! Itt vagy a markomban
újra, te disznó! Te nagy marha! Hát mit akarsz? Miért akarsz megdögleni?
Hős nem lehetsz, azt megsúgom neked. Akkor se, ha elpatkolsz. Te csak áldozat
lehetsz, kiskomám, akár a kutyád, amit lepuffantottam. Az áldozatokat pedig
nemigen őrzi ám meg az emberiség emlékezete. Csak a hősöket és a hóhérokat
jegyzi föl a történelem. Csak a hősöket és a hóhérokat. Te csak áldozat lehetsz,
öcsikém, az pedig nem egy jó beosztás... Na, fölállni már, hé!
Az öreg megkapaszkodott a kerítés léceiben, s jókora erőlködéssel tápászkodott fel.
— És most idefigyelj, vén szemétláda: eszedbe ne jusson még egyszer kezet
emelni rám, m e r t . . . Golyót nem pazarolok rád, arra ne is számíts. Hanem a
csizma! Ha még egyszer működésbe hozom, hát nem hagyom abba ilyen
hamar. Nem állítom meg addig, amíg szét nem rugdosom azt a mocskos pofádat! Értve vagyok? He?
— Igenis, alázattal...
— Eridj a kúthoz! Mosd meg azt a redves pofádat! A véredet is utálom,
te! Ez a szerencséd. Csak azért hagytam abba, mert utálom a véredet. Érted?
— Igenis . ..
— Lódulj!
Vánszorgott az öreg. Jó időbe telt, amíg a kúthoz ért, s a vályúból markolva végigpaskolta az arcát hideg vízzel. A szájába is hörpölt valamennyit, s
kiköpte. Barna foltokat hagyott a cementlapon.
— Nem döglesz bele, ne félj. Aztán összeszedni magad, nem lipántoskodni
itt, hé! Frissen, legényesen. Értve? Nahát. Gyere ide! Gyere, na! Nézd meg
őket — intett a pisztollyal a süldők felé. — Melyiknek lehet a legszebb karmonádlija?
Tétován állt az öreg. Nekitámaszkodott az akol oldalának, elosztva súlyát
a deszkafal és a rogyadozó lábak között. Igen szerette a kis kezest, a foltos
oldalú, tömzsi ártányt. A kiskonyhában nevelte vagy két hónapig, hogy utolérje
a többit. Tejet adott neki s jó zsíros ételmaradékot. Az is megtörtént, hogy
csak a malac kedvéért suhantott egy fazék levest, ő maga hideg koszton élt
22

napokig. Beszélgetni lehetett ezzel a süldővel. Ahogy csak lóval, kutyával tud
szólni az ember. Most mégis a kezesre mutatott, szinte gondolkodás nélkül.
— Ez a legjobb.
— Azért! — húzta föl a szemöldökét a százados, mint aki azt is hozzáteszi:
láttam én, tudtam én, csak ellenőrizni akartalak.
Bámult az öreg a süldők között a téglapadlóra. Várta a további kérdéseket. Az agya tompán, üresen zúgott, mint a zárlatos villanymotor. Nem tudott,
s nem is akart gondolkodni rajta, vajon mi okból érdeklődik a másik a malacok felől.
Megtudta mindjárt.
— No, akkor ezt fogjuk megenni szerencsés megmenekülésem örömére.
Vagy te nem örülsz, hogy életben maradtam? Mi? Azért! Velem fogsz lakomázni és örvendezni te is — mondta a százados, és a pisztoly csövén alig igazítván valamicskét, markát a sarki oszlopon nyugtatva, flegmán lapockán lőtte a
foltos oldalú süldőt. Az nem is nyekkent. Lerogyott két első lábára, s oly hirtelen, s mókásan vágta oldalra magát, mintha csak játékból nyúlna el, katonásdit játszó gyerek módjára. Társai horkanva ugrottak egyet a váratlan dörrenésre, aztán megálltak mind, szoborrá merevedve. Kevés várakozás után azonban újra lépegetni kezdtek, s halk röffenésekkel fogták körül az eldőlt cimborát. Az egyik nyalogatni kezdte a téglára ömlött vért.
— Mi lesz már? Hozd onnan gyorsan, aztán gyerünk munkára! Kezdheted
földolgozni. Ma sültet kérek, az gyorsan kész. Holnap aztán majd csinálsz
kolbászt, töltött káposztát. No meg májas hurkát! Mert azt igen szeretem.
— Igenis — bólintott tüsténkedve az öreg, ahogy a dermedtség után benne
is oldódni kezdett a görcs, amint a süldőkben.
Bement az akolba, s kihúzta onnan a meglőtt, s ekkorra már teljesen kiszenvedett állatot. Hatvan, talán hetven kiló is meglehet, úgy találta.
— Hé! Mielőtt hozzáfognál. . . Magadtól persze semmi nem jutna eszedbe,
ugye, hülye paraszt? Letérdelni! Itt előttem. Na, mozgás, mozgás! Na, halljuk
szépen: százados úr . . .
— Százados úr .. .
— Fogadom, hogy ezentúl hűséges katonája leszek, és gondolatban sem
fogok kezet e m e l n i . . .
— . . . kezet e m e l n i . . .
— . . . és köszönöm, hogy meghagyta hitvány életemet, pedig tudom, hogy
kegyetlen halált érdemeltem volna . . .
— . . . érdemeltem volna . . . — dünnyögte utána az öreg, felnézve a másikra, miközben — bár erre nem is kapott parancsot — összekulcsolta a kezét,
akár a templomban, az oltár előtt szokta.
— Na, rendben, felállhatsz. Kezdj munkához, hogy ehessünk is végre.
Unom már a sok büdös csirkét meg a rántottáidat. A zsír is avas. Na, mozgás,
fiacskám, mozgás!
— Százados úr, alázattal... el méltóztatott rakni a k é s e k e t . . .
— Várj, hozok egyet. Melyik kell?
— Az a kopottas élű .. . Olyan rézpánttal van összefogatva a nyele . . .
A pisztolyt mindvégig maga előtt tartotta, amíg bement, s kihozta a kést.
Ledobta az öreg lábához, majd hátrébb lépett valamennyit. Mintha valóban
fegyvert dobott volna a másiknak. Az öreg fölvette a szerszámot, s megtapogatta az élét. A vályúhoz ment vele. Kicsit megfente a kést, aztán munkához
látott.
A keze és a szeme tiltakozott: pocsékolás ez, ilyen korban levágni a süldőt.
Vétek ilyen sonkát lenyesni, ilyen semmi szalonnát hasítani, ilyen parányi
oldalasokat nyiszitelni; az agya azonban mindent helyénvalónak talált már.
Dehogy tiltakozott, dehogy sajnálkozott! Arra ügyelt csupán, hogy a szem és a
kéz pontosan tegye a dolgát: alapos legyen a kopasztás, gyors a darabolás, mielőbb asztalra kerüljön a friss pecsenye, amelyből talán még ő is részelhet.
23

A százados úr elunta nézni a bíbelődést. Visszavonult. Sandított utána az
öreg, s ahogy bemenni látta, mindjárt engedélyezett valamicske kószálást az
eszének. A gondolatok persze rendetlen bakugrásokkal táncoltak odabent. Képeket mutattak föl, amelyekben régi és egészen új ábrák keveredtek olyanokkal, amilyenek a valóságban nem is fényképeződhettek. Előjött a kisvályú is,
vele a történet, amely nemrég lejátszódott. Valami következtetés is adódott
hozzá: ha nem sikerült, most már soha nem sikerülhet. Korábban, különösen az
első napokban gond nélkül megtehette volna, ha erősen elhatározza, s meg is
tervezi. De talán nem is akarta. Így is van: nem akarta. Szökésen törte a fejét
inkább, s másokat akart hívni, hogy tegyék meg helyette. Pedig akkor még!
Amikor a szerszámokat vizslatta s rettegte. Arról legalább eszébe juthatott
volna. Maradtak még kézbevalók. De ő akkor nem akarta. Az itatóval igen, de
hirtelen haraggal, s valamire való terv nélkül. Nem sikerülhetett. Nincs tovább.
Nem próbálkozhat újra. Nem akar? Nem mer? Nem tud? Eldönteni sem lehet.
De érzi: nincs tovább.
— Hé, gyere csak be! Gyere, gyere, mit bámulsz? Kell egy kis pihenő
neked is. Ülj le ide a sámlira. Ügy. Na, igyál, nesze! Hogy áll a pofád? Nem
vérzik már? Na, látod. Igyál, akkor majd nem eszi úgy a fene. Vegyél rá egy
kis fertőtlenítőt. Ne mondd aztán, hogy rossz az egészségügyi ellátás, ha jönne
a vöröskereszt... Na, igyál!
Ittak.
— Kemény fából faragták azt a nagy hülye fejedet, hallod! Hát nem a
tyúkszemem találta el a kókuszodat, a hétszentségit neki! Ég már vagy két
hete különben is, a szattyáncsizmád meg egyébként is betette neki a kaput.
Most meg ez az ügyetlen rúgás. De te voltál az oka, nyavalyás! Rángattad a
fejedet! Na, húzd le a ballábast!
Az öreg nekibakult. Háttal, ahogy kell. Lehúzta, s tartotta kezében a
csizmát.
— Idenézz! — dugta az orra alá a másik a lábát. — Látod? Volt ilyen
tyúkszemed valaha? Nem? Nahát akkor nem is tudod te, mi a fájdalom, kisöcsém. Mert ez úgy ég, mintha parazsat kötöztek volna rá, s állandóan fújtatnák, hogy életben maradjon s égessen. Érted? Elhiszed? Na, zsírt hozz gyorsan!
És tiszta ruhát. Kend be óvatosan. De nagyon óvatosan, mert ha megnyomod,
s belényilall, hát kirúgom a maradék fogaidat, az hétszentség! Tekerd rá a
ruhát, de finoman. Ügy, ú g y . . . Vigyázzva, te marha! Auuuú! Fájdalomcsillapítót, de gyorsan! ö n t s már abból a pálinkából, na! A nagyobbik pohárba, hé!
Add ide gyorsan! Na. Most pedig vissza a csizmát. De finoman! Auuuú! ö n t s
még eggyel, hamar! Nahát. Te most nem kapsz, hiába lesed. Még megvágnád
az ujjadat, s tudod, hogy utálom a véredet. Azt hiszem, a végén nem is foglak
agyonlőni. Mert az sem megy vér nélkül. Inkább felakasztalak. Jó? Na, önts
még, ne sajnáld már megint! Aztán pedig mozgás, gyerünk munkára! Mit tátod
itt a szádat, mi?
— Igenis, méltózattal...
„Kiment az öreg. Most nincs, aki öntsön. De legalább az üveget a közelbe
tette volna. De nem. Dehogy teszi ide a vén piszok! Visszarakta a kredencre.
Mint valamikor! Smucig dög! Ismerem a fajtáját, öntenek az embernek egy
stampedlivel, s abban a pillanatban dugják vissza az üveget, aztán vissza a
szekrények mélységes fenekére, nehogy még azt gondolja a vendég, pazarlók
lakják a házat. A fene a güzülő rohadt fajtáját az egész bandának!"
— Hé! Gyere csak vissza, öreg! Hallod? Hát akkor csipkedd magad, ne
kívánd, hogy kimenjek érted!
— Méltóztassék . ..
— Hát te azt hiszed, hogy én fogok mászkálni a beteg lábammal a kredencig meg vissza? Vagy úgy gondoltad, hogy ne igyak többet?
— Nem, dehogy . . .
— Ismerem a fajtádat, rohadék. Ismerem én jól. Jártam én a szeminá24

riumra is. Onnén tudom, hányszor elcseszték az urak, hogy nem sütöttek meg,
nem négyeltek föl valamennyiőtöket. Rablóbanda! Gyilkos, csavargó népség!
Csak ne lapíts, te is az vagy, az! Vagy nem te akartál engem . . . Te, te féreg,
te ganaj túró bogár, te! Gyere csak közelebb, úgy, és most nesze! Te szemét!
Nesze! Elszámítottad magad, ugye, fiacskám? De el ám! Na, itt van már az az
üveg? Adjad, aztán pucolj kifelé, tudod, hogy utálom a véredet. Töröld le a
kezem, gyorsan! Eh, a fene a vékony bőrödet, de könnyen szakad. Na, kifelé,
kifelé, mert ha megint fölbosszantom magam, hát nem állok le olyan hamar.
Csak ne utálnám annyira a véredet! Na, gyerünk, mars ki!
Hangosan röhögött, ahogy az öreg kisurrant, s berántotta maga mögött az
ajtót. A rúgás óta valahogy görbébben jár, ami nem is csoda. És olyan finoman lépked, mint valami beteg, púpos macska. De van azért még kezdősebessége, ha jól kézben tartja az ember, s keményen szól rá. Hahaha!
Csak a tyúkszem! Már a harmadik pohárral issza, a jobb lába enyhén
zsibbad is, talán bajos lenne már fölállni vele, hanem a másikban oly elevenen
szállítják az égő fájdalmat az idegszálak, mint villanyáramot az ezüsthuzal. Be
kellene kiabálni az öreget újra. Húzza le a csizmát, s oldja le a kötést, hátha
könnyebb lesz úgy. De hát egyfene az, tapasztalatból tudja. Akkor még ez a
parányi zsibbadás sincs, amit a lábbeli szorítása ad. Fölszabadul a megkeményedett bőrön valamennyi tűhegyes idegvégződés, s millió hajszáldróton indítja
a kínok metsző áramát.
Inni kell újra, s megint a nagyobbik pohárral. Az sem baj, ha elalszik a
bódultságtól, legalább addig sem kínozza a kicsi parázs. Inni hát! De a pálinkának se íze, se bűze már. S ami még nagyobb baj: az ereje sem érződik
igazán. Mintha kesernyés ásványvizet öntözne magába. Csak nem hígította tán
föl ez a vén krampusz? Mert az efféle arra is kapható. De mégsem lehet,
hiszen alig lötyög már az üveg alján. Több lenne, ha az öreg házasította volna.
Na nézd már, nézd! Hát elmegy előlem az asztal! Majdnem mellé raktam
a poharat... De minek ide a pohár egyáltalán? Püff! Így ni, hagy szóljon!
Elég nekem az üveg. Nem kocsmában vagyunk, hogy méricskélni kelljen...
Nem mentem el, pedig hogy elhatároztam: ha egyszer kiszabadulok, egy egész
napot töltök valami jobb kocsmában. Mert az olyan kis büdöseket, amelyekben
olajos a padló, és szénnel fűtenek, azokat nem szeretem. Ügy gondoltam, hogy
egy egész álló napot töltök ott. Nyitástól záróráig. Reggel pálinkázás, mondjuk
úgy tíz-tizenegy óra feléig, aztán valami jó kaja, utána pedig jöhetnek a fröcscsök! De rengeteg ám! Csúcs javításig! Mert huszonhárom volt már egyszer.
Déltől hajnal háromig. De most megdöntenék minden létező rekordot. Meg én!
De m a j d . . . Fontosabb dolgok is vannak ám! El ne felejtsük például Balázs
elvtársat! Dehogy felejtjük! Kicsit rendbe jön a lábam, aztán elindulok. Lepuffantom a vén kecskét, ráfordítom a kulcsot, azt bele a kútba, aztán gyerünk!
Csak azt tudnám, hogyan áll már a helyzet? De nem tudom, mert sajnált ez a
vén kupec néhány rongyos százast azért a néprádióért. Mert nem kell ennek
a kultúra, csak a pálinka meg a zaba! Balázs elvtársat meghívom majd egy
korsó sörre, mint valamikor a régi szép időkben. Megiszunk, mondjuk hárommal, aztán sétálunk e g y e t . . . Hahaha! Egy kicsinykét, egy cseppecskét sétálgatunk. S beszélgetünk. Közben persze sétálgatunk. Őméltósága Balázs elvtárs
jó hosszan sétálgat, egészen föl, föl Szent Péterig... vagy a kommunista
mennyországban más lehet a portás? Biztosan van ott is valaki. Odasétáltatom
Balázs elvtársat. Előbb azért beszélgetünk. Látni akarom a pofáját, amikor
megérti, hogy a játszmát elvesztette. Hogy örökre elvesztette. Revans aztán
nincs! De nincs ám! Patkányt csináltatok belőlem? A föld alá küldtetek? Hát
én majd döglött patkányt csinálok belőletek, s úgy küldelek a föld alá. Ügy
bizony! Én! Mert én vagyok! De vagyok ám! Végre azt is megmutathatom,
hogy ki vagyok. Bemutatkozunk végre, elvtársak. Na, ki mer elém állni? Senki,
ugye? Patkányok! Hullajelöltek . . . Azért az öreget mégse nyírom itt ki. Talán
inkább magammal viszem. Megmuta'tom nekik, hogyan tisztel engem földig
25

hajolva az, aki már ismer. Majd aztán nekik is bemutatkozom. Azt mondom
nekik: jegyezzék meg az elvtársak, hogy én én vagyok! Nálam a fegyver, nálam a hatalom. Mint a verebet! Mint a malacot! Hogy rúgta le a bocskort az a
süldő! Na, ugye! Nálam nem zsebóra helyett van a pisztoly. Dísznek! Én használni is tudom. Ezek a tisztecskék.: hahaha! Ha egyenként párbajozhatnék
velük, kiirtanám, leteríteném az egész hadseregüket.
Űjra ivott. Hörgött, amikor ismét megszólalt:
— Ha akarom, szétlövöm ezt az egész rohadt világot! Elém ne merjen állni
s e n k i . . . Te tyúkszem! Te kis bolhapiszoknyi szemét! Hát mit képzelsz te, mi?
Mindenkit legyőzök, mindenkit kiirtok, lábaim előtt hever az egész rohadt
világ, és kegyelemért könyörög, te pedig elém akarsz állni? Hát azt már nem!
Majd megmutatom én! Meg bizony! Idefigyelj!
Lőtt. A golyó a tűzhely előtt szántotta a földet.
— Na, várj csak! Majd most nem mozdulsz el, azt garantálom!
A dörrenés után csendben maradt valameddig, aztán kezdett irtóztatóan
üvölteni:
— Eltalállak! Akkor is eltalállak, ne bízd el magad! Félreugrassz, hogy a
bokámat trafáljam el? Na, megállj, te piszok!
Ismételt megint. A csizmából dőlt már a vér. Belelőtt harmadszor, majd
negyedszer is. Aztán hátradőlt a rozoga vackon, s elcsendesedett.
Az öreg fölkapta a fejét az első lövésre, de nem hagyta abba a munkáját.
„Szórakozik már megint. Biztosan a falra célozgat, mint a minap. Két tárral lőtt ki a konyhában, mert nem találta el a piktoroláson azt a kunkort,
amelyik valami Balázs elvtársra hasonlít.. . Lődözzön csak, a fene bánja .. .
Hoppá! Tán meglőtte ez magát? Ilyen vonítást pálinkától nem csap az ember.
Talán eltalálta a kezét? Megeshet. A tenyerére szokta támasztani a csövet,
amikor céloz. Ám, ha így lenne, már rohanna kifelé, hogy mossam, kötözzem.
A tyúkszemmel is úgy odavan, nem bírja a fájdalmat. De hát annak hiába ád
parancsot.. . Puff! Megint. És. . . elcsöndesedett. De egészen ám. Nem röhög,
nem kiabál. Csak nem . . . ? Azt ugyan nem tette. Nem tartozik a természetéhez. Meg kellene nézni. De óvatosan ám, mert ha a falba lövöldözött, s elszundított aztán, akkor nagy lármát csap az ébresztőért. . . Lássuk csak. Az
alsó üvegkocka törött. Annak a sarkán kéne belesni. Ahá: féloldalt fekszik a
vackon. Kezében a pisztoly. Mintha tényleg szundítana. Hűha: a lába! Egyadta
vér az egész konyha. Mi az isten csudáját csinált ez? A lábát találta el? De
hogyan vajon? Ennyi vért! Hiszen tán nincs is ennyi vér egy emberben . . . Ez
elvérzett. Ennek vége. Jóságos isten . .. ennek vége .. ."
Megfogta a kilincset, de mégsem nyitott be. Visszaballagott az ólajtóból
eszkábált asztalhoz, amelyen szanaszét hevertek a süldő darabjai. Űj csoportosításban rakta szét őket. Ügy határozott, hogy lesüti az egészet. Jobban eláll.
Kicsit tényleg avas a régi zsír, de erre a célra megfelel. Pontos mozdulatokkal
dolgozott, s egy idő után röstelkedve figyelt föl rá, hogy munka közben fütyörészni kezdett. Fütyörészni az udvaron, amikor halott van a házban? Abba is
hagyta, mert földagadt szájából különben is tökéletlenül jött ki a kóta. Azt
pedig ő sosem szerette.

26

ORBÁN

OTTÓ

A férfikor delén
1. A R C K É P
AZ EGYETLEN KÖRÜLÖTTEM AKIBŐL FÖLCSAPHAT A JÓZSEF ATTILAI
LÁNG
(levélíró és címzett nyugállományban)
Fölcsaptak az évek
(lángjai?)
(sarat a kabátra?)
(a szemétláda fedelét?)
Bohóc aki a mellékmondatok korában
a főmondatot akarja kimondani
2. P R E L Ú D I U M ÉS F Ű G A
„Hát ez fantasztikus (mosoly), hogy épp akkor (mosoly), amikor én (farkasmosoly), mármint rólad (egy szemfog magánmosolya), az ellentmondásos („O sole
mio, a nyelv éneke, bíbor ingben, nápolyi dialektusban"), úgy értem, az meg ez
(a felső metszőfogak széles mosolya, üdvözlet a kedves vendégnek: „Egy jó kis
vércserét esetleg?"), szóval, ha nem is nyíltan („Hahaha", röhögés, tömött basszus
hangon, a zápfogak, „még mit nem, majd nyíltan!"), ez esetben ugye (NAGY
SZINTETIKUS FOGMOSOLY, érvényes oda és vissza, kétszeri megszakítással,
az állomáshelyen lebélyegzendő), az erővonalat" . . .
( Meghosszabbítja)
Dr. MITSCHÜTZKISCH-SZŰCS (tansz. vez. egyet, tan.) A költészet, mármint
az izé, azaz a hogyishívják, vagyis a . . .
A HARMINCAS ÉVEK (a MABI-nál biztosítva) Marha!
MARHA (a réten, édes fű között, testtelen zúgás, Shelley méri a szélerösséget,
nyugati, nyers szél, felhőket habzó ciklon, ősz sóhajja, növekvő páratartalom)
Ember és polgár! A mi mindennapi kenyerünket add meg nekünk ma! Csak
a láncaimat veszíthetem!
LÁNCOK (csörögnek) Egy Russzó! Ermenonvillé-ben! Csacsacsa!
MARHA (folyt.) Hölgyeim és Uraim, Tisztelt Egybegyűltek, Kedves Bérmálkozók
és Daliás Leventék, van nekem erről egy elméletem: „A fűség lényege";
szíves engedelmükkel most, hogy ilyen szépen összejöttünk, ismertetném,
persze csak vázlatosan, fővonalaiban, a lényeg lényegét.
A NEGYVENES ÉVEK (füstkosztümben,
bombaplisszírozással) Jó az Isten! Egy
nap a világ! Csak az értékmegőrzőben elhelyezett tárgyakért vállalunk felelősséget !
MARHA (a lényeg, folyt.) Ó világ végtelen selyme, szálas suhogás, rugalmas
pengék hullámverése, zöld tenger a szél mentén, az ég alatt, a hajós idő
kibámult a mezőre, harmatbirodalmak trónján palástos almák, öklömnyi
országok, tele áramlatokkal és titkos csatornákkal, mulandó mindez, mégis a
szívem a torkomban, fulladok, édes, é d e s . . .
27

AZ ÖTVENES ÉVEK (sildes sapkában, bakancsban) Ez a harc lesz a végső!
Az ellátás zavartalan! Aki a liftbe hány, az a nép ellensége!
MARHA (a lényeg lényege, folyt.) Pontban a végtelen, érzem, add a kezed, a szád,
a melled, mintha ma lenne, mintha soha sem lett volna, minden porszem
külön halhatatlan, minden mozdulat madár, ahogy köröz, lecsap, fölemelkedik, ég és ég, lebegés, a gyönyör prése, itt jártam én, itt voltak szárnyaim . . .
A BOLDOGSÁG Ujjujjuj!
MARHA (a lényeg leglényege, folyt.) Vattatalpon jöjj szerelmem, lágy idő!
IDÖ Khrr, brr, bamm, durr, szütty.
HANG (a fejhallgatóban)

A francba! Kiégett. Megpróbálom áttekercselni. Vétel.

VÉGE.
3. T Á J L E Í R Á S
Szoba. Ennyiszer ennyi. Végtelen.
Betűk közt áramlás. F ú j az idő. Számum egy csillagon.
Körülhatárolt. Hangok a falon át. A helyszín.
Gyereksírás vagy villamoszörgés. Fék sivít. Zörgő bádogkannák.
Semmi sem utal a háborúra. Szegényes luxus.
Fémkancsó Indiából. Fölrajzszögezett újságkivágás. Szótár, lexikon.
Szabadságolt képzelet: egy hivatalnok körmöl.
Hajszál-egyszeregy. Délelőtt, délután. Hús-vér lendkerék.
De bent más hely, más látvány. Egyértelműbb.
Állókép idő. A füst eloszlott. Zeng a Nap.
Homokkupac a sarokban. Piramis. Széthordhatatlan.
Repesz a keramit kockán. A vasgyümölcs magja. Udvar.
Kitágult pupillák: fénykép. Egy mozdulat megmarad.
Fölszáll, nem is, csak készül; a lendület sugallata.
Ég és föld között a szabadság• íze. Óceán, fény;
a Föld tűpárnájába döfött sugár.
4. A S O R S A N G Y A L LEBEGÉSE
Az ősök előtt? Az ősök ősei. Változatok,
s a mennytanokéinál korábban a földtanéi: a karbon páfrány
trópusi nyárban, zsurlófák dőzsölnek, arányaikkal
a föld túlozza el önnön öröklétét, noha csak tanul,
erejét próbálja az ősmocsárban, a zöld dzsungelben
a kőszénboltozatot, gyíkokkal a folytatást, a féltekékkel
a súlyelosztást; minden zár fölnyílik, minden nyílás
elfalazódik; sejtpáncéltól hízó kőzet, tenger a rozsföldön;
ki-be áramlik neve és tartalma nélkül a jó, a rossz;
egymást-falásból épül az egyensúly, a bukásból a túlélés,
a győztes változat, majd megbillenve leomlik; hol kezdődik
a kezdet, a táj, ahol egy merülő korszak reflexei
megterveztek? Nem mindegy? Az anyagfogalom
csikorogva szilárdul görnyedtében; sírközeiben bízni
a versben nem kevesebb, mint bízni a változatokban,
28

s egy a magunké is közülük: régmúlt jövő
jelenében egy arc, tele röggel, szárnnyal, tűzzel, lombbal,
mielőtt széllé halványul a folytonos áttűnésben.

TANDORI

DEZSŐ

Emléksorok Kosztolányinak
1

Amit kaptam, tudom, kegyféleképpen . ..
így, ha nem őriztethetem
letétben,
használnom kell — önmagam ellenében.
Hát akkor: „Nem akarok
kevesebbet:
legyenek a dolgok egyféleképpen!"
S ezt már magyarázni kell: Hogyan értem. . .
És így tovább. Máris elér a szégyen,
hogy önmagamat — s javamra! — beszélem.
Nem mondhatom, hogy „csak
kényszerítettek"!
Én kezdtem; hibás vagyok az egészben.
De csak az egészben, s nem bármi részben!
Nem a részek csorbítanak! De épen
maradtam volna...!
ha módomra élem,
amit élek; hogy: „Felőlem
lehettek..."
Ám így, ha már van „kié" és „kié nem",
ha már „a többiek nem!" lett az „énem",
ha láthatom — mert visszanézek! —: én sem. . . !
s ha már van, amit én sem... — mért tetézzem,
amit — ka én! ha kik! — kimerítettek:
Legyenek a dolgok sokféleképpen!
2 (És Aranynak

is!)

De könnyű annak mondani, aki meghalt egy százada,
fél százada, évtizede, éve, hónapja, napja, ma,
vagy sose-élt regényalak, vagy ma is él, de távoli,
kagylózúgás-távoli-mély
miből-is szólnak szavai:
de könnyű — akár ha imett tűnt át oda, mi-kapuján?
annak már ott a gyönyörű, kimondásos
egy-átalány:
de könnyű az neki! ha az ára az is, hogy nem beszél,
de könnyű is beszélnie, ha már a bélszéltől se fél,

mellyel visszamorog a föld gyomra, ha túl súlyos
szavak
— de könnyű ott már mondani! — emésztőrög közt
hangzanak:
de könnyű úgy létezni már, hogy ami tényleg
létezett,
most csak olyan, akárha a kockázatos
emlékezet
játszana pár ujjal nyuszi-árny játékokat a falon,
pár évtized . . . nap . . . perc .. . elég; és máris minden:
alkalom!
De könnyű annak, aki oly alkalmasan szól
bármiről;
az, ha már bármit elmulaszt: mint ha teli edény kidől. . . !
de az anyaga — megmarad. Legfeljebb az eredeti
rendeltetésből
Valami: más valamire
rendeli;
átrendezi! így, aki szól, ki-tudja-mi
réteg alól,
már azt a jó-izt keltheti: söröskrigli kuglit tarol!
mint ha érdemes bajnokok szólnak hozzá
valamihez,
míg te csak „így-úgy ez-meg-az
mert-minden-minden-semmi-lesz":
De könnyű visszalátszani: mintha akkor könnyebb
dolog
lett volna mit szólni, hogy a magán-létezés
kavarog . . .
Seymour, Aglaja, Hyde s Jekyll, Bierce, Vian, a clochard,
Teddy,
Winnie, Murphy, Aloysius, szívem
örök-híresei:
Ványa bácsik! névtelenek!
mind-mind! de könnyű már ma így,
ha bármilyet kötöttetek,
szétrothadott
akármi
frigy,
melynek jegyében a-kori élőktől
gyötrethettetek:
könnyű nektek ránk mondani: „Jó, hogy nem vagyunk köztetek . . ."

Weöres hangja
Az
életfelfogások
próbája a gyakorlat;
csak az
felfoghatatlan:
ez az „élet" mire
gyakoroltat.

Rászokom
világosban
ily-oly sötét
beszédre;
némán is világos van,
ha lefekszem,
sötétre.

Nem-létezőknek
kínál
fel így a felfogásom;
de annak módja kin áll:
saját vermem nem ásnom?

S hogy ne rontsa
kedélyem
e világbani
okság:
ami fontos, úgy
vélem:
Más-Világbainokság.

Mindez, persze, csak tréfa:
s mint ebből a négy szóból
ind mez, repesz, kacs, rét, fa:
más éppúgy kijön e jókból —
essen neked e bók

30

jól.

VÁRKONYIANIKÓ

Parafrázisok
(Részlet)

Március,
te mutass irányt
a millió-ujjú
ökölnek,
harag-zöld,
fáklyavilág.
Tanítsd meg az őröknek is,
amit ma már nem érteni
a gyermek sem elég ostoba,
hogy: sem dac, sem
ámokfutás,
sem félelem, sem lázadás
nem emelhet rá kezet,
a Kezdettől
Valóra,
piszkos hamuvá
morzsolja,
kinek a fiait fölfaló idő is
örökös rabszolgája
csak.
S mint végtelen
köldökzsinóron,
végigremeg
gyújtózsinóron
eszméletig az üzenet,
hogy újból áldott az életnek
halált befogadó
vágya
s véresen, zihálva, égve
szikrát dob az égre
a Szerelem
asszony-titánja,
új nap robban a létezés
időtlen
misztériumába,
s mindent új fénnyel
átragyog.
*

A Genezis ím,
csupa vérből
és kínból kiérlelt
magánya
a fenséges tűz
istenének.
Üdvöz légy, égő trónusodról
országló Fájdalmak
Királya,
Üdvöz légy,
Zsarátnok-Király,
ifjúságunk legszebb
virága,
Üdvöz légy te is, Forró Szívek
örökös
fejedelme.
Csillagkörünkbe
gyűljetek,
örömünkkel
örvendjetek:
31

Él az Ige, mert testet
öltött,
szóljon róla a legszebb
ének.
ű a jóság és értelem,
a rendbe zabolázott
káosz
s összhangzó
disszonancia.
A bölcs, ki boldogan hamvad
el,
halált lebírok
hitével
lángjában a
tűz-szívűek
új tavaszi
seregének.
ö a főnixként
fölcsapó
reménység
messzelátó
lángja,
közöny azúrját átfúró dac
szárnyas
arany-nyila.
A Férfi ő. S tapossa bár
lovak patája, tépjék
húsát
kiéhezett
ember-vadak,
szívét a hűség
keselyűje,
a tűzpróbát vitézül
állja.
Mert maga a tűz.
Házat kigyújt, hazát
teremt,
termékeny
búzaföldeket
éjszakába hullt
magánya.
De élete él és virágzó
üstökösök vonulása, parancs, a lét
befejezetlen
mondata.
Mi fölkapjuk
a parazsat, a
szavakat.
S kibetűzzük
legigazabb
történetünk:
Örökös újjászületésed,
gyönyörű
Forradalom!

TAMÁS

MENYHÉRT

Tövises talppal
1

Arc arcnak oldalvást fordul, majd ellen,
gyanakvás gyanakvást fial nagy
szennyben;
lökné igazait sarak aljába,
feszített csigolyát
végroppanásra,
maradék tisztese szegül
mindegyre,
tövises talppal indul
kráterhegyre,
jelzötüzekbe
menekítsen eszmét —
világló lángját hazányin
kövessék.
2
Emelődtünk — készülni
zuhatagnak?
Telítődtünk — ürítni
másnapot?
Kérdést kérdésre rakni: vesztett
bizonyság.
Hagynám el apadtát a dalnak. Az
elnémulásokat.
(Csengéseit immár a tél is felejti.)
Esendő éjeink
mélyét.
Akárha lennénk fehér bokrétafa: alig
mutatkozó
törzse láttat törzset számost, gyökérzete
egynek
szolgája, ám magosulta különül, oszt lombot,
erőt; állni szelet s vihart.
Vihart,
mely:
hozza csapatát
fejetlen,
bogoztat
utat,
tántorít léptet más akaratba,
romlatlant s férgesét egyként veret
földre,
épültet is ront nagy
igyekezete,
indít vége-nincs bomlást gyengült szövedékben
—
bár felfogni iramodtát kevés az erdő,
nem várhatjuk be végzetét!
Magvaszórt Idő, begyűjtetlen
Idő! Engedd ígért
igéink sarjádzását, szabadíts
szorultából
tagjainkat, tanítsd új mozdulatra;
munkálni
rezzenet nélkül — mert ami most
emésztfogyaszt minket, haladja erőnket,
telelésünkhöz
sem elegendő, nemhogy megérjük éltünk
tavaszultát.
Kevés az erdő —
bolydul lélekben-sehol
kor. (Roncsaiékai
pusztít szándék és tett, jobbító igyekvése
gyilokra
vált.)

fölött
mindhányszor

Kevés az erdő —
zörgess ránk józanító pillanat! vesztésünk
kövesse
dologra-dolgunk
— erősnek maradni
békességre.
Kevés az erdő —
néhány fa elindult fönnebb, a hegyre;
tértüktől
várjuk
jövendőnket.

KÁNTOR

PÉTER

Dióhéjban
Terített asztalra ráhullott a hó,
terített asztalon feltört dió.
Terített asztalra ráhullott a hold;
a feltört dióban leopárd volt.
A feltört dióban leopárd
feszült,
ugrani készült, harapni
hevült.
Hóhullásra mégis
megszelídült,
de az asztalbontásra
megkeserült.
Üres asztalon üres szavak;
fekete hangyák
bolyonganak.
Dióhéjban ez volt az egész,
de ne higgyétek, hogy ez kevés.

A pápa, az érsek és az ikonok
Íme az érsek
a híres leningrádi érsek maga
Nagy Péter óta növesztett
szakállal
lágy pocakján fekete
talárral
S íme a pápa
hosszú és hegyes, mint egy kihegyezett

pálca

csúnyácska két szeme iszapkék
kihaltak belőle a halak rég
S íme az ikonok
magas homlokú, hajlott bölcsek
eavenes bátrak, semmi árnyék
barna gondok, fekete magány
vörös bánat, erős szándék
aranyos vértű, harcos szentek
kék-sárga
angyalleplek
Krisztust sirató néma Máriák
göndör szakállú
patriárchák
S íme az érsek
ezüstbotjával
böködi a szenteket
Szűz Máriát és a kisdedet
a délceg Boriszt és Glebet
a vörös földet és a kék eget
kurtán dicsér és puhán lépeget
S íme a pápa
mindenki, aki látja, őt csodálja
szívből jövő természetes
közönnyel
megy végig a százados
termeken
szűzmáriákon és szenteken
szinte
mogorván
S íme az ikonok
barnák, vörösek,

aranyok

S íme a pápa
rézfúvós zenekar zenél, s a Volhovon
hajóba száll a pápa
s Novgorodból elhajózik haza
várja a vacsora
S íme az érsek
aprót előrelép
arany keresztje eléri
míg meghajol
s eltűnik végleg

köldökét

S íme az ikonok
Borisz örül és Gleb morog
a Megváltó belül mosolyog
Szent György a sárkányt veszi
messzire néz Mária arca

célba

KISS

ANNA

Nepomuk
NAGYSZEMŰ PIROS GYÖNGY
Történt pedig, hogy Nepomuk gyöngyöt nyelt.
Amália lefogta, gyötörte a gigáját, miért is Nepomuk haragot tartott, s épp a szeretet
ünnepén. Amáliát felmérgelte
a gácsér, karácsonyfáját
teliaggatta nagy
szemű
gyönggyel.
Az is az igazsághoz tartozik, hogy Nepomuk a gyöngyöt nem szántszándékkal
nyelte,
a gyöngy kukorica közé keveredett, Amália rendetlensége világraszóló, még gyöngyfűzés közben is olvas, s nem egyszer, nem kétszer történt meg vele, hogy hypóval
öntötte fel a húslét. Nepomuk élete hajszálon múlik, ha Amália olvas.
Köd utánam, így Nepomuk, kiment a tóra, zörgette a vizet, el akarta
veszejteni
magát, de a jeges víztől vagy mitől rátört az oktalan nagy szerelem.
És a kaput betámasztva találta.
Felmutatja a vastízest, rendel a piros borból, s addig mutatja fel a vastízest, míg
bátorságot nem érez magában, hogy összeroppantson ennyihány
pohárt.
Csikorgatja az üveget, nagy már begyében a zörgés, persze a sok pohárcserép feldönti, szárnya-lába egybe, boldog idők, amikor volt le meg fel! Egyre azon tűnődik
nem Amália tette-é, hogy a föld kerüljön felülre, mivel alul az ég, és segítség sehol?
Mert itt csak Amália jöhet számításba, a szép Regina-lány riszálhatja magát, kérdezheti a-tükrét, ki a legszebb, Nepomuk behunyt szemmel is rávágja:
Amália
Mégis a szép Regina-lány dunyhája alatt találja magát, és zörög Nepomukban a sol
üvegcserép, kzz, cszz, kcszz!
Még egy fogadó a Zöld Gácsérhoz. Nepomuk itten üldögél, s mutogatja fel a vastízest. A vurlicer nyeli a kettest, Nepomuk a piros főtt kukoricát, vagy azt, vagy ez
furcsállja a rendőr, de hát a papír az papír, a pecsét meg maga az állam, joga var
itten lenni Nepomuknak, nem tudni min nyerít a rendőr, valahányszor
Nepomul
tányérjába pillant! Ő nyerít! .Egy ekkora nagy ember, és citromszörpöt iszik szalma
szálon!
De mit beszélek én itt, hát nem ez volt az ok, ami Nepomukot megint kihajszolta <
hóba, a nagy szemű piros gyöngy volt az ok a tányérja alján! Segítség, nyögU
Nepomuk, és feltépte az ajtót.
Vigyázzon uraságod, nyomta a járdához a hölgy, kötelező megvárni a zöldet. Ez vol
az, amitől Nepomukban megszűnt a zörgés, magától kiomlott a hóba, s Nepomukrt
újfent ránézett a piros. Vigyázzon uraságod, nyomta a járdához megint ugyanaz <
hölgy!
Törölje meg a lábát, nyomódott Nepomuk a lábtörlőre, utálok
takarítani!
Nepomuk még odabentről is a láncra vert lábtörlő után tekergette magát, ellopjál
különben, tüsszögött nyúlbundájából a hölgy, mikor már Nepomuk nagy papucsok
ban vesztegelt. Affenét, szögezte le Nepomuk, mást nem is szólt egész nap.
36

Nagy foltokban olvadt a hó, mire Teréziának világossá vált, mi történt
voltaképpen
Nepomukkal.
Addigra bőven kiderült, hogy Terézia gyászol, most pedig Nepomuk kapja fel Szefény Félixem kinti ruháját, s vizsgálja meg a málnaszínű házat, mit tett vele a hó!
'Teréziát nem bírja meg a létra, Teréziát a sámedli sem bírja meg, szalad a lába
négyfelé!) Szegény Félixem ott lóg a falon, s immár örökké azon fog tűnődni, miként
iutott a csepp létrán az égbe?
Szegény Félixem Nepomukot mindannyiszor zavarba hozza, valahányszor
körbejárja
Amáliát egy bizonyos ügyben, ezenkívül túlságosan nagy utakat kell megtennie
Terézia körül.
Már teljességgel olyan vagy, Terézia, mint aki ecetet tartogat a szájában. Ne sóhajtozz, fűzzed a gyöngyöt! Neked nincsenek gyöngyeid? Futok s veszek három kilót!
4 csipkebolt előtt mintha Amália meg a Regina-lány...
Terézia segíts! Behumja a
.zemét, megugrik a három kiló gyönggyel, odafenn a hegyen tekergeti magát, nem
Yónnek-é utána?
Uraságod lopta azt a zacskó valamit?
Dehogyis, biztos úr, gyöngyöt vettem a szeretőmnek!
Vyerít. Fene látott ilyet.
i rendőr hanyatt fekszik, sapka, derékszíj, csizmák a fűben. Fújja ki magát, így
Vepomuknak, kösse be rendesen az erszényt, telehintette a világot vastízessel!
Vlár azt ne higgye uraságod, hogy a bazsalikom csodaszer! Ennek előtte (feldőlt csiznáira, derékszíjára bök), herbáriákat csomagoltam, nálam többet bazsalikomról senki
lem tud. Szóval ne használja a bazsalikomot, van jobb nála: a ménta. Méntát igyon,
: megemlékezik rólam! A hölgy pedig, ha boldogtalan is, végül is szeretve van, a
lolgok pedig rendeződnek, igya a méntát háromszor naponta, Szegény
Félixemet
ledig nem kell túlontúl
respektálnia.
üepomuk szívéből ki van húzva a fullánk, megtapasztalja mire jó a ménta, s Terézia
gyik ámulatából másikba zuhan. Mindenesetre Nepomuk kapja fel Szegény Félixem
lenti ruháját, s tegyen valamit az egerek ellen! Nepomuk felhajtja a méntafőzetet,
rány az egerek, de mikor hatni kezd a ménta, nincs az a fotográfia, aki Nepomukot
obb belátásra bírná, reng a plafon, hasadnak a falak, Szegény Félixem száll alá
: páros ágy mögé.
déntaszünetben Terézia gyászol, Szegény Félixemen jártatja a portörlő rongyot,
1
erézia gyöngyöt se fűz, úgy önti fel hypóval a húslét, Nepomuk beleszagol, aztán
nég egyszer beleszagol, s azt mondja: ámen. Fel a falra, Szegény Félixem mellé!
jÉLEK, MITŐL V A G Y K L Ö R S Z A G Ú ?
élek, mitől vagy klórszagú, dörgi a kapuálló, mikor Nepomuk elébe esik, s világító
Maiból kipislog.
repomuk megül a felhőben, s azt mondja: hippó.
lát hippót mondtam én tenéked annó? Világosan emlékszem rá, hogy méntát mondim! A hülyeség bűnébe estél!
L kihallgatás ezzel véget ért. Nepomuk mehet, de kakasszóra ott legyen a felhőn a
agyvirágos papucsok előtt, kakasszóra kötelező ott lenni!
ilágító tollaiban felhőről felhőre evickélt, mígnem az egyiken egy patikust talált
pp indulóban lefelé. Én még ilyen tollakat nem is láttam, forgatta körbe Nepomuot, a hypósok valahogy másfélék! Nepomuk ettől feszengeni kezdett, de leértek a
ildre, Birtalan úr felhúzta a rolót, s Nepomukot befogta tégelyt mosogatni. Hol
olt már akkor a dicsfény!
•yújtsd meg a lámpát, Nepomuk, fogd a kilenc zacskó szalmiákcukort,
megyünk
37.

Odalentre!
Az ám, az Odalent! Volt egy csapóajtó a padlóban.
A harmadik kanyarban az a fülke következett, ahol a postamester lova lakott a
három hintalóval, meg avval a lyukas paplannal, mi alatt fent nevezett ló még
életében hajnalozott, míg kordéra rakták a postát. Ezt a paplant (egyik oldalt bíbor,
másik oldalt dohányszín) a gyerekekről húzták le postaindításkor, és rájuk
került
vissza kicsivel később. A postamestergyerekek
kikoptak alóla, így örökölte a fent
nevezett, s véle a paplan és a hintalovak is eltemettettek.
Süsü Balogh a katonaruhában.
Bal kézzel szúrkodja a tűt, babát varr oláh, muszka, bunyevác gyerkőcöknek,
kiknek
apját szuronyrohamban átalütötte volt, akik átalütötték volna, ha nekik sikerül.
Mi újság odafenn, Birtalan úr? Bolondok még a népek?
Mit lehet erre felelni?'.
Ezeknek az élet szart se ér bajonett nélkül, nehogy harangozz,
Nepomuk!
De már akkor lódultak a harangok, felbőgtek a torony ablakában, mit volt mit tenni,
Nepomukot tarkón kellett vágni, cipelni, mint a zsákot. Birtalan úr kalapja elszállt,
cipőfűzői kioldódtak, ráadásul Nepomuk tollai világítani kezdtek. A hypósok mind
ilyenek! Mind azt hiszik, ők a Jézus Krisztus! Mind a harangoknak esik, keresztért
kiabál! Te vagy az agyalágyült, én megtettem a magamét, feltaláltam a szalmiákcukort, te meg cipelteted magad ég és föld között, és a kakasok mind
felébrednek!
Nepomuk ma sem érti, mért lapult meg a nagyvirágos papucsok előtt. Birtalan úr
elhadarta mi történt, de nem kellett raportra menni, a Teremtő megfázhatott, ki se
bújt a kamillagőzből.
S Z E G É N Y F É L I X E M MEG A P R A K T I K A
Affenét, gondol bele Nepomuk, én itt utazgatok a felhőn, és teljességgel
megfeledkezem Szegény Félixemről!
Mert ha a patikus a kalapjával érkezett ide (ami tény, később veszítette el), Szegéni
Félixem is hozta a flóbert, ha a fotográfiának hinni lehet!
Jó, mondjuk vér az nem folyik (mivel lehetetlen)...
Itt a Félix a
flóbertpuskával
Nem. Ez a patikus. Mit ijeszteget maga engem! Már kivagyok idegileg!
Nepomuk fenn utazgat a felhőn, a felhőből nagy hó van készülőben, alacsonyan jár
felhallik a kutyák marakodása. A szép Regina-lány suhogtatja a frissen mosott lepe
dőket, fülsértő üveghangon
énekel.
Regina-lááááááááááááááány
...!
Kapucsattanás, utca hosszat csengés, suhogás, mert a szép Regina-lány szoknyái se
lyemből vannak csináltatva, ezüstcsengők szólnak az alján.
Aha, mondja a patikus, aha.
Meg vágyók kísértve! Én, a kísértet vagyok megkísértve! (Mit keres maga itten'
Hagyjon békén a szalmiákcukorral!) Hadarnak valamit odalenn a kereplők, a patiku
hajadonfővel igyekszik lefelé, s Nepomuk világító tollaiból kihirdeti a mindenség
nek: addig élünk, ameddig akarunk!
A dölyfösség bűdébe estél, így a Teremtő, feltartja ujját a kamillagőzből,
seggb
rúgja Nepomukot, s egy egetverőt tüsszent.
Egészségedre, ordít Nepomuk.
Lélek, kitekerem a nyakadat, szögezi le a kapuálló.
Gyönyörű papucsok! Gyönyörű nagyvirágos
papucsok!
Péter de kötekedj, és de irigyeld a boldogtaladt, igyekezz lefelé, válaszd szét
kutyákat, összevesztek a pörzsölt diszdó papucsaínd.
38

Hogy mer valaki ilyen gyönyörű szép lenni, csapja a talpas poharat a kancsó mellé
Nepomuk, keresgéli a szoknyakapcsokat, csengeti lefelé a milliom szoknyát, honnan
van neked ennyi szoknyád, hm?
Honnan van ennyi hajam, azt nem kérdi?
Nem kérdi Nepomuk, épp csak a szája jár, mert elakadt a szoknyakapcsokkal,
különben is a szép Regina-lány éneklésétől pirosba fordult a világ.
Magáért meg szólnak a kakasok!
Ne praktikázz, dehogy is szólnak, a legfényesebb dél van. Nepomuk veszkődik a
kapcsokkal, áldja a varróasszony tudományát, s mindenféléket kérdez szokás szerint.
De a flóbertpuska csak nem hagyja békén, még a szép Regina-lány ablakában is
dupla csöveket lát.
Nézzük csak, sorolja a szép Regina-lány: macskagyökér, az nem jó, álomhozó. Büdöskevirág fözete, abba bele kell ülni, különben is asszonybajokra szánjuk. Cseppentőfű? Az a fülbajok orvossága. Egyet tehetünk, töröljük Szegény Félixemet.
Se pápaszem, se drótkeret, hogy te ahhoz tudós légy!
Te magad mondtad, így a szép Regina-lány, ha egy kísértet nem tér vissza pontban, lőttek az öröklétnek. Nem kell a tudományhoz pápaszem, megteszi a hetvenhét
szoknyakapocs is, ezt meg én mondom,
Nepomuk.
N E P O M U K MEGJAVUL, AZ Á L M O S K Ö N Y V E T B Ű J J A
„Ablak alá vizelni, ablakból papot
látni..."
Odébb.
„Házasodni, huszárt látni,
huszonegyezni..."
Odébb.
„Tikot elültetni ..."
Visszább.
„Télen úton lenni ..."
Ez az.
„Télen úton lenni: kívánságod nem teljesül."
Sületlenség. Más nem áll ottan?
Semmi.
Nepomuk nyálazza az ujját, forgatja az álmoskönyvet, nem tágít a Teremtő zsámolyától, nő a feje felfelé, rettentő sok a tudomány. Azt mondja: „Fán termő
kacsa:..."
Nepomukban meghűl a lélek. Elolvassa, aztán még egyszer elolvassa: „Fán termő
kacsa:..."
Összekülönböztem a csízióval, adjon valami port tudomány ellen!
Aha, mondja a patikus, aha, dörgeti a porcelán mozsarat, kimér Nepomuknak a porbúl, affenét, zsibbadok, így Nepomuk, feldől a Szentlélek Patika közepén, szép visszhangosan tyűget, mállik a vakolat az angyalos plafonról.
Ezt már Nepomuk nem észlelheti, mivel a Nagy Fa alatt úszkál, tojásforma zöld
héjak alatt, minden percben megreped egy, kiesik belüle a kácsa...
Nepomuk fején zöld héj a kalap, nagy-nagy nyugodt víz imbolyog, jön a patikus a
vízen, hozza a p o r t . . .
Szivárványra a Szép Regina-lány lepedői vannak kiterítve, vadásznadrág meg egy
kombiné...
Ez volt az utolsó fuvar, fogadkozik a patikus, hóna alatt Nepomukkal
megérkezik
a nagyvirágos papucsok elé, éppen időben, mert már szólnak a kakasok.
Lélek, ha nem hagyod abba a tyűgetést... !
De Nepomukbakár
a szó, világít, tyűget, reszket alatta a felhő, úgy jár körbe-körbe
39

az égen, mint egy tehervonat, s hirtelen csend támad, mikor végre megjön a „vízről" hétnapi ott-tartózkodás
után.
A keservit, támad a patikusra, hát nincsen vignyetta a maga porain?!
Lélek, a háládatlanság bűnébe estél, hét napig köteles vagy tégelyt
mosogatni!
Péter, Péter, így a Teremtő, honnan veszed te aztat, hogy tégelyt mosogatni
büntetés?
Az is egy tudomány, mint ahogy kapuállni is egy tudomány, mondtad
elégszer!
S ha még egyszer ilyesmin kaplak, elveszem a nagyvirágos
papucsaidat!
0,

Ó

Ú, ó, csücsörít a szép Regina-lány, még hogy
vadásznadrág.
Igenis vadásznadrág, ordítja Nepomuk, nyitogatja a szekrényajtót,
benéz az ágy alá,
kihúzza onnan Szegény Félixemet, két akkora pofont lemér neki, hogy elrepül a
zöld
vadászkalap.
Ó, ó, csudálkozik a szép Regina-lány, hát ez meg hogy került oda? Mondhatsz
akármit, Nepomuk, én semmiről nem tehetek, itt valami csoda esett az én ágyam alatt.
Ez az, amit Nepomuk nem hisz, ezért lesz a szép Regina-lány mostan halálfia, és
ezt meg is mondja neki.
Ó, ó, sóhajt a szép Regina-lány, akkor én nem leszek, és az én szoknyáim
madárijesztőn fognak csengeni. Amália
kertjében.
Hogyisne, hüledezik Nepomuk, hát igazság is van a földön!
Akkor a Terézia kertjében fog az én hetvenhét szoknyám
csengeni.
Elég, ordítja Nepomuk! Es csapkodja a kancsót, és pusztítja a poharat.

40

LÁSZLÓ

GYULA

Emlékezés Veres Péterre
Amikről most írok, 1944 őszén történtek meg. Ügy hallom, Veres Péter is megemlékezett róluk életrajzi jegyzeteiben. Nem olvastam még ezt a könyvét. (Általában keveset olvasok barátaimtól: ismerem őket, emberségüket, meg le is rajzoltam
őket, ami sokkalta árnyaltabb közelséget jelent, mint amit az olvasás adhat.) Most,
amikor arra vállalkoztam, hogy néhány oldalon emlékezzek Veres Péterre, gondoltam: előveszem könyvét s elolvasom. Mégis — mint történész — jobbnak láttam, ha
az ő emlékei nem mosódnak bele az enyémbe. Két külön feljegyzés együtt hitelesebb, mintha egyeztettem volna magamét az övével.
Októberben történhetett (vagy talán szeptember végén), Visegrádon. Kolozsvár
júniusi bombázása miatt jött ki családom ide a „csendes helyre", s én szeptember
elején téli holmit hoztam számukra, hogy ne fázzanak, de visszafelé a vonatok már
nem jártak, kint rekedtem. Egyik vasárnap ebéd közben hirtelen haragomban felkeltem az asztaltól, nagyon csendesen kimentem a szobából, s neki a hideg szélnek,
hogy f ú j j a ki belőlem az indulatot. Dömösnek mentem, egyre csak mentem, lohadt
az indulat, lassúbbodott a rohanás, s elfogott a bánat. Látszott már a hajóállomás,
s gondoltam: hajón hamarább hazaérek.
Falusiak, városiak, katonák álldogáltak a kikötő körül, ki hajóra várva, ki meg
csak idejét töltve. Itt-ott egy-egy szó, semmi hangoskodás: nyomott várakozásé kora
ősz volt. Én is ott ténferegtem a várakozók között. Ahogyan a Duna felé bámészkodtam, egyszer csak hátulról két erős tenyér befogta a szememet, s valaki kérdezte: találd ki, ki vagyok? A hang messzi emlékeket ébresztett, megfogtam a szemet záró két kezet: munkában edződött, göröngyös kéz volt. Bizony nem emlékszem
már, hogy én mondtam-e: Péter!, vagy ő fedte fel magát, csak tudom, hogy erősen
megöleltük egymást, s ő közben odasúgta, hogy nehogy olyant mondjak, amiből kitetszik, ki is lenne ő, mert csupán annyit tudtak itt róla — mivelhogy polgári ruhás
munkaszolgálatosként a zászlóalj konyhájában dolgozott —, hogy egy „parasztbácsi",
aki írni is szokott. Kérdezte családomat — merthogy Szárszóról ismerte feleségemet
is — meg magamat. Messziről jött már a hajó. Péter, gyere, meglátogatjuk Lőrinczy
Szabolcsot Kisorosziban, meg minket is megnézel Visegrádon. „Nem mehetek, hiszen
katona vagyok, engedély nélkül nem távozhatok." Szerencsére ott álldogált alezredese is, odamentem, bemutatkoztam, s mondtam neki, hogy egy „falumbéli" kedves
ismerőssel találkoztam, engedné el, hadd lássa a családomat. Péter ott állt vigyázzban mögöttem. Jó, elmehet, de este fél kilenckor jelentkeznie kell (lehet, hogy kilenc
órát mondott, régen volt ez már!). Azzal felszálltunk a hajóra. Elvonultan arról
beszéltünk, hogy mi lesz a magyar nép jövendője. Mondtam, hogy neki mindenképpen meg kell maradnia, hiszen benne van a bizodalmunk. Úgy emlékszem, hogy
kissé elgondolkozva, kissé lehangolt legyintésfélével mondta, hogy Rákosi — aki már
Aradon volt — nem kedveli őt. Én addig alig hallottam ezt a nevet, s nem tudtam
még, hogy mi jelentősége lehet annak, hogy egy ember nem kedveli azt, akit mi
sok millióan magunkénak érzünk.
így, el-elgondolkozva dolgokon, amiket csak homályosan értettem, érkeztünk
meg Kisorosziba Lőrinczy Szabolcsékhoz. Ő a Kultuszminisztérium elnöki osztályának főnöke, a népi irodalom, a haladó gondolat igaz híve volt (nem régen halt meg).
Első szava az öröm után az volt, hogy: „Péter! Minden elő van készítve, hogy átszökhess a partizánokhoz, Szlovákiába!" „Nem lehet — volt erre a válasz —, kilencre
(vagy fél kilencre?) jelentkeznem kell, ezt megígértem, aztán meg nekem ott a helyem, ahol a népem marad." Hiába igyekeztünk eltéríteni, mondván, hogy most
mindenekelőtt az a fontos, hogy ő mégmaradjon, hajthatatlan volt.
41

Lassan leáldozóban volt a nap, s mi a Duna-parton kettesben megindultunk
Visegrád felé, hogy hozzánk is benézhessen, meg idejében Dömösön is lehessen. Ütközben arról beszélt, hogy a Hajdúságban meg a Tiszántúlon annyi gabona van a
raktárakban, hogy nem kell félnünk az éhínségtől. — Betértünk lakásunkba, de közben eleredt az eső. Veres Péter csizmában, kopott nadrágban, gyenge ujjasban volt.
Feleségem s magam rábeszélésére felvett egy feles bőrkabátot (majdnem zekét
írtam, de nem az volt, régen vettem volt, jó karban, egyik főiskolás társamtól). Azért
szabadkozott, mert nem tudja, mikor adhatja m a j d vissza a kabátot, s nem szereti
a másét magán. Végül is elindultunk, s a falu végén megöleltük egymást, azzal,
hogy mindegyikünk vigyázzon magára és szeretteire, aztán elváltunk. Még sokáig
elnéztem „öntudatos" járását, csizmás lábait „kivágva" ment az úton, mint aki vállalta sorsát. Talán nevetségesnek tűnik, de ez az elszánt járás szinte nagyobb belső
tartást adott nekem is, mint beszédünk.
Aztán egy ideig nem láttam. Mi átmenetileg — várandós feleségem miatt is —
beköltöztünk Pestre, Lőrinczy Szabolcsék lakásába, a Hieronymi útra. Volt igazolvány
mindenféle, hogy „kiürítés esetén sem hagyhatom el a fővárost", de szerencsére egyszer sem került sor igazoltatásra, mert nagyon kétes értékűek voltak ezek az igazolások. Hátha még megtalálták volna azokat is, amelyek közül az elsőt akkori
szomszédom, Pálóczy Horváth barátom — aki a Rádiónál volt akkoriban — állított
ki oroszul, s látott el pecséttel, a kijevi múzeum anyagának megmentéséről. Egyik
este kopogtatnak, belép éppen Pálóczy Horváth s mögötte Veres Péter. Péter kezében bőrkabátom, pironkodva, restelkedve mondta, hogy előbb nem tudta hozni, mert
nem akadt nyomomra. — Péter! Hát, amikor a „ . . . világtraverzek összedőlnek..." —
emlékszem erre az Áprily-idézetemre —, neked gondod egy bőrkabát? Szemmel láthatólag nem értette értetlenkedésemet, hiszen a kabát az enyém, csak kölcsönben
volt nála, tiszta sor, hogy vissza kell adnia, bármi történik is.
Elmondta, hogy aznap délelőtt hajszálon függött az élete. Bent volt Püski Sándor
könyvesboltjában (ott volt a hamis igazolványok készítésének egyik központja, egy
százados vezette, nevét nem tudom), amikor fegyveres nyilasok körülvették a boltot,
s mindenkit, aki ott volt, bekísértek az Andrássy út 60-ba. Ö is ott álldogált a kihallgatási szobában, amikor az egyik nyilas, látván, hogy parasztember, reákiálltott:
„Maga mit keresett ott?" „Könyvet akartam vásárolni" — találta fel magát Veres
Péter. Mire a nyilas trágár káromkodással valósággal kidobta őt, hogy takarodjék
emerre meg amarra. Veres Péter nem akarta elhinni, amikor kint volt az Andrássy
út 60-ból, hogy megszabadult, hiszen tudta, hogy a nyilasok halálra keresték! Mint
régi barátját kereste fel ezután Pálóczy Horváthot, s tőle tudta meg, hogy a szomszédban lakom. Emlékszem még, hogy próbálgatta Vorosilov nevét, s b a r á t j a tanította, hogy legalább az első „o"-t a-nak kell ejteni. Hát így történt a „bőrkabáttal"
való eset, legjobb emlékezetem szerint, anélkül, hogy valamit is hozzátettem volna
fakuló emlékezetemhez.
Veres Péter azután is sokszor eljött hozzám a hivatalba, vagy hívott magához.
Szegény Sinka István halála után néhány hónapra találkoztunk utoljára a volt
Royal mozi előtt, a Körúton. Jó színben, jó erőben volt, meglátszott r a j t a a mindennapos kerti munka. Hosszan elbeszélgettünk elváltunkkor, s — éppen szegény Sinkára célozva — ezt mondta: „Lassan mór alig maradunk." Ö m á r elment, s ezt a
rövid emlékezést azért ragadtam ki a sok mindenből, ami eszemben van, m e r t voltak idők, amikor még barátaink is kétkedve nézték szereplését, s akkor mindig ezt
a történetet mondtam el. Akinek az élethalálharc aknazáporában is az járt az eszében, hogy szavát meg kell tartani, hogy a kölcsönholmit vissza kell adnia, az megpróbált jellemű ember, de különben is: nézzétek tiszta tekintetét, mosolyát, sugárzik
róla a becsület. Ez a tekintet, ez a mosoly él még bennünk, és szeretném, hogyha
ez. a rövid emlékezés is hozzájárulna ahhoz, hogy a jövendő nemzedékek tudnák
meg: Veres Péter amellett, hogy nagy embere volt népünknek, melegszívű, szavatartó, segítő, jó ember, jó barát volt.

42

350 cot izühtctt

MAKKAI

dhfLcíczal <2iere Qá.tios

LÁSZLÓ

A z első „modern" magyar ember
Ha Apáczai Csere Jánost az első „modern" magyar embernek nevezem, mindenekelőtt meg kell magyaráznom a „modern" szó itt használt értelmét. Egyszerűen
„újkorit" értek alatta, ami persze többet jelent a kronológiai meghatározásnál. Az
újkor a marxista történeti periodizációban az angol forradalommal kezdődik, következőleg a polgári, a kapitalista korszakkal azonos. Ezek szerint Apáczai lett volna
az első magyar „polgár", vagy éppen az első magyar „kapitalista"? Nyilván nem
erről van szó.
A XVII. századi Magyarország feudális ország volt; gazdasági-társadalmi szerkezetében még csíráikban sem jelentkeztek tőkés polgári elemek. Ellenkezőleg: a XVI.
század nagy agrárkonjunktúrájából adódó külkereskedelmi előnyök, amelyek egy
tőkés fejlődés előfeltételei lehettek volna, ekkorra már elenyésztek. A XVII. század
Magyarországon gazdaságilag stagnáló, depressziós korszak volt, olyannyira, hogy
ekkor ébredtek rá először magyar emberek a nyugati országoktól való lemaradásunkra. Zrínyi a „romlás saeculum"-áról beszélt, s Apáczai szerint is csak tudatlanságból fakadó vakságunk akadályoz bennünket, „hogy meg ne lássuk pőreségünket,
ínségünket, szegénységünket", hogy „mindenféle mesterségben idegenekre szorultunk". A gazdasági depresszió egész Európára kiterjedt, s olyan országokban is, ahol
a tőkés fejlődés m á r megindult, visszaesés következett be, a feudalizmus újra megerősödött. Egyedül az első polgári forradalmakat megvívó Hollandia és Anglia tudott kilábalni a válságból, és átlépni a kapitalizmusba; máshol a polgári átalakulás
még több mint egy évszázadig vagy még tovább váratott magára. De éppen ez a
két ország volt az, amelyeknek egyetemeit a XVII. század derekán magyar református diákok leginkább látogatták, kézenfekvő tehát, hogy ők látták meg legélesebben az otthoni középkor és a külföldi újkor közötti különbséget, s bennük ébredt
fel az elmaradottság mardosó szégyenérzetével együtt az elmaradottság behozásának
sürgető szükségérzete.
Apáczai nem az első volt ezek között. Már az ő fellépése előtt kibontakozott
Magyarországon a demokratikus egyházkormányzatért és az anyanyelvű népoktatásért küzdő puritán mozgalom, amelybe őmaga is bekapcsolódott. Forradalmi gondolatokat hirdettek a magyar puritánok, de nem voltak forradalmárok. Igaz, Apáczai
leghűségesebb filozófiai követője, Martonfalvi Tóth György debreceni puritán professzor volt az első magyar ember, aki nemcsak a jobbágyokkal való embertelen
bánásmódot, hanem magát a jobbágy rendszert, mint az isteni és a természeti törvénnyel egyaránt ellenkezőt, elítélte, de ő sem gondolt a feudális rendszer forradalmi megdöntésére. A maroknyi puritán értelmiség üldözést, börtönt vállalt eszméiért, forradalmasodott társadalmi bázis híján azonban politikai mozgalmat nem indíthatott, s reformtörekvéseivel az egyház és az ahhoz kapcsolódó iskola falain belül
maradt. Aligha volt köztük olyan, aki teljes tudatára ébredt volna annak, hogy
azok a gondolatok, amelyeket képvisel, tulajdonképpen csak egy alapjaiban más, ú j
világban, egy polgári társadalomban valósulhatnak meg.
43

\
Az utópiák korában utópisták voltak a magyar puritánok is, de félreismernők az
utópiák történelmi mozgósító, tudati előkészítő szerepét, ha azt hinnők, hogy semmiféle hatást nem gyakoroltak a társadalmi fejlődésre. Ahhoz, hogy egy társadalomban egy forradalmi mozgalom kibontakozhassék, a gazdasági fejlődés által megérlelt
forradalmi helyzet szükséges, de semmiképpen sem közömbös az, hogy a forradalmi
helyzet jelentkezésekor a forradalmi elmélet mennyire érett. A polgári forradalom
elmélete sok évszázados szellemi előkészület terméke, s ha kiérlelt f o r m á j á t a f r a n cia felvilágosodásban jelöljük meg, akkor azzal is tisztában kell lennünk, hogy ez
nem csupán egy ú j társadalom modelljét tartalmazta, hanem egy ú j világképet is,
amelyet a természettudomány forradalma a XVII. század folyamán alakított ki.
A középkorban Arisztotelész nyomán úgy képzelték, hogy a Föld áthatolhatatlan
gömbhéjak, a „szférák" hétszeres burkába van zárva, s a legkülső szféra egyben a
véges világegyetem külső burka. A bolygók ezeken a szférákon csúszkálnak; költői
lelkek a súrlódást, a „szférák zenéjét" is hallani vélték. A Hold pályájával azonosított legbelső szféra alatt a négy elemből összetett földi világban a testek aszerint,
hogy mi bennük az uralkodó, a lefelé törekvő föld, víz, vagy a felfelé szálló levegő,
tűz, „természetes helyüket" keresve mozognak azzal a mozgással, amelyet a legkülső
szférán, a „mennyben" lakó „mozdulatlan mozgató", azaz Isten oltott beléjük. A reneszánszban feléledő ókori panteizmus és atomizmus hatására a testek „természetes"
mozgását egyre inkább öntörvényűnek képzelték el úgy, hogy a „mozdulatlan mozgató", a „világlélek" szétosztja magát a természetben, s így minden parány központi
irányítás nélkül, -véletlen zűrzavarban j á r j a boszorkánytáncát, vonzva, taszítva egymást, egyesülve, majd újra szétválva. Ebben a szemléletben minden démonizálódott,
élettelen tárgyak és élőlények egyaránt titokzatos ártó-segítő erőket sugároztak, s az
emberek ördögöktől, boszorkányoktól való rémületben és őrangyalokban, szentekben
reménykedve éltek. A fizikai mozgás valódi törvényeit nem ismerve, még a legtudósabb elmék sem juthattak el egy gyakorlatilag alkalmazható mechanikához, az ipar
gépesítésének alapfeltételéhez, de egy racionális társadalomszemlélethez sem.
A tudomány forradalma Kopernikusztól Newtonig szétzúzta ezt a hagyományos
világképet. A Föld helyett a Nap került a világegyetem központjába, a szférák illúziónak bizonyultak s a kozmosz a végtelenbe tárult, a földi testekről pedig bebizonyosodott, hogy nincs saját mozgásuk, hanem tehetetlenek, s külső beavatkozás híján
megmaradnak egyenes irányú egyenletes mozgásukban, sőt mérhető kiterjedésükön
kívül nincs is egyéb lényeges tulajdonságuk. Ezek a részletfelismerések a XVII.
század derekán Descartes agyában álltak össze először az arisztotelészihez képest
gyökeresen új, egységes világképpé, amelyet mechanisztikusnak nevezünk azért, mert
a világegyetemet halott anyagból felépülő, kívülről bevitt és részecskéről részecskére
lökésszerűen terjedő erő által mozgatott szerkezetnek, hatalmas óraműnek í r j a le.
Ebben a világban nincsenek ördögök, sem angyalok, nem történnek csodák, Isten
maga sem avatkozik be közvetlenül az egymást lökő, taszító dolgok mozgásába, hanem csak egyetlen ponton, a kiterjedés nélküli, tehát szellemi természetű emberi
gondolkozáson keresztül. A reneszánsz materializmusának és a reformáció spiritualizmusának összeötvözéséből keletkezett mechanisztikus természetfilozófia Descartes
megfogalmazásában, majd Newton matematikai átfogalmazásában nemcsak a természettudomány világképévé, hanem a polgári világnézet kozmikus keretévé is lett,
megadva az alapokat egy racionális technika- és társadalomszervezés elméletéhez és
gyakorlatához. Apáczai abban volt az első „modern" magyar ember, hogy ezt a
világképet teljes következetességgel átvette és világnézetének alapjává tette.
Apáczai kartezianizmusát már sokszor megvitatták, s így vagy úgy következetlenségben elmarasztalták. Szemére vetették, hogy Descartes maradandó főművét, a
„Discours de la méthode"-ot csak felületesen aknázta ki, legnagyobb horderejű alkotását, az analitikai geometriát talán meg sem értette, s Descartes-nak azt a könyvét, a „Principia Philosophiae"-t tekintette második szentírásának, amelyet m á r a
kortársak támadtak, s a tudomány hamarosan meghaladott. Mindez igaz, de Apáczai
esetében inkább dicséretnek számít, mint elmarasztalásnak. Magyarország akkori
művelődési viszonyai között nem a filozófiai gondolkozás módszerének megújítása,
44

még kevésbé a természettudomány alkotó művelése volt a feudalizmusból kivezető
út első mérföldköve, hanem a gondolkozást fogva tartó démonizált világkép megváltoztatása, racionalizálása. A kételkedés szükségességét hirdető, a „világos és szabatos" fogalmazást sürgető kartéziánus ismeretelmélet (bár Apáczai erről is beszélt),
a modern mechanikát megalapozó többdimenziós geometria (bár Apáczai a matematikai tudás fejlesztését is erőteljesen hangsúlyozta) ekkor még a nyugati országokban is egy szűk értelmiségi elit ügye volt, s polgárjogot csak egy új, racionalizált
világképen belül nyerhetett. Mikor Európa-szerte a katolikus és lutheránus egyeteméken az arisztotelészi világképhez való görcsös ragaszkodással védelmezték egy
törvényszerűségek helyett csodák által kormányzott kozmosz illúzióját, és elutasították Kopernikuszt, a legnagyobb, legforradalmibb tett a kartéziánus kisebbség racionalizált mechanisztikus világképének a vállalása volt, mert egyedül a természeti
erők kiszámíthatóságáról való meggyőződés szabadíthatta meg az embert a kiszámíthatatlan, démonikus hatalmaknak való kiszolgáltatottság nyomasztó érzésétől, s adhatta meg neki azt a tudatot, hogy a természeti törvényszerűségek ismeretében szabadon alakíthatja környezetét és sorsát.
A természet megismerhetőségébe és ismeretének birtokában alakíthatóságába, a
fejlődés korlátlan lehetőségébe vetett bizakodás a „modern" ember mentalitásának
legfőbb jellemzője, szemben a középkornak azzal a hiedelmével, hogy az emberiség
történelme állandó hanyatlás, „vénülés", feltartóztathatatlan zuhanás egy végső
káosz felé, amit legfeljebb késleltethet a „régi jóhoz", az antikvitás bölcsességéhez
vagy az őskeresztyénség erkölcsi tisztaságához való időnkénti visszatérés. Az a gondolat, hogy a reneszánsz, a reformáció nem pusztán helyreállítása, hanem meghaladása, továbbfejlesztése a „régi jó"-nak, sőt, hogy a z ; ú j jobb lehet, mint a régi, a
középkorias gondolkozásban merő eretnekségnek számított, s ezt az eretnekséget
vallotta a kartéziánus természetfilozófia alapján Magyarországon elsőként Apáczai.
„A bölcsesség tanulásáról" 1653-ban tartott gyulafehérvári székfoglaló beszéde a
magyar művelődéstörténet egyik nagy fordulópontjának kiemelkedő dokumentuma.
Ebben hangzott el először Magyarországon az újkor optimista természet- és történetszemléletének, egy minden korábbit felülmúló emberi fejlődésbe vetett reménységnek meghirdetése. A katolikus neotomizmus és neoarisztotelianizmus, a lutheránus
és kálvinista ortodoxia uralmának közepette a bálványokká merevedett tekintélyek
meghaladását, a haladás diadalát ünnepli: „Mikor pedig túlságos hiszékenység vert
tanyát az emberi lélekben, és Arisztotelésznek valamiféle filozófiai mindentudóságot
kezdtek tulajdonítani, az evangéliumi világosságnak Luther, Bucer, Oecolampadius,
Zwingli és Kálvin által való újjászületése után támasztotta nekünk az Űr a múlt
században Petrus Ramust, aki segítséget hozott az akkoriban már haldokló igazi filozófiának, megtisztította azt az értéktelenebb évszázadok hulladékaitól, megcáfolta a
hamis és a keresztény igazsággal ellenkező tanokat . . . és pompás módszerének
fényével szép rendet teremtett a filozófia káoszában... Tőle indult ki azután a
reformátor-filozófusoknak az a hatalmas sora, mely e nagy vezér irányításával tudományos és hasznos magyarázatokat adott ki mind a világi, mind az egyházi írókhoz,
sikeresen működve az önálló tudományos kutatás területein is éppen úgy, mint műveik közhasznú terjesztésében... Mivel azonban egyetlen ember, sem egyetlen évszázad sem volt képes arra, hogy a filozófiai bölcsességet tökéletességre emelje, úgy
akarta a mindenható Isten, hogy a mi korunk se legyen megfosztva jóságának tanújelétől. Ezért támasztotta a világnak e késő vén korában, úgy, hogy az előző évszázadok alaposan megirigyelhetik tőlünk, René Descartes-ot, az egész filozófia újjáteremtőjét, századunk páratlan ékességét és d í s z é t . . . Az a gondolata támadt, el
lehet-e juttatni valahogyan a filozófiát a matematikai tudományok bizonyosságáig?
Nem csüggedt el, és kétségbe vont minden olyan dolgot, amelynél csak a legcsekélyebb ok is adódott a kétkedésre. Minthogy ilyen módon saját eszének mint még
eközben is gondolkodó dolognak létéről semmiképpen nem kételkedhetett, arra a
következtetésre jutott: lehetetlen, hogy az ne létezzék. Míg ezt kutatja, fölismeri,
hogy az Istennek is szükségképpen léteznie kell. Azután pedig felismeri a testet,
vagyis azt a dolgot, amely kiterjed hosszúságban, szélességben és mélységben, kü45

lönböző módon mozgatható és alakítható. Mivel ezek az elvek egyrészt kisszámúak,
másrészt nagyon világosak, . . . az egész emberi bölcsesség ezekből l e v e z e t h e t ő . . .
Legfontosabb gyümölcse ezeknek az elveknek, hogy gondos alkalmazásuk által a
lehető legtöbb igazságot fedhetjük fel, amelyeket maga Descartes nem fejtett ki, és
így ezekről amazokra fokozatosan haladva előre, idővel az egész filozófia tökéletes
ismeretére, a bölcsesség legmagasabb fokára juthatunk el. Ez lesz az emberi bölcsesség igazán nagy s egyben legvégső korszaka."
Apáczai nem a jelenből a múltba, hanem a múltból a jövőbe néz, neki a múlt
a káosz, a jövendő a fokozatos, állandó tisztulás. Szinte ironikusan állítja szembe a
világ „késő vén koráról" szóló közhelyet a megifjodás, újrakezdés tényét bizonyító
szellemi haladással. Még vezércsillagai, Ramus és Descartes sem végső állomások,
dogmatikus tekintélyek számára, hanem a tökéletesedés lépcsőfokai, s hogy ezt komolyan vette, bizonyság rá Descartes-tal szembeni állásfoglalása Kopernikusz mellett, akinek tanítását elsőként merte Magyarországon helyeselni. Descartes-tot idézve,
vele együtt vallja: „ . . . v i l á g o s a n kimondom, hogy a testeknek más anyagát nem
ismerem, csak azt, amely mindenféleképpen osztható, alakítható és mozgással felruházott, azt, amelyet a geometria tudósai mennyiségnek hívnak és bizonyításuk
tárgyául vesznek; nem is lehet bennük világosan vizsgálni semmi mást, csak a szóban forgó osztásokat, alakokat és mozgásokat; nem tarthatunk felőlük igaznak semmi
olyat, amit azokból a közös fogalmakból, melyeknek igazsága felől kétségünk nem
lehet s oly világosan le nem vezethetünk, hogy matematikai bizonyítás gyanánt kell
elfogadnunk." Ez a modern tudományos gondolkodás matematikai módszerének feltétlen elfogadása, egyben pedig hadüzenet az irracionális világszemléletnek, a démonizált világképnek. A mennyiségileg mérhető anyagra redukált mindenségben nincs
helye csodáknak, boszorkányoknak; a dolgok átlátszókká és kezelhetőkké válnak, az
alkotó ember hatalmába kerülnek, aki így a múlt rabjából a jövő urává válik.
Apáczai művelődéstörténeti jelentősége nem merül ki abban, hogy elsőként képviselte nálunk a „modern" ember világnézetét. Eszméi elszigeteltek maradhattak
volna, ha nem építi be azokat az iskolai oktatásba, amelyen keresztül szélesen terjedhettek, hathattak. A kartéziánus világképet propagáló Magyar Enciklopédia lett
a XVII. század második felében a református főiskolák fizikatanításának vezérfonala, sőt már Apáczai gyulafehérvári és kolozsvári tanársága idején, azaz 1660
előtt tőle többé-kevésbé függetlenül máshol is tanítottak kartéziánus természetfilozófiát, például Enyedi Sámuel Váradon, Komáromi Csipkés György Debrecenben.
1660-ban Váradot a török elfoglalta, tanárai közül Martonfalvi Tóth György Debrecenbe, Enyedi Sámuel (1664-től) az ugyancsak elpusztult gyulafehérvári akadémia
helyett alapított nagyenyedi kollégiumba ment, mindketten a kartéziánus fizikát
vitték magukkal. A református főiskolák közül egyedül Sárospatak zárkózott el Descartes befogadása elől, mert ott Comenius (igaz, antiarisztoteliánus és sokban a Descartes-ével rokon, de még a misztikus „világlélekkel" kacérkodó) természetfilozófiája
uralkodott, s a hatvanas években a következetes kartéziánus Apáczai-tanítvány Köpeczi János rövid tanárkodása után az antikarteziánus Pósaházi János sajátította ki
a filozófiai oktatást, de ő sem hátrafelé, hanem előrelépett Descartes-tól, Galilei,
Gassendi, Boyle alapján az atomizmus bevezetésével újítva meg a hazai természetfilozófiát.
Apáczai úttörése tehát visszafordíthatatlanná tette az arisztotelészi világképpel
való szakítást az egész magyarországi református főiskolai oktatásban. Ezt a szakítást már őelőtte is megkísérelte Sárospatakon a magyar puritán mozgalom kezdeményezője, Tolnai Dali János, aki a „peripatetikusoknak a fizikáját kevésre becsülte,
csupán hiábavalóságnak és hazugságnak tartotta", s 1639-ben az arisztoteliánus természetfilozófiai tankönyveket kivette a tanulók kezéből. Az ő reformja azonban csak
a filozófiai ismeretelméletre terjedt ki, s a Szent Bertalan-éj áldozatául esett nagy
hugenotta filozófus, Ramus (Pierre de la Ramée) gyakorlatias, a természet dialektikáját a gondolkozás dialektikája forrásának hirdető módszerét vezette be az arisztotelészi logika helyett, az ú j gondolkozási keretet azonban még nem tölthette meg
ú j világképpel. Ezt a feladatot Apáczai teljesítette a ramusi dialektikának a karte46

ziánus fizikával való összeházasítása által, s ez lett több mint fél évszázadra a magyarországi református főiskolák filozófiai oktatásának alapanyaga, egyben pedig
egy olyan, a skolasztikus múlttal gyökerében szakító, modern világnézetnek az alapvetése, amelyre a XVIII. században majd ráépülhetett a newtoni világkép és a felvilágosult világnézet befogadása.

VEKERDI

LÁSZLÓ

„Azért... csak tanítton taníts"
Lényegében már Bethlen Miklós elmondotta önéletírásában azt a keveset, amit
Apáczai Csere János (1625—1659) rövid életéről tudunk, ö, Apáczai hálás és fényes
tehetségű diákja írta fel legszebben mesterének jellemképletét is: a. tragikus sorsú
nagy tanár vonzó és imponáló képét. Életrajz és sorsképlet persze az ő önéletírásában még szerves emberi egésszé ötvöződött, később azonban egyre inkább elvált
egymástól. Apáczai életéről, illetve életkörülményeiről Gyalui Farkas és Herepei
János türelmes kutatásain kívül alig-alig hoztak felszínre újabb adatokat, az Apáczai-sors ellenben eltérő interpretálások hosszú során keresztül valóságos művelődéstörténeti példatárrá terebélyesedett. A pedagógiai reformer, a nyelvmívelő, a nemzetnevelő, a kultúrközvetítő, a kartezianizmus úttörője, a puritánus forradalmár, a
modern természettudományos oktatás előharcosa s még jó néhány, a maga korában
éppen divatos szerep költözött Apáczai mindössze 35 évének szerény adataiba. Bán
Imre hatalmas Apáczai-monográfiájáé az érdem, hogy rendet teremtett az interpretációk kavargó zűrzavarában.
Bán Imre a modern irodalomtörténeti analízis korhűségre hitelesített eszközeivel vizsgálja sorra Apáczai műveit. Mindenekelőtt — s ez „enciklopédikus" szerzőről lévén szó, különösen fontos — pontosan megállapítja Apáczai forrásainak a
spektrumát. Ez az irodalomtörténeti spektrálanalízis azután mintha elhalványítaná a
korábban erősen hangsúlyozott kartéziánus színeket. Tévedés ne essék: Bán Imre ezt
így — hiszen elsőrangú történész — sehol le nem írja. Ellenkezőleg, ahol lehet,
hangsúlyozza Apáczai — gyanítható inkább, semmint bizonyítható — kartezianizmusát. De ahol és ahogyan szembesíti a forrásokat az Apáczai-féle átírásukkal, azonnal
szembetűnik Descartes nagy ritkasága. Ames, Ramus, Fennerus, Regius, Scribonius,
Fortius, Comenius, Althusius és mindenekelőtt Alsted hasonlíthatatlanul gyakrabban
szerepelnek Apáczai forrásaiként a mintakép- és példaképként elfogadott és dicsért
Descartes-nál. A Magyar Enciklopédia latin bevezetőjén, csillagászati-meteorológiai
helyein, a gyulafehérvári beszéd vázán s a kolozsvári Disputatio de mente humana
Regiusszal vitázó érvein kívül úgyszólván seholsem érhető tetten a „kartéziánus"
Apáczai. A Magyar Enciklopédia forrásanalízise inkább azokhoz a „Természet Könyvében" lapozgató „naturalista" humanistákhoz sorolja őt, a „széllelbélelt szólovagokhoz", akiket annyira megvetett Descartes. Különösen a könyv növénytani, állattani,
mezőgazdasági, ásványtani és kronológiai részeiről szólva mutatja meg szépen Bán
Imre, hogy milyen mélyen gyökeredzett ebben a reneszánsz-humanista tradícióban
Apáczai. Annyira mélyen, hogy eszébe sem jutott humanista naturalizmusát kartezianizmusáyal összeegyeztetni vagy pláne korrigálni. A Magyar Enciklopédia szerzője olyan otthonosan mozog a korabéli arisztoteliánus és pliniuszi növény- és állatleírás különlegességektől és csodáktól hemzsegő humanista világában, mintha soha47

sem olvasta volna Descartes-ot. Hasonlóképpen, a két nagy beszéd, a gyulafehérvári
és a kolozsvári műfaji elemzése is a humanista retorika kiváló ismerőjének s alkalmazójának mutatja Apáczait; Ramus, Keckermann (1571—1609), Althusius, Voet és
Alsted tanítványának. Mindez azonban jól megfért vállalt kartezianizmusával. Éppen
ez a kartezianizmus volt az a többlet, figyelmeztet reá Bán Imre, ami kiemelte
Apáczai enciklopédikus nevelési törekvéseit a kor hasonló jellegű panszofisztikus
mozgalmaiból és protestáns skolasztikájából. Viszont azt is ismételten hangsúlyozza,
hogy Apáczait „vallásos világképe" több ponton is „megakadályozta mestere gondolatvilágának teljes megértésében. . . . Igazán jelentőset kartezianizmusával, a világi
tudományosság megbecsülésével, demokratikus egyházi és politikai elveivel, pedagógiai reformterveivel hozott, de mindez puritánus eszméin belül, velük egyensúlyban alakult ki". Vagy ahogyan Mátrai László szellemesen mégfogalmazta: „Descartes dualizmusának, a materialista fizika és az idealista metafizika ellentmondásának
Apáczai gondolkodásában egy kezdetlegesebb ellentmondás felel meg: a puritán hit
és a racionalista tudás ellentéte. Ez az ellentét feloldhatatlanul marad Apáczai tanításában (mert nem is feloldható), de érzelmileg, szubjektíve feloldódik Apáczai
világnézetében azon az alapon, hogy a puritanizmus a legracionalistább hit, és a
kartezianizmus a leghivőbb racionalizmus abban az időben." A pedagógus és a filozófus Apáczai így meg is találta volna hát a helyét a természettudomány felé hajló
humanizmus, a puritanizmus és a kartezianizmus koordináta-hármasával képzett
térben. Nem is annyira az ő helye kérdéses többé, hanem a „téré": lassan, alig
észrevehetően ugyanis megváltoztak körülötte a XVII. század koordinátái.
*

A leglátványosabbak valószínűleg a „puritanizmus" változásai voltak. A XIX.
század végén s a XX. század első felében nagyon határozott képet rajzoltak maguknak a történészek a puritanizmusról, helyesebben talán a „puritánról". Szorgalmas,
józan, kritikus, okosan önző, a munkát s a belőle felhalmozódó vagyont értékelő
emberekként írták le őket, akik azonban hitbéli, egyházszervezeti és rituális kérdésekben feltűnő — ti. a modern történészeknek feltűnő — makacssággal ragaszkodtak
a hivatalos protestáns egyházakétól eltérő nézeteikhez. Az előbbi tulajdonságaik
miatt szinte önként kínálkoztak a „kapitalista gazdálkodás" és a „természettudományos világnézet" terjesztői, illetve megteremtői gyanánt, utóbbi makacsságuk pedig
megmagyarázta, hogy úgyszólván mindenütt konfliktusba kerültek a hivatalos protestáns egyházakkal, s ahol az egyház — mint Angliában s többé-kevésbé Erdélyben
is — szervesen szövődött az állammal, ott a fennálló államrenddel is. Anglia XVII.
századi természettudományos—matematikai előretörése, az új, polgári gazdasági formák ottani kifejlődése és a századközepi nagy forradalom mind csábítóan egységes
és egyszerű magyarázatra talált a puritánus mozgalomban, s Európa többi országainak azután már csak követni kellett — több-kevesebb késéssel — az Angliában kialakult kész polgári-természettudományos mintát.
Ám idő múltával, ahogy alaposabban megismerték a XVII. századi szövegeket
és körülményeket, kétségek kezdték ki a szép konstrukciót. A XVII. századi „puritán" — megfelelő időtávlatból — mind jobban kezdett hasonlítani a XIX. századvég
és a századforduló liberális polgáreszményéhez, s végül a XVII. században nagyon
kevés „igazi" puritán maradt, kivált a természettudomány—matematika—technológia
korai nagy képviselői között. Kiderült, hogy Lord Bacon, Gilbert, Harriot, Harvey,
Barrow, Wallis, Boyle, Hooke, Flamsteed, Newton, Ray, Halley, Wren, Gregory,
Willis, Sydenham egyáltalában nem vagy csak jelentékeny történetírói erőszak árán
nevezhető puritánnak. S még az olyan haszonos „busybody"-k is, mint a Royal
Society létrehozása körül sürgölődő és a Forradalom alatt számos királypárti tudós
munkalehetőségét megóvó John Wilkins, végső soron inkább bizonyultak opportunistának, mintsem „igazi" puritánusnak. Ha valahol, hát inkább a költők és írók között
kell keresni a mozgalom meggyőződéses híveit, azonban Miltont vagy pláne Bunyant
édeskevéssé érdekelte a természettudomány és a polgári haladás. így azután a puri48

tanizmus és a természettudományos világkép genetikus összefüggését állító tan hívei
lassanként egyetlen kulcsfigurára koncentrálták érvelésüket: Sámuel Hartlibre. Ez a
Londonban élő német emigráns sokáig csakugyan valóságos történészálomnak bizonyult. Adatszerűen és hiteles szövegek alapján nagyon keveset lehetett róla megállapítani, annál több szóbeszéd s legenda keringett viszont körülötte. Ismert úgyszólván mindenkit a századközép vallásos, politikai és természettudományos mozgalmaiban, s igen alkalmas személynek látszott, hogy a háttérből, „láthatatlanul", ő
irányítsa közvetlen sugalmazással vagy puritánus elvbarátai közvetítésével a kor
tudományos mozgalmait, kivált a Royal Societyt később majd megalapító tudósok
tevékenységét. A Royal Society eredetére vonatkozó intézmény- és tudománytörténeti kutatások azonban mind gyanúsabbá tették, hogy vajon volt-e egyáltalán valami
szerepe Hartlibnek a híres intézmény létrejötte körül, legutóbb pedig váratlanul
előkerült Hartlibnek egy csomó levele s kézirata, amiket a XVII. századi angol
tudomány ma élő legnagyobb ismerője, A. R. Hall megvizsgált, és meglepődve vette
észre, hogy Hartlibnek nemcsak a Royal Societyhez, de a modern természettudományhoz s a technológiához sincs az égvilágon semmi köze. Ezeknek a leveleknek
és kéziratoknak az alapján Hartlib szabályos reneszánsz utópistának bizonyult;
olyasféle „hermetikus mágus"-nak — mint Paracelsus vagy Johann Valentin Andreae —, akinek „kinyilatkoztattak" a Titkok — Arcanae —, és terjesztésükkel —
persze titkosan — a Korok Végének, az „Idők Teljességének" az eljövetelét készíti
elő. Ez az apokaliptikus vizionáriussága és chilazmusa tán közelíthette a puritanizmustól a protestáns miszticizmus felé hajló fanatikusokhoz, de a természettudományos világképhez semmiképpen sem. Hisz az utóbbi épp a Paracelsusok és Johann
Valentin Andreaek, a reneszánsz „mágusok" és „hermetikus filozófusok" világképét
győzte le s váltotta fel, késhegyig menő, de gyakran alig-alig tudatosuló eszmei,
lelkiismereti és szervezeti harcok árán. Ennek a hatalmas küzdelemnek voltak vezető
gondolkozói, és váltak már a maguk korában szimbólumaivá Galilei és Descartes.
Kartéziánusnak lenni tehát nem föltétlenül jelentette Descartes tanainak az alapos
ismeretét vagy éppen a megértését. Egyébként is Descartes matematikája olyan
nehéz s olyan mély volt, hogy azt soha senki, talán még maga Descartes sem értette
teljesen. De megérthető s követhető volt Descartes határozott, végleges kiállása a
hermetikus filozófia ellen, s így Descartes filozófiája valóságos szellemi mágnesként
irányította. Európa-szerte az önmagukban ide-oda ingadozó pici elmemágneseket,
megerősítette és véglegesítette — anélkül, hogy föltétlenül tudatosította is volna —
szembefordulásukat a reneszánsz természetfilozófiával. Ez a kollektív szellemi
kooperatív jelenség, ez a hatalmas erőtérhatás az, amit „kartezianizmusnak" nevezünk. Kartéziánusok természetesen egyaránt akadtak katolikusok és protestánsok,
puritánok és janzenisták, de még independensek és jezsuiták között is; legtöbben
tán a kálvinista jellegű protestánsok között, a lényeg azonban mindenképpen az,
hogy a természettudományos megismerés útjára kizárólag galileista—kartéziánus
alapokból kiindulva lehetett lépni. Eleve rosszul exponált kérdés tehát a „vallás"
és a „természettudományos világkép" kapcsolata. A valódi probléma a természettudományos világkép és a kartezianizmus összefüggése; ez viszont annyira természetes, hogy egyáltalában nem is kérdés. Ez a jelentősége s jelentése Apáczai jókori
kartezianizmusának, s e mellett igazán eltörpül az, hogy értette-e Descartes matematikáját vagy sem. Voltaire se értett egyetlen kukkot sem Newton matematikai
fejtegetéseiből, még sincs senki, aki nála többet tett volna a természettudományos
világkép soron következő fázisának, a newtonianizmusnak a terjedéséért. Descartes,
úgy lehet, inkább csak példájával és tendenciájával, mondhatnánk szinte jelszóként
hatott az ifjú erdélyi gondolkozóra. A Magyar Enciklopédia határozott kartezianizmusa nélkül azonban aligha irányulhattak volna az ide-oda lengő magyar elmék az
ú j irányába, s ki tudja meddig mozogtak volna még fel s alá egy mind reménytelenebbül elavuló hermetikus-mágikus szellemvilágban; Paracelsus (1494—1541), Johannes Alsted (1588—1638), Bisterfeld (16057—1655), Comenius (1592—1671), Johánn Valentin Andreae (1586—1654) és Hartlib (16007—1662) világában.
*
4 Tiszatáj

49

Apáczai természetesen rengeteg mindent átvesz tőlük, méghozzá szó szerint és
forrásai megnevezésével. [Utóbbi mellesleg külön becsületére szól, hisz az efféle
szerzői tisztesség akkoriban sem volt általános.] A Magyar Enciklopédia mégis merőben eredeti mű, mert nem az a lényeg, amit elődeitől átvesz, hanem amit kihagy.
Kihagy ugyanis mindent, ami nem mutat vagy nem fordítható a kartéziánus erőtér
irányába. A növénytani és az állattani részbe bekerült ugyan jó néhány — mai
szemmel — különös vagy éppen megmosolyogni való elképzelés, azonban teljes joggal hangsúlyozza Bán Imre, hogy Apáczai lényegében ilyenkor is „kora legjobb
tudományosságát veszi át". A biológia XIX. századi nagy forradalma előtt ezen a
területen még nagy bizonytalanság uralkodott, s a kartezianizmus sem tudta elválasztani mindig az állattant az állatmeséktől. Ellenben csaknem csalhatatlan irányítónak bizonyult mindenütt, ahol asztrológiai, alkímiai vagy demonológiai eszmék,
mikrokozmosz—makrokozmosz analógiák, okkult jelenségek, paracelsusi korrespondenciák, különféle antipátiák és szimpátiák, mirabilia és Arcanae megítéléséről —
és elvetéséről — volt szó. A kor prekarteziánus német gondolkozása lényegében ezt
a hermetikus-mágikus világszemléletet képviselte; olykor a Malleus maleficuin
—
a hírhedt „Boszorkánykalapács"
—, olykor pedig Kepler vagy Comenius szintjén,
többnyire azonban afféle jó átlagteljesítményekben, mint amilyen Alsted professzor
enciklopédiája volt.
Az 1584-ben alapított Herborni Egyetem, ahol Alsted, Piscator, Bisterfeld, Comenius egyaránt tanult és működött — a szigorúan melanchtoni vonalhoz ragaszkodó
Wittenbergával ellentétben —, a protestáns paracelsusi—Valentiniánus filozófiának
az egyik melegágya volt. S ezt sugározta szerte Európában, kivált amikor a harmincéves háború szenvedései sok professzorát és diákját hosszú emigrációra kényszerítették. Nem maradtak hatástalanul ezek az eszmék a természettudományos—technikai kor nagy megálmodójára, Bacon Lordra sem; jórészt ez okozta — amint legutóbb P. M. Rattansi demonstrálta — Hartlibnek s körének vonzalmát a lordkancellár iránt. De Bacon eszméiben, s magában a német hermetikus filozófiában is számos részlet akadt, ami kartéziánus kontextusban is megállotta a helyét; a cambridge-i platonisták, Anglia első kartéziánusai csakugyan el is végezték ezt a nagy
szűrést, és ezáltal megteremtették a kellő alapot Newton hatalmas szintéziséhez.
Ha kisebb mértékben és szerényebb körben, de hasonló munkával szolgált hazájának Apáczai is, s noha az ő fáradozásait nem követte Newton, egyáltalában nem
múlottak el nyomtalanul, amint azt ismét Bán Imre igazolja legszebben nagy
monográfiájában.
*

Esze Tamás egyik mesteri tanulmányában (amit még Ilia Mihály baráti — és
szerkesztői — figyelme juttatott a kezembe) Misztótfalusi Kis Miklós
Mentségének
egy megjegyzéséből kiindulva kifejti, hogyan jutottak a török hódoltság alatti Baranyába iskolai tankönyvek a XVII. század második felében a messzi Kolozsvárról.
S nemcsak könyvek, hanem tanítók is. Elsőként Gyimóti István, aki veresmarti
mintaiskolájával, úgy látszik, megkedveltette a környéken a tisztességes iskoláztatást.
Karancs község bírája és esküdtjei például 1679-ben a kolozsvári kollégiumból kértek
iskolamestert. „Ez a folyamodvány — írja Esze Tamás — szép bizonyíték a Baranyában történt változásról: egy kicsiny falu elöljárói annyira szívükön viselik iskolájuk
sorsát, hogy mikor mestert keresnek belé, nem elégszenek meg valami vagabundos
diákkal, vagy írást tudó falusi mester szolgálatával, hanem »academikus rectort«
kérnek a kolozsvári híres kollégiumból. S költséget, fáradságot nem kímélve, követeket küldenek érte." Török—tatár dúlások, szörnyűséges pusztítások és ínségek ellenére is élt s hatott tehát Magyarországban s Erdélyben a tanulás és a tanítás becsülete. És ezzel együtt a könyveké.
A könyvek száma Erdélyben — amint Dankanits Ádám úttörő kvantitatív művelődéstörténeti vizsgálatai megmutatták — a XVI. század közepe t á j á n ugrásszerűen megnőtt; nemcsak a külföldről bevitt, hanem az ott nyomtatott könyveké is.
50

Dankanits a könyvcirkuláció alapján egyenesen „olvasási robbanás"-ról beszél. „Még
az annyira szűk körhöz szóló művek is, mint amilyen például a heliocentrizmus
kopernikuszi alapkönyve volt, az őskiadás megjelenése után néhány évvel feltűnnek
hazai könyvgyűjtőnél." A könyvcirkuláció hirtelen megnövekedése a tanulás és a
tudásterjedés forradalmi változásával függött össze. A XVI. század közepe táján —
ez Dankanits exact vizsgálatainak legfőbb tanulsága — hirtelen megváltoztak a kulturális információk kommunikációs formái és keretei. És ez a változás forradalmi
fordulat lehetőségét teremtette meg az értelmiség képződésében. „A középkori diák
külföldről fejében és néhány kéziratban tárolt tudással tér vissza, később a pogygyászba a kézirat mellé nyomtatvány is kerül — a lényeg azonban nem változik.
Az információ hordozója az ember. A tizenhatodik század dereka körül a helyzet
megváltozik: a könyvet helyben állítják elő, azért, hogy helyben is ki lehessen képezni értelmiségieket." A nagy fordulat teljes kiaknázását s a polgári értelmiség
megerősödését Erdélyben — s Magyarországon is — megakadályozta a XVI. század
végétől kezdve ú j r a mind jobban elhatalmasodó feudális világ s véle szövetségben
az egyházi ortodoxia. „Bethlen, Apáczai és Misztótfalusi ebben a megvilágításban
már nem a fénykor alakjaiként, hanem a fénykor visszaállítására reménytelenül
törő és jobbára bukásra ítélt héroszokként tűnnek fel előttünk. Ami Honterusnak és
Heltainak, egy polgári irányba tartó század polgári közegben működő fiainak sikerült, nem sikerülhetett egy visszafeudalizálódó század polgári környezet nélküli értelmiségiéinek." Igen, csakhogy egyrészt ez a visszafeudalizálódás meglehetősen általános jelenség volt a XVII. században, másrészt pedig — amint Makkai László a magyar puritánusokról szóló monográfiájában igazolta — a XVII. század első felében
még folytatódott az az elsősorban bortermelésre és állattenyésztésre alapuló mezővárosi föllendülés, ami természetes polgári környezet gyanánt szolgált a honi értelmiségnek. S harmadsorban és legfőképpen pedig a XVII. század során az erdélyi és
a magyarországi protestáns diákok leginkább abba az országba jártak egyetemekre,
ahol nemcsak a visszafeudalizálódás volt viszonylag legkisebb mértékű, hanem a legelevenebben élt tanulás—tanítás—könyv Dankanits feltárta értelmiségképző hagyománya is.

„Hatalmas művelődési energiák feltörése tette a XVII. századi holland egyetem
működését elsőrangú kulturális jelenséggé, az »aranykor« egyik legnagyobb teljesítményévé" — írja Wittman Tibor Németalföld aranykorát tárgyaló szép könyvében.
Sorban elemzi is ezeket a művelődési energiákat; legfontosabbakként a könyv tömegcikké válását, a tanulás és a tanítás egyetemit megelőző szintjeinek gondos és ésszerű
megszervezését, valamint a (részben látszólagos, részben tényleges korlátok alatt s
ellenére is élvezett) széles körű véleményszabadságot említhetnénk közülük. Az
utóbbi különösen súlyosan esik latba, és igen jellegzetes. Még az olykor szörnyen
heves viták és az oktalan tilalmak felett is valahogyan a tolerancia fényessége
ragyog: Apáczai például nyugodtan vallhatta magát hivő kartéziánusnak, holott
üijsbert Voetnek (1588—1676), Descartes halálos ellenfelének volt a kedvenc tanítványa. A Hollandiában is föl-fölhorkanó vallási-eszmei türelmetlenséget talán az is
jnyhítette, hogy az egyetemek fölött végső soron az Állam rendelkezett; az Állam
túlkapásai ellen pedig védett a hatalom provinciák s azon belül városok szerinti
megosztása. Hollandia kultúráját — hangsúlyozta Huizinga — a sok egyenrangú
/áros határozta meg; még a XVII. század során igen gyorsan növekvő Amszterdam
:em nyomta vagy homályosította el soha a többi várost. A XVII. századi Hollandia
cifejezetten és csaknem az egész országra kiterjedően városi táj. S ebben a város/ilágban természetesen a polgár a központ. „Soha sehol a világon — állapítja meg
Huizinga — nem jutott csekélyebb szerep a lovas embernek, a lovagnak, mint
lollandia történelmében és kultúrájában."
Ennek á városi fejlődésnek és polgári jólétnek a bázisa elsősorban nem az ipari
ermelés, hanem a kereskedelem és a mezőgazdaság volt. A holland városok egy
51

része szabályos mezőváros volt. „Egyébként — hangsúlyozza Fernand Braudel — a
XVIII. századig még a nagyvárosok is őrzik a mezei munkát. Nyugaton is megtalálhatók a lakosaik közt a pásztorok, mezőőrök, szántóvetők, vincellérek (még Párizsban is)." S ez a mezőgazdasági jelleg a XVII. századi Hollandiában m á r csak a
földművelés ottani nagy minőségi ugrása miatt is különlegesen erős volt. Németalföldön és Angliában emelkedett — úgy 1600 körül — először és rendszeresen a
gabonaneműek terméshozama a valósággal mesésnek látszó hétszeres fölé — egyebütt akkor még csak 3-4-szeres volt —, s a közmondásos holland tisztaság is eredetileg mezőgazdasági célt: a sajttermelés minőségét szolgálta. A szárítás — szélmalmokkal hajtott szivattyúművekkel — állandóan ú j s ú j területeket nyitott meg; az
öntözés csatorna- és zsiliprendszere pedig egyben a szállítás és a közlekedés gondjait
is megoldotta. Ebben a világban szinte bárkiből feltaláló és megfigyelő válhatott.
S ahogyan a kálvinista papok arra buzdították híveiket, hogy állandóan olvassák és
maguk értelmezzék a Szentírást, az ú j természettudomány Hollandiában élő képviselői meg arra biztatták az embereket, hogy olvassanak képességeik szerint a Természet Könyvében. „Tanulatlan emberekkel — í r j a R. Hooykaas utrechti történészprofesszor a vallás és a természettudományos forradalom összefüggését elemző művében — gyűjtettek adatokat a teljesebb természetrajz és földrajz megszerkesztése
végett; megbízták őket, hogy figyeljék meg a madarakat és a növényeket, az árapályt, az égi jelenségeket, az időjárást, a mágnestű elhajlását. A természet könyvének eme »-általános papságát« természetesen nem csupán a teológiai párhuzam sugallotta. Említettük már azt az egyszerű tényt, hogy hajósok és kézművesek nemegyszei
megszégyenítették — vagy éppen megalapozni segítették — a tudósok elméleteit. De
ennek az ú j kísérleti tudománynak a szembesítése a bevett természetfilozófiával
mégis erősen tetszhetett a protestánsoknak. Hiszen őket eleve arra tanították, hogv
minden embernek saját felelőssége kell hogy legyen az igazság saját lehetőségei
szerinti megkeresése. És arra, hogy meg kell szabadítsuk magunkat minden emberi
tekintélytől, hogy annál teljesebben vethessük alá lelkünket Isten hatalmának." E?
a józan, racionális, kritikus, reáliák iránt nyitott, mélységesen demokratikus és
mélységesen hivő szemléletvilág fogadja a magyar diákokat Hollandiában. Ezt közvetíti, William Ames (1576—1633) filozófiája szerint formába öntve, Apáczai Magyai
Enciklopédiája.
*

Zoványi Jenő úttörő könyve, Hazagh Mihály tanulmányai s még inkább B e r j
Pál monográfiája (Angol hatások tizenhetedik századi irodalmunkban,
Bp., 1946.) ót;
a szakemberek jól ismerték már Ames — Amesius — jelentőségét az erdélyi ;
magyarországi kálvinista mozgalmak s irodalom történetében. De csak újabban
Czegle Imre szerencsés lelete s közlése nyomán derült ki, hogy 1624—25-ben nen
kevesebb mint ötvenöt magyar diák hallgatta a franekeri egyetemen Amesiust, „;
közülük huszonhat disputációt is ír abban a kollégiumban, amit Amesius vezet". Öl
készítették elő a magyar puritánus mozgalom harcos vezetőjének, Tolnai Dali János
nak az útját, s az ő nyomdokaikon jár, sok évvel Amesius halála után, Apáczai is
Mindig is tudták, Apáczai maga írja, hogy a logikában s a teológiában Amesius
követi. De Amesiustól ered a Magyar Enciklopédia m ű f a j a is. Apáczai műve ugyani:
egyáltalában nem úgy enciklopédia, ahogyan például az Alstedé, s a korábbi és ;
XVIII. századi enciklopédiák egytől egyig. Egyáltalában nem kíván minden isme
retet felölelni, s cseppet sem törekszik semmiféle tartalmi teljességre. Nem kívánj;
nemhogy a tudás, de még a tudományok összességét sem adni. A hagyományo:
tudós mesterségek (ars vagy techné) jellemzésére, bemutatására törekszik úgy, hog;
a leírásból kiderüljenek általában a tudomány és specifikusan az egyes tudomá
nyok korlátai és céljai. Nem összegez vagy pláne fölsorol, hanem eligazít. Orientá
lódik és orientál. Az ő könyve a tudományos mesterségek, a különféle tanok elmé
lete. „Tan-tan", ahogyan két évszázad múlva az Üdvtan sorait papírokra rov<
Bolyai János fogja nevezni a maga korának igényeihez és szintjeihez tervezett elmé
52

leti eligazítóját. „Meta-disciplina", ahogyan Lee W. Gibbs nevezi — modern szóhasználattal — a Magyar Enciklopédia műfaji mintaképét, Ames
Technometriáját.
A Módszert, amely a metafizika fölváltására volt hivatott.
*

A franekeri professzor mesterien megformált tanításán keresztül jut el Apáczaihoz ez a Módszer: a kor centrális polgári filozófiája és pedagógiai irányzata, a
ramizmus.
Pierre de la Ramée (1515—1572) — Petrus Ramus — az utóbbi időkig nem tartozott a filozófiatörténetírás nemcsak hogy nagy, de még kedvelt „kis" alakjaihoz
sem. Okos és rugalmas Arisztotelész-ellenessége sem volt elég — annyi kisebb
kortársával ellentétben — a filozófiatörténeti üdvösséghez. A kálvinista történészek
is inkább csak a hugenotta mártírt becsülték benne — a Szent Bertalan-éji vérengzéseknek esett áldozatul —, nem a gondolkozót. Érthető, hogy Apáczai lelkes és
következetes ramizmusát is illett valamiféle jóindulatú, a maga korában is idejétmúltnak kijáró mentegetéssel kezelni.
Századunk harmincas éveitől kezdve azonban egyre több kutató figyelt föl
Ramus gondolatainak s tanainak eredetiségére és tartós történelmi jelenlétére a
XVII. század folyamán, olykor a legelső gondolkozóknál is. Joáchim-Otto Fleckenstein például egyenesen a kartéziánus matematika előkészítőjének tekinti. Ramus
„divatba jött", s ma már igen jelentős helyet juttat néki a filozófia- és tudománytörténetírás, kivált mióta Walter J. Ong kapitális Ramus-monográfiája (megelőzve
MacLuhan hasonlíthatatlanul pontatlanabb, de sokkal hatásosabb bestsellerét) megEejtette, hogy mi volt a ramista gondolatok XVI. és XVII. századi nagy népszerűségének s elterjedtségének a titka. Ramus teremtette meg a kor nagy művelődéstörténeti fordulatához, az olvasás forradalmához, a „Gutenberg galaktikához" illő és
szervesen hozzátartozó ú j logikát. Nem azért, mintha elsőrendű vagy — mai érteemben — különösebben „eredeti" gondolkozó lett volna. Ong atya legkevésbé sem
állít ilyesmit, végig kimért tisztelettel kezelt ellenfeléről. Ellenkezőleg, azt fedezi
:öl s becsüli benne, hogy eredetiségre való törekvés nélkül és következetesen ragaszkodott ahhoz az ősi pedagógiai-egyetemi tradícióhoz, melyben szívvel-lélekkel élt.
lamus a középkori facultas artium, a septem artes liberale művészetét alakította át,
;ranszformálta a nyomtatott és olvasott könyvek logikája szerint.
A mindennapos használati eszközként forgatott könyvben fejezetekbe, tábláza;okba, jegyzékekbe rendezhetőkké, indexelhetőkké váltak a dolgok: „tartalommá"
'ögzítődött az addig inkább „diskurzus" formájában kifejeződő világ. „Abban a postJutenberg korszakban, melyben a ramizmus virágzott, az irodalmi produkciókban
öglalt tartalom régebben még csak nem is gyanított státusra emelkedett. Az általáíos vélemény szerint a könyvek nem csupán kimondották az igazságot, hanem
•tartalmazták«, mint valami igazság-dobozok." Ezt a fundamentális transzformációt
zolgálta a ramista logika. Egyszerűen azáltal, hogy az artista fakultás hagyományai
zerint a tanítás szolgálatába állította az ú j eszközt, a könyvet. Az a sok elrendezés,
lefiníció, disztinkció, dichotómia amit annyira kedvel a ramista logika, nem öncél
s nem játék a szavakkal, hanem a tipográfia ú j lehetőségeit keresi az egyre hatáosabb, módszeresebb, világosabb tanítás érdekében. Ez a tanítás azonban — az
gyetemek régi hagyományai szerint — tanulás is egyben. Hiszen „ami a tanulónak
világosabb«, az egyszerűen az, ami a gyakorlatban könnyebben »tanítható«. Ramus
s a ramisták, így vagy úgy, értettek hozzá, miként elevenítsék meg a tanok (artes)
lőadását. Innen már csak egy lépés az a következtetés, hogy az előadás a magától
í »világosabb«-ból vagy »a dolgok természetéből« és így »jobban ismert«-ből bornak ki. Ezt a következtetést azonban nehéz volt bizonyítani, és jobbnak látszott meg
em próbálni. Egyszerűen föltételezték, hogy a »világosság« (amint az többé-kevésbé
jmérhető a tanításban) és az érthetőség azonos. De ezáltal már elő is készítették
z utat a kartéziánus vállalkozáshoz." Vagy ahogyan Apáczai megfogalmazta a maga
amista-karteziánus meggyőződését: „Mihelt Isten segedelméből az tudomány dol53

gában valami küs ítéletet tehetsz, azon igyekezzél, hogy napotló-napestig taníthass.
Ha penig minden disciplinákban még magadot annyéra nem gyakorlottad, vagy
munkád után még annyit nem gyűjtöttél, hogy egymásután sokáig cselekedhetnéd
azt: azt taníts, az mit tudsz, külömb-külömb hellyeken és órákon. Így semmi nem
lészen nehéz, ha mindenkor rákészülés nélkül tanithatsz. Elég, ha csak eggy lészen
is, az ki téged hallgasson. Azon közben a magad gyakorlása által csudálatos, mely
nagy dolgok bőségét szerzed tennen magadnak. . . . Azért minden magad mutogatását hátrahagyván, akar készülhess reá, s akar ne, csak tanítton taníts."
A nagy tanító halálát követő iszonytató évtizedek terhe alá görnyedt magyarságot, úgy lehet, egyes-egyedül ez a hit éltette, hogy puszta létén felül értelmét is
megőrizhesse.

I

J O H A N N E S AP A C I U S
Vera fapimti*

ßuAisfa

L E G T O R I S.
tefüO
tibiLc&orbenevoIe,de
I S a f i ) n o v o h ° c c e ° P c f c promptior
itifcSKJS fit juHc jiidicandi facultas, oc«
Ipjfionct», qualitatem & uíum illtus c mthi paucis manendus. Primum
•aodattioct c ß , quod quam decern
I retro atmis Claudiopolf literarum huffeaniorum gratia cotnroorsrer, pr* af büquePrxccptorc clarißimo doöiitifmoque viro D. Andrea Portfalmio di%cntcr 6t affidue utcref, contigit fce¿
pe numero ut Vir eximie ¡ 8í profunde d o ö us, in artiutn 6t (eientiarum encomia lauge lateque cvagacetur, pr#»
chraquc rar* Sc recóndita: erudition!*
I i m Momimcnta ( compendia videlicet dikípHnaram fere omntum á fe
confesa) f'amißariter aliquoties ¡úpa•^moftenderetjtmaque adfimíltftun»
tt«pore prxítandum candiuc ínvitat. Cujusdiiigcntiamalíqaa ex parte
.ntliríYolínsmuitacxejus ícriptis in
*
54

i

mvum*

BÁN IMRE

Híradás Apáczai Csere János
doktori értekezéséről
Ismeretes, hogy Apáczai, az utrechti egyetem hallgatója, Gisbertus Voetius kedvelt tanítványa nem a nevelő alma materen, hanem az újonnan alapított harderwijki
egyetemen szerezte meg doktori fokozatát, mégpedig meglepő gyorsasággal. A friss
universitas első teológiai doktora volt, 1651. április 26-án díszes külsőségek között fel
is avatták. Értekezését De primi hominis apostasia címen az első emberpár bukásáról írta. 1 A kinyomtatott mű (RMK III. 1773) egyetlen hazai példányban maradt
ránk a sárospataki kollégium könyvtárának Collectio Dioszegiana című kolligátumában, ez azonban a második világháborúban eltűnt vagy elpusztult. Így Apáczai
disszertációjáról mindössze annyit tudtunk, amennyit Gyalui Farkas szűkszavú és
hiányos ismertetése elárult, tehát csak a címet, az ajánlást és a mű hármas tagolásának tényét. 2
Remélhető volt természetesen, hogy a 20 lapos nyomtatvány Hollandia könyvtáraiban valahol felbukkan. Az első lépés megtételének érdeme Forró Imre kenderesi nyug. református lelkészé, aki az 1970-es évek elején Franekerben kutatott, és
felhívta a disszertáció jelentőségére dr. S. van der Woude amszterdami professzor
figyelmét. A hollandiai szakember azt állapította meg, hogy a sors különös szeszélye
folytán a nagy könyvtárak példányai a második világháború során náluk is veszendőbe mentek vagy lappanganak, a reményt azonban nem adta fel, s angliai kutatásba
fogott. A cambridge-i egyetem könyvtárának egyik kolligátumában meg is találta
Csere Jánosunk sokáig keresett értekezését. A felfedezés tehát S. van der Woude
érdeme. 3 Az Országos Széchényi Könyvtár azonnal fényképmásolatot készíttetett a
becses műről több példányban, s ezek egyike a debreceni egyetem Magyar Irodalomtörténeti Intézetének birtokában van.
Legelőször azt kell megállapítanunk, hogy Gyalui Farkas (és a Régi Magyar
Könyvtár III.) címleírása pontos, dolgozata 33. lapján a címlapnak a szedéstükör
szerint készült szabatos másolatát is adja. A disszertáció időpontja tekintetében
vitázik Szinyei Gerzson adatával, 4 minthogy a pataki példányon az április 22-i dátum második számjegye át van húzva. Ennek alapján Szinyei a disszertáció előadásának időpontját április 21-ére tette. Megállapíthatjuk, hogy Szinyeinek van igaza,
mert a cambridge-i példányon ugyanez a javítás szerepel, a második szám áthúzása
csakugyan 21-ét jelent, és a legnagyobb valószínűség szerint Apáczai kezétől származik. Pontos Gyaluinál a belső címlap ajánlása is, eltekintve attól a hibától, hogy
Apáczai latin disztichonját nem jó sorrendben közli, és a vers előtt szereplő „Johannes Tsere Apátzai Transylv." aláírást kihagyja. A vers tehát nem úgy olvasandó,
ahogyan — Gyalui nyomán — magam is közöltem említett monográfiám 135. lapján,
hanem az alábbi módon:
Musarum Patres nova suscipe tu quoque Mater
IlecoxÓTOxov tua quem Filia príma parit.
Látnivaló, hogy az eredetiben nem szerepel a tibi, amelyet Gyalui torzult alakban
ticanak szedetett. Az a benyomásom, hogy Gyalui Farkas a sárospataki példányt
nem is látta, csak Rácz Kálmán tudósítása alapján dolgozott, amint arra dolgozata
32. lapjának 3. jegyzetében maga is hivatkozott. A vers magyarázatához csak annyit,
hogy a Patres az egyetem kurátorait jelenti, a Mater az egyetem, a Filia prima a
teológiai kar, az elsőszülött (ngmóroroxos) pedig maga a disszertáció. Nagyjából
helyesen tárgyalja Gyalui a disszertáció beosztását is, noha korántsem kielégítő
55

módon, minthogy az eredeti szöveget nem olvasta végig, s pusztán a teológus Rácz
Kálmán felvilágosításaira hagyatkozott.
A doktori értekezés bonyolult gondolatmenetének feltárását elvégeztem, m u n kám eredménye az Akadémiai Kiadónak benyújtott tanulmánykötetemben lát m a j d
napvilágot.
JEGYZETEK
1 Vö. Bán Imre: Apáczai Csere János, Bp. 1958, 134—137.
2 Gyalui Farkas: Apáczai Csere János életrajzához és műveinek
bibliográfiájához,
Kolozsvár,
1892, 32. (Különlenyomat az Erdélyi Múzeumból.)
3 Forró Imrének Kenderesen 1972. február 10-én kelt, hozzám intézett levele, valamint az OSZK
(Régi Magyar Nyomtatványok Tára) 1974. június 14-én kelt tájékoztatása (Soltész Zoltánné
dr.). Ez utóbbi megjelöli a cambridge-i University Library lelőhelyi számát is: Class-Mark
SYN 7. 58. 109. Az emiitetteknek szíves köszönetet mondok a tájékoztatásért.
4 Magyar Prot. Egyh. és Isk. Figyelmező, VI. (1875), 179.

FÁBIÁN ERNŐ

Alkotó élet
A 17. századi alkotó értelmiség magatartását a kételkedés, vizsgálódás, kísérletezés, a megcsontosodott tekintély egyeduralmának elutasítása jellemezte. Csak az
elfogadható, ami világosan és szabatosan megérthető. Ne a tudás kedvéért tanuljunk,
írta Bacon, hanem azért, hogy értelmesen cselekedhessünk. Az arisztotelészi szemlélődő magatartás hitelét vesztette. Ebből a kételkedő, cselekvő magatartásból érthető
meg Apáczai élete és elméleti munkássága.
Apáczai „ideaember" volt, akinek egész életét átvilágította a valóságot részeire
szedő kartéziánus gondolkodás és a puritán etika eszmeisége. Megpróbáltatásaiban is
kartéziánus gondolkodó és etikus puritán maradt, kétségbe vonta az egyház, a fejedelem kizárólagos ítélkezési jogát eszmék és mozgalmak felett. A tekintély ideológiájával az egyéniség önálló gondolkodását, véleményalkotási szabadságát állította
szembe.
A nyugati cselekvő magatartás, racionális gondolkodás és társadalmi változások
Apáczait a hazai társadalmi állapotok kritikájára és a fejlődés trendvonalával
egybeeső reformok kidolgozására késztették. E sorok író jónak meggyőződése szerint
Apáczai életművének legértékesebb részét kritikája és reformeszméi képezik. Nem
egyszerű terjesztője vagy szubjektív befogadója volt a nyugati modellnek, a hazai
valóságot, életet akarta megváltoztatni.
Apáczainak az ismeretelméleti kételkedés módszeres útmutatást adott a látszatigazságokon túl a „clare et distincte" igazságok felismerésére. Amíg a kortárs természetfilozófusok — közöttük is elsősorban Descartes — a valóságban való kételkedést a természetre alkalmazták, Apáczai a társadalmi jelenségek és folyamatok megismerésére is kiterjesztette. A tartalmas társadalomkritika kételkedéssel kezdődik:
előbb kétségbe kell vonni a meglevőt, hogy módszeresen meg lehessen kérdőjelezni
létezésének ésszerűségét. Apáczai tudatosan közeledett a társadalmi valóság jelenségvilágának megértése és kétségbevonása felé. Tudatossága Descartes filozófiájától
nyerte fényét.
Bacon és Descartes előtt Montaigne „se égen, se földön jobb anyagot nem lelve"
önmagát kutatta, a filozófiák szembeállításával érvelt az ismeretek viszonylagossága
mellett. Descartes-nál a tudás nem annyira csalhatatlan, hogy ne kételkednék magában a tudásban is. A kételyek azokhoz a látomásokhoz hasonlóak, „amelyek éjnek
56

NI

r T t f C Y C L O P
w

piz

X

D

I

x

az,

' -

TSJ&&E
alul.
m 'tW'-'T" !?> £

SE N k e .

G

Y A

R

YCLOP/tDIA.
A V A G Y

í i f l N D E N ^ G A Z ES H A S Z N O S
Jökfcfcgnck fzcp rendbe foglaláf fa és Magyar nyelven világra botfátáfa.
4 P A T Z A /

|NC

A

J Á N O S

Minden

I

tfefegnek fzcprendbe

}

E P 1 ST.

JLtj, omnu a veterikus
inventt
ejfént:
hoc
t„men femp.tr noyum érit, ufvs Ő?
íorMí aó alnsfcientia
¿5 difpojiúd.

A ES-

eddig feltalált,igaz

Js hafznos

foglaíáfa,ei

Bol-

Magyar

nyelven vilégra botfáti f i .

E L S O* R E S Z.
A* tudománynak
kezdetiről.
ível gyermeki állapatban fzulettett ú n k . éi a* meg erezhető dolgokxol
fokféle íteleteket tottunk , minek
el&te a' mu okoflagankal egéüfzen
élnénk« a' fok eleve való íteletekkel
félen fordíttatunk az igaznak meg
ásméréfétol; 2. Mellyekttfl meg nem fzabadulhatunk
:mmikeppen, hanemha egyfzer életünkbe minden t u
ománybéH dojgokrol jígyekezuhk. kételkedni, valamel•cknek bizonytalanftgok fel¿1, cfak. kevelTé gyanakodatunk-is. 3. Kételkedhettínkazéírt,havagyonévolaképpen azok kozúiyalami,»' gmtlyeket mu* éreztínk
agv képzünk, 1. Mivel tapafz'calváh megh cap^fztaluk hogy az erzekenfegek gyakorta megh tfalttak , okaiig penitfoha annak fi cít~c new i n n i . a'kimunkótaagy tfak egyfiir megtrefölt, 1. Mert naponként ízátaalant lattatunk almunkba erzeni vagy kcpzrar a' welrlefemmifintíi nintfenisat illyen formán kétélkedtiiek femmi bzonyos jele , mellyel almát intetté«?! bizo -lyollbn niegkultfmbdztethetné,
II. r. így ketclkedven azért, egy clofifior kontsyén
el tehettyuk, hogy fe Iíten , fe ég , fe ftfid, is fcipffli
eft e legyen, és hogy magunknakis fe kezünk íe lá>unk,fe femminemu tagunk ne legyen : mind azon $1p l hogy mtí magunk,a' kik így gondolkodunk és kétéíkfidüak,íémmik ne volnánk azt k mmiképpert mí-fjpetp"igedhenytík, mivel mágá v)U ellenkeznék,; ha azt vél.

D I S P t f A T I O

PHILOSO

PHICA

MENTE HUMAN
-

i t -

AUXILIANTE

Viri Rcvcrcodi & Clariffimi
D . J O H . Cbicri A P A C II, S.S. T H E O L . D o :
¿toris, cjufdcmquc & p.t. Philofophiae naturalis in
illuftn Collcgio Claudiopolicano Rcfotmacorum Profcfforis ordinarit,
Publieé d r f e n d e n d a m füfcipit
A T T H I AS

F ^ O A R A S I ,

TKcoL. Phü. Sc Ling. Studiofus.

ABud Ä ä ä a h a mum K e r t e s z

PHILOSOPHICA

Dc_5

NUMINE

SMbPrtfufo

M

PISPUTATIO

ghurnLa

Siikciirism.

~ Asm Domini M. DC, LVUI.

M E N T E

H U M A N A .

T H E S I S

I.

Um nihil homine divinius, venuftius,mirabilius,fub
Lunx concavo Deus iapientiflimus naturx artifrx,
inter opera hexaemerireliquerit; hxc autem divinitat, pulchritudo 5c elegancia máxime in mirabilibus
natura: in iplo altioris operationibus ( qua nerape
prxtcrita recordatur, cernit przfentia,& futura prxvidet) confiftat: non inutilemoperam noi ponere viG fumu«, ft de Mente humana "fobrib & paueis philofophari in prxíenóarum íiimeremui:
¡LflJjo materiam de anima racionali fuperioribui hilce diebui per ordinarias prscle&iones propofitam difcipulis clariorem & faciiiorem redderetUUi.
T H E S I S
II.
Quamvis mentis humana: appellation« tarn apud Latinos,quam GráteosfieHebrxós,promilcub fxpiusufurpentur; G tamen differentiam requiramus.ea vix alia eflepoteft,quam quod anima que Grxcé \¡/vx 1*
Heb. i.ephes dicitur, Ggnificet principium, quo vivimus: ipiritus Gvt
animus, quiGtx. irvivftd, Heb. ruacb,Verb fit id, quo lapimus: Mens
dcniqueGrxc- "if Heb. danyat dicatur illud.quod divina concemplatur- «L. • •
T H E S I S
III.
Mens i taque hominis eft ipiritus corpori ejus regendo deftinatui.
Quod vtro per ipiritum, quem aliquid abud indigitare ftatira diximus,
dennire cogamur, caula eft, quia ufus ioquenrium clariorem cum jam
fjwbiifecir, Adco quidemutalo nomine6c DeusficAngelipaflim veni-

'

A»

»at.

idején, a gyönge és homályos világosság következtében mutatkoznak; ha menekültök
előlük, a félelem továbbra is üldözni fog, de ha közeledtek hozzájuk, hogy mintegy
megérintsétek őket, egyszeriben rájöttök, hogy az egész csak levegő és árnyék, s így
elmétek ezentúl nem fog ilyen körülmények között megijedni". Descartes a természet
jelenségvilágában akarta a látszatigazságokat szétfoszlatni, a társadalmi kérdésekben
óvatosan tartózkodott az újítástól. A francia bölcselő elítélte azokat a „nyugtalan
lelkületű embereket", akik mindig „valami újításon törik a fejüket". Apáczai az
„ésszerű kritikát" a társadalomra és az államügyekre is alkalmazta. A kartéziánus
gondolkodó tevékeny társadalomkritikussá fejlődött hazájának elmaradott körülményei között. A megriasztó kételyek nem voltak hasonlatosak azokhoz a látomásokhoz, amelyek éjnek idején gyönge világosságnál mutatkoznak — az élet elevenjébe
vágtak.
A descartes-i filozófia Apáczai kritikájának tudatosságában játszott meghatározó
szerepet. A 17. század egyetlen hazai gondolkodója sem volt annyira meggyőződve a
kételkedés módszertani fontosságáról, mint az erdélyi valóságot részeire bontó kolozsvári professzor. Descartes mellett és vele egyenlő mértékben járultak hozzá Apáczai
társadalomszemléletének kialakulásához a puritanizmus, az angol forradalom eseményei és a holland társadalom ismerete.
A Magyar Encyclopaedia, azaz minden igaz és hasznos bölcsességnek szép rendbe
foglalása és magyar nyelven világra bocsátása, Apáczai Csere János legjelentősebb
alkotása, amelynek első nyolc fejezetét Hollandiában írta, az utolsó hármat Erdélyben vetette papírra. A tizenkettedik rész, amely nyelvészettel foglalkozott volna, nem
készült el.
Mi késztette Apáczait a tudományoknak magyar nyelven történő megszólaltatására?
Az Encyclopaedia bevezetőjében kartéziánus gondolkodónk világosan megfogalmazta szándékát. „A fő indítóokom ez vala: hogy a magyar nyelven írt tudományos
könyvek nélkül szűkölködő nemzetemen tőlem kitelhetőképpen segítenék, s oly
könyvet adnék a magyar ifjúságnak kezébe, melyben az anyai nyelvén többire minden szép és hasznos tudományokat olvashatna. A hiába való vetélkedéseket egyáltaljában elkerültem. Oly dolgokat, amelyeket tudni szükséges és hasznos, a legjobb
könyvekből kiírtam, illő rendbe szedtem s a szabad igazságnak zászlója alatt közlöttem a hazám fiaival." A tudományokban járatlan nép nem emelkedhet tökéletességre. A jó tájékozódáshoz, a valóság megértéséhez, az értelmes cselekvéshez egyetlen út vezet: a tudományoknak anyanyelven történő elsajátítása. Apáczai felismerte,
hogy az újkori társadalom alapvető követelménye az anyanyelvű tudományosság és
közművelődés megteremtése. Ebből a felismerésből származik a Magyar Encyclopaedia pedagógiai jellege. A magyar nyelven írt ismerettárat a középfokú iskola második
osztályában kellett volna tanítani, az anyanyelvű iskola elvégzése után.
A gyakorlatias célkitűzés távolról sem jelenti azt, hogy az Encyclopaedia kizárólag tankönyvnek készült, sokkal inkább nevezhető olyan összefoglaló munkának,
amellyel szerzője az anyanyelvű közművelődést akarta megteremteni, hogy mindenki
számára hozzáférhetővé tegye a 17. század tudományát.
Az Encyclopaedia lényeges tartalmi eleme, hogy a mű terjedelmében a természettudományok előtérbe kerültek, kétszázötvenhét lap foglalkozik matematikával
és természettudományokkal, hetvennégy társadalomtudományokkal és negyvenhét
teológiával. A 17. század természetfilozófiája az összes tudományokat magába foglalta, Descartes szép hasonlata találóan jellemzi a kor gondolkodóinak felfogását.
„Ekként az egész bölcselettudomány olyan, mint egy fa, amelynek gyökere a metafizika, törzse a fizika, és a törzséből kinövő ágai az összes többi tudományok, amelyeket azonban három főágra kell visszavezetni, ezek: az orvostudomány, a mechanika és az erkölcstan, mégpedig az erkölcs legfelső és legtökéletesebb foka, amely
egyben a bölcsesség legmagasabb foka is, mert a többi tudományok teljes ismeretét
tételezi fel." Apáczai Csere János a gyökértől a bölcsesség legtökéletesebb fokáig,
az erkölcsig írta Encyclopaediáját.
57

A modern polgári nemzetté alakulás korában az anyanyelvű kultúra megteremtése, amely eszmeileg és érzelmileg egységbe tudja foglalni a középkori „nemzetiség"
laza kötelékeit, alapvető követelmény. Apáczai a kartéziánus filozófia, puritán etika
és az enciklopédikus műveltség elterjesztésével és befogadtatásával egységes gondolkodású és egyakaratú közösséggé akarta formálni elmaradott társadalmi viszonyok
között élő népét. Ezt azért fontos hangsúlyozni, mert az Apáczai-irodalomban meghonosodott tényközlő felsorolás elmulasztotta Apáczai reformtörekvéseit kapcsolatba
hozni a nemzetté alakulás folyamatával. Az egyetemek és főiskolák, tudományos
társaságok, természetfilozófiai világkép, elmélyült vallásosság és puritán erkölcsiség
szerves részét képezik a polgári nemzet genezisének. Az Encyclopaedia ismeretanyaga
mellett észre kell vennünk Apáczai elgondolásának mélyebb indítékait. Apáczai
nemcsak ismereteket, eszméket szándékozott terjeszteni; a sokoldalúan képzett, enciklopédikus tudású, erkölcsös, gyakorlatias polgár eszményképét szerette volna valóra váltani, az anyanyelvű közművelődés megvalósításán keresztül.
Apáczai legérettebb társadalomkritikai alkotását, De summa scholarum
necessitate (Az iskolák fölötte szükséges voltáról) 1656. november 20-án mondotta el az
egybegyűltek előtt. Apáczai kolozsvári beköszöntő beszédét logikai fegyelem, áttekinthetőség, rendezettség jellemzi, a retorikai díszítés is azt a célt szolgálja, amiért
íródott: a barbár állapotok okainak megmutatását. Ebben a művében Apáczai vádlóbb, türelmetlenebb, távolabbra tekint mint a De studio sapientiaeben.
Minden
sorában izzik az elkeseredés hazájának elmaradottsága miatt. Kíméletlenül ostorozza
a tudatlanságot, maradiságot, felfuvalkodottságot, kényelmességet, henyeséget, álmosságot. Senkit sem kímél, a felelősség mindenkire tartozik, nemesre, papra, jobbágyra,
tanítóra, elöljáróra, mert az ő tehetetlenségük okozta az ország anyagi és erkölcsi
romlását. Beszédében nyomát sem találjuk a megalkuvó lojalitásnak, taktikázó
ügyeskedésnek, előjogok, kiváltságok tiszteletének. Az iskolák fölöttébb szükséges
voltáról az antik retorika szabályai szerint írt vádirat a társadalmi elmaradottság
ellen. Apáczait a fejedelem megfedhette, Basirius és skolasztikus társai rágalmazhatták, a gyulafehérvári kollégiumból eltávolították, de nem tudták megtörni. Éleselméjűségben, következetességben, erkölcsi tisztaságban nyilatkozott meg Apáczai
személyiségének és jellemének nemessége, emberi szépsége. Kortársai közül csak
Zrínyi Miklós állítható Apáczai Csere János mellé. Kettőjük társadalomkritikai és
elméleti munkásságában kristályosodott országmentő tervvé az újkor eszmei fejlődése.
A De summa scholarum necessitate ben Apáczai pontosan kidolgozta a közoktatás szervezési és tanrendi átalakításának reformtervét. Az anyanyelvű népiskola
képezi az alapegységet, erre épül a triviális iskola, a szervezési alakzat tetején helyezkedik el az akadémia. A felsőbb fokú tanintézetekben kell nevelődjön az ország
vezetésére alkalmas értelmiség, mert „egyedül ezek az iskolák állíthatják az állam
kormány rúd jához a legkiválóbb állami vezetőembereket, legigazságosabb bírákat és
legbölcsebb tisztviselőket, akik alkalmasak az állam igazgatására és kormányzására".
Teljesen elveszünk, írja Apáczai Zrínyire, Berzsenyire, Kölcseyre, Adyra emlékeztető nemzethalál látomását, ha idejében észre nem vesszük a pusztító bajokat.
Elvész a nép, amelyet nem bölcsességgel, tudással vezetnek. A megújhodás a szellemben és az erkölcsben kell jelentkezzen. Ehhez vezető első lépcsők az anyanyelvű
iskolák és az akadémia létesítése.
Közben elkészült az akadémia létesítésének módjáról és formájáról írt tervezetével. A Barcsai Ákos elé terjesztett tervezete, A nagyar nemzetben immár
elvégtére
egy Académia felállításának módgya és formája (1658), egyetem alapításának gondolatát tartalmazza. A tizenegy professzorral működő egyetem Európa legnevezetesebb egyetemeivel lett volna egyenrangú. A jogi és orvosi fakultás tanulmányi idejét öt-öt évben, a teológiáét hét évben állapította meg. Apáczai elgondolásának
megalapozottságát bizonyítja, hogy az egyetem mellé nyomda, könyvtár, botanikus
kert létesítését is javasolta.
Bethlen Gábor is foglalkozott az akadémia alapításának gondolatával. Szenei
Molnár Albertet szerette volna megnyerni a gyulafehérvári iskola igazgatására.
Ezzel az lehetett a célja, hogy az akadémiát Szenei Molnár irányításával m á r akkor
58

létrehozza. Bethlen Gábornak az általa alapított fehérvári kollégiumhoz írott utasításaiból is kitűnik emelkedett, korszerű gondolkodása. Apáczai akadémiatervezete a
bethleni országépítő politika szerves folytatása.
Nagy vesztesége művelődéstörténetünknek, hogy Apáczai tervezete nem valósulhatott meg. Alkotója nem számolt a kedvezőtlen történelmi-társadalmi körülményekkel, a nemesi-rendi gondolkodás ellenállásával, Barcsai Ákos fejedelemtől várta
a támogatást, aki azonban nem tudott úrrá lenni a hanyatló Erdély belső viszályain, pedig, ahogy Bethlen Miklós írja „nem hiszem, Barcsai Ákos, ha floreál vala,
hogy fel nem állítja vala, de Isten ezt máig Erdélynek nem engedte". Jeles önéletírónk a fejedelem szándékát atyjától, Erdély kancellárjától tudhatta.
Apáczai kritikája iskolaközpontú. Az iskoláztatás és a műveltség elterjedésétől
várta a társadalmi elmaradottság megszűnését. A kultúra társadalom- és emberformáló erejébe vetette reményét. Apáczai iskolaközpontú kritikája több irányú, nem
korlátozódik csupán a műveletlenség és az iskolák elhanyagoltságának ostorozására.
Széchenyit és Adyt előrevetítő kegyetlen kritikájával az elmaradottságért a nemességet és az ország vezetőit tette felelőssé. Egyetlen prédikátornál sem találni olyan
mondatokat, amelyek olyan mélyre vágtak volna a hazai életbe, mint Apáczainál.
Az elmaradott közállapotok és az ebből származó tunyaság, műveletlenség, álmosság,
felelőtlenség, rossz kiválasztódás, érdemtelenek és tehetségtelenek érvényesülése
népre szakadt betegség, téboly, amely a lélekbe is behatolt, szétroncsolja az ország
szervezetét. S erre nincs más orvosság, csak az, ha szervezetten, ésszel és erkölcsi
megújulással az egész társadalom törekedik a gyökeres változásokat hozó reformokra
és az emberi kapcsolatok humanizálására. A bajokat reformokkal gyógyítani lehet.
Apáczai kritikája nem céltalan mindent tagadás. Azért bírált, hogy megismerve a
bajok eredetét, ésszel és akarattal megtalálható legyen a megoldás. A „van" és a
„legyen" kategóriájában gondolkodott.
A 17. század nagy reformer gondolkodói a nemességben látták azt a társadalmi
erőt, amely képes a társadalom közállapotainak megváltoztatására. Apáczai műveiben nemesellenséget nem találunk. Ezen nincs miért csodálkozni, volt annyira racionalista, hogy a társadalmi erőviszonyok tekintetében ne legyenek illúziói. Comenius,
Zrínyi és Apáczai kegyetlenül ostorozzák a nemesség tunyaságait, elmaradottságát,
közügyek iránti közönyét. Apáczai elégedetlen volt kora nemességének szellemével,
erkölcsével, gondolkodásmódjával, életvitelével, azért jutott az ország Európa „csúfjává", mert a vezetőréteg belső romlottsága képtelenné tette a tudomány és a kultúra vívmányainak befogadására. Erdélynek meg kell újulnia! Ha nem, elszakad a
fejlett nyugati országoktól, amely Apáczai felfogásában egyenlő a pusztulással.
A megújulás hordozója a nemesség kell legyen. Nem az ősök címeres jelvénye,
külső díszjelek, elődök hosszú sora teszi az embert nemessé, hanem az erény és a
kultúra, aki magaviseletével, tudásával önmagának és övéinek dicsőséget szerez. „Ne
tartsd azt sajátodnak, hogy régi, nemes, érdemes és dicsérettel magasztaltatott nemzetből eredtél. Jól nem lakik az, aki másnak szájával eszik. Vedd észre, hogy semmi
különbség nincs azok között, akik sohasem születtek s akik semmi emlékezetre méltó
dolgot nem mívelvén, ez életből kimúltak. Szeresd a munkát. Kerüld a kényes életet
és szófia [üres] beszédeket. Keresten-keresd az alkalmatosságot, amellyel élvén
magad tanulhass vagy másokat taníthass." Szerencsének ajándékai, testnek ékes termete elenyészik, városok, országok romlanak, de a lelki jóság és „tudományok
díszei" megmaradnak. „Ha nagy állhatatossággal nem iparkodunk, hogy az időt hasznosan eltöltsük, dicsőség nélkül, barmok gyanánt fogunk az életből kimúlni." Csak
akkor remélhető gyógyulás, ha a nemesség műveltté válik, iskolákat, akadémiákat
létesít. Az országnak és a nemességnek egyaránt jót tenne, ha a vezetők iurius
doktorok, tudományokban jártas emberek lennének.
Apáczai eszménye a „nemestermészetű" ember volt, aki szerzett szellemi, erkölcsi javaival képes kiemelkedni korának látszatigazságai közül, ezzel alkalmassá
válik a társadalmi megújulás megvalósítására. „A nemesterihészetűség a mü szabadságunknak és tulajdon dolgainknak mindazoknak, amelyek mütölünk elvétethetnek,
megutálásával [vetésével] egybeköttetett szeretése. Ez minden rendetlen indulatoknak
59

megzabolázására igen hasznos orvosság." A „nemestermészetűség" a szabadság és a
tulajdon dolgok szeretete, amellyel a rendetlen indulatok megfékezhetők. Apáczai
Csere János korának nemes eszményét fogadta el, az erényes nemességgel a k a r t a
reformjait megvalósítani.
Előbb le kell számolni a bűnökkel, amelyek a nemességet és az országot sorvasztják. A bírálat kegyetlenségében, az önvizsgálat szükségességének hirdetésében
Apáczai legnagyobb kortársa Zrínyi Miklós volt.
Zrínyi Miklós eposzában a nemzet azokért a bűnökért lakol, melyeket a protestáns és katolikus prédikátorok, Bornemissza Péter, Károlyi Gáspár, Magyari István,
Veresmarti Mihály, Pázmány Péter, a nemesek és a parasztok fejére olvastak.
A Szigeti veszedelem írásakor. Zrínyi még hihetett a sors bonában, de jöttek a rettenetes évek, török, tatár pusztítása, Habsburg-árulás, Várad pogány kézre került, a
jó szerencse nem fordult az ország javára. Ekkor robbant Zrínyi Miklós tüzet szóró
röpirata, a Török áfium ellen való orvosság. Az ország vesztét a nemesség bűnei, a
tunyaság, tudatlanság, részegség, egymás nyomorgatása okozza. A nemesek nem tanulnak tudományokat, sem vitézlő mesterséget, nem érdeklik őket az idegen országok,
hogy tapasztalataikat itthon a nemzet javára gyümölcsöztessék.
E vázlatos áttekintésből is kitűnnek a Zrínyi Miklós és Apáczai Csere J á n o s
nemeskritikája közötti érintkezési pontok. Zrínyinél a nemesség tunya, tudatlan,
rest, nem tanul tudományokat, semmit sem tesz a közügyért, személyes érdekeiért
perel, pattog. Apáczai írásaiban nyíltan kimondotta, hogy az ország vesztét a tudatlanság okozza, tunyaság, álmosság bénítja az akaratot, a közügyek elhanyagoltak,
ostoba papok, tanítók, nemesek, elöljárók törik kerékbe az építő kezdeményezést.
A két jeles gondolkodó különböző úton jutott következtetéseire. A szellemi források is mások voltak. „Zrínyi Miklós politikai írásai szerves részét képezik az egykorú európai machiavellista—tacitista irodalomnak" (Klaniczay Tibor). A kartéziánus
Apáczainak a descartes-i filozófia és a puritán etika szigorú normái adták az indítást a társadalmi valóságban való kételkedéshez és az erkölcsi megtisztulás követeléséhez. És ismerte a nyugati modellt: a holland polgári mintaállamot.
Az eltérő szellemi források és a megtett út különbözősége ellenére is ugyanarra
a következtetésre jutottak: az országot a vezetésre hivatott nemesség megújulása
válthatja meg. Célzatosan használom a megváltás szót, mert Zrínyi és Apáczai elképzelése az ország sorsának jobbra fordításáról messianisztikus elemeket is tartalmazott. Realisták voltak, amikor a nemességtől várták az állandó hadsereg megteremtését vagy a műveltség terjesztését. A 17. század derekán Közép-Európában a
nemességen kívül más társadalmi osztálytól reformok megvalósítását nem is lehetett
várni. Messianisztikus ábrándokat melengettek a nemesség erkölcsi újjászületéséről,
nem ismerték fel, hogy a bűnök, amelyeket oly kegyetlenül ostoroztak, mélyen a
gazdasági és társadalmi viszonyokban gyökereznek. A reformtervek, állandó hadsereg, nemzeti monarchia, szomszédos országokkal való szövetség, anyanyelvű oktatás, akadémia létesítése, világi értelmiség nevelése — a történelmi lehetőségek felismeréséből keletkeztek. Megvalósításuk elérhetőnek látszott.
Apáczai társadalomkritikája folytatódott. Elég, ha ennek bizonyságául tanítványának, Bethlen Miklósnak Önéletírásából idézünk egy rövid részletet. Az írás, olvasás, a nem keresztény latin nyelvek — tíz-tizenkét esztendős skolasztikus tanulása
„ . . . csinálta Erdélyben a sok nyomorgató, istentelen főurat, főembert és ezekből
osztán a sok istentelen hamis bírót, igazgatót, a sok bolond, egymással ellenkező,
egymás házait elrontó, magoknak és mindnyájoknak a maradékjoknak is ezeket
vesztő újabb-újabb articulusokat." A motiváció Bethlen Miklósnál is ugyanaz,
mint Apáczainál: a tudatlanság, műveletlenség, korszerűtlen oktatás okozza a főurak,
nemesek, bírák, igazgatók romlottságát és a törvényhozás ésszerűtlenségét. Az iskola
és a kultúra ember- és társadalomformáló erejébe vetett hit a 17. század társadalomkritikusainak gondolatvilágában tovább élt. Ezt a kritikai hagyományt Erdélyben
Apáczai Csere János teremtette.
Apáczai szerint a jobbágyság intézménye jogi viszonyból, a „cserélésből" keletkezett. „Ide tartozik a zsellérség, melyben az úrnak tiszti az, hogy a jószágnak annyi
60

hasznát engedje a zsellérnek (lakónak), amennyi az ő munkájához és a jószág jövedelméhez illendő. A lakónak pedig tiszti az, hogy a jószágot hűséggel mívelje és
hogy amivel belőle tartozik, igazán bészolgáltassa. A zsellérséggel való gonoszul
élésből származott ez a mai napi nyomorúságos jobbágyság, mely az Egyiptom-béli
szolgálatot bizonyos feljül haladja hazánkban sok helyeken." Fennerus művében
nyomát sem lehet találni ilyen kifakadásoknak. Az egyiptomi szolgaságot felülmúló
nyomorúságról a mondatot Apáczai fogalmazta.
A szerződéses viszonyban a jobbágy kötelessége, hogy szorgalmasan, „jólélekkel"
dolgozzon, gazdája hasznát éppúgy kívánja, mint magának, a gazdának viszont a
szolgálat ellenértékét idejében meg kell fizesse, és fel ne fuvalkodjék a szegény
dolgos ellen. Apáczaiban a jobbágyság megszüntetésének gondolata fel sem merült,
a szerződéses kapcsolat humanizálásával, belátással kell könnyíteni az egyiptomi
szolgaságot felülmúló helyzeten. Az egyenlőséget csak a szellemi képességekben és a
művelődésben ismerte el. Minden embert művelni kell, lehetőséget kell teremteni,
hogy a jobbágy származású fiatalok is csiszolják elméjüket, találják meg a kegyességben belső életük forrását. így foglalható össze Apáczai elvont egyenlőségeszméje.
Erdélyben Bethlen Gábor művelődéspolitikája nyitott utat a jobbágy gyermekek
továbbtanulásának. Törvényben biztosította, hogy a földesurak a jobbágyszármazású
fiatalok iskolajárását ne akadályozzák, „kedvek ellen onnan ki ne vehessék", és
büntetéssel fenyegette, aki a tilalom ellenére mégis megkísérli. Ez a törvény lehetővé
tette, hogy sok román jobbágyfiú a gyulafehérvári, enyedi, kolozsvári kollégiumokban tanuljon. Apáczai a Bethlen Gábor-i humanizmus szellemében akart gondoskodni a jobbágy gyermekek továbbtanulásáról. Az örökös jobbágyságból való kiemelkedés kérdésében csak a Bethlen Gábor által törvényileg biztosított lehetőséget
ismerte el.
Apáczai államtanát keresztül-kasul áthatja a puritán etika szigorú normarendszere. Eszménye a puritán erkölcsi alapelvek által kormányzott állam, ahol az uralkodó is a közjót szolgálja. A lelki, hitbéli és erkölcsi tisztaság kell irányítsa és formálja az emberek közötti kapcsolatokat és a hatalmi szervek igazgatását. A „polgári társaságnak mindenémű tag"-ját — gazdagot és szegényt, kicsinyt és nagyot —
hittel kell az Istennel és egymással kötött szövetség megtartására kötelezni. A szövetség, amelynek Apáczai nagy fontosságot tulajdonított, nem a rousseau-i „contrat
social" eszméjének korai jelentkezése. Apáczai az ótestamentumi patriarchális demokratizmust akarta puritán erkölccsel „korszerűsítve" meghonosítani. A polgári
társaság feje az Isten, a fejedelem, tisztviselő, hivatalnok, jobbágy — mind kötelesek
betartani a puritán etika szabályait, mert csak így uralkodhat az államban az igazság és érdem, Apáczai szavaival a törvényeket „kegyességben és igazságban kell
szolgálniuk". A vezetőknek arra kell törekedniük, hogy az ország lakóira minél
kevesebb teher nehezedjen.
A zsarnok eltávolítása vagy megöletése a felső rendek akaratából vagy az „egész
nép megegyezéséből" törvényes és jogos. A zsarnokölés elméletének elfogadásával
Apáczai azokhoz a radikális európai gondolkodókhoz csatlakozott, akiket a legitim
uralkodókat védő közírók „monarchomach" jelzővel illettek.
A Basirius—Apáczai vitából ismerjük, hogy Csere János II. Rákóczi György fejedelem előtt sem rettent meg, presbiteriánus meggyőződését a hatalmasságok előtt is
fennen hirdette. A dolgok természetes rendjeként fogta fel a közrendűek és a jobbágyok bevonását az egyház vezetésébe. Ha a hitben a meggyőződés, kegyesség, lelkiismeretesség a döntő, akkor az egyház vezetése sem történhet kívülről, az egyén
akarata ellenére. A jobbágyok részvétele a presbitériumok munkájában a földesurak
és nemesek befolyását csökkentette volna, az önmagukat igazgató • eklézsiák alsó
fokon demokratizálták volna az egyház ügyeinek intézését. A nemzeti zsinatban
pedig „minden ecclesiának legalább egy lelkipásztort és ecclesiai öreg embert [gondviselőt] kell küldeni", összehívásáról pedig a felsőbb magisztrátus kell gondoskodjon.
Apáczai felismerte, hogy Erdélyben az államhatalomtól és a felsőbb egyházi szervezettől független egyházigazgatás megvalósíthatatlan, ezért a nemzeti zsinat összehívását a magisztrátus jogkörébe utalta. Még ez a módosított, erdélyi valóságot figye61

lembe vevő elgondolás is merész újításként hatott. Az államegyház felépítését és
politikai gyakorlatát veszélyeztette.
A presbiterek kötelességei közé tartozik, olvashatjuk a Magyar Encyclopaediában, hogy ügyeljenek a hívekre „kinek-kinek életét felcirkálják", kisebb vétkeseket megintsék; ha ez elégtelen, akkor megbüntessék, átok alá vessék. A puritánusok
azt hitték, hogy a külsőségektől mentes mély valláserkölcs a beteljesülő tökéletesség,
amelyben az egyén meg kell találja élete értelmét.
Az encikopédikus műveltség — a Magyar Encyclopaedia műveltség modellje —
elsajátítása a lelki műveltség megszerzéséért és a technikai civilizáció meghonosításáért szükséges, hogy az ország műipar dolgában ne szoruljon idegenekre. „Ámde a
könny illik ide inkább, mint a beszéd, ha már, az egész magyar nép nagy és örök
szégyenére, elborult tekintettel ugyan, de mégis kénytelenek vagyunk szemlélni
országunknak, ínségünknek, szégyenletes tudatlanságunknak és közönyösségünknek
végtelen tengerét és azt a letörölhetetlen szégyenfoltot, hogy csaknem minden technikai kérdésben idegenekhez folyamodunk, de nem annyira fegyveres erőszak, és
nem is annyira rabság miatt, mint egykor a zsidók, akik ekevasukat és k a p á j u k a t a
filiszteusok táborába voltak kénytelenek vinni élesítésre, hanem a magunk h i b á j á ból, csupa álomkórságból, úgyszólván teljes meggondolatlanságból; szamár tunyaságunk és tudatlanságunk miatt, mely nemhogy egy országnak, de egy értelmes embernek is szégyenére válnék; elkábult és kiégett öntudatunk miatt, mely nem érzi a
nyomorúságot, és — hogy röviden kimondjam, ami a nyelvemen van — vakságunk
miatt, mellyel az Isten ver bennünket, hogy meg ne lássuk pőreségünket, ínségünket, szegénységünket. Hazudnék, ha nem volna idegen nálunk az építőmester, idegen az ágyúöntő és tűzszerész, idegen a fazekas, asztalos, posztókészítő, kőfaragó,
órás és minden másfajta mesterember, idegen annyira, hogy csaknem minden szerszámunkat az ő műszavaikkal jelöljük." A Hollandiát jól ismerő Apáczai előtt egy
pillanatig sem volt kétséges, hogy iskolákat, akadémiákat az ipar és a kereskedelem
fejlesztéséért, valamint a világi értelmiség neveléséért kell létesíteni. Ez a történelmi felismerés késztette arra, hogy államelméletének sarkalatos pontjaként fogalmazza meg, hogy a „polgári társaság" jobb előmeneteléért a fejedelem kötelessége
az iskolákról való gondoskodás.
Említettük, hogy Apáczaira milyen nagy hatást gyakorolt Platón filozófiája.
A kérdésre azért kell visszatérnünk, mert államelmélete, amelyben bizonyos szempontból összefoglalta reformelgondolásainak lényegét, nem érthető meg csak a
puritán etikából és a presbiteriánus egyház és államigazgatás szervezési elveiből.
A tudomány társadalmi jelentőségének felismerése olyan állameszmény elfogadása
felé irányította Apáczait, amelybe szervesen egyesíthető a hit és erkölcs r e f o r m j a a
tudomány és a tudósok megnövekedett szerepével.
Az államot akkor fogják jól kormányozni, h a a filozófusok fognak benne uralkodni. A platóni állameszményt Apáczai átvette, többször is követendő modellként
emlegette. Mi több, fogadalomként írta a Magyar Logikácska i f j ú Rákóczi Ferencéhez
intézett ajánlatában, hogy munkáinak célja és értelme olyan őrállók nevelése az
ország részére, akik a tudományt és a tudósokat támogatni fogják, „hogy ne látassunk többé igen messze lenni attól a Plató Republicaja boldogságától, amelyben a
philosophusok uralkodnak, és az uralkodók philosophálnak." A szétszórt Platónhivatkozásából arra lehet következtetni, hogy Apáczai a legideálisabb államnak a
platóni respublicát tartotta. Apáczainál azonban az államot vezérlő eszmevilág, amelyet a filozófusoknak követniük kell, nem elvont ideatan. A kartéziánus természetfilozófia, újkori tudomány és a puritán etika ismerete szükséges az állam ügyeinek
ésszerű intézéséhez.
Apáczai a megismerést állította a történelem és az emberi lét értelmének középpontjába. A De studio sapientiaeben a történelem értelmét azonosította a bölcsességnek, a legfelsőbb lény akaratából történő haladásával. Apáczai műveiben a bölcsesség (sapientia) az összes tudományokat és az ember értelmi tevékenységét jelenti.
Az első emberé volt a „legigazibb bölcsesség", az egyetemes erkölcsi törvény mint
vele született képesség élt benne. Mivel a bűnbeeséssel az ember nem vesztett el
62

mindent, gondolkodással, nagy fáradsággal visszaszerzett belőle valamit. A „bölcsesség útja" Júdeába, majd Egyiptomba és Görögországba vezetett. A tudomány a görög
forrásokból ú j r a feltámadt, kiszabadulva „a skolasztikusok szennyéből és tövises
bozótjából". A bölcsesség haladása Descartes filozófiájában éri el a befejezettségnek
és tökéletességnek azt a fokát, amely az embert alkalmassá teszi a természet és a
kinyilatkoztatás megismerésére.
A 17. századi történetfilozófia összehasonlíthatatlanul alacsonyabb színvonalú
volt, mint a természettudományok és az azokból levont filozófiai általánosítások.
„Amit a XVII. század »történelemnek« nevezett, abból hiányzott a történelmi világnézet legalapvetőbb fogalma — a fejlődés" (Aszmusz: Marx és a polgári historizmus). A történelmi fogalmak azokban a tudományokban jöttek létre, amelyekbe az
okozati tények és törvényszerűségek magasabb módszertani szinten fogalmazódtak
meg. A polgári historizmus legelőször mint naturalista historizmus jött létre (Aszmusz). A „historiográfiái elmélet" megteremtői nem a történészek vagy szociológusok voltak, hanem fizikusok, matematikusok és fiziológusok. Szembetűnő Baconnál,
hogy milyen nagy különbség van a természettudományok jelentőségének méltatása
és a történelemre vonatkozó megállapításai között. A történetttudománynak csak
egyetlen olyan ágazata van, amelyet Bacon a gyakorlati következményekkel összefüggésben tanulmányozott, a tudománytörténet. A tudás feladata, hogy tanulmányozza azokat a történelmi korszakokat, amelyekben a tudományok és a művészetek
virágoztak, ugyancsak foglalkoznia kell a kultúra vándorlásával, hanyatlásával, újjászületésével. Apáczainak történelemre vonatkozó írásaiból — Magyar Encyclopaedia,
De studio sapientiae — a művelődéstörténeti események képezik a történelem csomópontjait. Bacon és Apáczai historizmusa közötti hasonlóság esetleges. A naturalista
historizmus hasonló vagy éppen megegyező koncepciók kialakulását tette lehetővé.
Történelemre vonatkozó idealista szemléletük természetszerűen következett naturalista historizmusukból. Apáczai társadalmi és művelődési reformjainak szükségességét történelemfilozófiailag magyarázta. Erdély csak úgy tud kiemelkedni elmaradottságának vegetációjából, ha ésszel és akarattal megteremti a bölcsesség tűzhelyeit,
az iskolákat és az anyanyelvű közművelődést. Ezzel mintegy csatlakozik a történelem
és a lét értelmét jelentő tudományos haladáshoz. Kortársai sem jutottak tovább.
Erdélyben a 17. században a nemesi uralom megerősödött, a paraszti árutermelés
és a városi fejlődés a hanyatlás számos jelét mutatta. A polgárság nem tudta pozícióit megőrizni. A 17. század elején még virágzó mezővárosok fokozatosan elvesztették jogaikat, a falvak színvonalára süllyedtek. A városi fejlődés megakadt a kézműves-céhes színvonalon. Az ipari fejlődés hiányában a földesúri gazdálkodás nem
tudta az agrárfejlődést megindítani. A „második jobbágyság" állandósította a feudális termelési viszonyokat. A kedvezőtlen gazdasági-társadalmi körülmények leszűkítették Apáczai reformterveinek megvalósítási lehetőségeit. Reformjaihoz erőteljes
polgári fejlődésre, a rendi uralom korlátozására lett volna szükség. A század második felére Erdély nemzetközi helyzete is megingott, végnapjai felé közeledő, belső
viszályoktól szaggatott országgá változott.
Bethlen Miklós rezignáltán írta mesterére emlékezve: „ . . . az Isten ebből az ostoba háládatlan magyar világból, mely őreá méltatlan volt, kivette, ultima die anni
1659." Az ostoba világ megakadályozta reformjainak megvalósulását. A hagyomány
azonban tovább élt Erdély földjén.

63

MÁTYÁS PÁL

Csere János Apácája
A Barcaság északi szegletében, az Olt balt p a r t j á n terül el Apáca, Brassó megye
népes és jómódú községe. Az apácaiak néprajzilag és a művelődés szempontjából a
barcasági csángókkal azonosoknak tekinthetők. A községről mindmáig n e m jelent
meg önálló helytörténet. A már klasszikusnak tekinthető Orbán Balázs székelyföldi
leírásán kívül, melyben a Barcaság is benne foglaltatik, Apáca m ú l t j á t külön f e j e zetben tárgyalja Bán Imre, Apáczai Csere Jánosról szóló alapvető monográfiájában.
Apácáról, mint a törcsvári uradalom egyik jobbágyfalujáról részletesen ír Dávid
Prodan akadémikus a XVI. századi erdélyi jobbágyságról kiadott kétkötetes m u n kájában.
Apáca falutörténete nemcsak az általános históriai szemszögből nézve, de mint
a világhírű Csere János szülőhelye irodalomtörténeti és művelődéstörténeti szempontból is érdeklődésre számíthat. Ennek ellenére a XVII. század Apácájának eddig
nem akadt alapvető kutatója. A Brassói Állami Levéltár a törcsvári uradalomra és
ezen belül Apácára vonatkozóan is gazdag anyagot őriz, melyet sem Apáca község
kutatói, sem pedig Csere János életrajzírói nem használtak fel.
Az alábbiakban Csere János szülőfalujának, Apácának történetét szeretnénk a
brassói levéltári anyag, valamint a rendelkezésünkre álló egyéb forrásmunkák alapján ismertetni. Dolgozatunk célja: tisztázni Csere János őseinek társadalmi és genealógiai helyzetét, ami természetesen lehetetlen az egész apácai faluközösség gazdasági, társadalmi, művelődési és családtörténeti állapotának ismerete nélkül. Időrendi szempontból a főhangsúly a XVII. századra tevődik, de a fejedelemkori Apáca
helyzetének vázlata ismét csak csonka lenne, ha nem tekintenénk hátra és előre,
azaz a XVI., illetve a XVIII. századba is.
APÁCA FÖLDJE ÉS H A T Á R A

Apáca nevének jelentéséről az a mendemonda terjedt el, hogy a falu alsó részén
álló romos épület egy hajdani apácakolostor része lenne. Egy másik változat szerint
az apácakolostor e romtól északra húzódó Remetevölgy egyik előhegyén állott volna.
Ez az állítólagos apácakolostor létezése oklevelesen nem igazolható. A román—
magyar Apaja-Apáca helynévtől teljesen független az erdélyi szász (német) Giszt
(Geist) etimon, mely szinte kizárólagos a régi Erdélyt ábrázoló térképeken. Ez az
elnevezés mai napig is használatos a barcasági, de különösen a szomszédos szászmagyarosi szászok ajkán. Az Apáca-Geist helynévkettős szerintünk arra utal, hogy
a falu első birtokosa és esetleg alapítója egy, a Szentlélek (Heilige Geist) nevét
viselő apácakolostor lehetett. Benkő József leírásából tudjuk, hogy a régi Brassó belvárosában is volt egy Szentlélek utca (ma Str. Poarta §chei), ami a közeli Szent
Mária-, mai Fekete templom melletti kápolna nevére utalhat.
Apáca földrajzilag az Olt bal partján, Nagyajtával és Bölönnel szemben terül el.
Az 1870-es évekig érvényben volt közigazgatási beosztás szerint Apáca (Felső) Fehér
megye részét alkotta, déli szomszédja a barcasági kerülethez tartozó szabadparasztok
lakta Szászmagyaros, az Olt jobb partján pedig a székelyföldi Sepsi szék falvai
sorakoztak. Az északi szomszéd Ürmös, bár szintén (Felső) Fehér megyei jobbágyfalu volt, azonban mindig nemesi birtok (eleinte Sükösd, brassói patrícius, m a j d
Maurer családoké), lakosainak életkörülményei és a falu története sokban eltér a
törcsvári uradalomhoz tartozó Apácától, ahol a nemesi magánbirtok mondhatni teljesen ismeretlen volt.
64

Apáca h a t á r a az Olt árterületén kívül a folyó teraszaira is kiterjedt, a múltban
az Apácai Erdő-nek (Gesiter Wald) nevezett Persányi hegység gerincén érintkezett
az ugyancsak Fehér megyei Datk, Oltbogát és Hévíz határaival.
' %
Csere János idejében Apáca falu határa — akárcsak a többi barcasági falué, —
három nyomásra volt felosztva. 1761-ben a brassói tanács birtokában levő nemesi *
kúria vagy majorság szántóföldeket bírt a „Felső forduló határban" („a hosszú mezőn, az eresztő vagy király Szabadja nevezetű h e l l y e n . . . az ország u t t y á n . . . " ) , a
„Középső forduló határban" („a küs Lügeten egy d a r a b . . . " ) és „Az Alsó
forduló
határban" („a Remete nevezetű hellyen egy d a r a b . . . " ) . A „Szabad Királly Brassó
Várossának ezen totális Possessiojában (vagyis Apácán) egy Nobilitaris curiaja vagy
is Majorság hellye" volt és „Kaszáló hellyeket" bírt a nevezett három fordulóban.
A középső forduló h a t á r b a n az Oláh mezőn ( „ . . . vicinusa Oláh János") elterülő
kaszálóról az u r b á r i u m a következőket jegyzi meg: „Notandum. Ezen említett kaszáló
hellyeket az előt 4 vagy 5 Esztendőkkel vették el a Város részére, annakelőtte penig
a falu bírta közönséges szükségei véget."
Az erdélyi jobbágyfal vakban általános szokás volt, hogy a szántók, kaszálók és
erdők két részre osztódtak: az egyik részt, különböző szolgáltatások ellenében, a
jobbágyok egyénileg vagy közösségileg bírták, a másik — allodiális vagy majorsági
— részt a földbirtokos, a mi esetünkben a brassói tanács (magisztrátus) és kommunitás birtokolta.
Az apácai erdő m á r ezelőtt kétszáz évvel is makktermő volt, azzal a különbséggel, hogy a tölgyerdő sokkal terjedelmesebb és jóval többet jövedelmezett. így például 1526-ban a törcsvári uradalom az apácai erdőben több mint 500 sertés makkoltatásának haszonbéréből 14 forint és 14 asper jövedelmet tudott elkönyvelni.
Az apácai h a t á r b a n máig élő Országútja hely-, illetve határnév érdekes bizonyítéka annak, hogy a Persányi hegység „apácai erdőnek" (Geister Wald) nevezett
szakaszán haladt át a Barcaságot a belső erdélyi részekkel: Hévízzel, Kőhalommal
és Segesvárral összekötő főútvonal. A Fekete-halmot Sárkánnyal összekötő út (Zeidner Wald-Sárkányi erdő) és a haramiáiról hírhedt Rikán átvezető út, a ma már
autóúttá kiépített magyaros—bogáti útszakasz megnyitása előtt, az apácai erdőn keresztül vezetett az „Országútja".
APÁCA LAKOSSÁGA
Ami Apáca népességének tanulmányozása közben a leginkább meglepő, az a
lakosság rendkívül pozitív dinamikája. Miközben a szomszédos szabad falvak népesedési szempontból aránylag lassan gyarapodtak, vagy éppen stagnáltak, addig a
törcsvári uradalom jobbágyfalvai és köztük Apáca lakossága is gyorsan növekedett.
Az uradalom 1514-ből származó első jobbágynévjegyzéke a kilencfaluban összesen
249 személyt nevez meg; ezen összeírás végén olvasható megjegyzés szerint 1498-ban,
tehát amikor Törcsvár és uradalma Brassó zálogbirtokába került, a kilencfalu lakossága csak 156 család volt. Eszerint a lakosság 16 év alatt körülbelül 75%-kal
növekedett.
A lakosság természetes szaporodással, de ezenkívül még tekintélyes bevándorlás
révén is gyarapodott. A tanulmányozott történelmi demográfiai források csak 1526ban említenek jövevényeket (Hoc anno venientes), mégpedig hat nevet, valószínűleg
családfőt. A periodikusan megismétlődő pestis és egyéb járványok gyakran megtizedelték a lakosságot. Számszerű adatokkal azonban csak a különösen pusztító
1718—19. évi mirigy esztendejéből rendelkezünk, amikor Apácán 811 halottat jegyeztek fel.
A hazai viszonylatban gazdagnak mondható apácai történelmi családnévanyag
tanulmányozása érdekes eredményekkel kecsegtet. A XVI. század eleji — főképpen
az 1514-es és 1526. évi — névjegyzék elemzése azt mutatja, hogy a családnévadás
Apácán sem volt még akkor befejezett folyamat. A legtöbb név ugyan kettős, de
5 Tiszatáj

65

V
í
••
,

sokan csak egy névvel vannak bejegyezve. így például Anderkó vagy Fábián (1514),
aki 1526-ban már Horváth Fábiánként szerepel, és nyilván délszláv származású volt.
A családnevek nagy része keresztnévi képzés (például Sebestyén, Lukács, László,
Orbán, Jancsó, Pálfi, Mátis), tulajdonságnév (Süket, Nagy, Veress, Sánta, Sós) vagy
foglalkozásnév (Vékás, Égető, Portás, Kerekes). Jellemzőek a tisztségnévből képzett
családnevek mint Polgár, Nemes vagy a később felbukkanó Bíró, Porkoláb.
A magas halandóság, a gyakori be- és kivándorlás, valamint a dinamikus lakosságnövekedés miatt az apácai családnevek gyakran változtak. Az apácai családok
genealógiai leszármazásának követését megnehezíti az a tény, hogy bár a XVII.
századból is fennmaradtak a törcsvári számadások, azonban 1577 és 1673 között nem
találtunk Apácára vonatkozó névjegyzéket. A XVI. században gyakori családnevek
zöme 1673-ban már nem szerepel. így, legalábbis férfiágon kihaltak, elvándoroltak
vagy nevet változtattak a következő családok: Vékás, Mihály, Polgár, Sánta, Fábián,
Siket, Égető, Mátis (bíróviselt), Szél vagy Szelle, Sigmond, Bakó, Rőt vagy Rette,
Ambrus, Magyari, Marosi, Boldizsár, Csiki, Salamon, Sándor. Legalábbis névazonosság — ami természetesen genealógiai folytonosságot is jelenthet — mutatható ki a
Darkó, Veress, Lukács, Orbán, László, Kiss, György, Máthé, Kele, Bartha, Oláh,
Varga, Bölöni, Sós, Jakab, Porkoláb, Lőrincz családok esetében. A XVI. századi apácai névjegyzékekben
nem szerepel a Csere család. Az első, XVII. századi ismert
adólajstromban (1673-ból) egy egész sor ú j családnév fordul elő, mint a Szabó, Mojre
vagy Mojra, Bíró, Csere, Imreh, Halmágyi, Ferencz, Székely, Kádár, Bene, Dávid,
Gáspár, Fazekas, Szentpáli, Kispál, Simon, Demeter, Etzeli, Rab, Bartalis, Kovács,
Salvarikötő, Anis és Czerik nevek.
JOBBÁGYOK ÉS S Z A B A D O S O K A P Á C Á N

Sokáig kísértett az a nézet, hogy a törcsvári uradalom falvainak lakosságát és
ezen belül az apácaiakat is csak a XVI. század folyamán süllyesztették jobbágysorsba. Ez a felfogás azonban — mely a XIX. század második felében, a Brassóval
mint egykori földesúrral vívott gazdasági és jogi csatározásokban alakult ki — nem
igazolható egykori történelmi adatokkal. A törcsvári uradalom falvai Fehér megyéhez tartoztak, és sem a székely székekhez, sem pedig a szász Universitas vezette
Királyföldhöz. Az erdélyi királyi — majd fejedelmi — váruradalmaknak (Gyalu,
Görgény, Fogaras, Vajdahunyad, Törcsvár) elsősorban jobbágyi szolgáltatásra volt
szüksége, ezért az illető uradalmak falvait főleg jobbágyok lakták. Ez persze nem
jelenti azt, hogy a barcasági kilencfalu lakosai között, úgy mint máshol is Erdélyben,
ne lettek volna a jobbágyi szolgáltatásoktól mentes szabadosok. A XVI—XVII. században számos apácai férfi szolgált a brassói darabontok soraiban. Szolgálatuk
ideje
alatt a darabontok mentesek voltak a jobbágyi szolgáltatások és az adó alól, ezért
szabadosoknak
neveztettek.
APÁCA M Ű V E L Ő D É S T Ö R T É N E T E

Apáca művelődéstörténete szorosan összefügg a Barcaság és azon belül a brassói
és a törcsvári uradalmat képező kilencfalu kultúrtörténetével. A barcasági magyarság egyházi és nyelvi elkülönüléséről csak a reformáció (1542) utáni időben beszélhetünk, mivel ez előtt, vallás tekintetében, úgy a magyarok mint a szászok egységesek, katolikusok voltak, és csak az anyanyelvet jogaiba helyező humanizmus éí
reformáció hozott létre nyelvileg megosztott intézményeket. Brassónak m á r a reformáció első éveiben volt magyar prédikátora. Az 1541-ben említett János papot Demeter követte. 1556-ban Valentin Wagner neves humanista gondoskodott a brassó
magyar prédikátor javadalmazásáról.
Az apácai plébánia létezéséről csak a reformáció korában van tudomásunk
1555-ben az apácai lelkész (parochus) 10 forint fizetést és a báránydézsmából egj
66

forintot kap. Mivel az apácai papilak építésénél a krizbaiak is segédkeztek, nincs
kizárva, hogy a két falu eredetileg egy közös egyházközséget alkotott.
Eléggé ismeretes, hogy a Királyföldön már a XIV—XV. században fejlett falusi
iskolahálózat működött. A szomszédos Székelyföldön is, a XVI. században sok iskoláról van adatunk. Az Apácával szomszédos Bölönben a XVI. század utolsó évtizedeiben már létezett egy jól szervezett iskola.
A Barcaság minden mezővárosában és falujában volt akkor iskolamester. Részben a földesúr — Brassó város — hatásának tudható be, hogy a törcsvári uradalom
minden protestáns egyházközsége mellett működött iskola. A brassói magyar iskolamesterről (scholasticus hungaricís) ugyancsak 1571-ből rendelkezünk okleveles adattal, mégis úgy tűnik, hogy ott a magyar nyelvű oktatás visszanyúlik legalább a
reformáció hajnaláig. Gödri János, a brassói magyarság egy XVIII. századi krónikása úgy tudta, hogy: „Honterus János és az akkori buzgó Magistratus és Fő Pap
nem hagyta a kevés Magyarságot vigasztalás nélkül, hanem a régi mód szerint gondot viselt arról, hogy nékiek Magyar Papot és Mestert, azoknak Szállást, Salariumot
és oskolát rendeljen."
Hétfaluban m á r 1544-ben, mind a három egyházközség mellett volt iskola. Szent
Mihály (Csernátfalu) egyházközségében 101 jobbágy közösen fizette iskolamesterét
(ludi-rector). Külön iskola volt a legnagyobb csángó település, az akkor 73 családot
számláló Hosszúfaluban, akárcsak az 59 jobbágytelkes Háromfaluban.
Mivel Apácán is már a reformáció kezdete óta volt egyházközség, régi kell
legyen az ottani iskola is. Az apácai iskolamester (Ludirectori in Apaczya) első
ismert okleveles említése 1560-ból származik.
Az mindenesetre tény, hogy a XVI. század második felében és körülbelül 1660-ig
a barcasági magyar egyházak reformátusoknak számítottak, dacára annak, hogy a
barcasági esperesség elöljárói evangélikus szászok voltak. Ellentétben a régebbi és az
újabb irodalom (Orbán Balázs, Molnár János, Bán Imre) megállapításaival, az evangélikus földesúr és a szász egyházi vezetés körülbelül 1660—1680-ig nem gyakorolt
nyomást a kilencfalusi egyházakra. Ebben az időben a barcasági magyar diákok minden megszorítás nélkül látogathatták a kálvinista kollégiumokat (Gyulafehérvár,
Sárospatak), sok kálvinista diák és lelkész működött Brassóban vagy a Barcaságon.
Ekkor nem létezett gyakorlatilag erdélyi magyar lutheránus egyház, hanem csak
evangélikus fennhatóság alatt álló kálvinista egyházak voltak. A XVII. század elején
székelyföldi kálvinisták, így ilyefalvi Bikfalvi András, majd szemerjai Elekes János
volt a brassói magyar pap. A Kolostor utcai magyar templomot a kálvinista fejedelmek is látogatták (így például Bethlen Gábor), és a zömében alföldi kálvinista
hajdú eredetű brassói darabontokat nehezen gondozhatta volna egy lutheránus lelkipásztor.
Ebben a toleráns szellemi légkörben nevelkedtek, és később is ehhez tartották
magukat az apácai értelmiségiek is. Annak dacára, hogy ebben az időben Apáca
szomszédaitól elkülönülve, mintegy „kálvinista" szigetet képezett, sok idevalósi ifjú
kitart egyháza mellett, és kálvinista környezetben keres magának megélhetést. Apáczai István Szatmár vidéki (1606), Apáczai Miklós (1614) tordai református pap,
Apáczai Kelemen (körülbelül 1624—1648) nagyernyei, majd erdőszentgyörgyi lelkész,
Apáczai Bálint 1653-ban a kolozsvári református iskola seniora, majd a fejedelem
radnóti számtartója.
Apáczai Csere János életében és közvetlen halála után• csernátfalvi
származású
csángó értelmiségiek voltak az apácai iskolamesterek.
Ekkor sok erdélyi kálvinista
fjú m á r Hollandia egyetemeit kereste fel. Brassai'Mihály (Michael Coroneus) 1632oen, Csernátfalvi János (Johannes Schernatfalwi Transylvanus) az előbb említett
Hozgonyi Sutor Jánossal (Johannes Souterius) együtt 1638-ban iratkozott be a később
"sere János által is látogatott leydeni egyetemre.
67

T Ö R T É N E L M I ESEMÉNYEK APÁCA ÉLETÉBEN

Mivel Apáca életét és az ottani eseményeket tudtunkkal egyetlen helybeli
krónikás sem jegyezte fel, meg kell elégednünk az erdélyi és főleg a brassói forrásmunkák idevonatkozó adataival.
Apáca első birtokosa 1460-ban a Forró család lehetett, valószínűleg ők alapították a falut, vagy legalábbis a lakosság egy részét ők telepíthették ide. A falu 1498ban Brassó birtoka lett, ezt a birtoklást 1530-ban csak rövid időre szakítja meg
Petru Rare$, aki Zápolya János híveként ostromolja a Habsburg-párti Brassót.
János király 1530-ban a moldvai vajda magyar íródeákjainak, Magyar Bertalannak
és Bölöni Literátus Jánosnak adományozza Apácát. Nemsokára azonban, az apácai
lakosság tiltakozása ellenére, Brassó visszaszerzi Apácát. Nincs kizárva, hogy Bertalan diák apácai származású lett volna; az is ismeretes, hogy Apácán m á r a XVI.
században éltek Bölöniek.
Ezután, vagyis 1531-től kezdve egész az 1848-as forradalomig Brassó háborítatlanul birtokolta Apácát. A falu története — mint más hazai faluközösség esetében
is — a periodikusan ismétlődő pestisjárványok, tűzvészek, török- és tatárdúlások
jegyében telt el. A brassói szász krónikák Apácára vonatkozólag a különösen pusztító 1652. évi, majd a még ennél is több áldozatot követelő, 1658 nyarán a Barcaságon végigsöprő tatárjárás dúlásait jegyezték fel. Az ellenséges hadak mindkét esetben a bodzái szoroson törtek be, és az útba eső falvakat felégetve (Hétfalu, Höltövény, Újfalu, Krizba, Apáca), az apácai erdőn átvezető országúton hagyták el a
Barcaságot.
A XVII. század végén Apácára is nehéz idők jártak. 1689-ben megint a tatárok,
1690-ben pedig Thököly Imre beütése, majd ugyanabban az esztendőben Badeni
Lajos császári serege pusztította és égette a barcasági falvakat.
APÁCZAI CSERE J Á N O S S Z Á R M A Z Á S A ÉS CSALÁDJA

Csere János gyerekkoráról és származásáról igen kevés közvetlen adattal rendelkezünk. Születési évét maga mondja meg Magyar Encyclopaedia-ja 312. lapján az
1625. évnél: „Ennek a könyvnek írója születtetik." Erdély leírásánál az Olt folyó
nevének említésekor, a 118. oldalon megjegyzi „ . . . m e l y n e k partján neveltettem.' 1
Gyerekkorában sokat barangol, főleg a közeli Erdővidéken. Erre utal a Magyar
Encyclopaedia következő sora: „Németországban sok jó savanyú vizek vannak, mini
Erdélyben is, kik közül az erdővidékiek a legnevezetesebbek, mellyek a b. e. és
mindenfelé tündöklő hírű-nevű nagy Bethlen Gábor halála előtt nem sokkal medicusi tanátsaikból három holnapig mulatott" (123. old.). Még fiatal korában járt t
homorodalmási barlangnál is, mely az erdővidékiek gyakori rejtekhelye volt a töröl
és tatár betörések idején. „Vargyas mellett a Tsudakő, melynek az oldalában egj
kerekdéd lik vagyon, kire nehezen hághatni fel és osztán oda bé rettenetes üregei
vágynák, s denevéreknek sokasága; egynéhány óráig jártam tizenegyed magamma
gyertyáknál benne, de végét soha nem érhettük; sok emlékezetre méltó dolgot lát
tam benne" (120. old.).
Amint ismeretes, Apáczai Csere János származását illetőleg döntő jelentőségi
egykori tanítványa, Bethlen Miklós feljegyzése: „Apáczai János volt
Barca-apácza
szegény, ott minémű szabadsággal élnek, olyan ember gyermeke." Az Apáczai Cser
Jánosra vonatkozó aránylag gazdag irodalom ezeket a sorokat kétféleképpen értei
mezte: Vagy székelynek vélte Apáczai őseit, és így ezek szabadságát magától értető
dőnek tekintette, vagy pedig ezt a szabadságot az egész apácai lakosságra vonat
koztatták.
Apáca, mint említettük, már a XV. századtól kezdve jobbágyközség, eltekintv
attól, hogy az akkori úrbéri kötelezettségek könnyebbek voltak, mint a XVIII. szá
zadiak. Ezek szerint nem lehet az egész apácai faluközösséget
globálisan sem szé
68

helynek, sem pedig „minemű szabadsággal élő embereknek" tekinteni. Brassó Apácát
jobbágy faluként kezelte, akár zálog (1651 előtt), akár örökbirtokról volt szó (1651
után).' Az apácaiak tehát nem voltak szabadok, még csángók sem (ez az elnevezés
eredetileg csak a szecseleiekre vonatkozott), hanem (Felső) Fehér megyei
jobbágyok.
Amint egy előbbi fejezetben láttuk, Apácán kezdettől fogva éltek szabadosok^
darabontok, akik azonban csak az összlakosság mintegy egytizedét alkották. Kutatásunk lényege abban foglalható össze, hogy a Bethlen Miklós által említett „néminemű szabadsággal élő ember" kifejezés egy, a jobbágyi szolgáltatástól mentes szabadosra, valószínűleg a brassói gyalogok seregében szolgált darabontra
vonatkozik.
Apáczai Csere János ősei tehát szabadosok, darabontszolgálatot
teljesítő
emberek
lehettek.
A következő lépés lenne az apácai Csere család genealógiai leszármaztatása.
Herepei János érdeme, hogy nagy vonalakban tisztázta a Csere, Tsere, Cseri és Cserei
névformák rokonságát, egymáshoz való. viszonyát. Az is valószínűnek látszik, hogy
a Csere és Cserey nevek között összefüggés van, és nem lehetetlen Herepei feltevése,
hogy az apácai Cserék egyike költözött át az Olt jobb partjára, először talán Barótra, majd vissza Nagyajtára, és lett az ismert nemesi család őse. A történetíró
Cserei Mihálynak .is volt még Apácán, birtoka.
Herepei János fejtegetését itt csak azzal egészíthetjük ki, hogy a Cserék — természetesen csak a családnevet viselő férfiágon — nem voltak őshonos apácaiak.
1577-ben (és előtte sem) a Csere név. nem szerepel sem az apácai jobbágyok, sem
pedig a. szabadosok között. A Csere család őse tehát máshonnan, szinte biztosan a
Székelyföldről származott be Apácára. A XVI—XVII. század fordulóján, 1602-ben,
Herepei Baráton talált egy Cserei Lukács nevű szabad székelyt, 1604-ben pedig Telegdibaconban említenek egy Cserey Gergely nevű darabontot. Csíkban a Cserey ősi
családnév; a Csereyek családnevüket a csíkrákosi jószáguk Csere nevű domboldalától származtatják, 1626-ban viszont a közeli Csíktusnádon említenek egy Cserei
János nevű székelyt. Ami a Csere nevet illeti, Herepei. szerint 1602-ben csak a keresztúr széki Alsóboldogasszonyfalván éltek szabad székely Cserék, a szomszédos Szenterzsébeten pedig Cziere nevű jobbágyok.
Apácán a Csere családra vonatkoztatható első adat 1612-ből származik. Ebben
az évben Báthori Gábor Apáczai Mihályt megnemesíti a hadjárat alatt tanúsított
hű szolgálataiért, és jutalomképpen Apácán, a Nagy utcában jobbágy Égető Dávid
és Nagy Tamás puszta háza között fekvő portáját mindennemű állami és jobbágyi
szolgáltatás alól felmenti. A nemeslevélből kitűnik, hogy Apáczai Mihály portáját
azelőtt jobbágykötelezettségek terhelték. Apáczai Mihály valószínűleg beházasodás
útján, feleségül véve egy apácai jobbágy leányát, került az Apácán őshonos Égető
jobbágyporta szomszédságába.
Bán Imre szerint nem valószínű, hogy Apáczai Mihály Apáczai Csere János őse
lett volna, hiszen a hagyomány szerint a Cserék a Rabszorosban laktak és jórészt
még ma is ott laknak. Ez az érv azonban nem meggyőző. A Rab család (innen ered
a Habszoros utca — illetve sikátornév) 1673-ban is messze lakott a Cseréktől. Ebben
az évben kiállított névjegyzékben Csere György és Csere Mihály ugyanis a 8.,
illetve 9. sorszámot viseli, Rab Gergely pedig a 25-öst, ő tehát a falu másik felében lakott.
Véleményünk
szerint Apáczai Mihály személye igen könnyen összefüggésbe hozható az 1622-ben nemességre emelt Chieri (Chiery) Benedek apjával,
Mihállyal,
Bethlen Gábor 1622. november 5-én nemesi oklevelet ad Cseri Benedeknek és atyjának Mihálynak, vérrokonainak, Tamásnak és Miklósnak, valamint testvéreinek,
Istvánnak és Györgynek. Ezek a nemességre emelt személyek parasztnak és nem nemesnek születtek, és 1622-ben Nagybölönben, Sepsi székben laktak. Maga az oklevél
sehol sem tesz említést apácai származásukról. Az armális másolatban maradt fenn,
és ehhez a gyulafehérvári káptalan a következő bevezető megjegyzést fűzte: „Literal
armales nobilium Benedicti, Michaelis, Thomae, Nicolai, Stephani et Georgi Cseri
de Apácza ac exemptio domus eorum im possessione Nagy Bölön et sede Sepsi
existentis ex originalibus coram nobis praesentatis transumptae."
69

Ez az oklevél sok érdekes kérdést vet fel. Vajon a nemességre emelt apácai
Cseri család minden tagja átköltözött a szomszédos Bölönbe, vagy csak Cseri Benedek költözött oda és testvérei, mindenekelőtt Cseri György nem örökölhette-e Apáczai (Csere) Mihály apácai házát? Ezek azonban csak feltevések, bizonyításuk
hiányzik.
Mindenesetre Herepei János által megállapított tény, hogy az ősi Csere névből
keletkezett Cserei és Cseri azonos szó. Tehát a Bölönbe kiszármazott Cser(e)i-ek is
ebből eredtek csakúgy, mint maguk az Apácán maradt Cserék. A baróti és a nagyajtai Cseréknek tehát nem Bárót, még kevésbé Nagyajta volt ősi fészkük.
Az előbbi feltevések után térjünk át Csere Györggyel — aki valószínűleg azonos
az 1622-ben nemességet kapott Cseri Benedek „Georgii Cseri de Apácza" nevű testvérével — az oklevelesen bizonyítható történelem szilárd talajára. Az apácai őrtorony 1658-ból fennmaradt felirata alapján Gáspár János bíró mellett Csere György
még három falubeliével együtt a polgári tisztséget viseli. Az 1658. évi felirat
fényes
bizonyítéka annak, hogy ekkor Apáca faluközössége élén — akárcsak 1577-ben — egy
bíró, négy polgár (esküdt) és két gocsmán (gondviselő)
állott.
Az 1673-as évi apácai névjegyzékben
a Csere családból Csere György és Csere
Mihály fordulnak elő, mindketten,
szinte biztosra vehetően Apáczai Csere János
testvérei. Portájuk egymás mellett volt. 1688-ban m á r gyermekeik is, mint családfők, szerepelnek az apácai talléros adóról készített összeírásban: Czere János (83),
Czere Tamás (98), Küs (azaz Kis) Czere György (102) és Czere Mihály fia (108). Csere
György vagy Csere Mihály — esetleg egy másik testvér, Csere Máté — lehetett az
a testvér, aki 1658 után négy gyermekével Kolozsváron nyomorgott. Herepei feltételezése szerint Apáczai professzor öccseinek valamelyikétől származtak a szucsáki
nemes Csereiek. Az Apácán ma is élő Cserék azonban Csere György és Csere Mihály
leszármazottai.
Az Apáczai Cserék közül ketten értelmiségi pályára léptek. Csere János öccséről — aki 1640 körül születhetett — Bethlen Miklós feljegyzi, hogy
„mindketten
tudományok által szép állapotra mentenek. Tamás tanulótársam, azután
Zemplénben
onnét beszorulván a vallás üldözése miatt, Hunyad vármegyei nótárius, igen szép
író volt, de ő tovább nem ehhez az íráshoz való". Apáczai Tamás Zemplénben szolgabíró lett, majd 1670 körül a kuruc mozgalmak egyéb résztvevőivel együtt Erdélybe
került és hunyadi nótárius lett. Apafi Mihály fejedelem 1671-ben Isztambulba küldte,
portai naplója fenn is maradt.
Mindezeket összefoglalva elmondhatjuk, hogy Apáczai Csere János egy jobbágyfaluban, de szabad szülők gyermekeként született. A Cserék a székely részekről
1577 és 1612 között, apácai nőkkel kötött házasság útján, kerülhettek Apácára. Apáczai (Csere) Mihály — Csere János feltételezett nagyapja — mint szabados (darabont) Báthori Gábortól nemességet kap, és háza mentesül a jobbágyszolgáltatások
alól. Apáczai (Csere) Mihály a szomszédos Bölönben is birtokot kapott. Legidősebb
fia, Apáczai Csere Benedek 1622-ben, mikor Bethlen Gábor megnemesíti, m á r nagybölöni lakos.
Csere Benedek testvéröccse, Csere György — Apáczai Csere János valószínű
apja — Apácán maradt, és folytatta, a falusi szabadosok életét. Bethlen Gábor 1626.
évi hadjáratában — amikor az erdélyi hadak is részt vettek a harmincéves háború
eseményeiben — az apácai darabontok is jelen voltak a szász városok (köztük
Brassó) által kiállított seregben. Apáczai Csere János gyerekkorában gyakran járt az
Erdővidéken, feltehetően a Bölönben, Baconban és más falvakban élő Csere(i) rokonságnál. Apáczai Csere Jánosnak a jelek szerint négy fiútestvére volt; a legidősebb
Csere György lehetett, aki 1658-ban apácai polgár (esküdt) volt. Csere György és
Mihály 1673-ban és még 1688-ban is apácai lakosok (a rendelkezésünkre álló névjegyzékekből sajnos nem derül ki, hogy jobbágyok vagy szabadosok voltak-e). Herepei János a kolozsvári adójegyzékben 1658 után felbukkanó Apáczai Mátét Csere
János öccsének tartja. Idősebb Csere György fiai közül kettő értelmiségi pályát választ: Csere Tamás íródeák lett, Apáczai Csere János professzor pedig a XVII. századi hazai magyar művelődés legkiválóbb képviselője.
70

SARLÓSKA

ERNŐ

A z igaz bölcsességre törekvő olvasó
— közöttünk
„Apáczai János üdvözli az igaz bölcsességre törekvő olvasót." Evvel a mondattal kezdődik művelődéstörténetünk egyik nevezetessége, a Magyar Enciklopédia elé
írt terjedelmes előszó. A könyvecskét sugalmazó körülményekről számol be Apáczai
Csere János, és törekvésének célját ismerteti latin nyelven a Praefatio ad lectorem
számozatlan lapjain. Már tanulókorában hasznos ösztönzést nyer egyik oktatójától,
Porcsalmi Andrástól, aki Kolozsvárott „nagy hírű és nagy tudású tanító". Mestere
„néhányszor szívélyes közvetlenséggel" megmutatta összehalmozott jegyzeteit, és
„szorgalmát bizonyos mértékben utánozni akarva", a feljegyzésekből Apáczai sok
részletet másol ki saját használatára. Apáczai később Kolozsvárról Gyulafehérvárra
kerül tanulónak. Ott Bisterfeld János Henrik tanítványai társaságában művelődik
tovább, és gyakorta hallhatja a figyelmeztető szavakat: „Annak pedig, hogy szilárd
műveltséghez jussunk, nincs hasznosabb módja, nincs előnyösebb útja, mint az, hogy
minden dologról rövid vázlatot állítsunk össze, és minden tudomány rövid összefoglalását emlékezetünkbe véssük." Az elhintett mag jó földbe került. Apáczait a
„szorgalom dühe oly lázba" hozta, hogy Alstedius Enciklopédiáját a „hexílógiától
kezdve' egészen a zenéig" mind kimásolja — „rövid idő alatt ugyan, de hatalmas
testi-lelki fáradtság árán". A körülmények hatalma folytán a „Szövetkezett Belgium
hírneves akadémiáira" kerül tanulmányai folytatására. Az egykori intelmek ú j csírázásnak indulnak, és — „szorosan a nagy tudósok nyomában haladva", Apáczai
összegyűjti a fontosabb meghatározásokat és felosztásokat mint a „tudományok tudományát". De kincskereső izgalmában nem hagyja nyugton messze maradt hazájának
műveletlen világa. Mi haszna van buzgalmának, ocsúdik fel szorgalmából, ha „könynyes szemekkel" csupán a távolból szemléli hazájának „áldatlan sorsát"? Ez a felriadás, ahogy állapotáról beszámol, gyakran elűzte szeméről az álmot, és egy vágy
hatalmasodott el benne, hogy segítsen szülőhazáján. Elhatározása:
nem halok
meg addig, míg magyar nyelven nem közlöm a magyarokkal az összes tudományokat." És hozzákezd egy ú j könyv megírásához, melyet „tárgykörének egyetemessége"
miatt pasoptronnak, mindenek tükrének nevez el. Amire mindenekelőtt gondol, a
„jobb hírű szerzők alapján azokat a dolgokat, melyeket legszükségesebb tudni, és
amelyek hasznosak az emberi életre" természetes sorrendbe szedi és táblázatokba
foglalja, hogy aztán a tanulóifjúságnak „legyen legalább egyetlen olyan könyve,
melyből az egész műveltség szövedékes szálait legombolyíthatja, mégpedig anyanyelvén".
De milyen körülmények között van „az igaz bölcsességre törekvő olvasó" ma, ha
hasznosan akar tájékozódni az emberi gondolkodás vívmányai között? Milyen eligazítást nyújt egy „enciklopédia" ma, mit vettünk kézbe, ha egy lexikont ütünk fel?
Egy mai meghatározás szerint az „enciklopédia" szakkifejezés egy olyan műhöz tartozik, mely alfabetikus sorrendben állít össze megállapításokat azzal a célzattal,
hogy az emberi ismeretek teljességéről tájékoztasson. Fritz Heinemann, oxfordi bölcselő „Die Philosophie ím XX. Jahrhundert" című kötethez (Klett Verlag, Stuttgart,
1959.) írt előszavában úgy elemzi a gyakorlattá lett enciklopédikus feladatot, hogy
az abból a feltevésből indul ki; az emberi ismeret velejében homogén, a tudás mindenekelőtt ténymegállapítás, minden tény egyformán fontos és summázandó. Helyesen jegyzi meg Heinemann, hogy „tudni" valamit ilyen-olyan esetben, nem homogén
megállapítás. Egyik esetben arról van szó, „hogy" egy esztendő tizenkét hónapból
áll, egy másik alkalommal a probléma, „hogyan" készíthetünk egy kést, és egy to71

vábbi töprengés tárgya lehet, „miért" — kezünkbe a kés. . . . A „hogy", „hogyan" és
„miért" az eszmélkedés különböző késztetéséből fakad. És ráadásul m á r n e m élünk
a középkorban, ismereteink nem származnak valami kinyilatkoztatásból, korunkban
az emberi szellem az autonómia világához tartozik. És ezzel a mi, miért, egy alapvető gond lett, mely fontossági kikötéseket igényel, értékrendet, amit az alfabetikus
felsorolás már nem teljesíthet.
És milyen eszmecserékre bukkan könyvei között manapság az „igaz bölcsességre
törekvő olvasó"? A Literaturnaja Rosszija egy alkalommal (1964. 20.) így állítja meg
a kíváncsi tekintetet: „Russell és Snow állítása szerint az utóbbi években a műveltségnek két szférája alakult ki. Az egyik a kizárólag humán képzettségű emberek
közkincse, a másik pedig a mérnököké, fizikusoké és vegyészeké. A szakadék igen
nagy és minden évben mélyül. Az az elidegenedés, amely bizonyos ideje a műveltség két szférája között jelentkezett, valóban nagy, s ez igen sokba kerül az emberiségnek. A két kultúra kérdése, abban az értelemben, ahogyan az angol gondolkodók
felvétették, nápirenden marad. Ez a kérdés valóban m e g é r e t t . . . "

Á KÉT EGYENES METSZI EGYMÁST
„Éljen a fizika!" — í r j a Nietzsche egyik hosszabb elgondolkozása elé. Mert mire
vitte az ember a morális dolgok feszegetésében, töpreng maga elé Nietzsche. Tudjuk-e már, hogy az erkölcsi ítélkezések hogyan keletkeznek? Elbűvölten hőkölni
vissza a „kategorikus imperativus" előtt micsoda vakság! Ha van min elcsodálkoznunk, akkor a hiszékenység az, mely az egyéni érdekeltséget oly könnyen veszi általánosan megkövetelhető tételnek. Ezért — „éljen a fizika, éljen — ami feléje ellenállhatatlanul terel, éljen a becsületesség!"
így Nietzsche. És Boltzmann? Természetesen a fizikában a hazugság nem bűn,
hanem butaság. De magunknak megkeresni a cselekvéshez a normát! Világos, az
intellektuális tisztességesség nem mellőzhető, de honnan hozzá az inspiráló erő?
A termodinamikából nem. Boltzmann maga hirdeti ezt fennen, mikor egyik könyve
— Populäre Schriften — elé ajánlást ír: Schiller szellemének, a felülmúlhatatlan
mesternek, ahogyan az igazi, a szív mélyéről felfakadó lelkesedésnek természetes
hangot ad, száz évvel azután, hogy a halhatatlanságba elköltözött. „Az előrebocsátott
ajánlás — vallja meg Boltzmann — egyáltalán nem valami frázis. Köszönettel tartozom Goethenek, Faust talán a legnagyobb emberi műalkotás, első könyveimhez a
mottót belőle választottam, megemlíteni tartozom Shakespeare-t is, olvasása számomra a legnagyobb szellemi felemelkedést jelenti, de Schiller mégis valami egészen más volt az életemben, általa lettem az, ami vagyok, különben csak a szakállam és az orrom hasonlítana reám, de más semmi. És ha még valakit kell említenem, aki hasonló nagyságrendű lett az életemben, akkor Beethoven az, akit emlegethetek. És nem feltűnő, hogy Beethoven az utolsó nagy művében Schiller szavaival szárnyal fel a magasba, mégpedig úgy, hogy nem a késői, a kiérett költő vallomását hangoztatja, hanem a fiatal, a rajongó szív túláradó lelkesültségét választja
szózatához."
Eduard Teller, vagy a valósághoz közelebb, hazánkfia Teller Ede és Carl Friedrich Weizsäcker Koppenhágában Bohr intézetében dolgozik Rockefeller-stipendiummal. A két fizikus egymás szomszédságában lakik. Éjféltájban látogatja Weizsäcker
Tellert. Éjjel két óráig is elvitatkoznak egymással. De nem a fizikáról! Az agyukat
mással gyötrik. A pertraktálandó tétel egyszer ez: vigyázzban állni dionizoszi gyönyörűség. Az irodalom a késői órák kísértő szelleme! Teller versel! Teller Ady szavaitól ittasodik meg! Teller fordít az éjszakai látogatónak!
Der Herr nimmt alle, die er schlägt und
Und entführt sie von der
Erde...
Es flammt ihr Herz, ihr Gehirn ist Eis,
72

liebt

Die Erde lacht zu ihnen herauf,
Und mitleidig streut
Diamantenstaub
Die Sonne auf ihren einsamen Lauf.
Ügy véljük, helyesen következtetünk, a két Bolyai sorsa is inspirálhatta Teller ízlését. Dávid Lajosnak is eszébe jut, „az Ür Illésként elviszi mind, kiket nagyon sújt
és szeret", mikor a két Bolyai földi útjának viszontagságait végig elmondta. Teller
lelkesedhetett a történeten, akárcsak korábban előtte egy másik fizikus, Ampère,
mikor Thomas emlékbeszédét elolvasta Descartes-ról. Ez az olvasmány terelte lelkesedéssel a fizika és a filozófia felé a fiatal Ampère-t.
Miért olvasni? Mire jó? Avagy csak egy Nietzsche fejében támadhat a gondolat:
„Egy a szükséges — a karaternek stílust adni! Egy nagy és ritka művészet!" Eligazodni az életben, ez valamennyiünk vágya. De hogyan? A „princípium" még nem
minden! Zrínyi,- amikor a törökök közé rohan, száz-száz aranyat csúsztat a zsebébe.
Következhet az ilyesmi valamiféle „elvből"? Tárgya lehet egy ilyen tett egy „szolgálati szabályzatnak"? A stílus a teremtő géniusz nagy próbája. Az ember nem az
erényeivel van adva, hanem a határaival. Az árnyalat minden.
Világosan kell látnunk a kérdést. Goethe a tudományos kutatáshoz is a gondolkodás tágasságát, az értékelések emelkedettségét kívánja. „A tudományt szükségképen a művészet szabályai szerint kell elképzelnünk. . . . Ilyen követelés azonban
csak úgy teljesülhet, ha a tudományos munkában az ember minden képességével
részt vesz. A mélységek megsejtése, az adottságok helyes felmérése, matematikai
szolidság, az ész élessége, az értelem fennköltsége, a csillapíthatatlan sóvárgás, a
mozgékony leleményesség, az öröm a cselekvésre késztető léten, mind, mind szükséges, hogy a pillanatot gyümölcsöző elevenséggel ragadjuk meg."

KŐ.— KENYÉR HELYETT
Az újkori gondolkodás útját nem Homeros, nem Aischylos, Sophokles, Euripides
határozta meg, de még csak a Platón és Arisztotelész körül kialakult vita sem volt
az, ami a keresés irányát kijelölte. Eukleidész az, aki az újkor emberének a fantáziáját megragadja, az „Elemek", a görög szellem legragyogóbb alkotása sugalmazza
Descartes ábrándját az „igazságok nagy láncolatáról". A nagyszerűen sikerült geometriai gondolatsor szolgáltatja az okulást, hogy is kell az értelmet helyesen használni, mi is a találékonyság feltétele, a „regulae ad directionem ingenii". A sokféle
vélekedés közt, a szenvedélyes vitatkozók lármájából csak egy út vezethet a kétségbevonhatatlan meglátáshoz, ha azzal kezdjük töprengéseinket: „Quod certum, atque
cognitu facillimum sit." A geometriai szellem máig sem tűnt el, sőt végső konzekvenciájához ért, amikor Russel azt kívánja, a logika legyen a filozófia leglényegesebb fejezete.
Eukleidész műve igazi „bestseller" a világirodalomban. 1900-ig több mint 1700
különféle kiadását jegyezték össze. Csak az úgynevezett Szentírás jelent meg többször. Társadalmi jelentősége sokszorosan nagyobb, mint Platón utópiája az államról.
Descartes a geometria egyetemes emberi érvényességéből meríti a tételt, semmi sincs
jobban elosztva az emberek között, mint a készség a szabatos, a logikus gondolkozásra. „Le bon sens est la chose du monde la mieux partagéé", a Discours első
mondata mint egy harsona jelzi az ú j idők közeledtét. Ami az embert kiemeli az
állatok sorából, ami az embert emberré teszi, az az „egészséges értelem", és az
egyformán osztályrésze mindenkinek. Azt mindig tudták, minden ember meghal.
A halál bezörget egyszer ide, egyszer meg oda: — „aequo pede ianua pulsatur"! . . .
A halál elragadja az öreget, elragadja az ifjút, kitáncoltatja az életből a pápát, a
királyt, a püspököt, a nemest, a parasztot. Következett-e már ebből, hogy minden
73

ember „egyforma"? . . . A „haláltánc" láttára ugrott-e fel valaki hangos szóval:
„Éljen az egyenlőség!" . . . „Le a társadalmi korlátokkal!" . . . A „haláltánc" nem az
emberi összefogást prédikálta. A „haláltánc" a pillanat hasznára figyelmeztetett.
„Carpe diem!" — oktat még egy szelíd lelkű bölcs is. De Püthagorasz tétele, annak
egyetemes érvényessége erjedésbe hozta az elméket. Felmértük m á r a „geometria
szellemének" a „sugarát"?
„Mi hát a filozófia?" — kérdi Plotinos. A „legdrágább", adta meg rajongással a
választ, és lelkesülten beszél a szépről és a jóról. De mi meggyőző ereje volt érvelésének Descartes előtt? És hogy vélekednek később, évszázadokkal később? Mit
hirdet Russell napjaink küszöbén? „Az intellektus nagyobb jelentőségű, mint az
intuíció — í r j a —, azért a spontán támadt meggyőződések nem érdemlik meg, hogy
kritika nélkül legyenek elfogadva."
Ha aztán két fiatalember, mint Teller és Weizsäcker, a késő éjjeli órákban azon
vitatkozik, „mikor nemesb a lélek", ki, hol, milyen tanácsot ad?, Russell nem habozik
megmondani: „Amit a filozófiában legjobb szándékkal el lehet érni, az n e m olyan,
hogy azzal aztán mindent a markunkban tarthatnánk, ö n á m í t á s volt az ilyesmi a
korábbi bölcselők részéről. És a kevesebb sem hull magától az ölünkbe. De egy út
mindenki előtt nyitva áll, aki kész bizakodással, türelemmel és előítélet nélkül gondolkozni, ahogy az az igazi kutató természete. A logika absztrakt világában is lehet
a régi görögök szépségimádatát megtalálni."
Weizsäcker diplomatacsaládból származik. Szülei szolgálati helyén, Koppenhágában találkozik Heisenberggel. Hallja Heisenberg, hogy az i f j ú Weizsäcker a filozófiához vonzódik. Nem állhatja meg, hogy ne figyelmeztessen: „A filozófiát manapság
már nem lehet eredményesen művelni, h a nem ismerjük a modern fizikát. De a fizikát idejében kell elkezdeni, előrehaladott években már késő."
A hajdani vágy Apáczai Csere világában a dolgokat „tisztán és világosan" látni,
„clare et distincte", a filozófiában is szilárd léptekkel előrehaladni, megkövetelni
„den sicheren Gang einer Wissenschaft", mit eredményezett, milyen korlátozásokba
sodorta az emberi gondolkodást? . . .Hová lett a — „legdrágább"?

A „FELSÉGES VALÓSÁG"
Szállj-le magas Mennyből Felséges Valóság!
Szálljon írásimra Erőd 's Világosság
Így hangzik „Voltér Úrnak" kívánsága „magyar versekben" egy metszet alján, mely
a „Henriás" elé van mellékelve. La Henriade „frantzia nyelvből fordíttatott a'
Tiszán-túl lévő reformátusok' districtusának néhai nagy érdemű superintendense
idős'b Szilágy Sámuel úr által." Megjelent „Posonyban", 1789-ben, Füskuti Landerer
Mihály „költségéval és betűivel".
Gyakori a XVIII. században az olyan képmelléklet történelmi eseményekről írt
könyvekben, melyen az igazság leplezetlen „felséges valóságban" áll meg a krónikás
előtt, és úgy kötelezi a hűségre, a tiszteségességre a történtekkel szemben. Nem felejtendő el, hogy a „meztelen igazság" mellett az „arany igazság" is foglalkoztatta a
képzeletet. Descartes í r j a : „Talán nem alaptalanul remélem, hogy az olvasónak meg
fog felelni az, amit nyújtok, noha mondanivalóimat sem Platónból, sem Arisztotelészből nem merítettem. Az igazságok éppen abban hasonlítanak az aranyhoz, hogy teljesen mindegy, hogy a paraszt rakja ki a zacskójából, vagy egyenest a pénzverdéből
kapjuk, az arany mindenki kezében arany." A geometria megállapításai valóban
„arany igazságok". Püthagorasz tétele értékcsökkenés nélkül cirkulálhat az emberek
74

kezén. Az igazság igazság marad, akármilyen arcot vág valaki hozzá, mikor kimondja.
De minden kijelentés valamilyen Püthagorasz-tétel? Shaw vidám színpadján a szocialista miniszterek nem bízhatják mondókájukat egy uralkodóra, hogy az olvassa
fel egy parlamenti ülésen. Hiába van alkotmány, az uralkodó kijátszhatja a korlátozást. Hiszen, míg az eléje tett szöveget az alkotmányos előírásoknak megfelelően
változtatás nélkül olvassa fel, szemével hunyoríthat hozzá, és — visszájára fordíthatja a „tételt".
Mikszáth Kálmán „egy fiatal festőművésznek", Rozsnyay Kálmánnak az emlékkönyvébe ezt írja figyelmeztetésül: „Ha elbájoló erdőrészt látunk a természetben,
azt szoktuk mondani: Oly szép, mintha festve lenne. Ha festve látunk sikerült erdőrészt, így kiáltunk fel: Oly szép, mintha igaz lenne. — Tán azt jelenti ez, hogy az
emberek maguk sem tudják, mi esik nekik jobban: a valóság-e vagy a poézis? Nem,
nem ezt jelenti. Egyszerűen az következik ebből, hogy az igaznak is kell egy kis
szépítőszer."
A valóság nem mindig egyszerűen a valóság. ítélkező szemmel nézünk a világba.
Lichtenberg, professzor Göttingenben, 1780-ban egy „zsebnaptárt" szerkeszt. Chodowiecki két metszetét is közli benne a naplementéről. Két fiatal karol egymásba a
képen, és nézi a búcsúzó nap sugarait. „Hogy egy ilyen összekapcsolódásban a természetnek ez a pompázatos színjátéka mi mindent ébreszthet a keblekben — írja
magyarázatul Lichtenberg —, sohasem fogom leírni, még ha tehetném is." A természet nagy misztériumának kifecsegésére még egy ábrándos lelkű ifjú költő se vállalkozzék, figyelmeztet Lichtenberg. De hogy szemléli a nap járását Heine? Még nincs
reménytelenül a „matrácok kriptájába" fektetve, de a felkelő nap számára már a
kedvetlenség megnyilatkozása: világítani egy butaságban tengődő földre. És letűnni
itt, annyi mint felkelni ott, és egy Sisyphusként görgetni a haszontalanságot.
Karamazov Iván min háborodik fel? . . . Az gondolni, hogy örök boldogság vár
ránk, csak felejtsük el az értelmetlen szenvedéseket a megdicsőülés előtt! A művészet nem egyszerűen valami ráadás az ember különféle igénylése között. A művészet
hatalmas témája éppen az élet értelme. És eltűnődése hatalmas gondolati erjedéshez
vezetett. Kant számára a csillagos ég, és a nemes, érzület fellobogása az emberi
kebelben, a nagy harmónia látszatát kelthette. De csak okosabb lesz az ember az
idők múltával, vagy — kiábrándultabb? Milyen következtetésre jutott Kant megelégedettsége után utóbb Nietzsche egy lélegzetelállító pillanatában? A legnagyobb
esemény napjainkban, kiált fel emelt hangon hosszú sóvárgásokkal teli' töprengések
után — az „Isten" meghalt, eltűnt egünkből . . . Aki képes a gyanakvó pillantásra,
figyelmeztet Nietzsche, az észreveszi a tündöklések között is, a nap leáldozóban van,
esties, komor hangulat kezd megülni mindent, s valahogy az „öregedés" meghasonlottsága kezd hatalmába keríteni. A művészetnek is megvan a maga vívmánya.
A technika világa sincs kísértő árnyék nélkül. Már nemcsak Rómeó és Júlia
viszontagságain tépelődik „az igaz bölcsességre törekvő olvasó", a nagy tragédiák
mögött legördült a függöny. A „legnemesebb szórakozás", amit a „művészet és erény
kedvelői" maguknak hajdan megengedhettek, manapság sokszor utcáink zajos forgatagába torkollik: Apáczai egyik kortársa, Johann Rist, még emelkedett várakozásokkal
írhatta elmélkedései elé: Die Aller Edelste Belustigung Kunst- und Tugendliebender Gemühter. A festmény, a zene, a verselés valamikor kiemelkedés volt a hétköznap szürkeségéből. De mi lett a „nemes szórakozásból" ? . . . És az ácsorgás
vége az enciklopédiák között? . . . Feleletet egy idézet ad a Columbia University
New York kétszáz éves fennállásával kapcsolatos ünnepi megnyilatkozásokból:
„A tudomány sohasem zárja le véglegesen a kutatást, fáradozása sohasem fejeződik
be azzal, a dolgát elvégezte. Minden megállapítása ú j kérdésekhez vezet, ú j érdeklődés elindítója lesz. És ez így megy folyton-folyvást — a d i n f i n i t u m . . . A tudományos kutatás soha nem ér célt, mindig útban van, mindig csak egy részletet
dérit fel. A tudomány az örökkön-örökké tartó adathalmozás." Egy valamilyen
„archimedesi pont" létezése is csak ábránd. Ismereteinket teljességgel lehetetlen
valamilyen előfeltétel nélküli állításra felépíteni, és mintegy „abszolút nullpontról"
75

a magasba emelkedni. Amit hangoztatnak, az emberi gondolkodáshoz elháríthatatlanul hozzátartozik, hogy semmit sem állíthat, amelynek m á r nincs tovább firtatható
részlete, nem kezdhetünk semmit sem — „legelőiről". . . . Apáczai „cartesianismusa"
az elmerengő tekintet előtt egy ú j kérdést villant fel: de mi az emberi szellem,
a „két kultúra" útja? A kísértő szellem Madách kérdése:
Szeretném tudni, hogy bukott
fajom?
Nemes küzdésben,
nagyszerűen-é,
Nyomorún-é, törpülve
ízrül-ízre
Nagyság nélkül és könnyre
érdemetlen!

76

PÁSKÁNDI

GÉZA

A halasztás
(Filmvers- és filmesszévázlat:
az Apáczai [Tornyot választok] című dráma tévéváltozatának szerkezetrajza. A Tornyot választok című darab kiegészítése filmszemszögből.)
I.
Viharos csataképek. Lovak lába között, lovak hasa alatt egy mankó, egy elhullott
kalap, felfordítva, mintha pénzt várna . . .
Két „lábatlan koldus" hangja hallatszik e képre, amint avult csaták képeit emlegetik. Most látjuk őket a templom terén, halljuk is hangjukat; látjuk, hogy az
imént még üres térre hogyan gyűlnek vásott, rossz arcú suhancok, kölykök, lődörgő
parasztok, vásári iparosnépség: hurkaárusok, szabók, csizmadiák, m á s o k . . . Gyűlnek, és gyűrűbe fogják őket, vigyori a r c c a l . . .
Hangok:
Megint kezdik.
Kezdődik a cirkusz.
Ebből élnek: lejátsszák a múltat. Hát azt már
A jövőt kéne lejátszatni, vagy inkább elhozni.

játszhatják.

Nagy röhejek: már folyik a játék: a két lábatlan régnyert ütközetek jeleneteit
játssza, miközben felvillannak igazi csataképek. Kettősség. Mintha ők a lovak alatt,
a lovak lábai közt is lennének, s onnan dirigálnák a harcot. Egy-egy ló hasát meg
is paskolják. Harcba küldik. De mintha a lovak hátán is ott lennének. Ezt persze
csak ők látják így, a tömeg nem. A tömeg csak azt látja: egymást űzik, kergetik.
Koldusok hangja:
Gyerünk,
lovacskák!
Előre, fiúk!
Rákócziért! A hazáért! Jézusért!
Hé, sarkantyú, vágj a vékonyba, előre!
Egy sarkantyút, amely épp annyira van fejük felett, hogy elérik, megpöccentenek,
mintegy nógatva, ösztökélve. — Aztán a lovak mind kisebbek lesznek, zsugorodnak,
a lovasok is, már-már mintha ólomkatonákat látnánk, a két koldus mint valami
Gulliver tereli a liliputi katonákat a harcra; most hirtelen oly kicsik lesznek, hogy
el is tűnnek, s a két koldus lihegve egyedül játssza le a jeleneteket; megállnak.
Ez a szöveg — s egy más hang — hallatszik (közben arcuk, izzadt, csapzott hajuk
látszik):
77

Más hang:
Nem kell sírni, sem röhögni
Nem történik semmi, semmi
Csak két bohóc lisztes arcán
A rízsporban és verejték
Ellenében görgetünk föl
Egy könnycseppet, de viaszból
Ránc, verejték
ellenében
Görgetünk fel egy
könnycseppet
Ám viaszból — görgetünk föl
Föl a hegyre — sziklacsúcsra
Föl a homlok szirtfokára
Ránc, verejték
ellenében
Görgetjük a viaszkönnyet
Föl a hegyre
sziklacsúcsra
Föl a homlok
szirtfokára
Sziszifuszként
viaszkönnyet
Görgetünk a ránc, verejték
Ellenében egyre följebb
Nem kell sírni, sem röhögni
Nem történik semmi, semmi!
Most a kalapjukkal körbejárnak, egy-két apró pénzdarab hull, megköpdösik, aki nem
ad — egy-egy suhanc —, azt mankóval kergetik, röhögve iszkolnak. "Van olyan, aki
csorba vagy fületlen gombot dob bele: ezt is űzik.
Koldusok hangja:
Nézni jó volt, mi? Fizetni nem jó!?
Nem potyázunk harcot nézni, nem tarhálunk
történelmet!
Nem bámuljuk vér-verejték
hullajtását
fabatkáért,
ingyen, ígyen!
Most meg már, mintha mindenkit kergetnének, mindenki röhögve, csúfolódva menekül. Mintha csatában lenne a két koldus, úgy élvezi, hogy futnak előlük.
Koldusok hangja:
Megfutottak előlünk!
Győztünk!
A lábuk sem érte a földet, úgy

futottak!

Hirtelen teljesen üres a tér: a teljes kép két sarkában, mint két szobor — a Lánchíd oroszlánjai — ül a két koldus, majd egyre kisebbek, m á r csak pontok. Alig
látszanak. Aztán az üres, szinte kongó térre vetülnek a főcím betűi: A halasztás
(Tornyot választok) stb. Zene. Majd hirtelen nagy csend. Hosszúnak tűnik. Borús
idő. A tér egészen üres. Hátulról, a hátsó lépcső irányából kongó léptekkel siet a
Tiszteletes, körülnéz, kulcsra zárja a templom főbejáratának ajtaját, kétszer ráfordítja a kulcsot, zsebre vágja, körülnéz, elmegy: arca komor, talán rémült is, visszafogott rémület ez. Megint üres a tér. Ebbe az ürességbe kopog bele a koldus m a n kója: jön Második koldus. Felnéz a toronyra. Második koldus: Nagy i d ő k . . . nagy
i d ő k . . . (Hirtelen elhallgat, mert kopogás hallatszik hosszan. Jön Első koldus.) Ennek
is pont most kell j ö n n i e . . . pont most. Ki hívta ide? . . . (S innen nagyjából a darab
szövege következik.)
A két koldus önfárasztó, nézők nélküli csatajelenete most másodszor jóval rövidebb,
de félelmetesebb és hevesebb is az üres, kongó téren, a torony tövében. Csatakiáltások visszhangzanak. A harangig szállnak fel. A torony betlehemi csillagáig, a kakasig. Mintha színházi próbán lennénk: üres teremben. Idegesítő, fájó, szorongató
78

publikumhiány. Miután már két árnyék fölment — a torony ablaka is megvilágosodik . . . Ezt a koldusok megbámulják, s most úgy játszanak, mintha onnan fentről
néznék őket: nekik
játszanak.
Az első rész végén elindulnak, hogy nézőket verbuváljanak a látványossághoz. Keskeny utcákon, széles, poros szekérutakon, kacskaringós sikátorokon vonszolják magukat. Bezörgetnek kapun, ablakon, ököllel, mankóval. Kiabálnak. Egy-egy ablak
megnyílik. Egy-egy kapu is.
Koldusok hangja (a képre, nem személyhez szólón):
Gyertek,
gyertek!
Gyertek a torony alá, torony tövébe! Apáczait ma ledobatja a fejedelem, a mi nagyságos Urunk! Apáczait
ma a toronyból ledobatja a fejedelem, mert nem fogadott szót a mi hatalmas urunknak! Gyertek, gyertek, emberek! Minden hitvitának
vége,
befellegzett!
A fejedelem lezárta a vitát! Apáczait ledobatja! Vége
a vitának! Apáczai lehull! Gyertek, gyertek!
Nincs
többé vita, feleselő száj! A torony tövében
elnémul
minden! Apáczai lehull! Mi meg az égre nézünk!
Gyertek,
gyertek!
Hangjuk, mint a rikkancsok hangja, amikor a szenzációt kiabálják.

II.

Ami a darabban „második felvonás" — arra a filmben legalább két változat
lehetséges:
1. A koldus, miközben meséli, mit hallott", látott a palotában, palota előtt (a szövegben hozzáteszi: Belopóztam a terembe is!) — mi is látjuk, vagyis: mintegy a koldus
meséje nyomán indul a képsor, s a vita szövege, ezt olykor a koldusok első felvonásbeli szövege váltja fel, mintegy ékelésekként, így alkalom nyílik: a két harc, a koldusok és az Apáczai—Basirius—Fejedelem harc párhuzamaira. Feltétlenül ez a
megoldás ajánlatos.
2. Betartjuk a színmű tagolását: ez nem ajánlatos, hacsak a rendezőnek valami egészen különleges megoldása nincs, ami jobb az imént említettnél.
Mindenképp azonban: a vita nagyjából úgy zajlik le, amint a második felvonásban
megírtuk. A filmben azonban alkalom nyílik a terem szorongató nagyságának —
lélekvesztő voltának — érzékeltetésére. Ahogy a hang elvész, ahogy az emberi gesztusok melege, forrósága elvész, s eloszlik a végtelen padsorok fölött — mindez
ijesztő. Zártság a teremben. Mert a főajtót kulcsra zárják, miután mindenki begyűlt.
(A diák valahonnan egyik oldalsó bejáraton jön, ahol a terembe belopódzott koldus
is eliszkol majd az emberek lába között. Mint valami patkány, azok észre sem veszik
vagy nem is akarják. Ez a kisurranás akkor történik, amikor a fejedelem bejön, s
mindenki feláll. Nyilván: azért se néznek le, mert minden szem a fejedelem felé
fordul.) Mielőtt azonban a terembe jött volna a hallgatóság: az utcán is magányosan
jönnek, nők, férfiak, különböző irányból, némán, nem köszönnek egymásnak, legfeljebb biccentenek; s ha egy-egy házaspár jön: szótlanok, nem néznek egymásra. Nem
akarnak beszélni arról, ahova s amiért mennek. Arcuk merev, nem árul el semmit.
A teremajtóban valamit felmutatnak, meghívót talán: nem biztos. Van, akinek nincs
mit felmutatnia — ezek ácsorognak. Egy-egy őr nagyon óvatosan — mint amikor
mozi előtt feketén árult jegyet csúsztatnak a kézbe — zsebükbe dug, markukba nyom
valamit, így ezek is bemehetnek. Ez utóbbiak többnyire polgári ruhában, amazok
köznemesi viseletben, vagy katonák s főrendiek. Miután fölmutatták „meghívóikat",
az előcsarnokban kapnak még egy papírt. Már az ötödik kapja. Megkérdezi:
79

— Ez mire való?
Aki adta:
— A nagyságos fejedelem előzetes, végső álláspontja abban a vitában, amely itt
ezután lesz. Olvassák el még a vita előtt. Hogy tudják: mi is a saját
álláspontjuk
ebben az egészben. Olvassák el előtte, hogy tudják: mi lesz utána.
— Értem, Miheztartás végett. Nehogy
elfelejtsük.
Félrevonul. Mindenki az előcsarnokban ácsorog, olvas.
(Most surran be a lábak között a koldus is: bent szemtanúja lesz a terem ellenőrzésének, ahogy a darabban írtuk: az ellenőrzés mint szertartás. Nagy kongások, a
kongásra való gyanakvás.) Minden nézőnek, mintha helyszáma lenne, csakis oda
ülhet. A fejedelemasszony is jön: helyére vezetik. Lorántffy Zsuzsanna arca ugyanolyan merev most, mint a többieké. A terem falán a díszítések, képek Apáczai szemében másként tűnnek föl, mint Basirius szemében. Ami Basiriusnak
biztonságos
ciráda, cirkálom — Apáczainak haragos, ijesztő vonalú szörnyalak, felcsapó hullám.
Basiriusra mintha barátságosabban néznének a képek alakjai is, Apáczaira idegenül,
szenvtelenül. Vagyis: éreztetni kell: mikor nézi a termet az egyik, mikor a másik.
Olykor lehet, hogy ők nem is látszanak: csak a freskók, a falak, képek, ornamentum,
kupola, ebből tudjuk meg, ki beszél éppen, no persze a hangjukból is. Igen: m i n t h a
maga az épület mint struktúra is Apáczai ellen lenne: legalábbis így érzi ő. Basirius
a szurkolójának, barátságosnak, lelkesnek érezheti e publikumot. Apáczai számára:
panoptikum, viaszbabák, próbababák, hajas babák, zenélő órák figurái: sorsa iránt
szenvtelenek, hidegek, sőt — talán ellenségesek is. Sehol egy baráti arc, pedig keresi.
A fejedelem nagyon hosszú folyosón jön be, mintha katakombából vezetne ki. Apáczai és Basirius máshonnan: mintha arénában lennénk: határozott érzésünk: Apáczai
onnan jön, ahonnan a bika szokott. Basirius a torreádor. A terem főbejáratát Udvarmester bekulcsolja. Miután végignézett a termen: mindenki bejött-e? Itt van-e
mindenki? Listába is nézhet, lopva, egyszer körül is jár a padsorok mellett. A kulcscsal felmegy egy magas lépcső tetejére. A lépcsőkön is katonák. A többi bejáratoknál szintén. — Kezdődik a vita, miután Fejedelem azt m o n d j a : — Szabad a vita!
III.
A torony belső „szerkezete": gerendák, lépcsők, ablakok, harang vagy harangok,
kötelek. Az ablakból rálátni a koldusokra: mindig fentről látjuk őket, semmi szövegük nem hallszik, csak mozdulataik, játékuk, harcuk látszik. E fenti szögből —
távolságból nyilván kicsik, még furcsábbak. Aztán ú j r a látjuk: végigmennek a városon a nézőket összecsődíteni. Míg Apáczai a torony látogatóival viaskodik, ők toborozzák a kíváncsiakat. Amikor a tömeg összegyűl: az arcok kinagyítása igen fontos.
A lábak között surranó koldusok juttassák eszünkbe a kezdeti csatajelenetben látott
lovak lábait. „Meghalunk, Apáczai uram! Meghalunk! Segítsen!" — s m á r el is
takarta őket a tömeg. A két mankó az üres téren marad, meg egy kalap felfordítva,
mintha pénzt várna: ebbe hullanak Apáczai utolsó szavai (a film szerint utolsó
szavai) nagyon rekedten, fáradtan m á r : „Csak elhalasztották. Csak elhalasztották,
ne féljenek, csak elhalasztották, de nem örökre . . . stb." A zene teljesen elhal. Üres
tér. Már mankó sincs. Nagy csend. A tér képe és a toronyé. így m a r a d : idegesítően
hosszú ideig, s ekkor: vége a játéknak.
(Kolozsvár, 1973.)

80

ROMÁNIA

Egy kritikusról és egy esszéíróról
Eddig is gyakran esett már szó e lapokon a román kritikusokról, többnyire valamely vita ismertetése kapcsán. Ezúttal magukról a vitázókról szólnánk, két portréhoz szeretnénk töredékes vázlatot készíteni, egy kritikusról és egy esszéíróról, mondhatni vita- és nyilatkozatszünetben, heti rendes tevékenységük közben.
(A kritikus jelenléte.) A kritikust Nicolae Manolescunak hívják, a bukaresti
egyetem román irodalomtörténeti tanszékének adjunktusa, a vezető román irodalmi
hetilap, a Románia literará szerkesztő bizottságának tagja. Vezető irodalmi hetilap
— mondottuk, megkülönböztetendő e hetilapot társaitól, melyek igen szép számban
jelennek meg Bukarestben és vidéken egyaránt. (Jelenleg irodalmi hetilap vagy
folyóirat jelenik meg a következő városokban: la$i (2), Kolozsvár-Napoca (2), Temesvár, Brassó, Pite?ti, Konstanca, Bákó, Nagyvárad, Nagyszeben, Craiova, Marosvásárhely.) Fölsorolásuk helyett csak annyit, hogy legtöbbjük a hagyományokhoz
való kapcsolódás jegyében kapta címét. A bukarestieket említve: a Románia literara
a múlt század első felében megjelent, a XIX. század folyamán fontos szerepet játszó
író, szónok és státuszférfiú, Mihail Kogálniceanu szerkesztette Dacia literará-t idézi
az olvasó emlékezetébe. A Luceafárul (Esthajnalcsillag), mely főleg fiatalok írásait
hivatott közölni, Eminescu nevezetes költeményére utal. (A poéma címét pedig a
század első éveiben írták — előbb Budapesten, majd 1906-tól Nagyszebenben kiadott
— folyóiratuk élére az erdélyi román literátorok.) A profilját tekintve a bukaresti
A Héthez hasonló Contemporanul (Kortárs) a századvégi szocialista törekvések sajtóorgánumától vette címét. Verset, könyvismertetést, kritikát, színházi tudósítást, filmszemlét, tudományos ismeretterjesztő írásokat egyaránt közöl ez a művelődési hetilap, s a román folyóiratok általános gyakorlatához híven több munkatársának is
állandó rovatot biztosít. (Beleértve a sportrovatot is. A Románia literara utolsó
oldalán például a mai román próza egyik legjobb stílusművésze, Fánu? Neagu metaforákban tobzódva kommentálja a sportélet, elsősorban a labdarúgás eseményeit.)
Zárójeles kitérő(i)nkből visszatérve: azzal, hogy állandó munkatársaiknak rovatot
adnak e folyóiratok, lehetővé teszik, hogy több kritikus is hétről hétre rendszeresen
és folyamatosan figyelemmel kísérje a megjelenő műveket. Manolescu például 1962
óta minden héten jelentkezik könyvszemléivel, előbb a Contemporanul, utóbb a
Románia literará hasábjain. 1962-ben huszonhárom éves volt és utolsó éves egyetemi hallgató, amikor a mai román irodalom professzora (akkor a Contemporanul,
jelenleg a Románia literará főszerkesztője, a harmincas évek végén Ia?i-ban antifasiszta publicisztikai írásokkal debütáló, a pár éve megjelent román irodalomtörténetének első kötetéért írószövetségi díjjal kitüntetett), George Iva?cu a vizsga
után magához hívatta és fölkérte: írjon kritikát lapja számára. Az első recenzió
három hétig készült, mondja a fiatal kritikus, és így folytatja: „Akkor megértettem
valamit: azt, hogy a tehetség... döntő mértékben függ attól a bizalomtól, melyet
az embernek előlegeznek. Nem tudom, hogy akkor, ha G. Iva?cu nem közöl s a
3 Tiszatáj

81

szerkesztőségek visszautasítanak, v a j o n : írtam volna még kritikát. Annál is inkább,
mivel addig verset írtam, s prózát meg színdarabot; 1952-ben családi használatra
folyóiratot adtam ki, de kritikaírásra sohasem gondoltam." Azóta viszont heti könyvszemléivel szerzett rangot, váltott ki vitákat, rokon- és ellenszenvet. A kritikus kritikusai szerint Manolescu „impresszionista", személyes véleményét adja elő, nem
elég módszeres. A könyvszemléit többé-kevésbé rendszeresen olvasó viszont épp az
effajta véleménymondás miatt nézte át hetenként az imígyen bírált recenziókat.
Manolescu ugyanis figyelmesen olvas, nem a számonkérés, hanem a kritikai megértés szándékával, észrevételeit mintegy széljegyzetekként közli, s ha néhol elhamarkodottan fogalmaz, nem tartja kötelességének ragaszkodni tévedéseihez. Ritkán deduktív, májd mindig tárgyszerű, száraz mondatait pedig az tudja igazán értékelni,
aki megízlelhette azt az áradó elokvenciát, mely a gondolatot is helyettesíteni képes.
A pályatársak általában sietve kötetbe gyűjtötték már recenzióikat. Manolescu
inkább tanulmányait, Maiorescu-monográfiáját adta ki (Maiorescu a századvég irodalmi életének vezető alakja, munkásságát Pálffy Endre egyik tanulmányában a
Gyulai Páléval párhuzamba állítva írta le), s meghagyta e könyvszemléket rendeltetési helyükön, a Contemporanul és a Románia literará hasábjain, hiszen szerepük
csak akkor lesz megítélhető, ha történeti távlatból méretik majd föl a század hetedik
és nyolcadik évtizedének román irodalma, melynek eseményeit, műveit közelről
bíráló szemmel, figyelmes olvasóként regisztrálta Manolescu.
(Az esszéíró és a szavak.) Nicolae Balotá neve és egy-két írása m á r ismerős £
magyar olvasó számára. Pomogáts Béla a Napjainkban írt róla, Küzdelem az abszurddal (Lupta cu absurdul) című könyvét Kántor Lajos ismertette a Nagyvilág
lapjain (1973/10), a Petőfi-évfordulón elhangzott előadását pedig a Kortárs közölte
(1973/8), akárcsak a Jékely Zoltán válogatott verseinek románul C. Nisipeanu fordításában megjelent kiadásához írott bevezető tanulmányt (1974/6). Ez utóbbit Szenczei László fordította, de Petőfiről Homér és Osszián címmel magyarul tartott elő
adást Balotá, mert nyelvünket még a szülői házban tanulta meg, s magyarul éppolj
jól tud, mint németül. Kolozsvárt és Nagyszebenben végezte az egyetemet; első dol
gozatát Lucián Blagáról írta, kinek az egyetemen hallgatója volt, s akit az ötvene:
évek elején, mikor Blaga már nem az egyetemen, hanem a Kolozsvári Egyetem
Könyvtárban dolgozott, gyakran fölkeresett szobájában, „Faust odújában" a fiata
tudományos kutató; látogatásait húsz.év múltán így elevenítve meg A
szenvedélyek
ről szóló könyvében. „Nem, nem volt igaza az ő Odüsszeuszának, midőn bánato;
meditációjában így szólott: »Hiú találmány: / szavak szőttese.« Mert kimondani, ;
létre hozni a szót, megjelölvén tartóssá tenni — egyet jelent azoknak az emberek
nek a megbecsülésével, akikben megvan a szó szenvedélye. És Blaga, minden hall
gatásával együtt, közéjük tartozott" — írja Balotá, aki erősen vonzódik a hozz;
hasonlókhoz, azokhoz, akikben „megvan a szó szenvedélye". E szenvedély nélkü
hogyan is írhatott volna évekig egyszerre több rovatot? A Luceafárul hasábjain he
tente közölt rövid esszét, cikket, a Románia literará-ban a román fordításban frissei
megjelent világirodalmi kiadványokról elemzést, miközben irodalomtörténeti tanul
mányait írta, s gyakran szerepelt egy-egy vidéki lapban vagy a rádió irodalmi mű
soraiban is. Az utóbbi időben inkább csak a Románia literará-ban jelentkezik hel
könyvszemléivel, ősszel például a Lenau Társaság ülése alkalmából Bécsből keltezet
episztolát, majd Baldensperger és Starobinski tanulmányainak román kiadásárc
elemzést. Ez év februárjában pedig a következő könyvekről írt rövid esszét: Lanso
válogatott tanulmányai, Ricarda Huch romantikáról szóló monográfiája, (mindkett
a múlt év végén jelent meg románul), az ifjú költő, Ioan Alexandru Pindarosz
fordításai, Kosztolányi regénye (A véres költő, Veronica Bárládeanu fordításábar
Halász Anna előszavával jelent meg Bukarestben). A tékozló bőséget ő maga
pedagógiai tevékenység igényével magyarázta egyik nyilatkozatában, de mondjál
kivételes munkabírása is szerepet játszott abban, hogy egyforma intenzitással hódol
hatott az írás és az olvasás szenvedélyének. „Előrehaladott korú a század, s é
majd minden könyvét elolvastam. Azoknak a költőknek a könyveit, kiket megbecsül
82

nek a világban, mely a Szentség alakjait elfeledvén, buzgóságával a Szó szentsége
felé fordul. Majdnem mindegyiket olvastam, hiszen meglehet, van valahol egy oltár,
hol még nem gyújtottak áldozati lángokat, egy ismeretlen isten, ki még nem találta
meg híveit. A többieket, az istenköltőket, az árny hangjait lelkünk sodródó hajója
vitte magával, úszván eksztázisok és szorongások között" — írja Labirint című kötetének első esszéjében, jellegzetes intonációval így indítva meditációját A termékeny
hallgatásról. A hallgatás sokszor foglalkoztatta a könyvek és szavak szerelmesét,
amint azt két monográfiájának tárgya is jelzi. Az elsőben a román antiliteratúra
jeles írójának, Urmuznak a munkásságát méltatta. (Az Urmuz-művek lefordításának
gondolatával és gondjaival Méliusz József foglalkozik.) A nagyobb terjedelmű másodikban az abszurd irodalmat vizsgálja (Küzdelem az abszurddal). Ebben az abszurd irodalom előképei és előfutárai (Lewis Caroll, Jarry, Chr. Morgenstern) jellemzése után Kafka, a dadaisták, Camus, Ionesco és Beckett írásait elemzi, s nagy
erudícióval ad árnyalt pályaképeket, végigkövetve ily módon a folyamatot, amely
elvisz „egyre távolabb a szótól" (G. Steiner). Az elhallgatás, a csönd esztétikájával
végső fokon a Szó morális küldetését állítja szembe, melyet ha csönd előz is meg,
az csupán az említett „termékeny hallgatás" lehet, nem Rimbaud sivatagi utazása,
hanem Orfeusz útja: „A hallgatásoknak nem mindig ugyanaz a jelentésük, forrásuk.
Orfeusz alászállása ad inferos és visszatérése ad superos a kortárs költészet nagy
drámái közé tartozik."
ZIRKULI PÉTER

Németh László: Megmentett gondolatok
Németh László életműsorozatának új, tizenhetedik kötete egyike a nagy írói
tehetség kései virágzásainak: a Sajkódi estéket leszámítva, az utolsó másfél alkotói
évtized tanulmány termését tartalmazza. Az itt közölt írások java része ugyan m á r a
Kiadatlan Tanulmányokban
megjelent, mégis az újszerűség szuggesztivitásával hat
önálló könyvben történő publikálásuk: a sorsával küzdő intellektus lírájának sosemvolt feszültsége. A tanulmányírónak m á r nem a tájékozódás mohó ösztöne az ihletője, mint a harmincas években; a kísérletező ember olthatatlan kíváncsisága sem
jellemzi, mint még Vásárhelyen; még leginkább a sajkódi halálszéli idillben ítélkező
montaigne-i magatartás sztoikus nyugalma áll hozzá legközelebb. Esszéit többnyire
a végrendelet izgatott fenségével, az ultima verba súlyos szűkszavúságával fogalmazza. A betegség szorongatásában elemi erővel tör föl belőle az önkifejező ösztön,
egyrészt az ötesztendei fordítói robotban lefojtott szellemi energia fölszabadulásaként, másrészt a halállal perlés szándékával, hogy legfontosabb eszményeit és gondolatait a pusztulástól megóvhassa. A hibátlanul fogalmazott mondatokban tragikus
sugallatok örvénylenek, a körülmények sivársága és a célok magassága föloldhatatlan konfliktusba kerül: a Megmentett gondolatok kilenc nagy, a Tanú-korszak legmagasabb színvonalával mérhető esszéje két fontos drámával és a Tolsztoj-fordítással rekordidő alatt készül el. 1954 áprilisától júniusáig, mindössze három hónap
alatt. A tanulmány nem reked meg a jegyzet avagy a vázlat szintjén, az elemzésre
ráfolyik az áttekintés, a m ű f a j a befejezettség, a teljesség irányába tágul. Most az
esszé szakad ki az íróból oly visszatarthatatlanul, mint egykor a dráma. A II. József
és a Petőfi Mezőberényben hangulatai rejtett és finom hajszálcsöveken szivárognak
föl a kötet harmadát kitevő tanulmányanyagba. Az agónia drámájával fölfokozott
türelmetlen életakarat és az elmúlással feleselő sietség jele az is, hogy Németh
László publicisztikai témákban is az életmű magas ormaira emelkedik föl, a konkrétum számára mintha csak ürügy lenne, hogy történelemre, kultúrára, jövőbe pillantást vethessen.
A Megmentett gondolatok a tanulmányíró mikrokozmosza. Mint rendszerezés és
összefoglalás, a teljesség diadala: Németh László világképe summáját, legfontosabbnak ítélt kedvenc eszméit sűríti esszéibe. A líráról az újkori kultúra történeti képe
s benne a modern költészet ragyogó elemzése és megújulásának programja. A Tolsztoj inasaként orosz irodalomtörténetbe rejtett realista regényelmélet és példaadc
írói ars poetica. A Bartók és a XVIII. századi zene a nyugati módszer és keleti lélek
szintézisét hirdeti meg, a műveltség ú j — azóta irodalmi és művészeti korszakká
kibomló — lorcai—bartóki modelljének eszményét. Az Ószövetség olvasása közben
nemcsak a Négy próféta drámaterve, de a kis nép, nagy sors, prófétaság ősi mítoszának XX. századi újraértelmezése is. A Vásárhelyi séták legfőbb pedagógiai tapasztalatait foglalja össze: milyen legyen az új iskola tananyaga (Négy Könyv), módszer«
(tan tárgy összevonás), típusa (történeti- és munkaelv). A Nóra ürügyén „a szörnyfiút és szép arcú anyját", a politikai és kultúrnacionalizmust ítéli meg, egyben í
84

korszerű hazafiság normáinak kitűnő megfogalmazása is. A Gulyás Pál szobájában
a monográfíaíró szándékát a lírai emlékezés és önvallomás oldottságával ötvözi.
A vallási türelemről a vallás nélküli hit természettudományos erkölcsének gondolatával a hasonló című későbbi nagy sajkódi tanulmány előképe. Az én cseh utam
eszmetörténeti igényű írás, a duna-európai „tejtestvérség" bátor ideájának históriája. A tárgy sokfélesége ellenére mégis minden esszé egyetlen problémába torkollik: milyen legyen a gyarmati fölszabadító mozgalmakkal és a szocializmus térhódításával kifejlődő ú j világcivilizáció. Németh László, anélkül, hogy az utópia álomvilágába tévedne, hangsúlyosan figyelmeztet három dologra: a folytonosság megteremtésének szükségességére — a kísérletező módszer átmentésére —, az otthonosság igényére — hogy az eszme ruháját a népek karakterére szabjuk —, továbbá
arra, hogy az ú j kultúrának ősi mintára a helyi változatokból a mindannyiunkban
közös általános emberit kell megteremtenie. Sehol sincs szó e gondolatmenetben a
„harmadik út", a magyar nacionalizmus illúzióiról; az író a szocializmusban egyszerre lát lehetőséget és adottságot, történelmi tényt és föladatot. Sőt minden bizonynyal korrekcióra szorul a kritikának az a korábbi megállapítása is, hogy Németh
László a marxizmustól függetlenül jutott el a szocializmus vállalásáig. Igaz, ennek
ellenkezőjét sem lehet kategorikusan állítani, de bizonyos, hogy az író gondolkodói
nagyságát nemcsak a „hogyan", de a mondandó is teszi.
A Magyar Műhely folytatása — már a mesterség szűkebb köreiben — az eszményátadásnak, egyúttal azonban ú j törekvésnek is teret nyit: az életmű értelmezésének és védelmének. Németh László önmaga kritikusa és irodalomtörténésze lesz:,
az Elvágott kötelek írásaiban már vezérmotívummá nő e szándék. Nem aránytévesztés ez, nem is öntetszelgő nárcizmus, hanem nagyon is reális helyzetmegítélés. „Nálunk a művek megszületnek, de elmarad az a kritikai munka, amely a nemzeti
műveltség részeként az olvasók tudatába építi őket" — olvassuk egyik tanulmányában. A viviszekció titka és magyarázata tehát nem a befelé fordulás, hanem a
betetőző hajlam, a pedagógusi ösztön. Mert „egy irodalmi mű társadalmi alkotás is;
csak egyik fele az, ami benne van, a másik, amit gondolni lehet róla". Tragikus,
hogy e szerepre nálunk Németh Lászlónak kellett vállalkoznia.
Az irói önértelmezés legfontosabb tétele — tán kissé válaszként is a gyakori
vélekedésre, mely hajlamos Németh Lászlót értékelve egyetlen műfajába zárni —
az életmű egységére vonatkozik. „Az én egész munkásságom egy mű s az egyes
munkák annak csak fejezetei . . . műfajaim csak egy egyetemes kifejezőkészség
különféle irányú megnyilatkozásai s nem a műfajok, hanem az egész mű felől kell
megközelíteni őket" — vallja. Másutt a regény és a tanulmány rokonságát fogalmazza meg: „Ahogy regényeimben múltja felől egy-egy emberi tudatot, úgy igyekeztem tanulmányaimban egy jövője felé fordult nemzeti (s tán nem csak nemzeti)
tudatot felépíteni." Drámái keletkezéséről szólva mindig hangsúlyozza, hogy először
tanulmányként születnek meg, „ugrás és kelepce" később kapcsolódik össze bennük.
Az anyag bősége és a m ű f a j sokfélesége mögött — mint a folklórban vagy a tolsztoji
életműben — aránylag kevés és egyszerű elemre redukálható a szerkezet: a rengeteg
variáns és enciklopédikus halmozódás inkább az érdeklődés vándorlásából adódik.
(Kritika, mozgalom, szociográfia, pedagógia, műfordítás, történelem stb.) Az erkölcsi
tartópillér minden bizonnyal az emberi és közösségi jelentésben megfogalmazott
„üdvösségügy" szolgálata. Mint gondolkodó egymástól elválaszthatatlannak érzi az
eszmét és az utópiát; ideái sohasem csak valóságtükröző kategóriák, hanem egyúttal
a megvalósíthatóság végső határáig nemesített, néha azon túl is hajszolt eszmények.
(Más lapra tartozik, hogy Magyarországon az utópia műfaja még ma sem nyert
polgárjogot, rehabilitációja ma is várat magára. Pedig mennyivel szegényebb lenne
például az angol irodalom nélküle! És milyen halavány a középkor, ha a legendairodalmat az elemzés egyedül a ráció fényénél vizsgálná!) A Németh László-i életmű
esztétikai faculté maitresse-e, hogy minden műfajában a megölt költő jár föl kísérteni, s e líraiság termeli ki antianyagként a gondolkodói tárgyilagosságot. Pályáját
a szüntelen írói vállalkozás tölti ki, melynek hajtóereje a Minőség elve, „hajlam,
85

képesség és lehetőség szövődése". Ha mégis elsősorban tanulmányírónak t a r t j a magát, e rangsorolás nem tekinthető hierarchisztikus indítékúnak: „Az esszé volt az
én legfolyamatosabb műfajom, amelyben nemcsak a legtöbbet, de a legfontosabbat
is adtam" — írja.
Az írói önértelmezés egyszersmind Németh László-i regény- és drámaelmélet is,
amely nélkül a jövő irodalomtörténésze nem foghat az életmű elemzéséhez. A regény az ő számára — a biológiai realizmus szellemében — egyszerre alkat- és állapotrajz, az emlékezetszerűen működő valóságteremtő képzelet terméke. A többrétegűség jellemzi: a tudatregényben mindig társadalmi és mítoszregény is rejtőzik.
Habár minden mozzanata a többnyire egyetlen főhős koordinátarendszerére vonatkozik, az olvasót mégis — a pedagógiai alkotások igénye szerint — különféle életreceptek közötti választás lehetőségével kínálja meg. A regény ábrázoló természetével szemben a dráma — a túlvilág dantei köreinek megfelelően „a szent, a hős, a
szörnyeteg" szerepeinek színészi munkára emlékeztető megformálásával — a „lélek
öntisztulásának" a műfaja. Általában kettős gyökérzetű: előzménye a tanulmány,
de a személyes sors líraként alakítja. „A készülő művön meg kell találni a nyitott
artériákat, amelyeken át egy élő ember vérét, a magunkét ömleszthetjük belé" —
vallja műhelyéről Németh László, de e vérátömlesztés nem módosítja sem a történeti hűséget, sem a gondolati igazságot. A drámaíró építkezését a főhős pillanatba
dermedő szoborszerűsége, „a laokooni statika" törvénye szabja meg. A küzdelem
hőfoka darabjait inkább a szívós kafkai agóniával, mint a shakespeare-i lélekviharzásokkal rokonítja. A kritika gyakori tévedése, hogy közvetlen analógiákat keres
szereplő és modell, mű és élet között, pedig „a mű inkább csak érintője (differenciálhányadosa) az élet görbéjének", a jelképi nagyságúvá fejlődő hős törvényszerűen
nő fölébe az aktualitásoknak, összefoglalóan: Németh László a két fő szépirodalmi
műfajt egymáshoz közelíti; a regénybe drámaiságot, a színműbe epikumot ömleszt.
Az elhallgatás emlékeit megszólalásra késztő aggodalmak és kikerülhetetlen
alkalmak szülték: a közösségi kohézió lazulásának jelei, az olvasói ízlés romlásának
tünete, továbbá interjúk, évfordulók és rendhagyó irodalomórák körülményei. E harminc-egynéhány írás kötetben most jelenik meg először, s a meglepetés erejével
hat. Különösen kettő sorolható az író fontos vallomásai közé, habár a többi színvonalával sincs baj: A vásárhelyi kútra és a Levél Veress Dánielhez. Az előbbi —
Németh Lászlónak egyik legtömörebb munkája — nagyszerű summázata mindannak,
amit történelemről, kultúráról, erkölcsről csaknem fél évszázados írói pályája alatt
megfogalmazott. Az utóbbi az életmű értelmezéséhez, titkainak megfejtéséhez ad
nélkülözhetetlen kulcsot. Egy elbeszélésgyűjtemény
elé című előszava más szempontból fontos: a kritikaíró rejtőzködésére ad választ. A pályakezdő s irodalomszervező
csalódásainak emléke, a betegség miatt zsugorodó munkaidő szűkössége, a generációs stafétaváltás vélt sikertelensége magyarázza, miért lett kritikusból olvasóvá.
A kései olvasónapló nemcsak arra alkalmas, hogy Németh Lászlónak az ú j a b b magyar irodalomban való alapos tájékozottságát jelezze, hanem arra is, hogy irodalomtörténeti babonákat, a „nagy tévedések" legendáit oszlassa. Amit József Attiláról
1929-ben, a Nincsen apám megjelenésekor, illetve Déry Tiborról a háború előtt főműve, a Befejezetlen mondat nemismeretében még nem mondhatott el, most pótolja:
besorolva munkásságukat a korszak legnagyobb teljesítményei közé.
A Megmentett gondolatok bizonyító dokumentuma annak, hogy a tanulmányíró
fegyverzete — a vásárhelyi pedagógia rejtett vívóleckéinek is köszönhetően — a
hallgatás éveiben sem rozsdásodott be. Sőt ellenállt az öregedés és betegség korróziójának is. A Németh-esszében mindvégig hibátlan összhangban van elemzés, áttekintés és program. Az analízis nem aprózódik el a részletekben, az összefoglalás
nem szívja ki az érdekességet a jelenségekből, a megismerés az intellektus egészét
mozgósítja: a cselekvő akaratot is. Nincs m á r meg — mint a Tanú oldalain — az
ifjúság láza, de kárpótol érte „az érett kor rendszerező nyugalma". Kevesebb az
utópisztikus elem, több a történeti érzék és belátás. A stílus stendhali csillogása
mögött az élet gazdagságának tolsztoji teljessége tárul föl. „Az elvont alá szeretek
lábat adni, hogy leszállhasson az érzékelhetőbe" — hangzik az írói önvallomás. Esz86

ménye „művész és tudós egy személybe fogása"; a tanulmányírás és líra szoros
kapcsolata. Amikor az esszé szinte eleven organizmusként lélegzik. Ritmikus tágulás
és szűkülés: a gondolat nemcsak az intuíció rakétaszerű megvillanása, hanem az
emlékezés tárgya is, van története és pillanata. Megemelkedés és alábbszállás: a
konkrét és elvont, a személyes és egyetemes közt szakadatlan a nézőpontváltás.
A stílus dialektikája: a nyelv mint háló húzza ki a tudatból a gondolatot; mert
„egy gondolat elsősorban a kifejtése, az ágak, állábak, amikkel emlékezetünkbe,
tudásunkba nyúlik". Szerinte kétféle tanulmányíró van: „míg Adynál az absztrakció
szétfut, mintha egy égboltot akarna az ember feje fölött kifeszíteni, Gulyásnál egy
csúcsba, a rendtartó Idea felé tart"; a Németh-esszében ott van az égbolt is, a
sátorrúd is. Föladatának tartja, hogy a rációval „minél mélyebbre világítson az irracionálisba", de nem leplezi el az ismeretlen sötétséget. Nincs nála tudatosabb írónk;
de írni mégiscsak „kritikai érzéke részleges kikapcsolásával" szokott; a terv a
rációé, de a kivitelezés az ösztöné. Nem tudni, mit csodáljunk jobban benne: a
gondolkozás erőfeszítését vagy könnyedségét; a képi fantázia spontán bőségét vagy
a kompozíció világos rendjét; ellentmondásosság és bonyolultság föltárását vagy a
fogalmazás egyértelmű pontosságát. Kereshetjük e tanulmányírás előzményeit —
utalhatunk a külföldiek közül Ortega, Dilthey és mások példájára, a hazaiak közül
Kemény Zsigmond, Péterfy Jenő, de legfőképp Szabó Dezső ösztönzésére —, de a
párhuzamkutatás semmiféle eredménye sem vonhatja kétségbe: az esszéíró Németh
László teljesítménye páratlan, egyszeri és megismételhetetlen. (Magvető Kiadó, 1975.)
GREZSA FERENC

Aczél Géza: Másnapos freskó
A Másnapos freskó is a hosszabb időszak különféle eredményeit összefogó és a
sokféleséget egyszerre mutató első kötetek közé tartozik. Voltaképp nem egyetlen
pályaszakasz foglalata. Keverednek benne a pályakezdő lírikus kísérletező kedvének
a bizonyítékai, együtt szerepelnek az eltérő verstípusok, a' más-más irányt jelző
próbálkozások, az egyéniség önmagakeresésének egymásra következő stádiumai. Változatosságot eredményez ez, sokszínűséghez vezet, szinte heterogén tarkaságot teremt.
A tökéletes egység és egyneműség hiányáért ilyenkor az érdekes változatosság kárpótolhat, hiszen az induló fiatal költő alkotói helyzetét és tehetségének természetét
a sokféleség is jól jelezheti, hitelesen mutathatja s igazolhatja is. Aczél Géza bemutatkozó könyvében is ez az ígéretes kísérleti szakasz tükröződik. A költő még
nem alakított ki magának egyetlen saját irányt. Többféle verslehetőséget végigpróbált eddig, tehetséggel, eredményesen és hasznosan, de egyelőre nem kötelezte el
magát egyikhez sem a végleges választás föltétlenségével. Ez idő szerint abban látszik a legbiztosabbnak, hogy a klasszikus lírai avantgarde időálló vívmányaihoz
kapcsolódik, a neoavantgarde szélsőséges experimentalizmusának az elkerülésével
akarja áthasonítani és önállóan megújítani az avantgarde líraforradalmában kialakult eredményeket.
Átgondolt és rendezett a kötet szerkezete. Gondosan szerkesztett ciklusokba rendeződnek a versek, s ezek a nagyobb egységek nem pusztán a kísérletező hajlamról
tanúskodnak — felvonultatva a változatokat, a jellegkülönbségekre utaló alakzatokat
—, kirajzolják a költői készülődés és iránykeresés egymást követő állomásait is.
Űtjelzésük szerint haladva nyomon kísérhetjük az indulás — éveket átfogó — folyamatát. A fejezetek kialakítása és összekapcsolása a pályamozgás ívéhez igazodik.
A nyitó ciklust (Fészekrakók) érzelmek megszólaltatására és megnevezésére bízott élethelyzetfestésnek tekinthetjük. Fanyar érzelemvilág, ' illúziótlan életlátás,
87

rezignáció és szomorúság tükröződik ezekben a költeményekben, az érzelmi áramokat lefékezi és visszafogja bennük a borúlátó tűnődés, az értelmező reflexivitás.
Akár a szerelemről, akár a gyerekkor tűnt idejéről, akár mindennapi élmény mozzanatokról szólnak a vallomások, szólamaikba minduntalan belevegyül valami elégikus
zönge, a fájdalom érzete, a hiány s a panasz motívuma. Főként azért formálódik így
a hangnem, mert a megszólalás mögött szüntelen ott van az élettervezés feladataiban
élő fiatalember helyzettudata, a felmért élethelyzet élménye, s az eszmélet mindegyre az otthontalanságra, a hiányokra ébreszt, és a csalódásokat idézi jelenvalóvá
(pl. Nem ébredtünk). Ha nem utal is mindig a szöveg ezekre a helyzetelemekre,
élményi háttérként akkor is jelen van az élethelyzet mint keret és meghatározó
tényező. Másrészt ennek az elégikusságnak az a forrása, hogy fölerősödve jelentkezik
a ciklusban az időélmény — Aczél Géza egyik lírai alapélménye —, mely az i f j ú ságot már elveszettnek, múltba süllyedve látja, s az eliramlott évek a végesség tudatára döbbentenek, a mulandóságra figyelmeztetnek (pl. Addig tudok, A végesség
változatai). Nincs is itt más ellenpont, csak a „vonzás-taszítás egy magánya" (Fagyöngy"), az „én-te" egymáshoz tartozás bizonyossága, a vállalt sorsközösség és sorsazonosság belátása s az együttküzdés, a „megüljük a fészket keményen" dacossága.
Ez a fejezet rajzolja az élmények legszűkebb körét, innen indul a lírai „én" messzebb
vivő utakra.
A versek második csoportja nyomban más világba vezet, a közvetlen vallomáshangot is áttételesebbre cserélve. A Mi görögök példabeszédszerű versek, az eltávolított személyesség átcsillámló fényeivel. A készen kapott mitológiai anyagban rejlő
lehetőségeket ragadja meg az értelmező és újjáteremtő szándék, egyénített üzeneteket fogalmaz a mítoszi példák alapján. Az iskolás mítoszleírást azzal t u d j a elkerülni, hogy időszerű, érvényes gondolati jelentést kapcsol a választott motívumokhoz, életbölcseletí reflexiókkal tölti meg őket. A gondolatiság tiszta és világos, az
üzenetfogalmazás szabatos, a hangnem egyenletes, a mérsékelt archaizálással élő
megformálás igényes és kiegyensúlyozott. A vállalkozás érdekes, ez a néhány mítoszértelmező és átíró — szereplírai jellegű — kísérlet mégis alkalmi és rögtönzésszerű
kitérőnek látszik a kötetegészben.
A Fohász a szemekhez ismét a személyes vallomáslírához tér vissza. „Elfárad
az ember / ha torony se látszik" (Úton) — fogalmaz egy helyen a költő, s a versek
csüggedten panaszolják a hiányt, variálják az „önkör" képzeteit, a távlattalanság
érzésének motívumát. Valami korábbi idealizmus kapott itt sebet, az ideálokat —
„a csöndet a szépet", az álmokat, az áhítatot, a tisztaságot — nem leli föl a valóságban az „én", arra ébredt, hogy „valahol vágányok / eltolódtak" (Önkör), s a
„nagy másrafordulás" (Hazám) tapasztalata az eszmények megfakulására figyelmezteti, egyben fájdalmas tűnődésre indítja. Sejthetően azzal függ össze a rossz közérzet
s a dezillúzió, hogy az irányt jelölő és messzehívó célképzetek elhalványodtak a
szemléletben, bár a távolok még így is fel-felderengenek a horizonton, a bezáruló
körök áttörésére biztatnak üzenetükkel.
Újabb váltást jelent a Paletta-sorozat, melynek darabjai a modern festészet világába emelnek. Korántsem a másodlagos élmények és kultúrihletek szenvtelen parnasszizmusa szerint alkotott versek ezek. Bennük van a megidézett alkotók művészi
valósága, mégpedig lényegszerű hitelességgel, érzékletes megelevenítettségben. Nem
ürügy tehát a modern piktúra nagyjainak a művészete, hanem termékenyítő, sugalló
alkalom és jelentésgazdag analógia. A beleélő — s ekként kapcsolatteremtő — felidézés és a tárgyias-távolított önvallomás remekei ezek a kis költemények, amelyek
egyúttal a sűrítésnek, a lényegre redukálásnak is remek példái lehetnek. Ihletetten,
mesterségbelileg is kiválóan játsszák egybe a leírást és a személyes érdekeltséget.
A „leírás" megjelölés persze nem is pontos itt, hiszen a sorozat miniatűr látomásokból áll, mert alkotójuk igazában a látomásteremtő megjelenítés módszerével dolgozik. Ebbe a látomásvilágba tudja belevetíteni a maga legszemélyesebb élményeit,
szóljon az időről — „mert mindig csak előre jár az óra / nem jutsz vissza a gyerekkorba" —, a rút, a fájdalmas, a félelmes és hiábavaló életről, a szenvedések való88

ságáról, a „szörnyű világ"-ról vagy éppen a tisztaság, a szépség, a csodálkozás és a
fény vágyáról.
A Zsarol a félelem sem hoz derűsebb színeket az élményvilágba, inkább fölerősíti és elmélyíti — ú j elemekkel gazdagítva — a már ismert motívumókat, vallomásszólamokat és versjelentéseket. Hangot kap a magányérzet, a reménytelenségtudat,
a szinte tárgytalan szomorúság, felhangzik a „nem tudunk szépen élni" fájdalomszava, szorongató élményként jelentkezik a baljós időmúlás, letaglózott remények és
fölvérzett hitek keserítik az eszmélkedőt, csak távolról rémlik fel a teljes élet, a
szép életteljesség látomása, félelmek és szorongások indítják szólásra a vallomástevőt. A közérzetkifejezés itt az elsődleges, az élmények, érzésfajták és gondolatfutamok motiváló eredetének a részletező megjelölése másodlagos. Nem törekszik a
költő olyasfajta helyzetteremtésre, amely megkönnyítené az okok földerítését, a források pontos megjelölését. Mellőzi a versélmények megkötését és konkretizálását,
ezért a kifejezett életérzést akár elvonatkoztatottnak is érezhetjük. Legszebben, legteljesebben — a legnagyobb lírai erővel — a Kallódások I—V, ez kitűnően formált,
sok motívumú közérzetvers nyilvánítja ki az önszemléletet és a léttudatot ebben a
komor színezésű ciklusban.
A legszembetűnőbb és legmélyebb érvényű váltást a könyv címadó — és egyben
záró — versegyüttesében hajtotta végre Aczél Géza. Ezek a „hosszú versek" adják
a gyűjtemény legegyénibb költői eredményeit. Itt a legmerészebb a hagyományoktól
való elrugaszkodásban és az újszerű alakzatok megteremtésében a kísérletező szándék. Leginkább ezekben érezhető az avantgarde ihletés is, akár a részleteket, akár
a kompozícióteremtést tekintjük. Az Emeletes könyökvédő ben, a Másnapos
freskóban,
az öreg bokrétában, a Bankók feltámadásában, a Karneválban és a többiekben ú j
élménytípusok tűnnek fel, ú j rétegekkel gyarapszik a lírai valóságélmények tartománya. Kilép az alkotói „én" a pusztán önmagára méretezett, szűkebb élménykörökből, szemléletmódja, valóságtudata lényegesen tágabb dimenziókat fog át. Megszűnik
a passzív szemlélődő magatartás kizárólagossága, a visszafogott érzelmek csendes
áramlása és a tűnődő beállítottság, az elégikus hangoltság egyeduralma is. Kicsap a
versekből a szatirikus indulat, a támadó szenvedély, mely helyenként egyenesen
szarkazmusba vált. Ahol pedig nem a szarkasztikus düh és az éles irónia a szemléletmeghatározó, ott is nagyobbrészt a szelídebb ironizálás, a kételybe forduló keserűség és a groteszkhez forduló életláttatás a jellegadó. A költő szinte kivétel nélkül olyan élethelyzet, valóságszelet, emberi szemléletmód, életjelenség elé tart itt
torzító tükröt, amely valamilyen értékrendzavart, torzulást, ijesztő kisszerűséget
vagy nyomasztó devalválódást tartalmaz, s ekként kihívást jelent a józan emberség,
a magasabb emberi igény számára. A verslátomásokban valami módon „fonákjára
bomlik az élet", felborul a rend, és megsérül a kívánt életösszhang. Ezért fakad a
harag, a düh, a keserűség s a másért perlő, ideálokat számon kérő indulat.
A szemléleti frissüléssel, az élménykör bővülésével és a kifejező szándék módosulásával jár együtt, hogy Aczél Géza kísérletet tesz már birtokolt lírai formanyelvének a megújítására is. Újszerű struktúrákat, egyedi műformákat teremt. Látszólag
laza és heterogén alakulatok ezek a költemények. Pedig éppenséggel a megtervezettség, a tudatos alakítás, az összefogottság itt a jellegteremtő. Valójában tematikusán is szigorúan körülhatárolt a sorozat legtöbb darabja, mindegyikben világos az
alapélmény, felfedezhető az egységesítő vezérmotívum, egy irányba sodródnak a
képek, pregnánsan megjelölt a cél, amely vonzza a gesztusokat, tisztázott a versteremtő indulat, egységes a gondolati szerkezet, a mondanivaló sem rejtőzik a sokértelműség homályába. Tulajdonképp mérsékelten és fegyelemmel él a kihagyás, a
logikai szaggatottság, a szemantikai csönd, a szabad képzettársítás vagy a gyorsított
síkváltás eszközeivel. Kidolgozott szerkezetben kapnak helyett az olyasfajta hatóelemek is, mint a dadaista csillámlású humor, az ironikus nyelvi játék, az abszurdizáló kép, a groteszk vagy a kontrasztok villódzása. Bizonyos, hogy ezek a „hosszú
versek" a kötet nagyobb súlyú felét jelentik.
Reményekre jogosító bemutatkozás a Másnapos freskó, figyelmet érdemlő jelentkezés dokumentuma. Nem kiforrott, de igen tehetséges lírikust állít elénk. Elért
89

eredményei tiszták és értékesek, nem kevés bennük az önállóság, az eredetiség. S ez
akkor is föltétlen elismerést érdemel, ha tudjuk, hogy a saját poétika megalkotásában — és főként az alkotói világkép kiküzdésében — még csak a kezdeti lépések
megtételére volt alkalma. Hogy a következőket is hamarosan megteszi, arra az eddigi
út tanúsága a garancia. Tehetségét szépen és meggyőzően bizonyította. Lehetőségei
nagyok. Nincs akadálya annak, hogy Aczél Géza érett alkotó, jelentős lírikus legyen.
(Szépirodalmi, 1915.)
FÜLÖP LÁSZLÓ

Vekerdy Tamás: A színészi hatás eszközei —
Zeami mester művei szerint. Lélektani elemzés
A Magvető Kiadó Elvek és utak című sorozatának egyik legújabb, 1974-ben
megjelent műve a szerző datálása szerint már 1968-ban elkészült. Valószínű, hogy
nemcsak nyomda- és kiadástechnikai okokra vezethető vissza a megjelenés több
mint fél évtizedes késése, mégis szomorú figyelmeztető. P á r évtizede vettük észre,
hogy a budapest—nagykanizsai vonat lassabban közlekedik, mint egy évszázaddal
ezelőtt. Ha a MÁV azóta javított is a helyzeten, azt nem ajánlanám, hogy a könyvkiadás gyorsaságát vessük össze az egy évszázaddal ezelőttivel. Majdnem biztos,
hogy az esetek túlnyomó többségében korunk maradna alul.
Késés ide, késés oda — az esetleg elriasztó, barokkos hosszúságú cím mögött
értékes és igen élvezhető stílusban megírt könyv húzódik meg, mégiscsak dicsérve
a kiadót. Időközben, a japán nó-játékok körszínházbeli felfedezése nyomán Zeami
mester neve is ismertebbé vált, s ha némi, a romantikus orientalizmusra jellemző
egzotikus íz is fűződik hozzá, az csak fokozza az érdeklődést. S végső soron az ilyen
várakozás sem csalatkozik meg teljesen, hisz a könyv magyar nyelven először tárgyalja ilyen részletességgel a nó-színház történetét, társadalmi beágyazottságát és
világképét, színésznevelési rendszerét, színpadát és játékstílusát stb. S mindezt, néhány európai megfigyelő megjegyzésein kívül, elsősorban Zeami mesternek, a nó
klasszikusának, törvényei lianonizálójának a távol-keleti kultúrák virágos stílusával
megírt, mégis rendkívül pontos és sokszor szinte meglepően modernnek tűnő elméleti művei alapján.
De a szerző nem is rejtegeti célját: egész könyvét a de te fabula narratur jegyében született európai önvizsgálatnak szánta, a színészi hatás törvényszerűségeinek
tárgyalása ürügyén modern civilizációnk olyannyira önelégült emberének akarván
felmutatni egy teljesebb emberség eszményét és megvalósításának lehetőségeit. Így
lesz a késő középkori, japán reneszánsznak is nevezett történelmi korszak zárt világképe, az ősi kínai kultúra filozófiájából, antropológiájából és kozmológiájából táplálkozó zárt kultúrája alapján virágzó színházi kultúra és embereszménye a példája
mindannak, amit a modern európai fejlődés során, az egyoldalú technikai civilizáció
csodálatos eredményei mellett is elveszített az emberiség tehetségben, emberi képességben és teljességben. A példák kontrasztja elsősorban az európai színházi kultúra
fejlődését bírálja, de érinti a nevelési rendszert és a modern embereszményt is.
A japán nó színészeit hétéves koruk óta képezik, mind a képzés szakaszainak
tartalma, mind a színészi játék technikája és hatásmechanizmusa céhszerű titkos
hagyaték, családban öröklődik — a tehetségesek örökbefogadása ú t j á n is —, és szerzetesi életformát követel (de nem az európai szerzetesség értelmében). A nó zenésénekes-táncos színház, megköveteli a színészek teljes testi-lelki-szellemi kiképzett90

ségét, uralmát saját szervezetük felett. Az örök gyakorlat során lesz alkalmassá a
művész a főszerep, a site eljátszására is, és körülbelül 35 éves- korára éri el klaszszikus játékstílusának teljes kibontakozását. A japán színház közvetlenül a kínaiból,
de rejtett csatornákon keresztül valószínűleg az ugyancsak kultikus görög színházi
kultúrából alakította ki formáit, erre utal a zenés-énekes-táncos jelleg, a maszk
használata s a színpadon jelenlevő, bár nem mozgó kórus, mely a hősök párbeszédét
vagy erősíti, vagy helyettesíti. A szerző szerint genetikai kapcsolat van az európai
színházi kultúra hajnalát képező görög színház és a japán nó között, szerintem
nincs kizárva a tipológiai rokonság sem, amely annál érdekesebb lehet, hisz rokon
társadalmi fejlettségi fokú közösségek kultikus gyakorlatában gyökereztetheti színházi kultúrájuk rokon vonásait.
Akár a görög színház — sok közvetítésen keresztül — ma is élő utódja a nó,
akár nem, színészi gyakorlatának tudatosságát és a testi-szellemi ember minden
képességét megmozgató hatalmát érdemes szembeállítani az egyoldalúan értelmi
irányba fejlődött s ezért a mozgás teljességét elsorvasztó európai színházi fejlődéssel. A progresszív corticalizáció, miközben hozzásegítette az embert a természet
meghódításához és átalakításához, saját természetét is megfosztotta olyan képességektől, melyek korábbi kultúrák embere számára magától értetődőek voltak. A görög
nevelés még mindenoldalú volt, a gümnazion testi nevelése zenei és irodalmi-retorikai képzéssel kapcsolódott egybe a kalokagathia jegyében, a római rétorképzés
viszont már az agyon kívül csak a kéz gesztusait nevelte; a modern nevelés egyoldalúan fogalmi, s a naturalista színház, mely díszleteivel a nézőt fosztja meg a
fantázia kiegészítő-felidéző tevékenységétől, a színészt még gesztusaitól is megfosztja,
a hangzó szón kívül egyedül a mimikát hagyva meg neki az individualizálás eszközéül. Ezzel szemben a hagyományos mozgásszínház tipizáló maszkjaival a teljes test
mozgására bízza az egyénítés, a jungi értelemben vett archetípus individualizációjának kifejezését.
A totális színház mai törekvései — mint ahogy Vekerdy Tamás vissza-visszatérő Sztanyiszlavszkij-, Brecht-, Dullin- és Barrault-idézetei mutatják — nem valamilyen gyökértelen modernség értelmében foghatók fel, hanem a színészi kultúra
ősi gyökereihez nyúlnak vissza, azokat próbálják újjáéleszteni, hogy ezáltal járuljanak hozzá az emberiség egyik legalapvetőbb szükségletének kielégítéséhez. Azt, amit
a kiirthatatlan mimoszösztön a commedia dell'arten keresztül egész a totális színház primitivizáló karikatúrájáig, az operettig változatlan tömegsikerrel őrzött, a mai
kor legjobbjai napjaink legigényesebb drámaművészetével magas esztétikai szinten
egyesülő igényes totális színházzá igyekeznek tenni, hogy az emberiség lelki egészségét ápoló, az egyoldalú értelmi fejlődés által sorvadásra ítélt lelki tehetségeket
feltámasztó, az emberi teljesség igényeit szolgáló intézménnyé válhassék.
Mindez azonban nem lehetne eléggé megragadó a modern tudomány fetisizálásának körülményei között felnőtt emberre, ha nem kapna tudományos igazolást.
Ezért Zeami mester elméleti megállapításait Vekerdy nemcsak századunk legkiválóbb színházi szakembereinek és alkotó művészeinek vallomásaival veti össze, hanem
a fiziológia, elsősorban a neurofiziológia, valamint a mélylélektan, a parapszichológia
és a telepátia tudományos eredményeivel is, hisz hite szerint a színészi hatás, valamint a színész és közönsége közötti kölcsönhatás telepatikus jelenség. Pavlovtól
kezdve Freudon, Jungon és Völgyesin át a telepatikus jelenségek szovjet szakértőjéig,
Vasziljevig hivatkozik a könyv, szinte állandóan, a modern neurofiziológia és parapszichológia határterületeit érintő kérdésekre. Mivel azonban ezeknek az eredményeknek a mai kísérleti pszichológia méréseivel való megfigyelhetősége és verifikálhatósága még nagyon gyermekcipőben jár, itt még a szakemberek is sokszor kénytelenek a dilettantizmusra emlékeztető feltevésekkel dolgozni. Joggal fejeződik be
ezért a szerző fejtegetéssorozata a tudományosan legfejlettebb országokhoz intézett
felszólítással: tömegméretekben végezzenek a színészi hatás neurofiziológiai következményeit kontrolláló vizsgálatokat.
A rokonszenves és gondolatokban gazdag, de a modern tudományosság igényeit a
dolog természetéből kifolyólag nem mindig teljesen kielégítő könyv öt klasszikus
91

nó-darab közlésével fejeződik be, közülük 3 Zeami, 2 Kanami műve, aki Zeami
apja volt. A műveket a német nyelv közvetítésével bár, de értően fordította Kemenczky Judit, a nó-drámák lírai gondolatiságát szépen érzékeltetve.
CSETRI LAJOS

Vallomás a magyar föld őstörténetéről
LÁSZLÓ GYULA : VÉRTESSZŐLŐSTŐL PUSZTASZERIG
Aligha van a magyar régészeti irodalomban hatékonyabb és ismertebb, tudományosan megírt, de a tudománynépszerűsítés nemes feladatát is vállaló, vállalni tudó
könyv a Honfoglaló magyar nép életénél, melyet harminc-egynéhány éves fejjel írt
meg László Gyula, és az öldöklő világháború utolsó évében látott napvilágot. Azóta
tanulmányok és könyvek garmadájával bizonyította idehaza, de külföldön is, hogy
a roppant sok időt és munkát igénylő részletkérdések megoldásában éppen úgy otthonosan mozog, mint az eredeti látásmódot néha bizony (valljuk be nyíltan) képzeletet is igénylő összefoglalások megteremtésében. Mostani könyvében én inkább az
alcímet (Élet a Kárpát-medencében a magyar államalapításig) és annak is leginkább
első szavát hangsúlyoznám. Ha valaki, hát László Gyula tudja legjobban közülünk,
hogy a régészeti leletek nem csupán rozsdás, kajla, kicsorbult, hiányos, összetört
tárgyak, hanem a valahai élet részei, néma tanúi. Megszólaltatásuk nem magától
értetődő, hanem komoly nekifeszülést, nem ritkán birkózást kíván, amelynek megvannak a maga nagyon is kötött szakmai fogásai, szabályai. Magával ragadó erőssége a könyvnek a hitelesség, a belülről való ábrázolás. Nem marad tárgya alatt,
nem is kerül fölébe, egyszerűen azonosul vele. A megelevenítéshez a m a j d fél évszázados gyakorló régészként szerzett tapasztalatain túl a nagy elődök összehordta
eredményeket is felhasználja, értékesíti. Az ásatásoknál sincs ez másként, hiszen a
legmegfelelőbb módszernek mindig magából a bonyolultsági szintből kell következnie.
Hatékonysága, mint többi műveinél, szemléletmódjából következik. Világosan
látja és láttatja, amit el akar mondani. Kijelentések (ha úgy tetszik: dogmák) helyett mindvégig a szemléleti nyitottság jellemző a könyvre. A bonyolultra érzékeny,
az általánosításban egyszerűsítést gyanít és igyekszik elkerülni, hiszen minden vágya
az egészet bírni le. A történelem folyamatát nézi, ám mindig csak sűrűsödési pontjait vizsgálja igazán. Ezért nincs egyetlen könnyelműen vagy feleslegesen leírt szava
sem. Szinte megható, ahogyan erőnek erejével lefokozza, majd eltüntetni igyekszik
a személyes jelenlétét. Teszi ezt a középkori székesegyház-építők személytelen aszkézisával, akiknek egyetlen dolog volt csak fontos: maga a felragyogtatott mű, melyet — dicséretükre legyen mondva — századok múltával is néma döbbenettel bámulunk. Az emberiség fejlődésének előrevivői százezer évekig névtelenek, ismeretlenek számunkra s csak a legutolsó századokban válnak „nevessé". Ez a világmindenségbe feloldódni akarás végig kitapintható László Gyula munkásságában.
Az őskor fejezeteit inkább csak bemutatja, a leglényegesebbet summázza ugyan,
de hangja hozzánk közeledve válik egyre közvetlenebbé, s rólunk, magyarokról
szólva lesz izzóvá. És hát a könyv szinte meleg a kézben, annyira érződik r a j t a
szeretete a tárgya iránt.
Elkötelezett mű, nem színlel pártatlanságot. Szerzője számára a történelem a
nemzeti tudat tükrét jelenti. A hajdani „célszerű szegényemberekre", a köznépre
figyel, róluk szól és őhelyettük, akik m á r szólani nem tudnak, de valaha ők is érzőélő emberek voltak.
92

A könyv utolsó fejezetében a honfoglalásról és előzményeiről ír. Lényegében
azokat az eredményeket igyekszik egybemarkolni, amelyeket az utóbbi években szóban és írásban hirdetett a magyarok kettős honfoglalásáról. A szerző — s ebben
nem áll teljesen egyedül — azt vallja, hogy a 670 táján a Kárpátok medencéjébe
áramlott „késő avarok" voltaképpen velünk egynyelvű magyarok. Néprajzi, embertani, forráskritikai, állattani, növényföldrajzi, művészettörténeti érvek tucatját vonja
be — felmérések egymásba kapcsolódó láncolatával — vizsgálódása és bizonyító
anyagának körébe. A megfogalmazás módjából önmagából is kitűnik, ha máshonnannem tudnók, hogy László Gyula nem a csalhatatlan válaszadók, hanem az örök
kérdezők közé tartozik. A kutatómunka az ismert vagy felbukkanó adatoknak,
tényeknek újból és újból történő megvizsgálását, értelmezését kell célul tűzze. Ha
e tények magyarázatának, az ellentmondások feloldásának más módja is lehetséges
— márpedig gyakorta ez a helyzet —, annál többrétűbbé válik a magyar földet
vagy magyar múltat kutató munkánk. E részeknél a gondolkodás szépségét akarja
felvillantani a szerző, és átsugározni az olvasóra. Nem is az eredmény, a megoldás
a lényeg, hanem a problémalátás, melynek gyújtópontjában mindig az ember áll.
A kötet egységes világképfoglalata az igazság szenvedélyes keresése. Ez a néha
önmaga cáfolatával kiteljesedő életmű szüntelenül újít és újul, akár maga az egykori élet. A kutatói eredetiséggel, fölényes jártassággal, hatalmas anyagismerettel és
érett kritikai érzékkel sorjázó érvelés az életből indul és (ha néha kanyargós utakon is) oda tér vissza. Kalandozásairól, zsákutcáiból sem talál haza felfedező érvényű eredmények nélkül, ezért kíván mindvégig gondolkodó olvasást. Bolyongásai
közben nincs csalhatatlan iránytűje (önmaga sem képzeli ezt), csak felelőssége,
amellyel gyakorta válságok közepette keresi a helyes utat. S egy pillanatra sem
törődik azzal, nem is neheztel, ha kételyeik miatt elengedik kezét kollégái, vagy
elhagyják hivatlan tisztelői. A magyar régészet — szerencséjére — különféle természetű kutatókat és értékeket foglal magába, ezek egymást nem kizárják, hanem
kiegészítik és kiteljesítik.
László Gyula értéktisztelő és értékfelmutató, az élethez tapadó, azt megelevenítő,
a holt tárgyakba életet lehelő, a porladó csontokra izmot képzelő tudós, aki együtt
él tárgyával. Ezért képes egyszerre látni és láttatni a részt és az egészet, a helyit
és esetlegest összekapcsolni az általánossal, egyetemessel. Ügy nemzetközi, hogy
végig megmarad nemzetinek. Értékrendje, lényeglátása, ráeszmélése és eszméltetése,
tartalmi és formai ereje, a maga keze alól kikerülő rajzos magyarázatok messze a
puszta szakirodalom fölé emelik a Vértesszőlőstől Pusztaszerig című könyvet. (Gondolat, 1974.)
KŐHEGYI MIHÁLY

93

Aranykoporsó
VÁNTUS ISTVÁN MÓRA-OPERÁJÁNAK ŐSBEMUTATÓJÁRÓL
Korunk operairodalma jellegzetesen literátus. A zeneszerzők szerte a világon
arról panaszkodnak, hogy nincs librettó, nincs librettóíró; ezért fordulnak úgyszólván kivétel nélkül kész irodalmi alkotásokhoz, m á r megírt drámákhoz vagy regényekhez. Ne szóljunk most — nem tartozik szigorúan véve tárgyunkhoz — arról,
hogy igaz-e, helyes-e ez a szemlélet. A zeneszerzők így gondolják, tehát egy adott
mű kritikusának az a feladata, hogy annak módszereit, törvényszerűségeit figyelje.
S mivel Vántus István Arany koporsó ja is egy már meglevő irodalmi alkotást adaptál
az operaszínpadra, az adaptáció általános és konkrét problémáit kell vizsgálnunk.
Nem vitás, hogy amikor bármelyik művészeti közegből egy másikba kerül át az
alkotás, egyrészt törvényei megváltoznak, másrészt az átdolgozónak bizonyos szuverenitása van az átdolgozás megoldásában. Regénynek operaszínpadra való adaptációjánál — akárcsak filmre írásánál — szükségszerűen esik el az eredeti alkotásból
mindaz, ami leírás, kontempláció vagy kommentár. Az operaszínpad esetében mindezt a feladatot a zenének kell ellátnia, és a szövegkönyv megelégedhetik a dialógusokkal, az azokban megnyilvánuló és jelentkező cselekményelemekkel. Az átdolgozásnak egyetlen megkötése van: nem hamisíthatja meg az irodalmi modell lényegét.
Közismert példán demonstrálva a fentieket: Arrigo Boito Verdi Otellójának
szövegkönyvéből kihagyta a Shakespeare-dráma teljes első felvonását és több mellékszereplőt, elvetett egy-két olyan lelki motivációt, amellyel Shakespeare bizonyos
fokig megvilágítja Jago bonyolult alakját, viszont beleírta a Credót, amely éppen a
motiváció szempontjából Shakespeare-től eltérő magyarázatot ad Jago tetteinek
megértéséhez. Verdi zenéje pedig pótolja mindazt a kommentárt, amit a drámában
az egyes szereplők mondanak el, megmagyarázza a mélylélektani összefüggéseket és
ugyanakkor a maga koncepciója szerint szinte „megrendezi" az előadást. (Shakespeare Otellója esetében a rendezőtől és a színésztől függ például, hogy milyen jellemként ábrázolja Desdemonát; Verdi zenéjével azonban csak egyetlenegy f a j t a
Desdemona-jellem képzelhető el.)
Vántus saját maga írta operája szövegkönyvét. Móra regényének cselekménymenetét természetesen megtartotta, a szereplők számát csökkentette, és összevonta a
regény két alakját, Lactantiust és Mnestert. Mindezek az összevonások és elhagyások — mint említettük — az egyik műfajból a másikba való adaptáció magától
értetődő és szükséges velejárói. Más kérdés a mondanivaló, a célzat.
Móra regényének két síkja van: a diocletianusi kor történelmi-ideológiai-politikai mozgalmai, a kereszténység lassú előretörése, és a szerelmi vonal. Olvasója válogatja, hogy a regényben nagyjából azonos terjedelemben kibontakozó két sík közül
melyiket tartja lényegesebbnek. A romantikus szemléletű, érzelmekre reagáló olvasó
számára minden bizonnyal Titanilla és Quintipor csodálatos színekkel megrajzolt
tragikus szerelme fontosabb. Úgy tűnik, hogy nem a terjedelem, hanem a súly szempontjából Móra is ezt tartotta lényegesebbnek. A stílus súlyára gondolunk: senki
nem tagadhatja, hogy Móra gyönyörű nyelvezetéből és — jobb szó híján mondjuk
94

így — ihletettségéből több jutott a Bajae-ban lejátszódó résznek, mint a többinek.
(Nem kötekedésként jegyezzük meg, hogy Bajae — a színlappal ellentétben — nem
sziget.)
Vántus ezzel szemben a történelmi-politikai résznek ad nagyobb nyomatékot,
főleg terjedelemben. A sok képre tagolt, háromfelvonásos operában a jelenetek többsége erről szól. Néhány rövid pillanatképben exponálja csak Titanilla és Gránátvirág megismerkedését, szerelmük kibontakozását, teljes képet csak a bajae-i jelenetben szentel kettőjüknek. Bizonyos fokig ő maga cáfolja saját koncepcióját, amikor a darab epilógusában Bion szájába adja, mintegy mottóként a szavakat az istenek halandóságáról és az őket szülő Föld halhatatlanságáról. Mert hiszen mit jelentenek a szavak mást, mint azt, hogy halandó minden, ami nem a Föld, tehát az
Ember és annak érzelmei. Romantika ez? Természetesen, de annak legnemesebb,
valóban halhatatlan megnyilatkozása.
Vántus nyilván saját korunk szavára hallgatott, amikor az Aranykoporsó két
síkjából így választott. A változásokat akarta bemutatni, annak az életszemléletnek
eltűnését, amit az antik hellén-római világ jelentett, és annak az újnak a megjelenését, a kereszténységét, amely szinte mindent tagadott, ami az antikvitásban lényeges volt. Az mór más kérdés, hogy ma hogyan szemléljük ezt a problémát. A maga
idején nyilván haladást, fejlődést jelentett a kereszténység eszmevilága. A ma embere azonban valószínűleg szebbnek gondolja el a természettel összeforrott és az
emberi érzelmeket szabadon érvényesülni engedő antik szellemet.
És egyébként is: a Kis Tit és Gránátvirág szerelme ugyanazt szimbolizálja, amit
a regény politikai síkja konkrét szavakban kimond. Nem lehet másként értelmezni
— jobb szó lenne: átélni — a két fiatal szerelmét, mint a halálra ítélt ókori életszemlélet szimbólumát. És ha ezt elfogadjuk, a szövegkönyv válogatása a két sík
közt kissé bizony célját tévesztette. Ugyanazt mondja mind a kettő, viszont az opera
mégiscsak elsősorban a líra, az érzelem, a szenvedély és az indulat műfaja.
így hát a zenére hárul a feladat, hogy ezt az ellentmondást kiküszöbölje. És a
zenében valóban meg is találjuk ezt a feloldást. Vántus az énekbeszéd, az átdallamosított recitativo eszközét állítja előtérbe műve vokális részében. A „közéleti
szféra" zenébe öntésére ez éppúgy a legmegfelelőbb eszköz, mint Diocletianus alakjának, emberi vonásainak ábrázolására.- Ebben a koncepcióban követelmény viszont,
hogy a lírikus részek, tehát éppen a szerelmi jelenetek szélesebb, nagyobb ívű dallamossághoz jussanak. A zeneszerző kitűnően látja a problémát és igen jól oldja is
meg. A bajae-i jelenetben az énekszólamok nagy ívű dallamokra tárulnak, ezeket
előlegezi a nyitány funkcióját hordozó, színfalak mögötti szerelmi ének. A másik
oldal is bővelkedik jobbnál jobb megoldásokban, elsősorban a zenekari részben.
Az előbbiekből talán már kitűnt, hogy Vántus zenéje a muszorgszkij—debussyi modellt követi az énekbeszéd középpontba állításával. A zenekar viszont Wagner dramaturgiájához nyúl, amikor visszatérő motívumhálózatot épít ki. Ezek a motívumok inkább fogalmakhoz — szerelem, sors, végzet stb. — kötődnek, semmint személyekhez. Rendkívül karakterisztikusak ezek a visszatérő témák, amellett a legtöbb
esetben igen finom megoldásúak. Vántusnak néha elegendő egy-egy zenekari
hangszín vagy a muzsika struktúrájának felismerhetően visszatérő módozata arra,
hogy helyzetet és jellemet ábrázoljon. Elég gyakran szinte rejtve vannak ezek az
utalások, és nagyon oda kell figyelni, hogy a hallgató észrevegye. Ha azonban követni tudja menetüket, appercipiálja drámai funkciójukat, élménye feltétlenül bővül
és megsokszorozódik.
*

Világos, hogy az ilyen fajta dramaturgia az előadástól sokat követel. A zenekartól, illetve a karmestertől a motívumhálózat hangsúlyozását, az ábrázoló-kommentáló jéllegű zenei részletek meggyőzően karakterisztikus realizálását. Az énekesektől pedig azt, hogy ne csak énekeljenek, hanem egyrészt a prózai színész nívóján
95

alakítsanak, másrészt hogy Móra mondatait abszolút érthető szövegkiejtéssel deklamálják.
Az ősbemutató szereplőgárdája, zenekara, karmestere és rendezője mindezeket
az igényeket igen magas fokon elégítette ki. Ritka szép és minden összetevőjében
összehangolt előadásban vitték színre az újdonságot. A legnagyobb dicséret hangján
kell megemlékeznünk Vaszy Viktor betanító és vezénylő munkájáról éppúgy, mint
Horváth Zoltán egészen magasrendű rendezéséről; Sinkó György kitűnően megformált Dlocletianusáról, Berdál Valéria hangban és játékban bájos Titanillájáról, Gregor József gyönyörű hangú Bionjáról éppúgy, mint a zenekar jó játékáról vagy
Sándor Lajos díszleteiről és Vágvölgyi Ilona kosztümjeiről.
Bízunk benne, hogy az Aranykoporsó nemcsak Szegeden fog sikert aratni.
VÁRNAI PÉTER

OU&UL
Lapunk új főszerkesztőjévé
dr. Vörös
László irodalomtörténészt
nevezték
ki.
Tanulmányaival,
kritikáival
találkozhattak már olvasóink, szerzőink egy része pedig ismerheti, mint a Tiszatáj
korábbi rovatvezetőjét.
Főhivatásában
a szegedi egyetem Magyar
Irodalomtörténeti Intézetének
adjunktusa.

96

Forrás ankétot rendeztek Szegeden a
Juhász Gyula Tanárképző
Főiskola
dísztermében. Az irodalmi esten a folyóirat munkatársaival, Buda Ferenc
József Attila-díjas költővel, Hatvani
Dániellel, a folyóirat főszerkesztőjével,
Szekér Endre irodalomtörténésszel és
Zám Tibor íróval ismerkedhettek meg.

