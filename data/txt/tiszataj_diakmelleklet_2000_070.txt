A TISZATÁJ DIÁKMELLÉKLETE
2000. MÁJUS

70. SZÁM

SÁNTA GÁBOR

Mikor keletkezett a János vitéz?
„A kutatás számára […] fontos Petőfi személyiségének megismerése, élettapasztalatainak, minden addig
látott, olvasott, tanult ismeretének minél részletesebb
feltérképezése. Az ezekre vonatkozó kutatások korántsem fejeződtek be, ezért a kritikai kiadás sem tekintheti lezártnak ezeket.”1 Tehát nem „legenda-felmelegítés”, amikor a költő életművének megfellebbezhetetlen filológiai bizonyítékokkal alá nem támasztott,
vitás kérdéseivel ismételten foglalkozunk. A János vitéz
kapcsán Martinkó András negyed századdal ezelőtt
meggyőzően állította, hogy ha a költeményről újat
„mondani talán nem is lehet, kérdezni annál inkább
kell”.2
Mindezt a János vitéz többfázisú alkotói folyamata
mellett érvelő hipotézisem összefoglalásakor magam is
szem előtt tartottam.
1. A Kritikai kiadás harmadik kötete alapján Petőfi
Sándor 1844. november 15. és december 5. között
dolgozott az elbeszélő költeményen. Vagyis a jelenlegi
mértékadó vélemény szerint körülbelül három hét alatt
készült el a János vitéz 27 fejezete.
Mi bizonyítja mindezt?
Voltaképpen semmi, hiszen az elbeszélő költemény
keletkezésének tanúja, Vahot Imre visszaemlékezéséből is csupán az egyértelmű, hogy Petőfi 1844 „vége
felé” kezdett hozzá a János vitézhez. De hogy a ma
ismert szöveget mikor fejezte be, tulajdonképpen megmondhatatlan. A fogalmazvány elkallódott, miként
1

2

Petőfi Sándor összes művei. 3. Költemények. (1844. szeptember–1845. július.) Kritikai kiadás. Bp., 1997. 308.
Szerk.: Kerényi Ferenc. A továbbiakban: Kritikai kiadás.
Martinkó András: Költő, mű és környezet. (Kérdőjelek
a Petőfi-irodalomban.) Bp., 1973. 64.

PETŐFI SÁNDOR
(1823–1849)
Egyetértek a szakirodalom
azon vélekedésével, hogy a
János vitéz Iluskája eredendően a szerelemvágy
megtestesülése volt, ugyanakkor feltételezem, hogy
megformálásában – a szőke
ideálok egyikeként – Etelke
portréjának már 1844 kora
telén is szerepe lehetett. Bár az
elmúlt évtizedekben mint
bizonyíthatatlan „legendát”
elvetették, magam mégis
megfontolandónak tartom.

a Vahothoz került tisztázat is. Ez utóbbi feltételezhetően „1845 januárjának utolsó
napjaiban vagy február legelején kerülhetett nyomdába”, ahonnan a János vitéz március
6-án jött ki könyv alakban.3
Egyetlen mutatványa négy nappal korábban látott napvilágot a Pesti Divatlapban.4
Ez az elbeszélő költemény teljes negyedik fejezete, az, amelyben a szerelmesek elbúcsúznak egymástól.
A János vitéz két megjelenés előtti felolvasásáról tudunk. Az elsőre 1844. december
1. és 5. között Vörösmarty, valamint a Vahot-testvérek előtt került sor. A második
pedig Pákh Albert lakásán „mindenképpen a márc. 6-i megjelenés előtt, de jóval 1844.
dec. 8. után történhetett”.5 Azonban az, hogy e két alkalommal a könyv alakban megjelent, véglegesített szövegváltozatot olvasta-e fel Petőfi, vagy sem, nem ismeretes.
Természetesen elképzelhető, hogy a költő december elején teljesen ugyanazt mutatta meg Vörösmartyéknak, mint hetekkel, esetleg hónapokkal később Pákh Albertéknak, ám ugyanígy feltehető az is, hogy az előbbiek a János vitéz egy korábbi változatával ismerkedtek meg. Kézirat(ok) híján ugyanis nem állítható, hogy mindkét társaság szó szerint ugyanazt hallotta, de még az sem biztos, hogy a később felolvasott szöveg került nyomdába.
Nem tartom valószínűnek, hogy egy szerző – alkosson bármilyen könnyedén is,
mint Petőfi Sándor – megír valamit, és aztán biztosan nem változtat semmi lényegeset
a szövegen, amikor még közel két hónapig a birtokában van a kézirat, sőt, a nyomdai
munkálatokba is beleszólhat. E gyakorlattal a János vitéz esetében is célszerű számolni.
Ma már ismeretlen változat(ok) egykori létezése nem zárható ki teljességgel. Különösen, ha arra gondolunk, hogy a tisztázat nyomdába adásának idején, 1845 januárjának
vége és februárjának vége között egy látványos kéziratégetésre is sor került, amikor is
Petőfi hirtelen „összegyűrte az asztalon szerte heverő papír szeleteket” és a kályhába
dobta.6 A költő ezen tettét általában nem szokás a János vitézzel is kapcsolatba hozni,
pedig – mivel sem cáfolni, sem bizonyítani nem lehet – elképzelhető, hogy az elbeszélő
költemény fogalmazványai is a tűz martalékává lettek.
Ám mindez csupán megkérdőjelezi, hogy a János vitéz végleges szövege már 1844 decemberében elkészült volna, de még nem valószínűsíti, hogy a költő egészen a nyomdába adásig dolgozott rajta. Ez utóbbit látszik azonban erősíteni, hogy az új esztendő
első napjaiban Petőfi életében egy tragikus, őt nagyon közelről, személyesen érintő
esemény történt, mely feltűnő párhuzamot mutat az elbeszélő költemény utolsó harmadával. S ez Csapó Etelkének, annak a tizenöt esztendős lánynak a váratlan halála
1845. január 7-én, aki iránt a költő ekkoriban gyengéd érzelmeket táplált.
Egyetértek a szakirodalom azon vélekedésével, hogy a János vitéz Iluskája eredendően a szerelemvágy megtestesülése volt, ugyanakkor feltételezem, hogy megformálásában – a szőke ideálok egyikeként – Etelke portréjának már 1844 kora telén is szerepe
lehetett. Bár az elmúlt évtizedekben mint bizonyíthatatlan „legendát” elvetették, magam mégis megfontolandónak tartom. Azt pedig különösen, hogy ez az inspiráció
a lány tragikus halála után döntően megváltozott. Ha elfogadjuk, hogy voltaképpen
semmi sem bizonyítja a költemény egyetlen alkotói fázisát, akkor megengedhetőnek
3
4
5
6

Kritikai kiadás. 303.
Mutatvány Petőfi János vitéz című népmeséjéből. Pesti Divatlap, 1845. márc. 2. 283–284.
Kritikai kiadás. 305. A második kiemelés tőlem. S. G.
Vachott Sándorné: Rajzok a múltból. Figyelő, 1887. 248.

2

gondolom, hogy Iluska alakja 1845. január 7-ét követően átértelmeződött és alapvetően Csapó Etelkével azonosult Petőfi számára.7
2. Csupán a sors kegyetlen játéka lenne, hogy Petőfi néhány héttel korábban megír
egy költeményt, és a benne leírtak hirtelen valósággá válnak? Ha így történt, a költő
nyilván mélységesen megdöbbenhetett, hiszen falra festette az ördögöt! A kortársak
azonban semmi effélére nem tesznek utalást, pedig ők a későbbi idők kultuszának
jegyében utóbb Petőfi szinte minden megnyilvánulását igyekeztek megörökíteni.
Ugyanakkor a költő ekkoriban keletkezett ismert írásaiban sincs nyoma önvádnak,
mely ebben az esetben érthető lenne. Feltételezhető-e ez arról a Petőfiről, aki 1844
karácsonyán ezt írja Cs. E. kisasszony emlékkönyvébe:
Ha e sötét betűk, a miket itt leírok,
Lennének a balsors, a melly tán téged ér:
Elvetném tollamat, nem írnék, bárha lenne
Minden vonásomért egy-egy ország a bér.
Az egykori Kukorica Jancsi és Iluska végső egymásra találása azonban nemcsak
számomra tűnik sokkal inkább afféle mennyei boldogságnak, mintsem evilági beteljesedésnek. Az elmúlt százötven év során többeknek okoztak fejtörést ezek az ellentmondások; a legismertebb – és egyben a legvitatottabb – hipotézis minden bizonnyal
Palágyi Menyhérté. Szerinte mindaddig, amíg János vitéz vissza nem tér falujába,
a költemény a népmesék szokásos kompozícióját követi. „Ámde a költő kegyetlen
szívvel másként intézi a szegény Iluska sorsát”, és Petőfi ahelyett, hogy lekerekítené
a szerkezetet, váratlan fordulattal csavar egyet rajta. Palágyi ezt annyira váratlannak
– „az első szakasztól föltűnően elütő jellegű”-nek – érzi, hogy csak azzal tudja magyarázni, amire már magam is utaltam az előzőekben: a János vitéz szövegének ma ismert
utolsó harmada Csapó Etelke halálát követően, tehát 1845. január 7-e után keletkezhetett. E befejezés-variációra a költőnek nemcsak ideje volt bőven, de tragikusan hiteles
motivációja is.8
Vagyis a János vitéz végleges szövege nem 1844 decemberében, hanem a következő
esztendő első hónapjában készült el, éppen a Cipruslombok Etelke sírjáról című ciklus
megírása idején – összegezhető Palágyi Menyhért hipotézise.
A Kritikai kiadás azonban kizárja ezt a lehetőséget.
Mindenekelőtt azért, mert a János vitézt elsősorban népmesei ihletettségűnek tartja,
melyben a szokatlan haláleset éppen úgy elképzelhető, mint a későbbi boszorkány,
óriás és tündér. Megengedi ugyan, hogy Petőfi hányatott életének bizonyos eseményei
7

8

Mindezt már Oravecz Ödön megállapítása is sugallja: „Mi az oly korán apátlanná, szegénnyé
lett Csapó Etelkében inkább látjuk az Iluska mintáját, hiszen élete is oly borongó, bús mese
lett. János vitéz Iluska sírjáról tépett le egy rózsát s azt a tündér-tó vizébe dobva, belőle örök
életre kelt a szőke Iluska. Petőfi egy cyprus-lombot tesz le Etelke sírjára, s a cypruslombokban örökre élni fog a szőke fürtök kedves gyermeke.” (In: Oravecz Ödön: János vitéz. Rozsnyó, 1903. 8.)
Palágyi Menyhért: Petőfi. Bp., 1909. 100-105. E több alkotói fázist gyanító végkövetkeztetést
hat esztendővel korábban Oravecz Ödön nem teszi meg. Az 1903-ban leírtakat Palágyi
Menyhért könyvének megjelenése után azonban megismétli, mondván, a Cipruslombokon
kívül „Petőfi még egy emléket állít Etelkének, mikor János vitézében Iluska alakját megfesti”. (Figyelő [Besztercebánya], 1912/13. 1-5.)

3

inspirálóan hathattak a cselekmény bonyolításakor, azonban abból kiindulva, hogy
a költemény véglegesített változata már 1844 decemberében elkészült, a biografikus
megfeleléseket kizárólag az azt megelőző időkből tartja valószínűnek. Vagyis elutasítja,
hogy a János vitéz ma ismert szövegének alakulását a kézirat nyomdába adását megelőző hónap eseményei is befolyásolhatták.
A Kritikai kiadás szerint Petőfi érzelmei nem lehettek mélyek Csapó Etelke iránt,
és így szerepét a János vitéz megírásából kizárja. A lány halálát követő zaklatottságot
a tragédia váratlanságával és a korszak, valamint Petőfi effélékre érzékeny lelkületével
magyarázza. Vagyis lényegében egyetért Horváth Jánossal, aki egyenesen azt állítja,
hogy Etelke halála után Petőfi Sándorral megtörténik „az a rendkívüli, az az abszurd
eset, hogy egy halott leányba beleszeret. Ösztönszerűleg megérzi, hogy ezúttal minden
eddiginél szokatlanabb, egészen újszerű lírai ingerhez, termékenynek tetsző, gazdag
lírai táplálékhoz jut. Nem is ereszti el – mohón, valósággal költői éhséggel kap
rajta”…9
Motívumai alapján a János vitéz nyilvánvalóan meseszerű. Már a kortársak is így
értelmezték, ráadásul az előzetesen közölt mutatvány is „népmesé”-nek aposztrofálja,
a kötet harmadik oldalán pedig ugyancsak ez olvasható. Dömötör Ákos és Kerényi
Ferenc pedig még azt is kimutatja egy közös tanulmányban, hogy a János vitéz meseelemei szinkronban állnak az egyetemes mesemotívum-kinccsel.10 Azonban számomra
mindez nem bizonyítja, hogy a költemény véglegesített változata már 1844 decemberében elkészült, miként azt sem, hogy Csapó Etelke tragikus halála biztosan nem befolyásolta a szöveg alakulását. A mára általánosan elfogadottá vált véleménnyel szemben a tények alapján inkább az valószínűsíthető, hogy a költő sokkal mélyebben vonzódott a lányhoz, mint azt általában gondolják. Sőt, úgy tűnik, Petőfi még a házasságot is egyre elképzelhetőbbnek tartotta Csajághy Erzsébet lányával, Vachott Sándorné
húgával.
A korábban helyét nem találó, nyomorgó Petőfi 1844 nyarától valóságos karriert
futott be Pesten. A fővárosba települő fiatalember alig néhány hónap múltán immáron
Vörösmarty Mihály barátjának mondhatja magát, egyik hangadója a fiatalságnak, segédszerkesztője a Pesti Divatlapnak és már két önálló kötet címlapján olvasható a neve.
Művészileg és egzisztenciálisan is micsoda fordulat szűk fél esztendő alatt! Mi hiányozhat még ennek az addig oly sokat hányódó fiatalembernek? A szerelem és az otthon, melyek vonzó oldalait is érzékelhette új barátainak családjainál. S akkor ősszel
megismerkedik a félárva Csapó Etelkével, akinek révén nemcsak a Vahot-testvérekkel,
Bajzával, Vörösmartyval, illetve tágabb értelemben még Fáy Andrással, Erdélyi Jánossal és Kossuth Lajossal is rokonságba kerülhetne, de aki talán valóban viszonozza is
a fiatalember fokozódó érdeklődését. Ez utóbbit, vagyis a költő már-már szerelemnek
mondható érzelmeit sejtetik a lány utolsó heteiben írt, mind konkrétabban fogalmazó
Petőfi-költemények. Az Etelkéhez, a már idézett Cs. E. kisasszony emlékkönyvébe, a Bucsú
1844-től és a Hull a levél a virágról… című költeményeket külön-külön ugyan lehet
romantikus ujjgyakorlatoknak tekinteni, de együtt félreérthetetlen vallomásnak is.

9
10

Horváth János: Petőfi Sándor. Bp., 1922. 137. A kiemelés tőlem. S. G.
Dömötör Ákos–Kerényi Ferenc: A János vitéz egyetemes mesemotívumairól. ItK, 1994/3.
375–380. (Kritikai kiadás. 311–315.)

4

Vachott Sándorné, a lány nővére szerint „Petőfi Sándor eszményképét találta fel
benne, s mire észrevette magát, komolyan szerelmes volt” Etelkébe.11 A költő életének
ez idő tájt talán legközvetlenebb tanúja, Vahot Imre ugyancsak nyomatékkal hangsúlyozza, hogy „első mélyebb szerelmének tárgya, imádott bálványa Etelke” volt.
Vahot feltételezi, hogy a lány „alig gondolt még a szerelemre”, azonban Petőfi „titkos,
néma, de fellengző szerelmé”-t, „ábrándos sóhajai”-t, „sóvár pillantásai”-t, és „titkos
vonzalmát” határozottan állítja, hozzátéve, hogy Petőfi Sándor szerelmének valódiságát „bizonyítja azon körülmény, minél fogva képzelt kedvese sírját gyakran meglátogatá s könyűivel öntözé”.12
A „képzelt kedves” szófordulattal Vahot a vonzalom feltételezett egyoldalúságára
utal és nem a költőnek a váratlan haláleset előtti érzelmeit vonja kétségbe!
3. Alapvetően egyetértek Wéber Antal azon megállapításával, hogy „az a majdhogynem realisztikus követelmény, miszerint az élményháttér teljessége a biztosítéka a mű
érzelmi-gondolati telítettségének, mint egyfajta lírai hitel, aligha igazolható”.13 Ám
annak kategorikus és általánosító kijelenthetőségét, hogy „Gyulai Pál és mások feltételezései a valóságos szerelem mibenlétéről olyan okoskodások, melyekből az Ámor
dolgaiban kevésbé járatos tudós elmék szerény tapasztalata szól”, túlzásnak tartom.
Wéber Antal e tanulmányában a mű és az élmény viszonyának megítélésekor maga is
szélsőségbe, az előzőek ellentétébe hajlik, amikor megállapítja, hogy „az az esemény
viszont, melybe Petőfi érzelmileg belebonyolódott, szinte mintapéldája a romantikus
végletnek. […] Mármost, hogy mi volt igaz és mennyiben a költő vonzalmát illetően,
mellékessé válik ebben a pillanatban. A befejezés sorsszerű aktusa lekerekítette az
élményt, s az, hogy mi a való és mi a képzelet, már nem számít ebben a szférában”.
A kisszámú hiteles adat kevés bizonyosat állít Petőfi Sándor Csapó Etelke iránti
érzelmeivel kapcsolatban. Bár a valóság rekonstrukciója nem elsődleges kérdés bármely műalkotás esztétikai megítélésekor, azonban egyéb esetben, például az időrend
problémáinak megoldásakor, megkerülhetetlen. A János vitéz keletkezésének vitatható
kérdésében pedig éppen erről van szó. Egészen pontosan arról, hogy minden bizonynyal nem mellékes, mi volt igaz és mennyiben a költő vonzalmát illetően.
Petőfi költészetének élményszerűségét általában nem szokás megkérdőjelezni;
a valóság alapszövete verseinek. S ez a tárgyalt időszakban keletkezett költemények
esetében különösen szembetűnő. A Bucsú 1844-től című vers második, harmadik és
negyedik strófája éppen úgy Petőfi életének az esztendő második felében bekövetkezett, szinte saját maga számára is hihetetlen fordulatait összegzi, mint Kukorica Jancsi
karrierjeként a János vitéz első kétharmadában. „A mennyországnak állok küszöbén”
sor szerintem a következő esztendő magánéleti reményeire utal, és nem pusztán „költői túlzás”. Számomra ezt erősíti a Cipruslombok-ciklus Jaj, be bús ez a harangszó… kezdetű költeménye is, melyben Petőfi azt a meghiúsult reményét említi, miszerint
11

12
13

Vachott Sándorné i. m. 186. Vachottné memoárját pontatlanságai és tévedései miatt irodalomtörténet-írásunk érthetően fenntartásokkal kezeli. Azonban a szükségszerű óvatosság
nem jelentheti, hogy e kortársi visszaemlékezés minden állítása megfontolás nélkül elvetendő lenne. A Kritikai kiadás sem teszi ezt, hiszen adatait számos helyen felhasználja.
In: Vahot Imre emlékiratai és Petőfi Sándor emlékezete. II. Bp., 1880. 82-83. S. a. r.: Vahot
Gyula.
Wéber Antal: Petőfi gyász- és emlékdalai. (Cipruslombok Etelke sírjáról). ItK, 1994/4. 479–492.

5

a templomba nem Etelke koporsójához szeretett volna elmenni, hanem a lány „vőlegényeként”. A Vahot Sándorhoz című költői levélben pedig arról is szól, hogy ha Etelke
nem hal meg, „tán nemcsak barátod lettem volna egykor”. Mindehhez tegyük hozzá,
Vachott állítólag azt mondta Etelke ravatalánál Petőfinek, hogy „látod, Sándor, ha ez
a kislány meg nem hal, még feleséged lett volna!” Kerényi Frigyes pedig azt írta ekkoriban egyik versében a barátjának, hogy
Özvegy lelked kínját orvosolni
Néma ajkkal jőnék én te hozzád.14
Petőfi a Cipruslombok-ciklus verseiben Etelkét „szebb reményeimnek korán kiégett
hajnalcsillagá”-nak, „meghalt életem”-nek, „emésztő gyönyöröm”-nek, „kedvesem”nek, „elásott kincse életemnek”, „romba dőlt oltárom”-nak, „édes angyalom”-nak,
„kedves halottam”-nak, „szerelmesé”-nek, „boldogságom fájának idő előtt lehullt gyümölcsé”-nek nevezi, és e sorozatot szemléletesen zárja az 1845. április 1-jén írt búcsúvers, az Azokhoz az én jó pesti pajtásaimhoz két sora:
Volt itt szeretőm, hanem az már
A sírhalom éjibe tért.
Ha valójában semmiféle személyes kötelék nem fűzte egymáshoz a fiatalokat, vagy
legalábbis a költő – már a váratlan haláleset előtt is – nem vonzódott Etelkéhez, akkor
megmagyarázhatatlannak tartom Petőfi felfokozott idegállapotát 1845 első két hónapjában. A ciklus kétségbeesetten szenvedélyes, helyenként kifejezetten extatikus hangvétele, a temető, a sír, a halál vissza-visszatérő képeinek halmozása mély megrendülésről és fájdalomról tanúskodik. (S ebben a kortársak közül számosan, Túri Mészáros
István, Gyulai Pál, Kemény Mihály és Sass István nem is kételkedtek.15) Nem értem,
hogy a költő feltűnő viselkedésében és a ciklus zaklatott hangú verseiben – csak azért,
mert ezek a korabeli almanach-költészet szemléletmódját is kétségtelenül felidézik –
miért kell feltétlenül csak romantikus pózt, az ebben az esetben a morbiditást is felvállaló modort és csupán ihletet adó témát látnunk.
A Cipruslombok egyes darabjai, illetve a melléjük rendelhető későbbi költemények,
például a Szerelemvágy és az áprilisban már Eperjesen készült Mi bűvösbájos hang…, de
mindenekelőtt az 1845 nyarán, tehát több mint fél esztendővel Etelke halála után írt
megrendítő Messze vándoroltam…, Petőfi nagyon is komolyan veendő érzelmeiről árulkodnak. Miként az ugyancsak ekkoriban, Losoncon keletkezett P…y Vilma kisasszonyhoz alábbi sorai:
Tudod szerelmem bús történetét:
Volt életemnek egy királyi kincse,
Koldús vagyok, mert azt eltemeték.
E költemény keletkezési körülményeivel kapcsolatban érdemes hosszabban idézni
Plachy Vilma vőlegényének, későbbi férjének, Steller Antalnak a leveléből: „Úgy látszott, hogy jegyesem első tekintetre megnyerte Petőfi rokonszenvét, mert anélkül,
hogy a szobában bárki másra nézett vagy bárkihez szólt volna, megfogta kezét s hosz14
15

Kerényi [Frigyes]: Petőfinek. Pesti Divatlap, 1845. márc. 20. 363. A kiemelés tőlem. S. G.
Vélekedéseik egybegyűjtve is olvashatók Hatvany Lajos Így élt Petőfi című munkájának
második kötetében. (Bp., 1955. 468-470.)

6

szan, meghatottan nézett szemébe, majd az elérzékenyedéstől remegő hangon szólt
hozzá s beszélt vele hosszasan az ő Etelkéjéről… Erre meg aztán mind jegyesem, mind
a jelen volt asszonynépség egész pityeredésig elérzékenyült. Petőfi komolysága mellett
az egész megható jelenetben volt valami ünnepies.”16 Mindez több mint fél évvel
Etelke halála után!
Sőt, Vachott Sándorné később azt is állította, hogy Petőfi még az után is emlegette
a húgát, hogy közelebbi kapcsolatba került Szendrey Júliával: „De bármi boldog
s szerelmes vagyok is – mondá […] –, életem első szerelme s felejthetetlen eszményképe:
Etelke marad…”17
A Kritikai kiadás egyik megjegyzése szerint „az Etelke-élmény 1848. decemberig
mutatható ki Petőfi lírájában”!18 Hogy milyen mélyen ivódott Petőfi emlékezetébe
a lány tragikus halála, azt az 1847 júliusában írt, Szendrey Júlia egészségéért aggódó,
A betegséggel szomszéd a halál… kezdetű vers következő sorai szemléltetik talán legérzékletesebben:
Ne vedd el tőlem, oh sors, hívemet…
Megénekeltem már egy holt leányt…
Ne kivánd, hogy két koporsó közé
Szoruljak, ne kivánd!
4. Azért tartottam fontosnak Petőfi Sándor Etelke iránti vonzódásának szemléltetését,
hogy ismét feltehessem – immáron nyomatékosabban – a kérdést: vajon csupán az élet
kiszámíthatatlan csapásával, a véletlenek egybeesésével magyarázható a János vitéz
váratlan kompozíciós fordulata, vagyis Iluska halála és a Cipruslombokat ihlető tragédia
időbeli közelsége? Csak úgy történhetett, hogy Petőfi 1844 decemberében szerelme
elvesztésének próbáját is hőse elé állítja, és aztán úgy adja sorsa, hogy néhány hét múltán a valóságban is szembenézni kényszerül egy kísértetiesen hasonló élménnyel?
A magam életrajzhoz igazodó – a biografikus inspirációt a meseszerű megformálással a költemény egészében összeegyeztethetőnek tartó – elgondolása szerint valószínűsíthető a János vitéz utolsó harmadának és a Cipruslombok darabjainak párhuzamos
keletkezése. Nem a költői szabadságot vonom kétségbe és nem a képzelet teremtő
erejét, sokkal inkább azt szeretném elkerülni, hogy akkor is ezekkel magyarázzuk
a tényekkel alátámasztani nem tudottakat, jelen esetben a János vitéz keletkezésének
idejét, amikor a valóság – meglehet – sokkal kézenfekvőbb. Hipotézisem megfogalmazásakor ösztönzőleg hatott Martinkó András azon általánosító megállapítása, mely
szerint Petőfi költészetében „egy-egy élmény-ciklus mindig erősen személyes hangütésű lírai versekkel kezdődik, dalszerű, formailag klasszikusan tiszta, fegyelmezett
költeményekbe olvad fel, alakul át, majd a csalódás vagy a beteljesülés s egyben az új út
keresése ismét a bontottabb, dúltabb, emelkedettebb, hevültebb, személyesebb lírát
teremti meg. A középső fázis során, de már cikluszáró igénnyel születnek az összefoglaló, lezáró jellegű, olykor az élmény személyes lírai töltését helyettesítő, ill. – többnyire – objektiváló epikus, prózaikus vagy drámai alkotások”.19
16
17
18
19

Kritikai kiadás. 507.
Vachott Sándorné i. m. 335.
Kritikai kiadás. 411.
Martinkó András i. m. 79.

7

Martinkó a János vitéz – melyet ő sem tekint egyből a ma ismert formájában megírt
műnek – és a Cipruslombok keletkezését nem kapcsolja össze. Elmélete azonban esetükben is elfogadhatónak látszik, ha az előbbi befejezését az utóbbival nagyjából egy
időre tesszük.
A fentiek alapján állítható, hogy az eredendően karrier-történetnek induló meseszerű elbeszélő költemény váratlan fordulata csak akkor tekinthető az 1480 sornyi mű
eleve betervezett kompozíciós részének, ha úgy nézzük a János vitéz történetét, hogy
még a francia trónról is lemondó Kukorica Jancsinak, a szerzői szándéknak megfelelően, mindenképpen – vagyis bármi áron! – a tündérek fejedelmének kell lennie. Így
ível a történet – mondják az ezt vallók. Én azonban az ívet csupán János vitéz hazatéréséig érzékelem. Szerintem, egyetértve Palágyi Menyhérttel, itt feltűnő fordulat
történik a cselekményben.
Minden bizonnyal már Toldy Ferenc is hasonlóra gondolhatott, amikor „az egységes szerkezet hiányá”-ról beszélt, mondván, „a költemény nyúlik inkább, semhogy
kerekké alakulna”.20
Ha túlzás is Fischer Sándor megállapítása, miszerint „ez a [második] rész kétségkívül a leggyengébb, úgy a feltalálásban, mint a kivitelben”, nyilvánvaló, hogy ettől
kezdve „az előadás elveszti lassan-lassan humorát; belemerül minden a mesék ködös
világába”.21 Míg a költemény első fele többnyire kollektív küzdelem és kalandozás, az
utolsó harmada viszont már magányos alászállás és pokoljárás. Végül pedig visszatérés
oda, aminek a mese-logika szerint már a váratlan fordulat előtt be kellett volna következnie: a szerelmesek egymásra találásához.
Petőfi ezáltal időtlenné teszi a tündérek közt egymásra találó Jancsi és Iluska szerelmét – hangzik az általános vélekedés. Szerintem a János vitéz első kétharmadához
sokkal szervesebben illeszkedő „éltek boldogan, amíg a világ világ” zárás ugyanezt
jelentené, hiszen a mesében, lényegéből adódóan, a hős többnyire evilágon nyeri el
méltó jutalmát. A János vitéz Óperenciás-tengeren túli boldogok szigete inkább a túlvilágot, a mennyországot idézi, és azt, hogy Petőfi szerelmesei a Földön nem, csupán
ismert határain túl lehetnek egymásé.
A János vitéz utolsó harmada és a Cipruslombok számos motivikus hasonlósága
ugyancsak ezt sugallja. A ciklus „intonációja szinte olyan, mintha Jancsi szólna Iluskához” – jegyzi meg Pándi Pál, talán önkéntelenül is, mert ezen megfigyelése összességében nem illeszkedik a János vitézről és a Cipruslombokról formált nézetéhez.22
E Pándi-féle álláspont szemléletesen példázza, hogy amikor egy vélekedés kanonizálódik, az döntően befolyásolja az adott műről való gondolkodásunkat. Az elfogadott
teóriát többnyire még akkor sem kérdőjelezzük meg, amikor számos ellentmondás
elbizonytalanítani látszik azt. S a János vitéz esetében szerintem éppen erről van szó.
5. Az eddig vázoltakat olyan felvetéseknek tartom, amelyekkel nemcsak az elbeszélő
költemény keletkezési idejének meghatározásakor, de az értelmezésekor is célszerű
számolni. Meglehet, a János vitéz nem „csupán” a korszak kiemelkedő verses meséje-

20
21
22

Toldy Ferenc: A magyar nemzeti irodalom története. (A legrégibb időktől a jelen korig. 1864–
1865.) Bp., 1987. 395.
Fischer Sándor: Petőfi élete és művei. Bp., 1890. 228. Tolnai Lajos fordítása.
Pándi Pál–Pálmai Kálmán: Petőfi Sándor. Bp., 1973. 88.

8

ként, hanem végső változatában egyúttal egy személyes tragédia megrázó költői dokumentumaként is olvasható.
Petőfi 1844 novemberének végén és decemberének elején megírta – talán valóban
„néhány est és éjfél”, illetve „mintegy hat éjszakán keresztül”, miként ezt Vahot Imre
és Zilahy Károly állította – a senkifiaként elbujdosott és valakiként hazatérő Kukorica
Jancsi verses meséjét. Ezt a feltételezhetően 17 fejezetet olvasta fel Vörösmartyék előtt.
Elképzelésemet valószínűsíti Gyulai Pál 1854-ben tett megjegyzése, miszerint Petőfi
„eleinte csak egy pár szakaszból álló népies beszélyt akart belőle készíteni, s lassanlassan egy nagy népmese kerekedett ki belőle”.23
Szerintem a költemény megírását döntően nem Petőfi katonaélményei, hanem
a vele 1844-ben történtek inspirálták közvetlenül. Mindaz, amit a költő a Bucsú 1844-től
című óévbúcsúztató versében így fogalmaz meg vallomásszerűen:
Jutalmaúl nem rest munkálatomnak
A hír csillagja rám sugárt vetett,
[…]
Elhamvadt üszke van csak bánatomnak
A romba dőlt s már fél-ép szív felett;
[…]
Oh haldokló év! sírod mellett engem
Lágy bölcsejében ringat a remény,
S hahogy szabad, a mit jövendöl, hinnem:
A mennyországnak állok küszöbén.
Olvasatomban ez utóbbiak már Petőfi Csapó Etelke iránti érzelmeire, és nem
a művészi, illetve egzisztenciális sikerekre utalnak. Mivel a költemény első fele a „tervek” és a „hír” megvalósulását veszi számba, a „hahogy szabad, a mit jövendöl, hinnem: /
A mennyországnak állok küszöbén” kijelentés a lánnyal kapcsolatos jövőterveinek
realizálódásaként értelmezendő.24
Képzelhető, hogy az a Petőfi, aki így várja az új esztendőt, mit érezhetett, amikor
1845. január 7-én Vachott Sándorékhoz megérkezve Csapó Etelke váratlan halálával
szembesül! Nyilván döbbenten hallgathatta, hogy a fejgörcsökre panaszkodó lány
váratlanul az édesanyjához fordult: „Valami a fejemből mintha egyszerre csak idecseppent volna – mondá szíve tájára mutatva”, majd hirtelen egy „Jaj, mamám!” kiáltással
meghalt.25 Ugyancsak Vachottnétól tudjuk, hogy amíg az orvosok a tetszhalottnak hitt
Etelkét vizsgálták, „Petőfi ott zokogott a nyílt koporsó mellett”.26

23

24
25
26

Gyulai Pál: Petőfi Sándor és lyrai költészetünk. Bp., 1922. 19. S. a. r.: Ferenczi Zoltán. A kiemelés tőlem. S. G. Kerényi Ferenc fenntartásokkal kezeli Gyulai „forrás megadása nélkül
(valószínűleg szóbeli közlés nyomán) publikált” megállapítását. (Dömötör–Kerényi i. m.) Az
óvatossággal természetesen egyetértek, Gyulai Pál véleményének elvetésével azonban nem.
Nem látom be, hogy a Kritikai kiadás mi alapján biztos abban, hogy kettejük kapcsolata
e tervezgetésre a költő számára „konkrét reményt nem adott”. (I. m. 399.)
Vachott Sándorné i. m. 243.
Uo. 244.

9

S most idézzük fel a János vitéz azon jelenetét, amikor a szerelméhez betoppanó
főhős Iluska haláláról értesül:
Jó, hogy nem állt János, hanem űlt a széken,
Mert lerogyott volna kínos érzésében;
Nem tudott mást tenni, a szivéhez kapott,
Mintha ki akarná tépni a bánatot.
[…]
János reá borúlt az asztal sarkára,
S megeredt könnyének bőséges forrása.27
A visszaemlékezésekből ismeretes, hogy Csapó Etelkét feltűnően sok gyászoló búcsúztatta a temetőben. S mit mond a menyecske János vitéznek az árva Iluska temetéséről?
A falu népsége nagy számmal kisérte;
Minden kisérője könnyet ejtett érte.
Csupán véletlen egybeesés lenne? Meglehet, de akkor megannyi véletlen egybeesés
a Cipruslombok Etelke sírjáról című ciklus és a János vitéz utolsó harmadának számos
szövegszerű hasonlósága is. Ezek jórészt a korabeli költészet konvencionális motívumai, azonban a párhuzamok száma megkérdőjelezi a véletlenszerűséget.
Azért tartom fontosnak felidézni őket, mert szerintem a Kritikai kiadás több alkotói fázist elutasító álláspontját elbizonytalanítják.
6. A ciklus január 8-án, tehát az Etelke halálát követő napon írt versében ez olvasható:
Vagy holtjokat a sírok ki nem adják?
S csak a mennyben találkozol velem…
Vagy többé sem az éj sem a mennyország
Meg nem mutat már téged nekem?!
(Hová levél?…)

A január 9-én és 10-én írt költemények egyikében pedig a költő az égbolt legfényesebb csillagára tekintve így szól önmagához:
„»Nézd, nézd, Etelkéd e sugár!
Hagyd itt a földi életet,
Menj föl hozzá, ő téged vár.«”
(Amott fönn egy csillag ragyog…)

Ugyanakkor Iluska utolsó szavai a következők:
Jancsikám, Jancsikám, az isten áldjon meg
Más világon, ha még szeretsz, tied leszek.
De nézzük tovább a János vitéz cselekménye váratlan fordulópontjának és a ciklus
első verseinek párhuzamait! Az Iluska haláláról értesülő János vitéz így kesereg:
27

A versek kiemelései a továbbiakban tőlem. S. G.

10

Miért, miért lettem e világra, miért?
Ha illy mennykőcsapás, ilyen gyötrelem ért!
Véletlen-e, hogy ugyanakkor a január 9-én és 10-én készült versek egyikében Petőfi
ezt írja Etelke temetésének felidézésekor:
Egyszerre lelkemet ezer
Mennykő csapása érte…
(Ha ébren meg nem látogatsz…)

A János vitéz cselekménye most tárgyalt fordulópontjának emlékezetes és hangsúlyos részlete, amikor a megtört főhős kilátogat szerelme sírjához:
„Leáldozott a nap piros verőfénye;
Halovány hold lépett a napnak helyébe;
Szomorún nézett ki az őszi homályból,
János eltántorgott kedvese hantjáról.”
S mi olvasható a már említett, Hová levél… kezdetű, a közvetlenül Etelke halálát
követő napon írt költeményben? A következő:
Ha majd az éjnek hallgatag felében
Halvány sugárt a hold a földre vet:
A temetőnek küszöbét átlépem,
S fejem lehajtom sírhalmod felett.
E temető-jelenetnél tartva érdemesnek érzem felhívni a figyelmet a Hull a levél
a virágról… kezdetű költemény utolsó strófájának alábbi két sorára:
Lesz még virág a rózsafán,
Egymást még mi is látjuk tán.
A Kritikai kiadás által is elfogadott vélekedés szerint Petőfi e verset 1845. január 7-én
délelőtt írta, még azelőtt, mielőtt Etelke halálával szembesült volna. Papírra vetését
a betegeskedése miatt valószínűleg karácsony óta nem látott lány utáni vágyakozás inspirálta. Az idézett részlet eredendően minden bizonnyal erre az óhajra utalt. Azonban
mindez Etelke tragédiája nyomán alaposan átértelmeződhetett a költő számára.
Meglehet, e költemény, illetve annak fenti sorai nemcsak a Cipruslombok megírására
ösztönözte Petőfit, hanem kiindulási pontja is lett a János vitéz addigi szövege folytatásának. A temetőből távozó János vitéz leszakít a hantról egy Iluska „porából nőtt”
rózsaszálat, mely ezután a halott kedvest testesíti meg. S részben éppen e rózsa révén
válik majd lehetővé, hogy az elbeszélő költemény végén a szerelmesek ismét megláthassák egymást.
Természetesen e virág-motívumot éppen úgy a népdalokból és népmesékből kölcsönzött, közkeletű képnek lehet tekinteni, miként a Cipruslombokban feltűnő rózsát
is. Ezek sem feltétlenül szándékos egybeesések, azonban elgondolkodtató, hogy Petőfi
a ciklusban egyedül ezt a virágot nevezi meg.28
28

Ha a rózsamotívum kapcsán a sub rosa kifejezés esetleges párhuzamait is felidézzük, a ciklus
versei – meglehet – többet elárulnak Petőfi Csapó Etelke iránt érzett vonzalmáról, mint eddig gondoltuk.

11

A január 9-én írt versében egyenesen a rózsával azonosítja Etelkét:
Kedves, hervadt rózsaszála
Tizenöt tavasznak!
[…]
Vagy talán te is meghaltál?
Tán megölt a bánat?
Hogy hervadni hagytad ezt a
Legszebb rózsaszálat.
(Jaj, be bús ez a harangszó!)

A január második felében írt költemények közül kettőben pedig ez olvasható:
És fon talán a sors nem fáradó keze
Egy rózsás kötelet,
Melly összefűzi majd az életvágyat és
Fölépült szívemet.
(Hatalmas orvos az idő…)

[…]
Mi szép, mi szép volt a halotti ágyon!
[…]
Mint tiszta hó a téli rózsaszálon:
Lengett fölötte a fehér halál.
(Ha életében…)

A Cipruslombok virágmotívumainak számbavételekor a Jőj, tavasz, jőj!… kezdetű
vers alábbi sorai számomra ugyancsak az Iluska hamvaiból nőtt rózsát idézik:
Én galambom hű árnyéka lészek,
Követője minden lépésének,
Míg szerelme, mint, tavasz! virágod
Melegűlő keblén kicsirázott.
Itt kell ismét megemlíteni a János vitéz azon jelenetét, amelyben a szerelmesek
elbúcsúznak egymástól. E szerint Iluska közvetlenül Jancsihoz intézett utolsó szavai
ezek voltak:
»Most hát, Jancsi lelkem, eredj, ha menned kell,
A jó isten legyen minden lépéseddel.
Ha látsz tört virágot utközépre vetve,
Hervadó szeretőd jusson majd eszedbe.«
E versszak, bár a Pesti Divatlap 1845. március 2-án megjelent számának mutatványában megtalálható, a János vitéz kötetkiadásaiba sem 1845-ben, sem a következő
esztendőben nem került be. Először a Petőfi összes költeményeinek 1847-ben megjelent
edíciójában olvasható, az elbeszélő költemény 165-168. soraként. Kihagyását mind az

12

első, mind a második, címlapkiadásból a Kritikai kiadás azzal magyarázza, hogy a mutatvány feltehetően a Petőfinél maradt fogalmazványból készült, és nem a tisztázatból,
amely alapján a kötetet éppen sajtó alá rendezték. A két kézirat mindebből következő
strófányi különbözőségére szerintem kétféle válasz adható:
I. Lehet, hogy nem is különböztek egymástól, a négy sor csupán a nyomdász figyelmetlenségéből maradt ki a kötetből. Könnyen tévedhetett, hiszen nemcsak az
ominózus versszak kezdődik „Most”-tal, hanem az előző kettő is.
II. A kérdéses sorok a fogalmazvány és/vagy a mutatvány utólagos szerzői betoldásai.
Martinkó András ez utóbbit feltételezi, mondván, „nyilvánvaló […] hogy a kiegészítés idején a János vitéz e része már ki volt nyomtatva”.29 Vagyis a strófányi kiegészítésre már 1845 januárjának vége után került sor, tehát Etelke halálát követően. Ha így
történt, akkor a „tört virág” és a „hervadó szerető”, illetve a ciklus „hervadt rózsaszála”
közötti egybeesés a hipotézisem mellett szóló nyomós érv!
7. Elgondolkodtató az elbeszélő költemény már idézett temető-jelenetének – vagyis
azon részének, amellyel véleményem szerint (is) a János vitéz „második része” kezdődik – és a gyászvers-ciklus bevezető darabjának hasonlósága. János vitéz a sírhalomra
borulva
Végig gondolta a régi szép időket,
Mikor még Iluska tiszta szíve égett,
Szíve és orcája – s most a hideg földben
Hervadtan, hidegen vannak mind a ketten.
A Cipruslombok január 7-én és 8-án írt nyitóverse, az Elmondom, mit eddig… előbb
ugyancsak „a régi szép időket” idézi fel, úgy, mintha az élőnek vallana, majd így folytatódik:
S most tudsz mindent, a mit
Éreztem, szenvedtem;
Fogsz-e vígasztalni
Nyájas feleletben?
Szólj, idvességemnek
Megváltó keresztje!
Nem nyilik meg ajkad?
Semmit sem felelsz-e? – –
Oh, mikép felelnél,
Hiszen néma nyelvvel…
Kiterítve… holtan…
Koporsóban fekszel!
Petőfi a következő két napon írt Ha ébren meg nem látogatsz… kezdetű gyászversében is „a régi szép idők” felidézett emlékeit szembesíti a jelen szörnyűségével. Költeményét fogadkozással zárja, mely szerint

29

Martinkó András i. m. 70.

13

A mennybe föl, vagy sírba le,
Mindenhová követlek!
8. János vitéz, miután elbúcsúzik kedvese sírjától, elindul, hogy megkeresse a halált –
azaz, voltaképpen magát Iluskát, akinek, mint láttuk, a menyecske tolmácsolásában
ezek voltak az utolsó szavai: „Más világon, ha még szeretsz, tied leszek.” Vagyis az
elkeseredett János vitéz számára egyedül „a túlvilág reménye” maradt, mint azt Oravecz Ödön is megállapította.30
A keresés a Cipruslomboknak is vissza-visszatérő motívuma. Petőfi a ciklus harmadik darabjában, a lány halálának másnapján írt Hová levél?… kezdetűben írja a következőket:
Keresni foglak; – hasztalan kereslek?
Vagy még meglátjuk egymást valaha?
Mindezt körülbelül akkor, amikor – a feltételezésem szerint – Petőfi folytatni
kezdi a János vitézt, mégpedig azzal, hogy hőse útnak indul Iluska sírja mellől. „Mentében” János vitéz így szól a lány sírjáról szakított rózsához:
Ki porábol nőttél, árva kis virágszál,
Légy hűséges társam vándorlásaimnál;
Vándorlok, vándorlok, a világ végeig,
Míg kivánt halálom napja megérkezik.
A Cipruslombok utolsó verseinek egyikében ugyanakkor ez olvasható:
Gyakran bolyongok föl s le céltalan,
Bolyongok, míg – azt sem tudom, hogyan? –
A drága kis lyány sírhalmához érek.
Édes remény tart ottan engemet;
Remélem, hogy majd szívem megreped…
(Be szomorú az élet én nekem…)

A ciklus január harmadik hetére datált Jőj, tavasz, jőj!… kezdetű költeményében
Petőfi arról is beszél, hogy valaha úgy érezte, nincs az a távolság, amely Etelkétől el
tudná választani:
S hogyha tőle száz mérföldre lennék,
Száz mérföldről is hozzája mennék.
A János vitéz végén kiderül, hogy a szerelmeseket legalább ekkora távolság választja
el egymástól, hiszen az egyszerre fél mérföldet lépő óriás három hétig gázol az Óperenciás-tengerben, amíg főhőssel a tündérek szigetéig ér.
Kik voltak János vitéz társai, amikor elkezdte vándorlását?
János vitéznek volt utjában két társa:
Egyik a búbánat, a melly szívét rágta,
Másik meg kardja volt, bedugva hűvelybe,
Ezt a török vértől rozsda emésztette.
30

Oravecz Ödön: János vitéz. Rozsnyó, 1903. 31.

14

Tehát „a búbánat, a melly szívét rágta”… Ugyanerről beszél a költő a ciklus január
közepe táján írt egyik darabjában is, mely szerint
A fájdalom féreg, melly lassan, lassan,
De nem fáradva, folyvást rág belől.
(Hazugság, a mit…)

Miként a bánat, úgy a sírás is állandó motívuma a ciklus verseinek, különösen
a legelsőként írottaknak. A január harmadik hetére datált költemények egyike azonban már a következőképpen zárul:
Elsírta könnyeit
Szerelmesének sírján gyermeked.
(Anyám… anyám…)

Ugyanakkor János vitéz útnak indulásakor ez olvasható az elbeszélő költemény
XIX. fejezetében:
Utóbb a könnyel is végkép számot vetett,
Csupán magát vitte a megunt életet.
Az életuntság és a halálvágy a Cipruslombok-ciklus egészének meghatározza alaphangját. János vitézt is ez űzi egyre tovább és tovább. Miután egy nagy, sötétlő erdőbe
jut és az óriásokat maga mellé állítja, majd segítségükkel legyőzi a boszorkányokat,
ismét egy temetőben találja magát.
9. A temetőbejárás és a sírlátogatás a Cipruslombok-ciklus meghatározó vershelyzete.
A visszaemlékezésekből tudható, hogy Petőfi 1845 januárjában naponta – olykor még
éjszaka is! – kilátogatott Etelke sírjához. Vagyis ez idő tájt nemcsak lélekben, de
a valóságban is temetőközelben élt. Ha innen nézzük, szervesen illeszkedőnek ugyan
továbbra sem, de legalább magyarázhatónak tűnik az elbeszélő költemény XXII. fejezete, melyben a címszereplő váratlanul ismét egy temetőben találja magát. János vitéz
ugyanis elfáradt, és egy alkalmasnak tetsző helyen, miként Petőfi írja:
Ledőlt, el is alutt, észre nem is véve,
Hogy nem nyugszik máshol, hanem temetőbe'.
Álmában aztán kísértetek veszik körül, ám mielőtt még elbánhatnának vele, a kakasszó elijeszti őket. A felébredő János vitéz pedig továbbmegy.
E fejezetben János vitéz passzív, szemben a korábbiakkal, amikor óriásokkal és
boszorkányokkal küzd meg, illetve a későbbiekkel, amikor majd a fenevadaknak látja
el a baját. Ez a temetőjelenet – miként erre már Oravecz Ödön is felhívta a figyelmet –
annyira „nem illeszkedik szervesen a cselekménybe”,31 hogy ha kivennénk belőle,
gyakorlatilag észrevehetetlen lenne a hiánya! Mindenekelőtt azért, mert a hős ezúttal
nem saját maga menti meg életét, hanem a véletlen, vagyis a válságos helyzetben éppen
megszólaló kakas.

31

Uo. 32.

15

Itt tíz versszak erejéig megtorpanni látszik az addig dinamikus cselekménybonyolítás. Ha az előzőek alapján elfogadható, hogy a János vitéz utolsó harmada Etelke halála
után készült, és ugyanakkor Petőfi ekkori, szinte kóros temetőbe járására gondolunk,
legalábbis érthetőnek tűnik e betét. Különösen akkor, amikor a ciklus azon január végi
verseit – a Tizenkettőt ütött az óra… és a Hiába vártalak hát… kezdetűeket – olvassuk,
amelyekben a halott kedves éjfélkor feltűnő „fehér alak”-ként jelenik meg. A Cipruslombok ekkoriban írt alábbi darabja pedig már-már kísérteties hasonlóságot mutat
a János vitéz XXII. fejezetével:
Midőn nagyon bánt a vad fájdalom,
A várost, a világot elhagyom,
S oda megyek ki, hol az emberek
Napestig mélyen alva fekszenek,
De ha az óra éj felére jár,
S felhők közt búsong sárga holdsugár:
A szendergőnek álma megszakad,
S elhagyják mély, sötét tanyájokat,
S fehér ruhában járnak tétova,
Míg hajnalt hirdet a kakas szava.
Ide megyek, a temetőbe, én
Fájdalmaimnak vészes éjjelén.
(Midőn nagyon bánt…)

S most nézzük, hogyan folytatódik a János vitéz előbb megkezdett temetőjelenete:
Mikor éjfélnek jött rémes órája,
A száját mindenik sírhalom feltátja,
S fehér lepedőben halvány kisértetek
A sírok torkábol kiemelkedtenek.
[…]
És oda suhantak mind a kisértetek,
És körülötte már karéjt képeztenek,
És nyultak utána, de a kakas szólal,
S a kisértet mind eltünt a kakasszóval.
E párhuzamon – miként a többin is – a Kritikai kiadás könnyedén túllép, mondván, „a korábbi művek motívumainak szaporodó átvétele az ihlet fáradásának jele”…32
E leegyszerűsítéssel szemben a feltűnő számú egybeeséseket én inkább azzal magyarázom, amit a korábbi példáim is szemléltetnek: Petőfi egyszerre dolgozott a János
vitéz folytatásán és a Cipruslombok darabjain.
Vagyis nem feltétlenül önmagát ismételte, hanem ugyanarról beszélt – különböző
műfajokban.
A ciklus utóbb idézett, „kakasos” versének keletkezése január harmadik hetére
datálható. Elbeszélő költeménye kéziratát a költő a hónap végén adta nyomdába, te-

32

Kritikai kiadás. 443.

16

hát, ha valóban januárban írta a János vitéz utolsó harmadát, akkor nagyjából éppen
e vers papírra vetése idején tarthatott a temetőjelenetnél.
10. A kakasszóra felébredő János vitéz továbbindul és hamarosan az Óperenciás-tengerhez ér. Utóbb kiderül, hogy ez az elképzelhetetlenül széles víz választja el Iluskától.
A Cipruslombok utolsó verseiben is feltűnik a tenger, mely elvesz minden kincset (Álltam sírhalma mellett…), sőt, a könnyek és a lét tengere is (E szobában küzködött…), mint
legyőzhetetlen akadályok.
János vitézt a tenger sem rettenti vissza, és hamarosan vándorlása újabb színhelyén,
Tündérországban találja magát. Azonban az elbeszélő költemény utolsó fejezetében
Petőfi hőse megelégeli a bolyongást a tündérek boldogsága láttán. Összeomlik; úgy
érzi, nem bírja tovább. Egy tónál eldönti, hogy véget vet életének,
S a rózsát, melly sírján termett kedvesének,
Levette kebléről, s ekkép szólitá meg:
»Te egyetlen kincsem! hamva kedvesemnek!
Mutasd meg az utat, én is majd követlek.«
A Cipruslombok darabjait író Petőfi január második felében ugyancsak a reménytelenséggel néz szembe. Az Etelke halála utáni első heteken túl a felfoghatatlanságot és a
kétségbeesést a beletörődés és a halálvágy váltja fel. A Hatalmas orvos az idő… kezdetű
költeményben ez olvasható:
Azért szeretném most, midőn hűlt kebelem
Vágy-, kívánságtalan,
Azért szeretném most, ha elmennék oda,
A hol Etelke van.
Etelke halálát és az egy hónappal korábbi szép tervek megvalósulását Petőfinek
tudomásul kellett vennie. Szerelme meghalt – és bár az első órákban tetszhalottnak
remélték – immáron számára is nyilvánvalóvá vált, hogy többé nem támasztható fel.
A költő ennek lehetetlenségét vallja be a ciklus záródarabjainak egyikében, a Tizenkettőt ütött az óra… kezdetű versben, melyben így szól Etelke szelleme:
»Én újra élni akarok;
Megkeresem
Elvesztett életem.
Nincs nálad?
Add vissza, kérlek, hogyha megtaláltad.« –
Oh nincs az nálam,
Meg nem találtam drága életed;
Ami a valóságban lehetetlen, az egy mesekölteményben természetesen megtörténhet. S ez magyarázat lehet Martinkó András kérdésfelvetésére, miszerint „talán sohasem tisztázható megnyugtatóan, miért lépett át a mű a mese világába”.33 Martinkó
nyomatékkal hangsúlyozza: „A magam részéről azt látom valószínűnek, hogy a János
33

Martinkó András i. m. 86.

17

vitéz valóban nem annak indult, ami lett.”34 S nem feltétlenül csupán azért, mert
– mint feltételezi: az első 17 fejezet megírása után – A helység kalapácsához viszonyítva
Petőfi túl rövidnek találta újabb epikus költeményét „egy önálló (s 50 krajcárért eladható) füzethez”.35 A bővítésre a szeretett lány, Etelke kvázi-feltámasztása is ösztönözhette a kétségbeesett költőt. Véleményem szerint ez az a „logikus” indok, amely a folytatást magyarázza, és amelyet Martinkó András általában hiányol „a későbbi méltatók”
hipotéziseiből.36
Ha elfogadjuk, hogy „mindazt, amit eddig a 17. szakaszig megírt, az élet, az olvasmányok, saját élmények szolgáltatták neki”,37 akkor nem zárhatjuk ki, hogy a folytatást is „az élet” és a „saját élmények” inspirálták. Ha így történt, akkor mindenképpen
a meséhez kellett folyamodnia, hogy a csoda – a szerelmesek egymásra találása – megtörténhessen.
11. János vitéz Tündérországban úgy dönt, eldobja magától az életet. A rózsát maga
elé veti, és már ugrana utána, amikor látja „Iluskává válni a virágot”. Partra viszi a lányt
és hosszú idő után először megcsókolja.
A csók a Cipruslombok utolsó verseiben többször is feltűnik. A Jőj, tavasz, jőj!…
kezdetűben Petőfi arról beszél, hogy egykor azt hitte, kapcsolatuknak „menyasszonycsók leend a vége”, a Játszik öreg földünk… kezdetűben pedig arról, hogy a Nap és
a Föld „egymásnak csókokat adnak”, illetve „mindenhol csókjaik égnek”. Végül a Tizenkettőt ütött az óra… kezdetű, január végi versek egyikében az olvasható, hogy „Jer,
karjaim kitárva állnak, / S kész ajkam, hogy csókját ajkadra hintse”.
Mindez különösen megrázó, ha arra gondolunk, hogy a költő életében először és
utoljára akkor csókolja meg Etelkét, amikor az már meghalt. A mesében azonban
lehetséges a csoda: János vitéz a feltámadt Iluskát csókolja meg. (Petőfinek legfeljebb
a múzsa csókja maradt.) Ami a valóságban lehetetlennek bizonyult, a költeményben
megvalósulhatott:
A tündérnemzetség gyönyörű körében
S kedves Iluskája szerető ölében
Mai napig János vitéz ő kegyelme
Szép Tündérországnak boldog fejedelme.”
„Nem háríthatjuk el magunktól a következtetést – állapítja meg a cselekmény
e végpontjánál az elbeszélő költeményt egészen más szempontok szerint vizsgáló
Trencsényi-Waldapfel Imre – [hogy]: János vitéz, amikor Tündérországba jut, valójában az üdvözült halottak közé, a boldogok szigetére kerül. […] Így telik be János vitéz
boldogsága, nem a földi életben, hanem a túlvilágon”.38 Vagyis nincs, nem lehet visszatérés; az ismét egymásra találó szerelmespár örökre ott marad egy másik világ talán
legtávolibb szegletén.39
34
35
36
37
38
39

Uo. 74.
Uo.
Uo. 75.
Uo. 74.
Trencsényi-Waldapfel Imre: A János vitéz. In: Trencsényi-Waldapfel Imre: Humanizmus és
nemzeti irodalom. Bp., 1966. 197-231.
Már Trencsényi-Waldapfel Imre is felhívta a figyelmet a Tündérországot őrző fenevadak és
az Isteni színjáték vadállatainak párhuzamaira. (I. m. 225.) Messzire vinne, és ezért e tanul-

18

Míg a meseszerű János vitéz a boldogság képeivel zárul, az elégikus és vallomásos
Cipruslombok éppenséggel mindennek az ellentétével:
Ő, a kedves drága kis leány,
Ő s az élet lakták szívemet;
Mint repkény a fákat, a remény
Átszövé e tündérteremet.
[…]
S ki lesz új lakó szivemben, melly
Nem sokára végkép romban áll?
Legfölebb is egy vén remete,
És ez a remete a halál.
(Ő, a kedves drága kis leány…)

Az ugyancsak ekkoriban írt Panaszkodám hát?… kezdetű költemény záróstrófája
pedig így hangzik:
De többé, többé nem panaszkodom,
Büvös szigetté fog változni keblem;
Honnan ki nem fog út vezetni, mellyben
Elátkozottan él a fájdalom.
Végezetül pedig Petőfi 1845 januárjának utolsó hetében azt írja a Vahot Sándorhoz
címzett episztolában, hogy Etelke emlékét „a remények eldőlt Tündércsarnoká”-ban
őrzi…
Vagyis, amíg a mesés elbeszélő költeményben Tündérország az egymásra találó
szerelmesek boldogságának szigete, addig a ciklus gyászverseiben a magára maradt
költő reményeinek romkertje. Elképzelésem szerint e kettő Csapó Etelke halála után
Petőfi költészetében ugyanannak az élménynek a kétféle nézőpontját jelenti. Mindazt,
amit az 1846 legelején írt Tündérálomban – immáron egységes egészbe foglalva – így
fogalmaz meg:
Föl, föl! mondám, a mennybe! ahová
Fájó szivemnek tündérnépe lebben;
Föl a mennyekbe! […]

mányban nem vállalkozhatom annak végiggondolására, hogy Dante fő műve szerepet játszhatott-e a János vitéz utolsó harmadának megírásában. Ha erre valóban Etelke halála után
került sor, akkor az elbeszélő költemény végső soron az igaz szerelem örökkévalóságáról (is)
szól. Ha innen nézzük, akkor a németül és franciául is olvasó Petőfi verses meséjének – vagy
ahogyan az 1845-ös kiadás első beharangozói nevezték: víghőskölteményének – „sötét erdőbe” tévedő, óriásokkal, szellemekkel és szimbolikus fenevadakkal találkozó, csodás rózsaélményben részesülő, végül a halhatatlanok között maradó hőséről könnyen a Commedia
szerelmese juthat eszünkbe.

19

