ShGAl
£2/<f3

MERCS ISTVÁN

Sárkányos asszonyok
és Móricz Zsigmond
MÓRICZ ZSIGMOND TÖRTÉNELEMÁBRÁZOLÁSÁRÓL
A BÁTHORYAKRÓL SZÓLÓ NOVELLÁINAK ÜRÜGYÉN
I. Báthory Zsófia gyónása:
szeretet" meggyónása

Móricz művészetével
kapcsolatban általánosan
elfogadott, hogy műveiben
saját korának problémáira
reflektált. Ez nem csupán a
paraszti sors drámai erejű
megjelenítését megvalósító
alkotásaira vagy saját
korának társadalmi
viszonyait tárgyaló
írásaira igaz, de meglepő,
ugyanakkor adekvát
módon történelmi tárgyú
műveire is.

J

1

J

Egy „bolond s rend felett való

„Az szoros állapotunkban csak Isten vigasztalásához folyamodván, a boldogságos szent Szűz mennybemenetel napján,
itten [ti. Munkács várában] való templomocskát is conciliáltatván, azon templomunkban szentmise hallgatás, gyónás és
communio által édes fiammal együtt mindketten magunkat
publice declaráltuk, kirekesztvén ugyanezen napon minden
eretnek tanítókat udvarunkból" - írja 1661. augusztus 20-án
kelt levelében II. Rákóczi György özvegye, Báthory Zsófia,1 a
sárkányfogas címerű família utolsó sarja. A levélrészletben a
fejedelemasszony saját maga és fia, I. Rákóczi Ferenc katolizálásáról számol be férje katolikus unokatestvérének, Rákóczi Lászlónak.
Az események tényszerű közlésére hagyatkozó lakonikus
stílusú levélrészletben Báthory Zsófia voltaképp arról számol
be, hogy 1643-as házasságkötése óta zajló vallási-lelki megpróbáltatása időlegesen nyugvópontra érkezett. Ennek a 18
évi megpróbáltatásnak a drámáját sűríti egyetlen szimbolikus időpillanatba a katolikus hitre való visszatérés előtti
gyónás. Ezt a feszültséggel teli, a bűnbánó személy és a gyóntató pap között kibontakozó emberi drámát az Isteni irgalom
megnyilvánulása által transzcendens magasba emelő szituációt teremti élővé Móricz Zsigmond Báthory Zsófia gyónása
című novellája.

Idézi: NAGY László, Kard és szerelem: Török kori históriák, Bp., Gondolat, 1985, 337.

fi

5? 2

diákmelléklet

Móricz a cím által teremti meg a kontextust. Ez egyben biztosítja a retrospektív alaphelyzetet: a gyónást végző Báthory Zsófia nemcsak áttekinti, hanem értékeli is életét a házasságkötés előzményeitől a katolikus hitre való visszatérés idejéig. Magában a novellában az író
csupán egyetlen egy tőmondatot mond: „A páter megszólalt." Ezen kívül Móricz mellőz minden szerzői közlést. A gyónó és gyóntató végletekig lecsupaszított dialógusában bontakozik
ki a dráma.
A megtérő fejedelemasszony zaklatott hangú, hosszú monológokban mondja el megpróbáltatásait, illetve hogy miként élte meg azokat. Mondandója a klasszikus drámai monológokhoz hasonlóan mellőzi az emlékezés asszociatív burjánzását, tartalmilag koherens.
Ugyanakkor a túlfűtött lelkiállapotot jelzi a szöveg írásjelekkel való széttöredezettsége: szinte alig találunk lezárt mondatot. A kijelentései mintegy 85%-át három ponttal zárja, s - hacsak a pap közbe nem szól - ugyanazzal a görcsös ritmusú lendülettel azonnal folytatatja is.
Hozzávetőlegesen 10%-ban kérdő mondatokkal is találkozhatunk, de a kérdőjel után rendszerint ott szerepel a közlést nyitottá tévő három pont. S mindezek többségében szónoki
kérdések is: „Ez-é, kérdeztem, a fejedelmi élet?... Ez-é az ország élete?... így kell-e vezérelni a
népet, hogy éljen és megelégedjék a föld javaival?..."2
Az olvasóban a feszültséget fokozza, hogy a pap személye mindvégig homályban marad.
Megszólalásai higgadt hangvételűek. Minden közbevetése csupán egy mondat. Minden alkalommal „Lányom" megszólítással akasztja meg a fulladás határáig eljutó vallomást. Ezt követően rendszerint rövid, ellentmondást nem tűrő tőmondat formájában az őszinte bűnvallásra
szólítja fel. Ehhez a novella második harmadától a gyóntató az utolsó tagmondatban kérdést
is fűz. A pap mondatainak végén egy kivétellel pont áll. A novellában a gyónó és gyóntató
között oda-vissza egyenlőtlen párbeszéd bontakozik ki. Egyrészt a közlések dominanciája
által Báthory Zsófia lelkivilága kerül a középpontba. Másrészt viszont a gyóntatópap kimért
mondatai mindvégig biztosítják az általa képviselt isteni-erkölcsi rend felsőbbrendűségét.
A gyónásban felidézett események Szilágyi Sándor 1891-es II. Rákóczy György (16211660) című monográfiáját követik. Eszerint a váradi kapitánynak kinevezett fejedelemfi
1641-ben egy Szilágysomlyón tett szomszédlátogatás során figyelt fel a leányra, s a „jegyesek,
a szülők rettenetes bánatára, »bolond s rend felett való szeretettel« ragaszkodtak egymáshoz".3 A Móricz-novella narrációjában viszont ez módosul, az érzések kezdetektől való kölcsönösségéről nincs szó, a lány elszenvedi a hódoló ostromot. „Soha nem akartam feleségül
menni György úrfihoz, ő futott utánam és éktelen nagy énekléssel könyörgött nekem [...] egy
szempillanatra engem békin nem hagyott, hanem az ő nagy természetivel úton útfélen
leselkedött, cselt vetett és szépeket mondott és utálatos virágénekekkel rontott..."
A Móricz-mű folytatásában azonban a lány is elismeri, hogy jegyese „szép volt, gyönyörű
volt, férfi volt... amerre ment az emberek mind levették süvegüket, és levegőégbe hajigálták

2

A Báthory Zsófia gyártása című novellát következő kiadásból idézem: MÓRICZ Zsigmond novellák IV,
Bp., Osiris, szerk. Domokos Mátyás, H. Bagó Ilona, 2003, 3 3 0 - 3 3 4 .

3

SZILÁGYI Sándor, II. Rákóczi György (1621-1660),
Bp., Magyar Történelmi Társulat, 1891,
h t t p : / / m e k . o s z k . h u / 0 5 7 0 0 / 0 5 7 5 6 / h t m l / 0 2 . h t m Az újabb történelmi kutatás már óvatosabban kezeli a szerelem heves kölcsönösségét, s 1. Rákóczi György politikai céljait sejti a fiatalok szerelmének
hangoztatása mögött. Vö. VÁRKONYI Gábor, A katolikus mennyasszony, Báthory Zsófia és 11. Rákóczi
György szerelméről = Erdély és Patak fejedelemasszonya, Lorántffy Zsuzsanna: Tanulmányok születésének 400. évfordulójára, szerk. TAMÁS Edit, Sárospatak, Rákóczi Múzeum, 2000, 7 2 - 9 2 .

3 5?

153. szám

és rivalgottak, hogy vivát, vivát... Nekem is megforrósodott vérem, de nem azért, csak mert
hittem, hogy Istennek kedves dolgot cselekszem..." A XX. századi író művében Báthory Zsófia
olyan én-elbeszélést valósít meg, mely azt érezteti, hogy az események irányításába nem volt
beleszólása. A finom érzékű narráció közvetetten a fejedelemasszony ártatlanságát hangsúlyozza, de teszi mindezt úgy, hogy nem érezzük sem teátrális apológiának, sem pedig elhárító
önigazolásnak.
Báthory Zsófia zaklatott, de kimért gyónásában személyes sérelmeket és nemzet elleni
vétkeket egyaránt ráolvas elhunyt férje fejére. Személyes sérelmek kifejtése során Móricz
szintén a Szilágyi-monográfiájában olvasható történetelemekre épít. Először a történetírók
által is sokat hangoztatott, az idős fejedelmi pár által felügyelt és kényszerített áttérés témája
szólal meg. Ezután a Móricz-novellában legalább ilyen elementáris erővel jelenik meg a
fejedelemfi tivornyázó, duhaj természete.
Szilágyinál ez a második történetelem az első folyamodványa. Báthory Zsófia anyja „beleegyezett leánya áttérésébe az öreg Rákóczyval szemben, de azért leányát mind erősítette,
»vastagította« hitében: s a kitérés csak maradt. S a szegény ifjú György legtöbbet szenvedett
ebben a harczban. Egészen eltérőleg eddigi életrendjétől, a mulatságokban a »sokféle italt
elkezdte«, a miért aztán anyja megdorgálta. György zokon vette a dolgot s boszúsan oda
vágta: »úgy keresi atyja kedvét, mint fogadja«. Annyi bizonyos, hogy az a bolond szerelem s
ez a szokatlan daczolás aggasztotta a szülőket, kik végre is belátták, hogy a kellemetlen,
feszült viszonyoknak úgy vethetnek véget, ha fiatal pár összekelését nem halasztják tovább." 4
A XIX. századi történész történetmondása azt érzékelteti, hogy a tobzódás a két család vallási
különbsége miatt elkeseredett, a szerelem által megsebzett ifjabb Rákóczi György tehetetlenségének, dühének kivetülése. Móricznál viszont itt is elmozdulást látunk Szilágyi narrációjához képest. Báthory Zsófia gyónásában a fejedelmi trón várományosa úgy áll előttünk, mint
akiben a szerelem csak felszínre hozza a benne rejlő és feszülő dévaj, pusztító kedvet.
A novellában miközben a fiatal fejedelem az úri dőzsölésekben lelte örömét, addig asszonya a nép sorsának enyhítésében találta meg feladatát. Rákóczi senyvedő népe iránt tanúsított érzéketlensége átvezet a feleség által elszenvedett egyéni sérelmektől a nemzet ellen
való bűnökhöz. Ezek közül a fejdelem nemzet elleni legnagyobb bűnét a háború felelőtlen
kirobbantásában láttatja a vallomástévő.
II. Báthory

Zsófia gyónása:

történelmi-politikai olvasat

Túlzás nélkül állíthatjuk, hogy a magyar történelemnek nem volt olyan más korszaka, amit
Móricz ilyen alapossággal térképezett volna fel, mint a XVII. századi erdélyi történelem. A
nagy fejedelem

megírása kapcsán a Pesti Naplóban 1 9 2 6 végén megjelent riportban Móricz a

következőként vall: „Bizony sokat kell tanulni, míg az ember beledolgozza magát egy ilyen
miliőbe. 1 9 1 9 óta én alig olvasok egyebet, csak erre a korra vonatkozó dolgokat." A riport
készítője a következő megjegyzéssel fűzi tovább cikkét: „Amikor ezeket mondja végigvezet a
könyvtárszekrények előtt és megmutatja a végtelen sorban egymás mellé sorakozó könyveket, történelmi kútforrásokat, folyóirat-gyűjteményeket, régi nyomtatványokat,

4

amelyek

SZILÁGYI Sándor, II. Rákóczi György (1621-1660), h t t p : / / m e k . o s z k . h u / 0 5 7 0 0 / 0 5 7 5 6 / h t m l / 0 2 . h t m

5? 4

diákmelléklet

mind Erdély és Magyarország múlt századaira vonatkoznak." 5 S ehhez a kutatói elmélyüléshez még hozzá kell venni a tanulmányutakat, amelyeken folyamatosan jegyzetelt, mintegy
magába szívta ez erdélyiség mibenlétét. 6 A könyvgyűjtemény fejlesztésével és a kutatómunkával a trilógia záró darabjának, A nap árnyékának 1935-ös befejezése után sem hagy fel,
mert tervezte a sorozat negyedik kötetének megalkotását is. A Báthory Zsófia gyónása című
novella több más rövid prózai alkotáshoz, pl. a Bocskai koronája című műhöz hasonlóan
ennek a gyűjtőmunkának az eredményeként keletkezett. De mivel ezek a megidézett korszakukban nem kapcsolódtak szorosan a trilógia regényeihez, ezért kisepikai keretet kaptak.
Móricz Báthory Zsófiát idéző novellája az író naplójának tanúsága szerint 1936. január 8áról 9-ére virradó éjszaka keletkezett. Magyarországon a Pesti Napló január 11-ei száma
közölte, míg Erdélyben az Ellenzék című folyóirat publikálta január 19-én. Az írás határon túli
megjelenése felerősíti a nemzeti-politikai síkon történő allegorizáló értelmezési lehetőséget.
Ehhez Móricz életművében az 1920-30-as évek meghatározó művének, az
Erdély-trilógiának
a megközelítése szolgáltatja az analógiát.
A trianoni békediktátum után a mind határon belül maradt, mind pedig a határon kívül
rekedt magyar olvasó számára II. Rákóczi György történelmi szerepét szimbólumként értelmezhette. Móricz intenciója szerint az országot romba döntő, végzetes háborúba sodró tékozló fejedelem úgy áll előttünk, mint az 1. világháború előtt nagy tervektől, hangzatos jelszavaktól megittasult magyarság jelképe. Ugyanazzal a felelőtlen nagyra töréssel okozta országa
vesztét, mint a Tündérkertben Báthory Gábor vagy Magyarország a világháborúba való belépéssel.
A világháborús nemzeti katasztrófát előidéző döntéssel való párhuzamra Móricz tudatosan rájátszik a fejedelemasszony vallomásában. „Láttam, ahogy az utolsó nagy hadra tízezrével mentek el a jól ruházott, jól fegyverzett daliás népek. Elmentek a nyár elején, s őszre jött a
híre, hogy minden elveszett. Tízezren estek a török fogságába." A végzetes kimenetelű lengyelországi hadjáratra Rákóczi „1657. január 18-án indította meg hadait Viskről a lengyel
határ felé, hadakozásra kevésbé alkalmas időszakban." 7 Július 31-én a lengyelországi hadi
események lezárultak. A pusztulást hozó nyár képe tehát az I. világháború kirobbanásának
idejét idézi. A rabságba ejtő ősz pedig azt az 1914-ben napok alatt, 1914. szeptemberének
elejére összeomló jóslatot asszociálja, hogy mire a levelek lehullnak, katonáink hazatérnek. A
fogság motívuma a lövészárkokban rekedt katonák sorsát idézi fel, amit Móricz haditudósítóként nagyon alaposan megismert.
Móricz művészetével kapcsolatban általánosan elfogadott, hogy műveiben saját korának
problémáira reflektált. Ez nem csupán a paraszti sors drámai erejű megjelenítését megvalósító alkotásaira vagy saját korának társadalmi viszonyait tárgyaló írásaira igaz, de meglepő,

5

Pesti Napló 1926. dec. 25, 14.; Ugyanerről számol be Csáky Edit, akit Móricz Virág engedélyével és
segítségével áttekinthette az író történelmi témájú könyv- és folyóiratgyűjteményét az 1970-es évek
második felében. Vö. CSÁKY Edit, Az Erdély történeti forrásai, Irodalomtörténet, 1 9 7 9 / 4 , 768.

6

Vö. KÓS Károly, Találkozásaim Móricz Zsigával, Erdélyi Helikon, 1 9 3 9 / 9 , 607.; VITA Zsigmond, Móricz
Zsigmond erdélyi útja 1926-ban, Könyvtár (Művelődés melléklete), 1 9 7 9 / 2 , 24.; SZABÓ T. Attila, Móricz Zsigmond és Kelemen Lajos találkozásai = Uő„ Nyelv és irodalom, Bukarest, 1981, 2 1 2 - 2 1 3 . ; SAS
Péter, Kelemen Lajos szerepe Móricz Zsigmond Erdély-trilógiájának történelmi hitelességében, ItK.,
2005,179-187.

7

GEBEI Sándor, II. Rákóczi György külpolitikája (1648-1657),

Bp„ Heraldika Kiadó, 2 0 0 4 , 1 4 7 .

153. szám

5 5?

ugyanakkor adekvát módon történelmi tárgyú műveire is. Egy vallomásában egy Adyval
kapcsolatos anekdotikus történetet idéz fel. Ez az eset alapjában határozta meg történelmi
tárgyú műveinek felfogását. „Megjelent egyszer tőlem egy vers a Vasárnapi Újság-ban, Bujdosó kuruc éneke. Ady, aki minden verset falt, ezt is elolvasta, s szólott róla gúnyosan nevetve:
nem értette, minek írtam meg. Nem találta benne a ma szimbolikus esetét. »Minek írtad meg,
ezt akkor kellett volna megírni - mondta. - Most csak azt kellett volna megírnod, hogy ma is
bujdosó kuruc ebben az országban minden igaz ember és űzött vad.« Ez akkor nagyon hatott
rám, s tudtam, hogy ő a történelmi színeket csak arra használta, hogy formát adjon a mai
problémáknak." 8
Móricz tehát szándékoltan is kereste a történelemben az aktualizálható üzeneteket. Joggal emeli ki Ignotus a Tündérkert kapcsán, hogy „emberei: a leg-odorfeminásabb asszonyok, a
legbakszagúbb férfiak, leg-örök- és magyar-emberibb emberei, úriemberei, gentryjei, parasztjai, sőt, városi svihákjai, erdélyi, alföldi és túladunai magyar-változatai, mikből mindből
van példány a Tündérkert könyvben: mind mintha egy magyar Cervantestől valók volnának,
annyira idegenül ismerősek előttem. A ma minden magyar típusait megismerem bennük. De:
tizenhatodik százados áttételben." 9 A Báthory Zsófia gyónása című novellában szinte karneválszerű forgatagában megidézett „Fékevesztett napok, kantártalan férfiak... szemérmetlen
asszonyok" eszeveszett tivornyázásában saját korára is vonatkozó társadalomkritikai hangok szólalnak meg. A dőzsölésben megrészegedett mulató cimborák példaként tekintettek a
fejedelemre. „Ez az úri virtus, kiáltották, és vivátozták Györgyöt, aki élükön járt..."
III. Móricz Zsigmond gyónása
Móricz kéziratban lévő naplója politikai-társadalmi olvasat mellett biztosít egy másik kulcsot
is a szöveg megértéséhez. Miután az író egy éjszaka alatt papírra vetette a művet, 6 óra 53kor a következőket írta naplójába:
„No, Mária, Megírtam a Báthory Zsófia gyónását.
Ebből is érthetsz.
Ha tudsz." 10
A feleségéhez, Simonyi Máriához címzett mondatok hangütése rendkívül összetett. A tömör kijelentésekről még a novella ismeretében is nehéz eldönteni, hogy a mélyen ülő fájdalom, az enervált kiábrándultság, a tehetetlen elzárkózás, a toporzékoló düh, a hányaveti
kioktatás szólal-e meg bennük avagy mindezeknek pontosan meghatározhatatlan elegye.
A magánéleti olvasat megjelenése felfedi, hogy Móricz narrációjában milyen írói szándék
miatt tér el Báthory Zsófia és Rákóczi György kapcsolatának megjelenítése a korszakban
általánosan elfogadott, Szilágyi Sándor történelmi munkája által megerősített képtől. A fejedelem kitartó ostromában arra ismerhetünk, amikor az író heves szenvedéllyel közeledett a
színésznőhöz. Azzal pedig, hogy ezzel az elbeszélésmóddal a fejedelemasszony védett pozícióba került, míg a fejdelem kettejük eltávolodásának okozója, az író mintegy felmentette
hitvesét, átvállalta kapcsolatuk tönkremenetelének felelősségét.

8
9
10

Idézi: MÓRICZ Virág, Apám regénye, Bp., Szépirodalmi, 1 9 7 9 , 4 5 3 .
IGNOTUS, Tündérkert, Nyugat, 1 9 2 4 / 4 , 290.; h t t p : / / e p a . o s z k . h u / 0 0 0 0 0 / 0 0 0 2 2 / n y u g a t . h t m
A feljegyzés kelte: 1936. január 9. LJeányfalu] 6:53 A kéziratos naplóhoz való hozzáférést köszönöm
a Petőfi Irodalmi Múzeum munkatársainak, Cséve Annának és Varga Katalinnak - M. I.

diákmelléklet

5? 6

Móricz soha nem rejtette véka alá, hogy ő alapvetően más megközelítésből kívánja tárgyalni a történelmet, mint a történetírók. Szekfű Gyula 1929-es Bethlen Gáborról írt monográfiája kapcsán a következő kritikus felvetéssel élt. „Történelmet írni nagyon nehéz, mert
emberek vagyunk, s a történetírónak fölötte kell állnia az emberi együttérzésnek alakjaival
szemben. [...] De a Bethlen Gábor lelki életének vannak mélységei, amikhez Szekfű nem nyúlt
hozzá. Családi életét Szekfű nem kutatta fel, s nem ismerte meg, s nem vette tárgyalásba.
Pedig ott vannak életének legfontosabb titkai. [...] Ezernyi levele maradt fenn. [...] De hol
vannak azok a dokumentumok, amelyek a levelek mögött múltak el. Azok az adalékok, amelyek nem jutottak az írás kibeszéléséig." 11
Az író életművének vizsgálata során a tudományos igénnyel közelítő kutatónak csakúgy,
mint a figyelmes és értő olvasónak újból és újból, folyamatosan szembesülnie kell azzal, hogy
az alkotások jelentős részében megjelennek a magánember Móricz lelkivilágának problémái.
S ezek között a művek között nem ritkán találunk olyat, amely a nő és férfi, asszony és férj
viszonyát fürkészi, értelmezi, ennek megértéséhez kíván közelebb férkőzni. Kapásból említhetjük szerelmi viharaihoz kapcsolódóan a Nem élhetek muzsikaszó nélkül vagy a Pillangó
című regényeket. Vagy ugyanilyen jól ismert téma a Móricz-regényekben, amit a szépasszony
és boldogasszony problematikaként szoktunk emlegetni. Megtalálható mindez az író egyetlen dzsentri-regényében, a Rokonokban csakúgy, mint egyetlen nagyívű történelmi tablójában, az Erdélyben.
Amit az író az Erdély kapcsán mond, jól mutatja, hogy Móricz a történelem megelevenítése során nem csupán a közösségi szinten értelmezhető allegóriában gondolkodott, hanem a
múltat személyes életeseményekhez, élethelyzetekhez fűződő analógiaként is kezeli. Arra,
hogy a múlt eseményeit a történelmi allegória mellett a személyes sorsra érvényes példázatként is tekintette, adekvát bizonyíték az Apóm regényében citált írói vallomás gondolatvezetése. Móricz sokáig kereste azt a nemzeti hőst, akiről írni érdemes. Jó néhány kiemelkedő
történelmi alakot szemléz (felvetette Mátyást, Szent Istvánt, IV. Bélát, I. Lajost), majd summásan megmagyarázza, hogy miért nem döntött mellettük. „így állapodtam meg Bethlen
Gábornál, akiben rögtön sok rokonszenves vonást leltem: árva gyerek, maga csinálta ember,
s ízig-vérig magyar minden célkitűzésben.
Ma már nem látom politikáját a második korszakban annyira magyarnak: őbenne is hatalmi vágy van, s a háborúra is azért indult ki, hogy cseh király lehessen." 12
Ezután Bethlen Gábor politikájáról értekezett, illetve kitért a Tündérkert Báthory GáborBethlen Gábor egymást kiegészítő ellentéte kapcsán a Laczkó Géza kritikájában felvetett
Ady-Móricz párhuzamra. 13 Ezt követően a gondolatmenet hirtelen átcsap saját életének
értelmezésébe.
„Az asszonykérdés pedig a Janka probléma.

11

Idézi: SAS Péter, Kelemen Lajos szerepe...,

12

Idézi: MÓRICZ Virág, Apám regénye, 454.

13

179-180.

LACZKÓ Géza, A történelmi regény és Móricz Zsigmond, Nyugat, 1 9 2 2 / 2 1 , h t t p : / / e p a . o s z k . h u / 0 0 0 0 0 /
• 0 0 0 2 2 / 0 0 3 2 5 / 0 9 8 3 7 . h t m . Ezen párhuzamok és további megfeleltetések kérdését Szilágyi Zsófia is
részletesen tárgyalja. Megállapítja, hogy „Móricz sem tiltakozott az ellen, hogy a Tündérkert folytatásait a korabeli olvasók megfejtendő rejtvényként olvasták, és élő szereplőket láttak a regényalakok
mögött." SZILÁGYI Zsófia, Móricz Zsigmond, Pozsony, Kalligram, 2013, 292.

153. szám

7 5?

íme, kilenc éve meghalt, és nincs több asszonyesetem. Soha más nő nem érdekelte »elszánt poéta ceruzámat«, csak a vele való élethalálharc. Ő levonta a konzekvenciákat; én tovább vívódom vele. Ő tett íróvá s ő tart ma is." 14
A szakirodalomban a trilógia legméltatottabb könyve, a Tündérkert épp azáltal lett kiemelve és felmagasztalva, hogy benne a történelemi perspektíva kap nagy hangsúlyt, nem
pedig mai fogalmaink szerint a mikrotöténet területéhez kapcsolódó magánéleti szál. Ami
viszont az Erdély darabjainak együtt tárgyalása során megkerülhetetlen problémaként jelentkezik, épp az, hogy bár a történelmi alap felkínálná Móricznak, hogy szépíróként abba az
irányba mozduljon el, amelyben történetírók - mint pl. Bethlen-monográfiájában Szekfű felkínálnak, mégsem ezt teszi. Móricz történeleminterpretációjában a nemzeti sorskérdések
tárgyalása mellett - sőt olykor akár az az érzésünk is lehet, hogy helyett - a magánéletiség
kitüntetett szerepet kap. Ennek belátására elég, ha csak a trilógia regényeinek alcímére nézünk. A nyitó könyvnél a következő leíró jellegű, távolságtartó alcímmel találkozunk: Történelmi regény a XVII. század elejéről Báthory Gábor fejedelemsége,
Bethlen Gábor ifjúkora. A középső regénynek, A nagy fejedelemnek
az alcíme a következő: A tündérkert virágba borul,
Bethlen Gábor dicsősége, Zsuzsanna fejedelemasszony
szenvedése eljő. Itt az író már a regény
legelején jelzi, hogy művében a fejedelem egyenrangú társaként van jelen felesége. Egyben
dichotóm párt alkotnak: ami a férjnek dicsőség, kiteljesedés, az az asszonynak szenvedés. Az
1935-ben megjelent A nap árnyékának címe, alcíme pedig már csak utal Bethlenre, de Károlyi
Zsuzsanna sorsát helyezi középpontba: Az asszonyi állat az urának dicsőségében
láthatatlan
lesz.
S itt, az asszonyi sors kérdésének tárgyalásakor kapcsolódik vissza az Erdély kapcsán vázolni kívánt történetiség és magánéletiség problémája a korábban tárgyalt Báthory Zsófianovellához. A mű megírását megelőző délelőtt Móricz a következőket írta naplójába: „Nem
kis dolog a régi szerelemtől búcsúzni. Máriának igaza van. Ő is egyéniség, s én ezt az egyéniséget elnyomtam. Mit tehet ő arról, hogy nem tud megfelelni, nem képes rezonálni az én
gondolataimra? Egy egyszerűbb, normálisabb ember kellene neki, aki őt imádja s őt szolgálja
és impresszáriója legyen. Én viszont magam követelem ezt az önfeláldozó, imádó szolgálatot." 15
A nap délutánján pedig Rudolf trónörökös feleségének, Stefániának a naplóját olvasgatja.
Az olvasottakat Móricz saját életéhez viszonyítja, s közben dühös reflexiókkal elkeseredett
kirohanásokat intéz felesége ellen. „Ezt csinálja végig Mária az urával. Nem azt, hogy a legelső
idegességre bejelenti a válást.
Micsoda embertelen robot. Bele lehet őrülni a rohanásba, utazásba, az ágyúlövésekbe és
tombolásba, ami őket kíséri, s még jobban az etikett kínjaiba, az elzárattatásba, a durva és
ideges trónörökös szeszélyeibe...
Hát persze, ha Mária megírná az emlékiratait, ha meg tudná írni, mit tudom én, milyen
panaszok sírnának ki belőle. Az elnyomottnak mindig rossza. A férfinak minden szabad, a
nőnek semmi.
Nekem az kellene, hogy a feleségem magától, parancs nélkül végezze el, amire szükségem
van. De egy nő parancsra tud cselekedni, magától nem." 16
14

Idézi: MÓRICZ Virág, Apám regénye, 455.

15

A feljegyzés kelte: 1 9 3 6 . január 8., Leányfalu, 8 : 4 0

16

A feljegyzés kelte: 1 9 3 6 . január 8., Leányfalu, 1 5 : 1 5

5? 8

diákmelléklet

S mindeközben egy újabb Báthory-történet kapcsolódik Móricz napjába. A Pesti Napló
írást kért Móricztól, s ő egy két és fél hónappal korábban, 1935. október 25-én írt novelláját
kívánta postázni. Ennek mindezidáig kéziratban maradt, nem publikált novellának a Feleség
a címe. 17 A mű a Báthory Zsófia gyónásához hasonlóan egyetlen sodró lendületű monológ. A
halálos ágyán fekvő Ecsedi Báthori István országbíró ( 1 5 0 5 - 1 6 0 5 ) ömlő gyűlölete és zavart
gondolatai fogalmazódnak meg naturalista tálalásban. Ennek illusztrálására álljon itt az első
két bekezdés. A fröcsögő gyűlölködő hangnem csak akkor és addig oldódik valamelyest,
amikor az Istenre terelődik a főúr gondolata.
„- Az isten nagy és irgalmas...
Megtorpad. Hányszor írt prédikációt. Nappal lovon, éjjel a lúdtollal. Az istennek tudni
kell, hogy mindig értette: ő is az volt. Ők ketten megértették egymást. A hatalom az az egyetlen: ölni s eleveníteni."
A drámai feszültség akkor érkezik a tetőfokára, amikor a szobába be akar lépni az agonizáló országbíró felesége. Ecseden éltek. Nem beszéltek. 12 éve. Nem szült fiút. Még csak a
színe elé sem kerülhetett az asszony. Innentől kezdve a haldokló oligarcha átkozódó gondolatai a meggyűlölt asszonyra záporoztak.
„Ahogy megöregedett, mingyárt meglátta, hogy milyen üres. Tudatlan, ostoba. Egy semmi
asszony, amilyen mind.
Istennő?... Semmi... Akkor utálta meg, mikor meglátta, hogy ez a magasztalt, felségesített
asszony egy ostoba lúd. Csak károgni tud, nem beszélni... Soha meg nem értette őt. Nem is
álmodta, ki ő mellette... Hogy neki lelke van: ennek? Ennek semmije sincs, csak a döglendő
teste s az is vége...
Elveszett. Minden elveszett, mikor az orcájáról a rózsák elvesztek... Ennyi a nőstény.
Iszonyatosan megutálta. Ahogy imádta, úgy megundorodott tőle. A szépet megunjuk, a
csúnyát megszokjuk. Hát megunta, no... Neki be ne jöjjön, mert korbáccsal vereti szét a szeme előtt... Még van gondolat még cselekedik."
A novella zárlata valamelyest old ezen kegyetlen hangulaton. A groteszk záróképben az
önkényes kínzó megkínzatik.
„S az asszony megszólal:
Azon a régi hangon. Fuvolázva. Sipítva és gyötörve.
Csak annyit mond: összetett kezekkel.
- Vajh te kemény szívű.
Szeme fennakad. Hát mégis betört. Hát már akkor meg kell halni.
Összeszedi végerejét s egyet vet magán. Befordul a falnak.
És meghal.
[Betoldás ceruzával:]
Meghalt az országbíró, Báthory István."
Miután Móricz korrigálta az írást, házvezetőjének adta, hogy vigye a postára. „S akkor
visszavettem: irgalmaztam Máriának. Megkegyelmeztem. Nem ölöm meg.
Ez a novella halálos volna. Éppen most, ebben az állapotban. Mert azért bizonyosan szenved. Mégis csak elhagyatott lett, ha maga indítványozta is, csak megelőzött: maga szakította
el magát, hogy ki ne taszíttassák.
Méltatlan lenne hozzám ilyen bunkóval ütni agyon.
17

A novellát a tanulmány után közreadjuk.

153. szám

9

5 ?

Nem akarom belehajszolni az öngyilkosságba.
Majd írok más novellát Maria Christiernáról, régi kedvencemről és Báthory Zsigmondról.
Ez is elég lesz. Neki."18
A naplóbeli bejegyzés újabb bizonysága annak, hogy az író a történetiséget a magánéleti
gondok kibeszélésére, kiírására kapott lehetőségként is értékelte. A történelmi múltat perceptuálisan a jelenből érzékelte és értékelte, s bár a szövegek nagyobb horizontot is kapnak,
de Móricz sokszor él a saját helyzetére, magánéletére való vonatkoztatás lehetőségével.
A régi kedvelt témaként aposztrofált Mária Christierna és Báthory Zsigmond történetének egy feldolgozását már korábban, 1931-ben a Barbárok kötetben közzé tette A fejedelem
pohara címmel. A naplójegyzet utáni időkből nincs tudomásom ezt feldolgozó írásról. Kérdés
persze, hogy mennyivel lett volna kegyesebb az író Simonyi Máriához, ha - a történelmi
mendemonda szerint - az el nem hált házasság traumáját cipelő, s abba belebukó fejedelmi
párt eleveníti meg.19
IV. Regény vagy novella?
Tudjuk, hogy Móricz készült az Erdély negyedik kötetének megírására, aminek a Hadak ura
címet szánta. Azt is tudjuk, hogy 1935 után más történelmi korszakban, más történelmi személyek is foglakoztatták. A népi írók csoportjának több képviselőjéhez hasonlóan elgondolkodott azon is, hogy érdemes lenne Dózsa Györggyel is foglalkoznia,20 az ötlet szintjén felvetődött egy Rákóczi-szabadságharccal foglalkozó történelmi regény lehetősége is. 21
Végül történelmi regények helyett az író életének utolsó szakaszában történelmi tárgyú
novellák, illetve publicisztikák születtek. Hogy nem születtek meg ezek a nagyívű, tág horizontot átfogni szándékozó művek, arra csak egyik - bár kétségtelenül fontosabb - magyarázat, hogy Móricz kivételes munkabírása mellett sem volt mindez abszolválható. De megítélésem szerint emellett nagy súllyal esik a latba, hogy Móricz a Tündérkert után egyre kevésbé
tudta egyensúlyba hozni a nemzeti sorskérdések történelmi távlatú megjelenítését és a történelemben élő magánember ábrázolását.
A tünetet sokszor és sokan diagnosztizálták már. A marxista szempontból közelítő Nagy
Péter elmarasztalással szól erről. „A társadalmi erők küzdelmét azonban nem helyettesítheti
a magánélet vívódása, ha magára Bethlenre jellemző is; ez az eljárás nem vezethet máshoz,
mint a történelem leszűkítéséhez és lekicsinyítéséhez: elprivatizálódásához." 22 Keresztury
Dezső esszéisztikus tanulmányában lírai, mintegy dicsérő elmarasztalással beszél minderről.
„Országot építő nagy történelmi alakot ennyire emberi közvetlenséggel, gondjainak, törődé-

18

A feljegyzés kelte: 1936. január 8., Leányfalu, 17:05

19

Vö. SZILÁGYI Sándor, Carillo Alfonz diplomácziai működése, Bp., MTA Kiadása, 1877, 24., SZÁDECZKY
Lajos, Báthory Zsigmondné Mária Krisztierna, Bp., 1883. A téma Móricz utáni legteljesebb összefoglalása: BENDA Kálmán, Erdély végzetes asszonya: Báthory Zsigmondné Habsburg Mária Krisztierna, Bp„
Helikon, 1986. Különösen: 4 2 - 5 0 .

20

MÓRICZ Virág, Apám regénye, 490.

21

SZILÁGYI Zsófia, Rákóczi fejedelem meg nem írt regénye: Móricz Zsigmond és a kurucok = Kuruc(kodó)
irodalom: Tanulmányok a kuruc kor irodalmáról és az irodalmi kurucokról, szerk. MERCS István, Nyíregyháza, Móricz Zsigmond Kulturális Egyesület, 2 0 1 3 (Modus Hodiernus 6), 2 7 3 - 2 8 1 . ; ld. még: SZILÁGYI Zsófia, Móricz Zsigmond, 2 8 3 - 2 8 9 .

22

NAGY Péter, Móricz Zsigmond, Bp., Szépirodalmi, 1975, 250.

5? 10

diákmelléklet

seinek, fellángolásainak s csüggedésének, jóságának, hűségének és tévelygéseinek ilyen
meleg, szinte már baráti, családias közelségével s a nagy történelmi gesztusok és összefüggések ilyen bátor és célba találó elhanyagolásával alig ábrázoltak még. Ez a megállapítás egyenlő mértékben kifogás és dicséret. (...) Móricz nem idézte fel a történelmet, de megelevenítette a
múltat."2* De még az író életművének legelkötelezettebb ismerője, Czine Mihály is észleli, bár
igyekszik hallgatni róla. Arról ír, hogy Móricz mennyi kutatást végzett, sőt történelmi kutatásokkal még azt is tisztázta, hogy Báthory Anna haja milyen színű volt. Amikor azonban a
gondolatvezetése alapján logikusan adódó, nehezen megkerülhető történetiség problémájához elér, jótékonyan elhallgat, s a következőkben ragadja meg Móricz történelmi regénytrilógiájának értékét: „Az atmoszféra-teremtés az Erdély egyik legragyogóbb értéke. A történelem
átéléséből és továbbéléséből fakad leginkább ez az atmoszféra-érzés..." 24
A megidézett vélemények a dicsérő elmarasztalás engedékenyebb hangjának különböző
tónusán ugyan, de kifejezik, hogy Móricz fokozatosan eltávolodott a hagyományos értelemben vett történetiség síkjától. Ambivalens érzéseket kelt, ha az idézett vélemények mellé
illesztjük Móricz gondolatatit.
nap árnyéka is túlságosan történelmi korképpé vált a kezemben újabban. Pedig nem ezzel indultam neki.
Én a mát kívántam megírni történelmi keretben, s már a Tündérkertben is elhatalmasodott bennem az igazságérzet, s a valóságos 17. századi problémák elnyomták a mát. (...)
Én azonban rabja lettem a múltnak a regényben is." 2 5
Kicsit később Móricz a közvélemény által elfogadott Tündérkert kapcsán az olvasói, befogadói magatartásra reflektál: „Itt egy felemás munka született meg: inkább történelem, minthogy a mai olvasó a saját élete tragédiájának érezze." 26
Móricz történelemfelfogása és történelemábrázolása szembetalálja magát az olvasói és
értelmezői elvárásokkal. Az olvasó - s itt nem csupán a hivatásos, hanem még inkább a laikus
érdeklődőre gondolva - kimondatlan elvárása a történelmi regénnyel kapcsolatban az, hogy
ne csak megelevenítse a múltat, hanem egyben a ma történelmi kérdéseire is nyújtson lehetséges választ. Miközben Móricz erre törekedett, az olvasó számára ez mégsem világos. A
Trianon-sokk hatása alatt a Tündérkert képes volt olyan síkokat felkínálni a befogadónak,
amelyek ezt az elvárást is kielégítik. Azért is, mert az országot ért katasztrófa Móricz lelkébe
is mélyen beívódott. De a '20 évek végére, '30 évek közepére a napi politikai csatározások, a
világválság már nem festhetők meg ilyen élénk allegorikus igénnyel. Ráadásul Móriczot ebben a korszakban házassági válsága miatt egyre inkább foglalkoztatta a magánéletiség problémája. Ha ezt a problematikát regény terjedelemben kívánja valaki megírni, a kimondatlan
befogadói elvárás sokkal könnyebben elfogadja olyan történet keretében, amely nincs mélyen beleágyazva a történetiség kontextusába, s így általánosító jellege jobban kidomborodik.
Jó példa ennek illusztrálására Bethlen Kata önéletírásának Németh László általi felfedezése. Az emlékiratokat sokszor történelmi dokumentumként, forrásként vesszük kezünkbe,
de a XVIII. századi önéletíró erdélyi grófnő művében a történelmi kor nincs ilyen mértékben

23

KERESZTURY Dezső, A szépség haszna: Tanulmányok, Bp., Szépirodalmi, 1 9 7 3 , 1 7 0 .

24

CZINE Mihály, Móricz Zsigmond, Bratislava, Madách Kiadó, 1 9 7 9 , 1 3 2 .

25

MÓRICZ Virág, Apám regénye, 453.

26

MÓRICZ Virág, Apám regénye, 455.

11 5?

153. szám

jelen. 27 Épp ennek a túlkonkretizáló történeti kontextusnak a hiányára érzett rá Németh
László, amikor Bethlen Kata memoárjában kitapintotta az emberi-magánéleti drámát. Esszét
és drámát is írt róla. Ez utóbbiról viszont maga mondott szigorú ítéletet: „a Bethlen Kata nem
volt jó - felekezeti viszályról szólt". 28 A rövid megállapítás azt érezteti, hogy azt a szerzői
szándékot, hogy az őrlődő főhősnő lelki kétségeit megjelenítse, felülírta a megidézett korszak
társadalmi-történelmi kontextusa. Németh László viszont fordított a reláción: bár Bethlen
Kata önéletírása kevéske történelmi szituáció jelenít meg, de ez is háttérbe szorította az
egyéni dráma nagy mélységének feltárását, ezért a fikció irányába mozdult el. Az Iszony című
regény ezt a perspektívaváltást teljesítette be, hiszen példa arra, hogy Németh László „Bethlen Kata életéből, művéből, az átvett elemeket újakkal gazdagítva miként »csinálta« meg a
magyar irodalom egyik legragyogóbb regényfiguráját." 29 Az Iszonyban
a társadalmitörténelmi környezet csak marginális szerepet játszik, ezáltal a történet parabolisztikus
jellege erősödik.
Móricznak szüksége van egy-egy léthelyzet megértéséhez, analizálásához a történelem
nyújtotta analógiákra. Nem mondhat le róluk. De azt is látja, amivel Németh László is szembesült kicsit később, hogy az erős történeti környezet miatt a nagy terjedelmű szövegek nem
képesek az író szándékának megfelelően bemutatni a magánember kétségeit. Vagy a történetiség vagy a magánéletiség mondhatni szükségszerűen elnyomja a másik szálat. A problémára Móricz más megoldást keresett: nem a történetiséget szorította vissza, hanem a formán
változtatott: a nagy formák helyett a kisebbek irányába mozdul el. Ezzel együtt a '30-as évek
közepétől bár időről időre nekiveselkedett, de egyre távolabb került a történelmi regény
műfajától. A három említett Báthory-műhöz hasonló rövid terjedelmű műfajok biztosították
számára azt a kívánt mozgásteret, amit a regény terjedelemben már nem tudott volna kitölteni. Móricz nem mondhat le a történelemről, mint témáról, mert számára az egyén és történelem ábrázolása nem csupán a Czine Mihály által megfogalmazott módon a múlt „átélése" és
„továbbélése", hanem a relációt megfordítva a jelen „megélése" és „kiélése" is egyben.

27

„Az írónő ismerte, könyvtárában őrizte Kemény János, és Bethlen Miklós önéletrajzait, műve leginkább mégis Rákóczinak - általa nem ismert - szenvedélyes, lírai Vallomásaihoz

áll legközelebb. Va-

lamennyi elődjétől megkülönbözteti viszont, hogy míg amazok a történelmi színpad főszereplőiként
élték át egyéni sorsuk megrendítő eseményeit - s így önéletírásukban a szubjektív hang nem szoríthatta háttérbe a valóságos világ nagyszabású ábrázolását - , addig az Erdélybe zárkózott főrangú önéletírónő mondanivalója nem léphette túl egyéni világa szűk határait." A magyar irodalom

története

2, szerk. KLANICZAY Tibor, Bp., Akadémiai, 1 9 6 4 , 3 9 2 .
28

Idézi: NÉMETH S. Katalin, Két Bethlen Kata-dráma

a XX. században

= Az Országos Széchényi

Könyvtár

Évkönyve 1979, szerk. NÉMETH Mária, Bp., OSzK, 1 9 8 1 , 6 5 7 .
29

OLASZ Sándor, Bethlen Katától az Iszonyig, ItK, 1 9 8 2 / 1 , 94. A gondolatmenet folytatásában a szerző
fontos megszorítást tesz: .Az önéletírás
nem tételezhetünk

és az Iszony között egyirányú

oksági viszonyt

természetesen

föl. Kárász Nellinek nagyon sok olyan tulajdonsága is van, amelyek Bethlen Kata

jelleméből hiányzanak. De az, ahogy Kárász Nelli magánléte egy »hibás házasság« szorításában kibontakozik, kétségtelenül a memoárra emlékeztet."

5? 12

diákmelléklet

Feleség*
ÍRTA: MÓRICZ ZSIGMOND
- Borzasztó, hogy nem tudják úgy tenni az ember feje alá a párnát, hogy ne fájjon.
Állatok, barmok, gazok. Egészségesek, hogy tudnák megérteni a beteget. Megszöknek, s ha babrálnak rajta, még rosszabb. Mind agyon verni, mint a kutyákat. S az
ember nem is beszélhet, mert nem bírja. Ez a kutya tüdő. Minden lélekzetnél sípol.
Mint ha vihar van, a tető. Átok, átok, genny, undor.
Véres szemeit körülforgatja s nézi, mivel üthetne. Belevágni ebbe a nyomorult
világba, hogy megtanulja.
De csak liheg, lélekzel és fúj, fújtat. És dühök járják el a csontjait. A szeme ott
marad egy tárgyon.
A nehezen faragott szék fáján, amit a Zudoroktól maga hozott el, mikor a Zudor
várat felégette. Ezt a két széket nem engedte, hogy elégjen, ő maga a saját kezével,
ezekkel a kezekkel hozta ki a tűz elől. Ő maga. Tudja azt a szék, hogy mit jelent, hogy
Báthory István, országbíró megfogta a tulajdon kezével és megmentette az életnek.
Ez a két szék csak hálás lehet neki, ha senki más.
Mind gaz, alávaló gaz. Gaz az, aki csak ember és él. Mennyi gazember. Ha meghal, hogy fognak ezek lopni. Itt mindennek szárnya lesz, és amit ő annyi gonddal
összeszedett, úgy széthordják, mint a rókák és az ölyűk. A szennyes kezűek. Hogy
kellett velük harcolni. Mindig korbácsnak kellett a kézben lenni.
Nem volt ez tréfa. Annyi esztendőn keresztül.
Tajtékot fújt ki. Köpni szeretett volna. Mi ez? Már azt sem bír? Meg kell fulladni? Báthory megfulladhat?
- Ooooh, uhhhh...
A virrasztók felrettentek. Irtóztatóan megijedtek. Hárman is rárohantak. Nem
tudták, mi baj, mit kell tenniök. Fel kellett tépnie magát és kiköpte. Kiokádta a genynyet, a tajtékot. Az lefolyt a szakállába.
Most törölgették.
Az ebek. Mennyi eb. Vicsori kutyák. Neki köszönhetik az életüket és most egy
sem tud helyette meghalni. Dögöljetek meg.
Izzadva és gyötrelmes rosszulléttől kavarva fordult el a véres szem, csak nézett
egyik emberről a másikra. Már nem ismerte őket. Mit lehet ezeken ismerni? Egyik
kutya, másik eb.
- Éltek, ebek? - mondta a gondolat, - mért éltek?... mert nem öltelek meg benneteket... Enyém az élet mind, amit nem vettem el... Hekatombát kellene rakni belőlük, míg nem késő...

A novella a Petőfi Irodalmi Múzeum kézirattárában található, jelzete: M 1 0 0 / 3 9 5 9 / 2 6 9 . A kéziratos
novellát betűhív átiratban közöljük. Az eddig kiadatlan szöveg közléséhez való hozzájárulást köszönöm a Petőfi Irodalmi Múzeumnak s munkatársainak, Cséve Annának és Varga Katalinnak - M. I.

153. szám

13 5?

S ez a kutya tüdő... Nem lehet lefeküdni, m e r t megfojtja... Ülni kell. Már egy hete, vagy hava, vagy esztendeje, mindig csak ül: iszonyodik az ágytól. Koporsó. Koporsóba akartok tenni? Nem hagyom magam... Te isten, isten...
Csak a gondolat fenyeget, m á r nincs hang:
- Az isten nagy és irgalmas...
Megtorpad. Hányszor írt prédikációt. Nappal lovon, éjjel a lúdtollal. Az istennek
tudni kell, hogy mindig értette: ő is az volt. Ők ketten megértették egymást. A hatalom az az egyetlen: ölni s eleveníteni.
Csak avval elevenített, ha nem ölt...
- H á t ölt ő?...
Nem ölt. Százezret ölhetett volna s életben hagyta őket.
Lihegett. Fújtatott. Izzadt.
S mégis meg kell halni?... Ki az a hatalmas, aki torkára tette a csontujjait? Szorít.
De ő még fúj.
Kifújja. Szétfeszíti ezeket a karmokat. Kinek a karma ez? Micsoda irgalmatlan
dög, aki torkon ragadta?
- Az isten irgalmas, kegyelmes.
Legyen is. Az az egyetlen hatalom van: nem ölni... Ő ebben nagy volt. S mégis
szorítja a torkát? De ki?
Mennyi idő lehet már?... Hol az óra?... Ott kell lenni előtte... Tizenkét órát rakatott maga körül, hogy akárhova néz, mindig lássa az időt... És nem látja. Az órát
akarja látni. A végórát. Hánykor van itt az utolsó perc?
- Utolsó perc? Oá...
Meg kell halni. Hát meg kell. Kell. Mert kell. Ennyi az egész: meg kell halni.
De mikor?... Már csak az a kérdés, hogy mikor.
Soká lihegett. Egy kicsit mintha megkönnyebbült volna. Nem a gondolattól. A
gondolat semmi... A gondolat mindennel bír, de magával a testtel nem.
A szoba is megvilágosodott. Az ó r á k a t is látja. Fél tizenkettő. Éjjel. Rögtön itt
van a kísértetek perce.
Mi az a lárma? Mit üvöltenek? Mi az?
Hangosan mondja:
- Ki az?
- A nagyságos asszonyunk őnagysága, nagyságos uram.
- Mit akar?
- Bejönni. Látni akarja nagyságodat, nagyságos uram, az utolsó percén.
-Oá.
Kézzel-lábbal int, hogy nem kell. Nem akarja. Nem tűri. Be ne jöjjön, m e r t megöli.
Jövés-menés, lábdobogás. Újra csend lesz. Megnyugszik.
Hát mégis van hatalom még benne. Akarata uralkodik még e r ő s és egészséges
embereken. Ez nagy győzelem.
Nevet. Csak gondolja, hogy nevet. Akik ránéznek, csak eltorzult és rémítő vonásait látják. Kendővel törülgetik. Férfiak. Nehéz kezű állatok. Nem enged hitvány nőt
a betegágyához: még erős a gondolat.

5?

14

diákmelléklet

Be akar jönni?... Mért?... Hitvány. Asszony. Dög.
Ha. Kileste az utolsó ó r á t és be akar jönni. Sovány dög.
Micsoda bestia. Be akar jönni. Tizenkét év óta nem szabad neki a s z e m e elé kerülni, most érzi, hogy utolsókat rúgja, azt hiszi, ez elég, hogy bejöjjön.
Homonnai. Pápista.
De megtérítette. Kálomistává tette. Oltár van a hálóházában. Tudja, de m á r tizenkét év óta nem törődik vele. Maradjon más, legyen idegen. Bálványimádó. Ne
ismerje az igaz istent. Nem adja neki az igazságos és bosszúálló urat. Legyen neki a
maga festette Krisztusa. Imádkozzon térden, míg el nem kopik. A csontja. Mint a
bot, ha a koldus sokat húzza magát.
Utálja. Most jobban, mint valaha. Borzad tőle. Iszonyodik.
Soká fúj, liheg. Izzadtságát letörülik. Mintha vasból lenne a türülő kendő. Nem
baj. Nem kell a gyenge asszonyi kéz. Mindig v a d e m b e r volt. Büszke rá. Ötven éves
koráig ágyban nem hált.
Medvebőrön. Ruhásán. Részegen... Szégyellte magát, ha megesett, hogy józanon
kellett lefeküdnie.
Be akar jönni?
Minek?
Irgalmat akar?... Örüljön, hogy él... Ezt is megölhette volna, ezt is meg kellett
volna ölni: s életben hagyta, hogy száradjon ki, mint a karó. Veszítse el az életét,
mint a kiszárított paszuj.
Utálja.
Utálja, m e r t szerette. Utálja magát, hogy szerethette. Szégyelli. Ez az egy szégyene van ebben a kevés m a r a d é k életben. Hogy imádta. Hogy istenítette.
De akkor szép volt. Olyan szép volt, mint a földre szállott angyal. Nem tudott
neki elég szépet mondani. Versben dicsőítette. Imában énekelte. Az isten mellé
helyheztette. Nem volt szó elég ragyogó, hogy felérje a szépségét. S hogy égett a
v é r e hét egész esztendeig: nem győzte csókolni, ölelni, befalni, zabálni. Éjjel-nappal
rágta és faldosta.
Mégis megvénült.
Jó asszony?
Jó asszony, dögölj meg.
Ahogy megöregedett, mingyárt meglátta, hogy milyen üres. Tudatlan, ostoba.
Egy semmi asszony, amilyen mind.
Istennő?... Semmi... Akkor utálta meg, mikor meglátta, hogy ez a magasztalt,
felségesített asszony egy ostoba lúd. Csak károgni tud, nem beszélni... Soha meg
nem é r t e t t e őt. Nem is álmodta, ki ő mellette... Hogy neki lelke van: ennek? Ennek
semmije sincs, csak a döglendő teste s az is vége...
Elveszett. Minden elveszett, mikor az orcájáról a rózsák elvesztek... Ennyi a
nőstény.
Iszonyatosan megutálta. Ahogy imádta, úgy m e g u n d o r o d o t t tőle. A szépet megunjuk, a csúnyát megszokjuk. Hát megunta, no... Neki be ne jöjjön, m e r t korbáccsal
vereti szét a s z e m e előtt... Még van gondolat még cselekedik.

153. szám

15 5?

így elvesztegetni egy életet. Ő mindent ebbe az egy nőbe rakott bele, hitet,
egészséget, velőt, gondolatot. Sárba dobott mindent.
Addig élet volt az élet, míg hitt benne. Míg hitte, amit róla mondott. Míg azt
gondolta, amit szavakban üvöltött: hogy ez a szentség, ez a lélek, ez az i g a z s á g Semmi... Üres edény. Lekopott róla a máz, nem m a r a d t semmi... Üres edény... S ő
ezt az üres edényt tudta csodálni és magasztalni,.. Néma dög... Soha vissza nem
felelt, m e r t nem tudott mit mondani... Míg szép volt, csodálta a némaságát, néma
hattyú, egyszer énekel, mikor halódik... Á, nem. Ostoba lúd, csak gágog, nem énekel... Talán ha ő haldokolna, m e g b o c s á t a n a neki, de ez túléli, m e r t mitől haljon meg
egy üres cserép, csak ha összetörik.
Bottal kell összeaprítani az ócska cserepet s ő ezt elmulasztotta.
Mégis ő a rabiátus, a gonosz, a kegyetlen... A kínozó, aki a hites feleségét tizenkét esztendeig nem e r e s z t e t t e többet s z e m e elé... Soká próbálta: mikor rájött az
egyszerű igazságra, még soká kínozta magát, hogy ezt a rohadt fazekat feleségének
tartsa, végre megunta, s kidobta a lomkamarába.
És ő maga vad lett. Szabadjára e r e s z t e t t e az indulatait. Odaült a t r ó n u s r a és
habzsolta a vad életet.
Adót szedett?... Hát igen: adót... Neki fizetett itt mindenki, aki él. Övé volt. Akinél csak egy fillér, csak egy darab volt, ami érték, az az övé volt. A c s á s z á r messze
van, a c s á s z á r kölcsönért küldött hozzá...
„Kölcsönadni valóm nincs... m a g a m n a k is elég cselédim vágynák... és a c s á s z á r
naplopó tolvaj népei csak kárt tettek nekem és a hazának..." A c s á s z á r követét három napig várakoztatta, míg maga elé eresztette... Ott ült, abban a székben... a rablott faragott székben, az égett várból maga kezével kimenekített nagy székben... s a
c s á s z á r követének adta a kis arany ökröt, ötszáz arannyal a hasában...
A császárnak is megbocsátott. A császár, császár. Három olyan ó r á t küldött neki
ajándokon, amilyet még a c s á s z á r sem látott... Pedig sok volt neki Prágában a császári palotán... A c s á s z á r r a nem haragszik: a c s á s z á r r a nem lehet haragudni... Férfira nem lehet haragudni, m e r t a férfi férfi. A férfiúban gondolat van, de az ő felesége
üres. Mint a moslékos edény, ha kiöntik belőle a disznók elé a moslékot.
S be akar jönni?... Próbálja meg... Még él az isten és él a gondolat: összetöreti.
Mert ennyi a férfi és a nő közt a dolog. A férfi tesz, a férfi él, az asszony hallgat
és tűr.
Ostoba tűrés. Ez neki semmi. Csak az ostobák tűrnek. Neki a Grizeldisek semmik. Neki ne járjon hamuszín ingben egy életen át. Neki ne vergődjön a porban és
piszokban. Őt ilyenekkel nem lehet megvásárolni: ő nem a n y o m o r ú s á g á b a szeretett bele, hanem a királylányi szépségébe... a vérbe, a hattyúba. A csodába! a szöges
korbácsot megjuhászító rendkívülibe!... Ő a viharban r o h a n t a tengeren. S pusztán...
annak a szépsége váltotta meg... Hova tette a szépségét? Hogy pazarolta el a csodát?
Nem kell vénasszony maga oldalán,.. Örök szépséget akart, ha ő örök férfi és
örök erő tudott maradni...
Mért nem nőtt a szépsége, mint a láng, ami e g y r e nagyobb erdőt fal fel? Mi
szükség volt arra, hogy elhervadjon és megalázkodjék? A csodának nem szabad
elmúlni, vagy soha nem volt csoda, csak káprázat...

5? 16

diákmelléklet

Újra jönnek a rohamok?
Mi ez?... Neki is vége?... Most itt a pillanat, hogy az erő elhagyja? Akkor ma m á r
ő sem férfi többé?...
Asszonyi kézre szorul?... Nem. Addig nem, míg egyet rúg. Nem adja meg magát.
Fuldoklott. Tűrhetetlen lett a fulladás. Elmúlt a lélekzet, elmúlik az élet. De a
gondolat nem múlik el.
- Fektessetek le. Ágyba.
Az e m b e r e k riadtan néznek rá. Megértették s nem hitték. Parancsolva moccan.
Mozgás körülötte. Érzi, hogy megragadják, levegőbe emelik s viszik.
Már egyenesen fekszik. Ágyban. Fulladozik. Megöli az ágy. S nem tud többet parancsolni? Nem értik?... Ki innen, ki. Újra ki... Le a m e d v e b ő r r e . . .
Senki sem fogadja a szót?... Óhh, borzalom... Úristen, segíts...
Időtlen idők múlnak el.
Felnyitja szemét. Egy asszonyi a r c hajol feléje. A feleség.
Irtóztató.
S az asszony megszólal:
Azon a régi hangon. Fuvolázva. Sipítva és gyötörve.
Csak annyit mond: összetett kezekkel.
- Vajh te kemény szívű.
Szeme fennakad. Hát mégis betört. Hát m á r akkor meg kell halni.
Összeszedi végerejét s egyet vet magán. Befordul a falnak.
És meghal.
[Betoldás ceruzával:]
Meghalt az országbíró, Báthory István.

