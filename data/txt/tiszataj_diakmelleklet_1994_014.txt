O' ű O 7

1

'

/

b Z -

Széles Klára

Kortárs magyar irodalom
IL
a

Próza és dráma

A tiszatáj diák-melléklete

14.
1994. február

lOb^O

Próza és dráma
Együtt szerepeltetem a kettőt. Egyrészt azért, mert ritka az a magyar író, aki
szépprózát nem, csak drámát ír. Másrészt így kellő helye lehet a prózai-drámai műfaji
kategóriákat felbontó műveknek is.
Sohasem szűkölködtünk a világirodalmi mércével mérten is magasrendű költészetben. (S mindig fájlaltuk e mérce valódi alkalmazhatatlanságát.) Regények, kisregények, s a rövidpróza különböző fajtái esetében - s még erőteljesebben drámáinknál
mintha megcsappanna ez a bőség. Különösen akkor, ha figyelmen kívül hagyjuk, leseperjük polcainkról az efemernek bizonyuló vaskos köteteket, sorozatokat, trilógiákat, tetralógiákat - sőt: életműkiadásokat. Az elmúlt negyven évre kritikusan visszapillantva, s az időtálló esztétikai értéket keresve pedig efféle gesztusokra kényszerülünk,
hacsak nem akarunk eleve engedményeket tenni.
Mivel a fiktív műfajokon belül igen sokszor „valóságos történetekkel" találkozunk, ezért a költészetnél jóval fokozottabban kell különválasztanunk a leirt események tárgyi, ténybeli anyagát e nyersanyag művészi (vagy nem művészi) megformálási
módjától. Ami az íróval, az író körül, avagy az általa kitalált mesékben történik, nem
azonosítható, nem keverendő össze a megélt valósággal (bármennyire „hasonlít" arra).
Mindez azért kíván itt hangsúlyozást, mert a szemlézett időszak nagy részében kifejezett vagy hallgatólagos követelmény volt az úgynevezett valósághűség (eleve megkívánt
valóságszépítésként), a „valóságtükrözés" e szándékosan félreértelmezett mimésis.
Természetesen más a helyzet az emlékirattal, dokumentum jellegű művekkel.
Megbecsült, elkülönített helye van az ilyen természetű írásoknak, de ismét csak akkor,
ha kellő színvonalúak. Az auktor személyiségének hitele nélkül aligha születhet szépirodalomként kezelhető krónika.
A regény-, drámaírói mesterség szigorúbb feltételeket kíván mint a líra. Vagyis eddigi tapasztalatok szerint - ritkább a titkon, megrendelés, közönség nélkül, fióknak
írott prózai mű, mint a vers. De vajon egyáltalán nem létezik? Például adott időszakunkban nem termett ilyen? Megőrzésre méltó novella, regény, dráma nem porosodik
magánlakásokban, felfedezetlenül? Véletlenszerűen tudok ilyenről. De a nem véletlenszerű feltárás, s ha érték: megmentés - a ma élők adóssága.
Tartozásaink jelzéseként, egyúttal időhatárainkat átfogó, összekapcsoló pillantás
gyanánt is, a líra szemléjéhez hasonlóan, példával indítom a számbavételt.
Egy előrevetített példa: Soós László
A költészet tárgyalásakor Az ellopott történelem című kötetet idéztem, Mándy
Stefánia 1944-1992 között született verseinek gyűjteményét. Itt ilyenféle retrospektív,
összefoglaló kiadásra nem hivatkozhatom. Soós László iegutóbbi műveként az 1983ban megjelent Fehér pázsit című dokumentumregényt említhetem, a Don-kanyarról
szól. Hozzátehetném: ő volt az első, aki erről íróként írt, hiszen a kézirat 1957-ben készült. A hiba pusztán az, hogy az annak idején, frissen, a kiadónál is „elfogadott" írásmű, amelyet tetszéssel olvastak lektorai, 23 éven át nem jutott nyomdába. Még az igazságtalan megbélyegzés, torz elmarasztalás is ösztönzőbbnek bizonyulhatott volna, mint
a csupán húzott-halasztott, megdicsérten kiadatlanságra ítélés, s így csaknem negyed-

3

századig elfektetés. Nem pályakezdőről volt szó. Soós László 1938-ban debütált Almieritrió c. regényével, mely több kiadást ért meg, megjelent 1957-ben és 1988-ban is. Másik
két könyve 1939-ben, 1942-ben látott napvilágot. Nem kisebb tekintély avatta íróvá,
mint Schöpflin Aladár. Feltehető, hogy ha nem irálya színvonalával volt baj, akkor
talán politikai kifogások merültek fel regényével szemben. Erről nem volt szó. (Ma is
ellenőrizhető.) Személye, életrajza rejtett efféle megbocsáthatatlan vétkeket? Első pillantásra elképzelhető, hiszen a II. világháborúban „Horthy-tiszt", tüzér főhadnagy volt.
Ámde ellenállónak is tekinthették joggal, hiszen a tartalék rádióadó parancsnokaként
szabotálta a német vezetést, s az ezért járó halálbüntetéstől csak az orosz előrenyomulás mentette meg. Majd 1949-től 1952-ig koncepciós per áldozataként ült börtönben.
Onnan szabadulva viszont hivatalosan is ártatlannak nyilvánított, «igazolt" ember lett.
Nemcsak elsőként, valóságos tanúként írta meg harctéri könyvét, hanem valóságos íróként is. E nemben lényegében máig egyedülálló a Fehér pázsit. Mire végre megjelent, a minimális visszhangot sem nyerte el, igaz, terjesztése is véletlenszerű volt.
„Ellopott történelem", ellopott írói pálya. 1913-ban született Soós László. Nagy
írói generációk egyik utolsó, még élő tagja. 1953-tól máig mintegy további, láthatatlan
„büntetését" tölti. Lehet-e, próbálja-e valaki „kártéríteni"?
E l ő d ö k - kortársak
Már az elődök feltüntetésénél, jelölésüknél is eltértem a lírikusoknál alkalmazott
rendtől. Nem kevesebb ugyan szám szerint a stílust, formát, iskolát teremtő írószemélyiségek, életművek mennyisége, de mégis kevesebb a kortársi biztató példa. Éppen
a modern, új szépprózai alakításmód mesterei többször és tovább váltak elmarasztaltakká. Egyrészt ez adódik abból a szükségszerű összefüggésből, hogy a regény- vagy
drámaírás esetében a filozófiai, világnézeti felfogás elementáris szerepet játszik, közvetlenebbül is megmutatkozik, mint a líránál. Történetek, jellemek megformálásánál nehezebb szocialista realistának látszani akkor, ha az alkotótól távol áll ez a kívánatos felfogás. Másrészt - ebből is fakadóan - tovább tartott éppen a legtermékenyítőbb írók,
művek tiltottsága, sokszor a megjelent könyveket megbélyegző, elítélő hivatalos vélemény korlátozó szerepe. A természetes feltételek között széles körben terjedő regények, novellák így nehezített körülmények közt voltak csak hozzáférhetőek, íróik
példája inkább intő példa lehetett, mintsem követendő biztatás - szemben a kiemelkedő, nemcsak meghirdetetten, hanem esztétikai értékeik szerint is nagy lírikusok
(Juhász F., Nagy L. pl.) bátorítóan, széles körben érvényesülő, felszabadító hatásával.
Arra emlékeztetek, hogy például még a hatvanas években is központilag megrótt „egzisztencializmus" vétkében bűnösnek ítélt, pellengérre állított mű volt az Iskola a határon, avagy Mészöly Miklós, Hernádi Gyula, Szabó Magda, Szobotka Tibor akkoriban megjelent könyve.
Milyen regény-, novella-, drámaírási mód előtt állt nyitva az út? Elsősorban a
klasszikus népies vagy folklorisztikus hagyományokon alapuló elbeszélő stílus volt
ajánlatos, különösen akkor, ha kellő átható erővel és világossággal egybevágtak sugallatai az állami irányelvekkel. így - elvileg - Tamási Aron követendő példának számíthatott. Ám az ő műveiben is zavarónak minősíttetett minden „szürreálisnak" nevezett
elem, s még inkább maga az erdélyiség, amely a nacionalizmus-sovinizmus-fasizmus
szorosan összekapcsolt rémeivel, s az irredentizmus vádjával fűződött össze. Egyértel-

4

műen helyeselt irány volt Nagy Lajosé. Kritikus társadalomvizsgálatai (persze csak
a múltra vonatkoztatva) hivatalos példázatra alkalmasaknak látszottak. Ezért is az ő valóban kitűnő, ám valójában nem olyan súlyos, mennyiségében és mélységében, újdonságában egyaránt kisebb kaliberű életművét többszöri kiadásával, népszerűsítésével,
gyakori emlegetésével létező értéke fölé duzzasztották. Ha az előbbi prózaírói példa
Szabó Pálnak adhatott ösztönzést, Nagy Lajos munkái, de különösen a Kiskunhalom
Veres Péter írói módszerét igazolhatták. Illyés prózája, s bizonyos fokig drámái, és Németh László regényei, drámái már engedélyezett példatár gyanánt szerepelhettek, de
Kodolányi János, az avantgarde múltú Kassák Lajos, Szentkuthy Miklós merész, gátlásokat
nem tűrő, elseprő próza-dzsungele, s kiváltképpen a kiátkozást kiérdemlő Márai Sándor - a hallgatólagosan vagy kifejezetten ártalmas irodalom címkéit viselték. Ennek
megfelelő bánásmódban részesültek kiadásban, recepcióban, tankönyvekben, irányelvek besorolásai között. Főként Márai az, aki hosszú elhallgatásra ítéltetik. Hiszen ő
hangsúlyozottan a marxista etikett mellőzésével fogalmaz, s ráadásul a gaz imperialista
közegben utazgat.
így erősen redukált számú és minőségű előddel találkozhatott az élő irodalmi
életben bármely regény- vagy drámaírás gondolatával játszó, leendő prózaíró az elmúlt
negyven év során.
Úgy vélem, a járható utak keresése mutatkozik meg abban is, hogy a kifejezetten
jó elbeszélői vénával rendelkező írók közül többen vakvágányt, vagy csaknem annak
nevezhető, lényegében - visszapillantva, világirodalmi kortársaikhoz mérve - avult
kompozíciós megoldásokat, bevált történetfűzési, stilisztikai stb. módszereket választottak. Persze, ez visszamenőleg csupán találgatás lehet: például Kolozsvári Grandpierre
Emil más feltételek között is effajta, inkább mennyiségre, mint minőségre törekvő
művek sorát ontja-e. Thurzó Gábor, Tatay Sándor avagy Sásdi Sándor vajon ezeket a témákat és narrációs elveket követi akkor is, ha nem ilyen az irodalmi élet elvárási és engedélyezési rendszere? Sánta Ferenc megáll-e, elhallgat-e a Húsz óra után immár több évtizedre?
Mindez már a számbavétel láthatatlan háttere. Kérdések, amelyekre a megadható
válasz már az élőkre tartozik.
E l ő kortársak
A sorrendről és a csoportokról
Már az eddig elmondottakból is adódik, s a táblázatokon szembetűnően megmutatkozik, hogy itt alapvetően más szempontok kerültek előtérbe, mint a költészet
rendszerezésénél.
Az eljárás menete, áttekinthetősége - szándékom szerint - hasonló. így azonos a
széppróza, dráma szemlézésének kronológiai sorrendje.
Ezen belül viszont az arányok, s a csoportosítás jellege különbözik.
1. Szemben a líra érzékenységével, gyors, árnyalt reagálásmódjával (a valóság, az
élmények változásaira, a közérzet hullámzásaira) a próza - s a dráma talán még inkább
kiérleltséget kíván, az átéltek ülepedését, érlelését. Ha a gyermek születéséhez hasonlítom: hosszabb a kihordási idő, hosszabb maga a vajúdás is, s a komplikációk fellépésének lehetősége. Ezért adott esetben voltaképpen a széppróza (főként a regényírás) útjá-

5

nak, irodalomtörténeti változása folyamatának követésekor egy — a költészeténél jóval
nagyobb ívű, pontosabban: nagyobb ívként követhető - összefüggő fordulatsor tanúi
lehetünk. Ezt az ívet legegyszerűbben rajzként tudom ábrázolni. Eszerint
1970-80-90
1945-1949

1950-(56)-60

kb. a 70-es évekig

Vagyis ez, szépprózánk színvonalát szemléltetni kívánó primitív rajz szerint:
a koalíciós időben még (a tehetetlenségénél fogva, meg ólomlábúsága révén) megjelenő
regényeink, elbeszélő irodalmunk mintegy folytatta és tartotta a két világháború előtti
színvonalat. Nemcsak arra gondolhatunk, hogy például még Márai is hazajött ebben az
időszakban, s írt tapasztalatairól, hanem például arra is, hogy bizonyos kivételekkel
még a háború előtti írógárda állt, élt és működött a folytatás, továbblépés szándékával.
Ezt a fajta szinttartást a pártegyesülés után életbe lépő rendelkezések sokkszerűen megszüntetik. Nem egyszerűen arról van szó, hogy az írók, irodalmárok közül száműzött
lesz Márain kívül (1948) Zilahy Lajos, Cs. Szabó László, Gombos Gyula, Kovács Imre.
A történetek lényege (most kiemelt szempontunkból) az, hogy a magyar irodalom fejlődésének, változásainak folytonosságában történik törés, mesterségesen külső beavatkozással előhívott, létesített szakadás, szakadék. Maga a világháború is sokk, folytonosságok megszakítása. De ez, az állami beavatkozás, önkény - több, más ennél.
2. Mindezt azért éppen a próza történetének felvázolásánál időszerű elmondani,
mert ezt a fajta, hosszabb távú folytonosságmegszakítást, a természetes erőforrásokkal
való kapcsolat mesterséges szüneteltetését talán legjobban a narrációs műfajok sínylik,
sínylették meg. (A száműzött sorsot vállalókkal ellentétben a költő-író Jékely pont ellentétesen mozdul el: ő 1945-től 1947-ig Kolozsváron él. Ebből is következőleg az ő
kapcsolata más lesz a folyamatossággal, prózaíróként is.)
A történeti-politikai és irodalmi folyamat egymáshoz való kapcsolódása így a
széppróza—dráma esetében másként mutatkozik meg, mint a líránál. A szinte közvetlen
követett, „tükrözött" politikai változások (költői, művészi forma- és csoportváltozások) helyett annak vagyunk tanúi, hogy - miként elnagyolt vázlatunk is jelzi - voltaképpen egyszerűsítve, lényegére redukálva - egyetlen fordulat késleltetése, illetve ennek végbemenetele történik. Még a rajznál is jobban szimplifikálva azt mondhatnám:
a fordulat lényege az, hogy újra felzárkózzunk a világirodalom menetéhez. S ez nálunk, az elbeszélő irodalom műfajai esetében - úgy tetszik - két fő lépésben történik:
az 1949/50-es nagy visszaesés után kb. az 1970-es évektől kezdődik, látszódik az elmulasztani kényszerült lehetőségek, a mulasztások behozása, sőt, egyben mintegy
felülmúlása. S a 80-as években, napjainkban ennek a lépésnek a folytatása (a fordulatból
és egyúttal a társadalmi-politikai lehetőségek felnyílásának fordulatából következően)
az elődök úttörő formateremtő vívmányaiból fakadó esélyek megjátszása. Azt is
mondhatnám: leszüretelése.

6

Tehát: a csoportok, időszakok irányainak körülhatárolása másként történik, mint
a líránál.
3. Maga a „csoport" is idézőjelbe kívánkozik a prózaírók esetében, ebben az időszakban. Míg a költőknél a nemzedéki összetartozás, bizonyos antológiákban való
együttes fellépés sokszor a szó közvetlen értelmében vett társulást is jelent: hasonló
művészi példaképeket, hasonló eszmei vonzalmat - addig az íróknál ritka az efféle, az
alkotói műhelyt érintő, belső kapcsolat.
4. Az egyes - más értelmű - csoportokon belül is a jelzett, felvázolt irodalomtörténeti folyamat érzékeltetését helyeztem középpontba. Ezért jóval kevesebb nevet sorolok fel, mint a költők esetében. Az irányadónak tekinthető életműveket tüntetem fel
csupán (avagy leendő irány feltételezett képviselőit).
5. A művek címének feltüntetésénél is másként kell eljárnom. Hiszen például
Ottlik esetében kétségtelenül az Iskola a határon lesz a nagyhatású, de már akár Esterházy Péter vagy Nádas Péter esetében is félrevezető lenne meghatározott köteteket kiemelni. S ez fokozottan vonatkozik a rendkívüli termékenységet felmutató alkotókra.
Az íróknál az életmű egészére kell utalnunk. Külön rovatban megjelölöm azt, hogy
egy-egy prózaíró drámát, figyelemre érdemes színpadi művet is írt.
Kortársi szemle: I—V. „csoportok" napjainkig
Az élő írók munkáinak elrendezése során sok belső, lényeget érintő összefüggés
derült ki.
Többféle okból úgy látszik, hogy a táblázatszerű szemléltetés fontosabb szerepet
tölthet be, mint a költőknél. Pedig (persze) igen sok a hiányosság. Pusztán jelzésként
néhány a hiányokból:
Miközben kivetítettem, kiemeltem, hogy kik írtak drámai műveket (külön kérdés: könyvdrámát vagy vérbeli színpadi alkotást), aközben 1938-tól napjainkig haladva
egyre nyilvánvalóbbá vált, hogy jóval korszerűbb lenne a filmírói tevékenység feltüntetése. De ez külön feladat.
„Ugyancsak figyelemre méltó az is, hogy az egyes, főként szépprózát író művészek mikor, hogyan, miért jelentetnek meg verseket is. Igen gyakori például az, hogy
lírai kötettel indulnak.
A prózai köteteken belül ugyancsak tanulságos lenne - akár kezdőbetűkkel - feltüntetni a különféle rövidprózai műfajokat, avagy a regények változatait (történelmi,
társadalmi, lélektani, egyéb). Általában az átmeneti, kísérleti, avagy „kevert"-nek nevezhető műfaji leleményeket.
Lényegében hiányzanak az emlékiratok, történelmi, napló jellegű feljegyzések.
Kényszerűségből tekintettem el ettől. így is hihetetlenül dúsnak bizonyult az anyag.
(Az áttekintett évtizedekben pl. Károlyi visszapillantásától a Tények és tanúk sorozat
köteteiig az efféle korrajzi írásokra gondolok.)
Hiányoznak a szociográfikus, s más hasonló kötetek is. (Pl. Magyarország felfedezése sorozat.) Kivéve azokat az eseteket, amikor az ilyen természetű munkák eleve szerepelnek a művek között, illetve, amikor szépirodalmi regényes vagy lírai változatokkal találkozunk. (L. Csoóri: Tudósítás a toronyból, László-Bencsik, Berkovits stb., Csalog
Zsolt. Az ok ugyanaz, mint az előbbinél.)

7

A legfeltűnőbb: hiányoznak a „lektűrnek" tekinthető könyvek és íróik. Ezek
számításbavétele ugyancsak nem érdektelen, de itt most eltakarták volna az irodalomtörténeti folyamat rajzát. S most ez utóbbit tartottam fontosabbnak.
S persze - mindezekért - a névsor, névsorok talán még a lírikusokénál is kevésbé
teljesek.
Mi derül ki a

táblázatokból?

Az írók és az IDŐ
Eleve azért alakult így a csoportképzés - végül is nagyjából évtizedenként sorakoztattam fel a válogatott regény- és elbeszélésírókat - , mert ez a fajta tagolás bizonyult ésszerűnek többféle okból.
A tárgyilagosság szándéka diktálta, elsősorban. így - csupán a kétségtelenül tényszerű születési évet véve alapul - egymás mellé kerültek és mintegy egymást is megvilágították az írói pályák. Persze, néhány ilyen egyszerű, adatként is megmutatkozó módon. Például kiviláglott (kiviláglik), hogy ki, hány éves korában jelentette (jelentethette) meg első kötetét. Egyéni pszichikai, biográfiai stb. okokon múlik persze elsősorban
az, hogy ki mikor válik éretté egy-egy arra érdemes szépprózai kötet megírására. De
- tudjuk - nemcsak ezen múlik. Igaz, hogy — különösen regényírás esetén — általában
meg kell érnie az írónak a 30—40 évet ahhoz, hogy kellő tapasztalatokat kellő higgadtsággal tudjon összegezni művészi formában. Mégis, léteznek huszonévesen induló tehetségek is. (Thomas Mann az őspélda, de saját irodalmunkban, adott korszakunkban
is van bőven adat erre vonatkozóan.) Saját közelmúltunk szemléje esetében viszont
szemet szúrhat az a tény, hogy ettől, a személyes háttértől teljesen eltekintve vannak
íróink, akik a saját „idejükben" indultak, indulhattak a pályán, míg mások évek,
évtizedek, évhuszadok elmúltával juthattak csak nyomdafestékhez. (Avagy lapokban
már közöltek, közölhettek, esetleg antológiákban is, de önálló kötetük csak nagyon
későn láthatott napvilágot.) Ungváry Rudolf csak egy a kínálkozó rengeteg példából.
Már 1959-ben (huszonnégy-huszonhat éves lehetett) írta Kafkára emlékeztető, érett
novelláit, s 1991-ben a Holnap Kiadó vállalkozott először arra, hogy kiadja kötetét. 32
év a különbség. Kis túlzással mondhatnánk: az élete telt el hiábavaló várakozásban.
S vajon így mennyire tudta, tudhatta „kifutni az írói formáját"? Mennyire lehet összehasonlítani egy ilyenféle „pályafutást" egy - mondjuk - Géczi János-íélével. (27 évesen
első kötetes, s most, 38 éves korára 11 mű sorakozik mögötte.) Márton László 25 évesen
debütál.
Persze, a példák azért is választattak, hogy érzékeltessék: nagy szerepű a rendszerváltás. (Hozzátehetném: ha nincs rendszerváltás, akkor Ungváry Rudolf sohasem jelenik meg? Lehetséges.)
Az írók és az írás mennyisége
összefügg az előbbi kérdéskörrel. Megjelenés, sőt annak reménye nélkül nehezebb folyamatosan dolgozni. Nehezebb önmagát, korát utolérni, önkifejezni.
S idekívánkozik egy - a jelenlegi számvetésből szintén kényszerűen kihagyott
szempont: a műfordításé.
Köztudott, hogy igen sokan, köztük a legjelesebb írók, költők a hallgatásra kényszerítettség idején műfordítónak. Más-más mértékben, minőségben. De igen sok az
a kiváló alkotó, aki igen magas színvonalon és igen nagy mennyiségű idegen nyelvű
8

verset, regényt, drámát tolmácsolt. Nem ritkaság az sem, hogy egymagában 20-30,
vagy még több könyv műfordítása jelent meg. Weörestől Tandoriig sorolhatnánk
a legismertebb példákat. S még hány kevésbé ismert létezik.
A saját, önálló művek megszületése szempontjából nem közömbös, hogy mennyi
életév, évtized telik el így, kinek-kinek az életéből. Jó a műfordítás műhelymunkaként
is, de egy adott fokú kényszerhelyzetben a munkapadból gályapad lehet. (Megfordítván Németh László találó metaforáját.) Mennyivel előnyösebb helyzetben vannak
azok az írók, akik - ha írnak - saját műveiket írják, s változatosság, kedvtelés stb. tereli
csak őket a műfordítás - ez esetben valóban: „munkapad"-ja - irányába.
Persze, végül is miért számítana az: kinek hány kötete íródott, jelenítődött meg?
Pénzkérdés? Az is. De itt nem ezt hangsúlyoznám. (Holott természetesen az anyagi
háttér a saját munkák megírhatásának feltétele.) Fontosabbnak vélem azt, amit az írói
önbizalom, írói önigazolás körülírásaival nevezhetek meg. A megjelent könyv önbizalmat ad - a visszaadott (vagy elfektetett) kézirat elbizonytalanodást. Mindkettő lehet
igaztalan, s mindkettő lehet eltúlzott mértékű. Mindenképpen eltorzítja az illető tehetség láthatóságát, valódi arányait - a tehetség kibontakozását.
Tehetségek, pályák elsikkadási lehetőségeit, eseteit szeretném így kiemelni. Van
olyan, amikor nyilvánvalóan politikai okok állnak egy-egy akadályozott pálya mögött.
(Legnyilvánvalóbb ez a börtönbüntetések, internálások eseteiben.) De az sem ritka s ez talán még alattomosabb - , amikor nem politikai vagy kvázi-politikai a gáncsolás,
elgáncsolás indítéka, vagy indíték-szövedéke.
Mindez részben már az adatokban is megmutatkozik. Másfelől az így látható felszín mögött ott rejlik az a láthatatlan háttér is, amikor egy-egy író első kötetét például
előző három vagy négy kész könyvének, kéziratának visszaadása előzi meg. (Pl. Kolozsvári Papp László esetében a Monológok... 1978-as megjelenésére közel tíz évet kellett várakoznia. Előtte három regényét a létező két kiadó így összesen hatszor elutasította, bár dicsérte).
Persze, nem kilóra mérik az írói dicsőséget. Hogy egy élet során három, egy vagy
hatvan kötet születik-e meg író keze alatt, semmiképp sem lesz jelentőségének mércéje.
Elég Ottlik Géza - voltaképp egy - könyvére hivatkozni, avagy Kertész Imre sokáig
társtalanul (és eléggé fel nem fedezetten) álló Sorstalanság*ra gondolni, s szembeállítani
például Páskándi Géza vagy Tandori Dezső, Juhász Ferenc lenyűgöző méretű termékenységével. Mégis itt, mostani szemléltetésünkben egyféle - láttathatóvá tehető — adatnak
bizonyult az, hogy egyszerűen, műfajoktól függetlenül összeszámoltam minden írónál
a létező köteteinek számát.
Az irodalomtörténeti folyamat
Lényegében persze nem választható (és nem választandó) el egymástól költészet és
regény-, novella-, drámairodalom alakulása. Mint ahogy maguknak az alkotóknak a
személye is sokszor azonos.
Hasonló mindkét művészi kifejezésmódnál az, amit a líra egészének jellemzésénél
leírtam. Itt külön már nem is hívom fel a figyelmet például a „szocialista" írócsoportok
szándékos kimaradására.
Kevésbé szándékos kimaradás az, hogy néhány író azért vált mellőzötté (itt,
a táblázatokon), mert a központba állított irányváltozás lényegét nem érinti munkásságuk, megítélésem szerint. Például Bárdos Pál, Lugossy Gyula, Fenákel Judit esetében.
(Persze igen sok nevet sorolhatnék.)

9

Maga az átváltozás, s ennek követhetősége volt fő célom. így - most is - nem
kommentálom külön-külön az egyes, I-V-ig római számmal jelzett nemzedékeket.
A kép egésze a már jelzett, s rajzzal ábrázolt folyamat maga.
Ezen belül - a táblák bőséges példatárával mellettem, s e kézirat mellett - arra hívom fel a figyelmet, hogy lassan, bizonyos távlatot nyerve észrevehetjük azt, hogy bizonyos optikai csalódás kísért és kísértett bennünket, átlagolvasókat, de irodalmárokat
is. Ugyanis, világos egyértelműséggel a római V-tel jelzett csapat, e kétségtelenül rendkívüli tehetségeket, sok, feltehetően időtálló művet termő periódus áll az irodalmi értékelés csúcsán. Figyelmesebben vizsgálva a megújulási folyamatot, azt tapasztalhatjuk,
hogy nem az ő fellépésükhöz fűződik a próza üdvös újjászületése. Világosan látható,
hogy a kezdet (s ugyanakkor a politikailag összehasonlíthatatlanul kedvezőtlenebb közegen végbemenő áttörés) a IV-es generáció életében, munkáiban ment végbe, történt.
Ennek egyik világosan látható mozzanata a Mozgó Világ (a régi, az „igazi": Veress Miklós-Kulin Ferenc-Alexa Károly-féle) megszüntetése volt.
Ugyanakkor világosan megmutatkozik az is, hogy az egész prózatörténeti folyamat során - az elején és a végén tűnik fel először valóságos irodalmi műhely. Olyan,
amelyik fémjelzi az általa felvállalt pályákat, s nem pedig fordítva: már meglévő fémjeleket biggyeszt (sokszor illetéktelenül) protokollként, saját hírét akarván öregbíteni pl. a maga folyóirata címlapjaira. Ilyen valóságos műhely a hajdani „nyugatos" irodalomtörténeti mércéhez hasonló súlyú, rangú - : az Újhold, és a (régi) Mozgó Világ.
(A Jelenkort, Tiszatájt is említhetném, s az Alföldet különösen egy-egy szakaszban, de
azért ilyen szerepük nincs.)
Mi sem jellemzőbb a Mozgó Világra, jelentőségére, mint az, hogy például a hallgatólag „klasszikus triásszá" formálódó, részben joggal (részben, az elmondottak alapján
mégiscsak aránytalanul) kiemelt írók - Esterházy, Nádas, Lengyel Péterek - egyike:
Lengyel Péter maga is a Mozgó Világhoz kapcsolódott. Ez azt is jelzi, hogy ő nem az
V., hanem a most jobban helyére tenni próbált, a folyamatban valódi úttörőként tételezett IV., korábbi vonulathoz tartozik. Sőt, voltaképpen Nádas Péter is.
Itt, most óhatatlan egymás mellé kívánkozott ez a három név. írtam azért is így,
mert így kiemelődik az is, hogy ebben a legutóbbi (V.), napjainkig tartó, napjainkban
is zajló szakaszban - végre! - az idősíkok kereszteződnek, a legfiatalabbak és „legöregebbek" (1.: Újhold-Evkönyv, Lengyel Balázs) egymás mellett dolgoznak. Az esztétikai
érték valóságos, újra valóságos előtérbe kerülésének vagyunk - reméljük - tanúi. Jó
példák sorával szolgálhatnak a Lélegzet-antológiák, a Ver(s)ziók, s már a Fasirt is - általában a JAK- füzetek. A JAK- ot is említhetném a neves, valódi irodalmi műhelyek között.
De úgy vélem, ők tk. a Mozgó Világ társai s folytatói. Mint ahogy a 84-es kijárat (1990)
csoport is az. Műfajok és életkorok társulása együtt jár. A mai legifjabbak (a végre
idejében kezdők) fényesen bizonyítanak. Ok már „szüretelhetik" az előttük járók által
ültetett fák gyümölcseit.
Budapest, 1993. márc. 18.

10

A kortárs magyar irodalom áttekintése (1945-1992)

Próza és dráma
Elődök - kortársak
Nagy Lajos
Balázs Béla

1883-1954
1884-1949

Lesznai Anna
Dénes Zsófia
Kassák Lajos
Füst Milán
Tersánszky Józsi Jenő
Szabó Pál
Déry Tibor

1885-1966
1885-1987
1887-1967
1888-1967
1888-1969
1893-1970
1894-1977
1896-1975
1897-1968
1897-1966

Lengyel József
Hamvas Béla
Tamási Áron
Veres Péter
Márai Sándor
Remenyik Zsigmond
Kádár Erzsébet
Németh László
Illyés Gyula
Török Sándor
Kolozsvári Grandpierre Emil
Szentkuthy Miklós
Vas István
Tatay Sándor
Ottlik Géza
Örkény István
Thurzó Gábor
Jékely Zoltán

1897-1970
1900-1989
1900-1962
1901-1944
1901-1975
1902-1983
1904-1985
1907-1992
1908-1988
1910-1991
1910-1991
1912-1991
1912-1979
1912-1978
1913-1982
1913-1975
1915-1993
1921-1961

Birkás Endre
Cseres Tibor
Sarkadi Imre

11

É l ő kortársak
I. A ma 80-71 évesek

Első köteteik: 1930-1948

Név

Első - legutóbbi kötet

Szül. év

Soós László

1913

Szabó Magda

1917

Mándy Iván

1918

Mészöly Miklós

1921

Bárány Tamás

1922

Almieri-trió (1938)
-Fehér pázsit (1983)
(Összesen: 4 kötet)
A római kori szépségápolás (1940)
- A félistenek szomorúsága (1992)
(Összesen: 40 kötet)
Csőszház (1943)
- Huzatban (1992)
(Összesen: 43 kötet)
Vadvizek (1948)
- Bolond utazás (Történetek, 1992)
(Összesen: 36 kötet)
Álomváros (1937)
- Trójában háború volt? (1992)
(Összesen: 45 kötet)

Dráma

Hangjátékok
Az ablakmosó
stb.

Tornádó stb.

II. A ma 72-62 évesek

Első köteteik: 1948- 1981

Bor Ambrus

1921

Fekete Gyula

1922

Somogyi Tóth
1923
Sándor
Fejes Endre

1923

A nagykorúság órája (1961)
- Meráni hegedű (1991)
(Összesen: 17 kötet)
Májusfa (1952)
- Véreim, magyar kannibálok! (1992)
(Összesen: 45 kötet)
Gerinctörés (1959)
- Próféta voitál szívem
és más írások (1987)
(Összesen: 8 kötet)
A hazudós (19,58)
Rozsdatemető
- Szegény Vivaldi (Novellák, esszék, (színpadi változata)
vallomások, 1992)
stb.
(Összesen: 13 kötet)

12

Név

Szül. év

Vidor Miklós

1923

Major Ottó

1924

Rákosy Gergely

1924

László-Bencsik
1925
Sándor

Kardos G.
1925
György

Hernádi Gyula

1926

Lakatos

1926

Menyhért

Lakatos István
(költő és író)

1927

Rubin Szilárd

1927

Sánta Ferenc

1927

Szász Imre

1927

Első - legutóbbi kötet

Dráma

Felszáll a köd (1942)
Az utolsó sereg
- A hátvéd halála és feltámadása
(színmű)
(1991)
(Összesen: 30 kötet)
Boldog
Ezer alakban (1946)
boldogtalanok c.
- A megtalált út (Esszék, portrék,
kötetében
párbeszédek, 1989)
(Összesen: 19 kötet)
A csodálatos trombita (1963)
- Mákostészta (Válogatott
elbeszélések, 1992)
(Kiemelt hatású: Az óriástök; 1969)
(Összesen: 19 kötet)
Egy tánccsoport útnak indul (1955)
- Bosnyák téri színjátékok (1987)
(Kiemelt hatású: Történelem alulnézetben.
Szociográfia-regény, 1973)
(Összesen: 6 kötet)
Avraham Bogatir hét napja (1968)
Villon...
(1993-ig 7 kiadás)
(rockmusical)
- Hová tűntek a katonák?
A történet vége (1983)
(Összes kötete: 9)
Deszkakolostor (1959)
Fivérem a holnap
- Isten a konyhában vérzik (1991)
(több színmű)
(Összesen: 30 kötet)
Füstös képek (1975)
- Akik élni akartak (1982)
(Összesen: 7 kötet)
A Pokol tornácán és egyéb
kisebb költemények (1949)
- A sötétség virágai (1987)
(Összesen: 6 kötet)
Földobott kő (1952)
- Római egyes (1985)
(Összesen: 6 kötet)
Éjszaka
Téli virágzás (1956)
- Isten a szekéren (1989)
(az áruló változ.)
(Összesen: 12 kötet)
Szól a síp (1953)
Áldozatok
- Megyek, ha elbocsátasz (1991)
(színmű)

13

Név

Szül. év

Mohás Lívia

1928

Albert Gábor

1929

Kertész Imre

1929

Görgey Gábor

1929

Első - legutóbbi kötet

Dráma

Az oroszlános kert (1981)
- Álmodj, krokodil! (1990)
(Összesen: 10-12 kötet;
pszichológiai köteteivel együtt)
Albérleti szobák (1966)
- Sárkány és oktaéder (1991)
(Összesen: 11 kötet)
Sorstalanság (1975)
- Gályanapló (1992)
(Összesen: 8 kötet)
Több kötet dráma
Füst és fény (1956)
- A homár páncélja (1992)
pl.: Komámasszony,
(Összesen: 23 kötet)
hol a stukker?
(1969)

III. A ma 63-57 évesek
Első köteteik:
Sándor Iván

1936-1971

1930

Szakonyi Károly 1931
Gyurkovics
Tibor

1931

Kertész Ákos

1932

Jókai Anna

1932

Konrád György

1933

A R 34-es repülőjárat (1962)
- A karnevál harmadik napja:
A kilencvenegyes esztendő (1992)
(Összesen: 15 kötet)
Középütt vannak a felhők (1961)
- Napfényes Granada (1991)
(Összesen: 18 kötet)
Grafit (1961)
- Halló, Krisztus (1991)
(Összesen: 36 kötet)
Hétköznapok szerelme (1962)
- Zakariás (1990)
(Összesen: 10 kötet)
4447 (1968)
- Az ifjú halász és a tó (1992)
(Összesen: 20 kötet)
A látogató (1969)
- Kerti mulatság (1987)
- A városalapító (1992, 2. kiadás)
(Összesen: 16 kötet)

14

(Ez az első kötete:
dráma!)
Adáshiba stb.
Több drámát írt,
pl. Fekvőtámasz
Pl. Névnap
Fejünk felől a tetőt
(színházi változat)

Név

Szül. év

Csurka István

1934

Első - legutóbbi kötet

Dráma

Tűzugratás (1956)
- Új magyar önépítés: (Politikai
írások és előadások, 1991)
(Összesen: 32 kötet)

Házmestersirató,
Ki lesz a bálanya?,
Deficit stb.

Moldova György 1934

Az idegen bajnok (1963)
- A félelem kapuja (1992)
(Összesen: 45 kötet)

Légy szíves
Jeromos!
(s egyéb darabok
szerzője)

Bertha Bulcsu

1935

Csalog Zsolt

1935

Császár István

1936

Lázár Ervin

1936

Lányok napfényben (1962)
- Egy író állatkertje (1992)
(Összesen: 25 kötet)
Tavaszra minden rendben lesz (1971)
- Cigányon nem fog az átok (1988)
(Többségben „dokumentumregények")
(Összesen: 7 kötet)
Fejforgás (1971)
- Hiú, badar beszéd (1992)
(Összesen: 8 kötet)
Bab Berci stb.
A kisfiú meg az oroszlánok (1964)
- Lovak, kutyák, madarak (1990)
(Főként „gyermek"(Összesen: 17 kötet)
színházi darabok)

Néhány rendhagyó '1 nemzedéktárs:
Páskándi Géza
1933
Piros madár (Bukarest, 1956)
- A Nagy Légyölő meg Szuszóka
és Miló (1991)
(Összesen: 30 kötet)
Iszlai Zoltán
1933
Lármafa (1970)
- Boldogság, végünk van! (1992)
(Összesen: 19 kötet)
Ungváry Rudolf 1936
A gépfegyver célkeresztje (1991)
(írások: 1959-1980)
- Utána néma csönd (1991)

15

Jelentős darabok:
Vendégség,
Tornyot választok
stb.

IV. A ma 53-44 évesek
Első köteteik: 1964-1978
Név

Szül. év

Első - legutóbbi kötet

Dráma

Világváros határában (1976)
- Halálkísértő (1992)
(Összesen: 7 kötet)
Kolozsvári Papp 1940
Monológok a határon (1978)
Két dráma:
László
- Szakolczayval az aluljáróban (1992) 1 kísérletező jeli.
(Összesen: 10 kötet
2 nagy sikerrel
és a drámák)
játszott
(Hazánkfiai)
Napos évszak (Bukarest, 1964)
Köntös-Szabó
1940
Zoltán
- Trianon gyermekei (1992)
(Összesen: 16 kötet)
Vathy Zsuzsa
1940
Erőterek (1970)
- A túlélés románca (1991)
(Összesen: 11 kötet)
Simonffy András 1941
Lázadás reggelig (1965)
- Várunk rám (1990)
(Összesen: 8 kötet)
Végei László
1941
Egy makró emlékiratai (1941)
- Lemondás és megmaradás (1992)
(Összesen: 7 kötet,
közülük kettő két nyelven)
Munkácsi Miklós 1941
Saint-John hullái (1971)
- A Klán: Elátkozottak nemzetsége (1990)
(Összesen: 9 kötet)
Marosi Gyula
1941
A hétszázadik napon (1970)
- Mélyütés (1980)
(Összesen: 3 kötet)
Pályi András
1942
Tiéd a kert (1978)
- Egy ember kibújik a bőréből (1992)
(Összesen: 5 kötet)
Hajnóczy
1942-1981 A fűtő (1975)
Péter
-Elbeszélések (1992)
(Összesen: 4 kötet)
Tárnok Zoltán
1943
Végjátékok (1977)
- Szédülés (1985)
Módos Péter
1943
A futás (1969)
- Gyerek, felnőtt, halott (1984)
(Összesen: 3 kötet)

Berkovits

György

1940

16

Név

Szül. év

Balázs József

1944

Dobai Péter

1944

Csiki László

1944

Sarusi Mihály

1944

Kurucz Gyula

1944

Spiró György

1946

Első - legutóbbi kötet
Magyarok (1985)
- A homok vándorai (1985)
(Összesen: 8 kötet)
Kilovaglás egy őszi erődből (1973)
- Válogatott versek:
De én tudtam, hogy emlékszik,
s nem tudja hogy emlékszik (1989)
(Összesen: 11 kötet)
Esőt kaszáló (Bukarest, 1968)
- Adalék (Vélekedések,
vallomások, 1992)
(Összesen: 17 kötet)
A csabai Szajnán (1981)
- Ugatoló (1991)
(Összesen: 8 kötet)
Nohát meséljünk (1970)
- Lassú visszavonulás (1990)
(Összesen: 11 kötet)
Kerengő (1974)
- Kanásztánc (1992)
(Összesen: 11 kötet)

Bereményi Géza 1946

A svéd király (1970)
- Eldorádó (1989)
(Összesen: 4 kötet)

Vári Attila

1946

Csaplár Vilmos

1947

Czakó Gábor

1947

A véges nap (Bukarest, 1967)
- ó Holtak köve (1987)
(Összesen: 9 kötet)
Lovagkor (1971)
- A demokrácia álarc
az ördög ábrázatán (1992)
(Összesen: 14 kötet)
A szoba (1970)
- Angyalok (1992)
(Összesen: 17 kötet)
A csikó (1975)
- Dobol a hó (1991)
(Összesen: 8 kötet)
Látom, nekem kell lemennem (1977)
- 3. könyv (1989)
(Összesen: 4 kötet)

Ördögh
1948
Szilveszter
Temesi Ferenc

1949

17

Dráma

Ártatlanok,
Álkulcsok
(2 kötet, színmű)

Csirkefej stb.
(több fontos
dráma,
drámakötetek)
Trilógia
(színművek)
Cseh Tamással
lemez, film

Disznójáték
(egyfelvonásos)
Kapuk Thébában
(színmű, 1978)

V. A ma 53-32 évesek
Első köteteik: 1965-től napjainkig
Név

Szül. év

Első - legutóbbi kötet

Lengyel Péter

1939

Nádas Péter

1942

Két sötétedés (1967)
- Holnapelőtt (1992)
(Összesen: 7 kötet)
A biblia (1967)
- Talált cetli és más elegyes
írások (1992)
(Összesen: 12 kötet)

Esterházy Péter

1950

Vámos Miklós

1950

Ambrus Lajos
Holdosi József

1950
1951

Horváth Péter

1951

Géczi János

1954

Krasznahorkai László

Garaczi László

1956

Sebeók János

1958

Márton László

1959

Dráma

Színtér; Nézőtér
(színművek,
színházi
tanulmányok,
l - l kötet)
Daisy
Fancsikó és Pinta (1976)
- Hahn-Hahn grófnő pillantása (1991) (operettlibrettó)
(Összesen: 17 kötet
Spion-játék
+ a 2 színpadi mű)
(magándráma)
Jaj c. kötetben
Előszó az ábécéhez (1972)
színmű
- J a j (1988)
(Összesen: 15 kötet)
Eldorádó (1988)
Kányák (1978)
- Iszapfalvi legendák (1988)
(Összesen: 4 kötet)
Egéridő (1976)
- A Fekete Kéz visszavág (1990)
(Összesen: 10 kötet)
Vadnarancsok (1982)
- A torony (1992)
(Összesen: 12 kötet)
1954 Sátántangó (1985)
- Az urgai fogoly (1992)
(Összesen: 5 kötet)
Plasztik (1985)
-Nincs alvás! (1992)
(Összesen: 4 kötet)
Sárkányviadal (1980)
- A lázadó bioszféra, avagy az ötödik
égtáj könyve (1991)
(Összesen: 5 kötet)
sok, újszerű dráma
Nagy-budapesti Rém-üldözés (1984)
(1.: Kolibri színház)
- Átkelés az üvegen (1992)
(Összesen: 7 kötet)

18

