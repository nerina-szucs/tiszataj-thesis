ÉUKÁCSY S

vStfÈÊk

Evangéliumnak prédikáltatása
Zönögjön közöttünk ő nagy hangossága.
Ének a XVI. század végéről

K

ét magyar kultúra van, kétféle irodalom: világi és egyházi. Élő és (úgy-ahogy) ismert az egyik, megszakadt és elfelejtett a másik.
A felejtés egybeesik modern világi irodalmunk születésével. Bessenyei a Magyar
nézőben panaszkodott: „Még magyarul profánus írók nem is voltak", az egyházi irodalmat pedig lesöpörte: ami magyar könyv van, „mind szentírás magyarázója, vagy
lelki dolgok, melyekbe világiság, poétaság nincsen".
Meg kell érteni Bessenyeit (es követőit: Kazinczyt, Toldy Ferencet): az újítás mindig a régi megtagadásával jár, az értékteremtés értékvesztéssel. Ezúttal azonban túl nagy
volt a veszteség. Az egyházi régiségből úgyszólván csak Bornemisza, Pázmány és néhány ének maradt meg; a többi a közönség számára jórészt terra incognita, ismeretlen
tartomány. Iskola és könyvkiadás elhanyagolja, olvasó nem fér hozzá. Nagyszerű íróknak, Lépés Bálinttól Simon Mátéig tucatjával, még a neve is kihullott az emlékezetből.
Irodalmi köztudatunk csonka, s nem is sejti, hogy az. A nemzet szegényebb lett.
Ez a könyv* melyet az olvasó most a kezeben tart, megpróbál valamit visszaadni
az elvesztegetett gazdagságból. Száz szemelvényt harminchárom egyházi szerző műveinek sok-sok ezer lapjáról. Száz csepp ez, nem több, három évszázad hazai vallásos irodalmának tengeréből. Száz gyöngyszem. Hasonló gyűjtemény még nem jelent meg.
Feltáró és bemutató munkámat ésszerű korlátok közé szorítottam. Csak magyarul írt szövegekből válogattam, latin nyelvűekből, noha számuk légió, nem; csak prózát közlök, verseket, akármilyen szépek akadnak, nem; a'prózából is csak egy műfaj,
a prédikáció (s néhány rokon jellegű ájtatos elmélkedés) szamára kérek figyelmet, minden egyebet, legendát, hitvitát s mas effélét mellőztem.
Kijelöltem az időhatárokat. Szemlém a középkor végén kezdődik, a mohácsi vész
idején keletkezett Érdy-kódex egy részletével; bár a kolostorokban jó néhány jeles prédikáció készült, nem akartam több régies szöveggel megnehezíteni az olvasó dolgát.
Az utolsó szemelvény 1821-ből való, abból az időből, amikorra az egyházi beszéd már
elszakadt ősi hagyományától, erejét vesztette vagy átalakult; ami értéket fölmutathat,
már reformkori irodalmunk része.
Egyéb, gyakorlati megfontolásokat is jónak láttam érvényesíteni. Bornemisza és
Pázmány a prédikáció vitathatatlan klasszikusai, mégis csak egy-egy szemelvénnyel kerültek be a válogatásba, mert munkásságuk könnyebben hozzáférhető, vannak modern
kiadásaik, írtak róluk monográfiákat. Irodalmi mérlegelés határozta meg könyvem
arányait: harminchárom szerzője közül huszonkettő katolikus, tizenegy protestáns;
nem felekezeti elfogultság miatt, hanem azért, mert a katolikus prédikátorok, a hermeneutikus bibliamagyarázó módszer és a jezsuita retorika birtokában, több írói értéket
halmoztak fel, mint kopár beszédű protestáns társaik. Márpedig ebben a gyűjteményben csak az kaphatott helyet, ami irodalom.
»
* Az itt olvasható írás egy tervezen és kéziratban elkészült könyv bevezetője.

3

Amikor a föltámadott Krisztus szétküldte a világba apostolait, hogy tanítsanak
minden népet, a prédikálást tette kötelességükké. Parancsának foganatja lett, s a régi
egyházatyák idején kialakult a prédikáció két fő típusa: a hitmagyarázó (homilia) és az
erkölcstanító.
Ezer évvel később már nálunk is prédikáltak: a keresztény térítők. Idegenből jött
papok, tolmács segítségével; az Úr igéje csak magyarul juthatott el magyarokhoz. Első
név szerint ismert hitszónokunk Gellért püspök; legendája megőrizte egy beszédének
kivonatát. Legrégibb összefüggő nyelvemlékünk, a Halotti Beszed, szónoki mő, a magyar irodalom egy prédikációval kezdődik.
Az egyházatyák szavait gyorsírók jegyezték le, később a szónokok maguk foglalták írásba beszédeiket. Olykor nem elmondás végett, hanem eleve könyvnek szánva;
gyakran csak vázlatosan, hogy mintát adjanak, kibővítendőt, kollégáiknak; latinul,
hogy minden pap megértse és bárhol felhasználhassa őket. Mátyás király kortársa, Temesvári Pelbárt, az Egyház közös nyelvén írta könyveit, így arathattak sikert Európaszerte, sok-sok nyomtatott kiadásban. De a latin csak a férfikolostorokban volt otthonos, az apácákhoz és a néphez az anyai nyelven kellett szólni. A Karthauzi Névtelen,
az Érdy-kódex írója, magyarra dolgozta át Pelbárt beszédeit. A prédikáció egyszerre
nemzetközi és nyelvében nemzeti műfaj. S mivel az Egyház megkövetelte híveitől
- magyarországi zsinati határozatokkal is - az igehirdetés rendszeres hallgatását, a prédikációnak állandó és óriási közönsége volt, az irodalomnak ez a leginkább népi (de
nem népies) ága.
Különösen a reformáció tette azzá. A vallási tanok vitatása kivonult a közterekre,
a meggyőzendő nép elé. Az első magyar nyelvű nyomtatott beszédeket hitújítók adták
ki, ellenük lépett föl a katolikus Tele|di Miklós, háromkötetes művével (1577-1580).
A XVn. század harmincas éveiben a papista felet nagy előnyhöz juttatták Káldi és Pázmány hatalmas opuszai, de jó ideig még a protestánsoké a számszerű többség: egyremásra tették közzé hitszónoklataikat, katolikus gyűjtemény pedig a századfordulóig
nem jelent meg, beérték Pázmány prédikációinak hasznosításaval. A katolikus publikálás csak a XVII. század utolsó éveiben indult meg újra, Landovics István és Illyés
András könyveivel, s folytatódott egyre sűrűbben jelentkező kiadványokkal az 1800
körüli esztendőkig - sőt tovább is, de az már a hanyatlás ideje, termésének mind kevesebb köze van az irodalomhoz.
»

Ha meg akarjuk ismerni és érteni a prédikáció lényegét és tulajdonságait, katolikus válfaját kell szemügyre vennünk, ennek klasszikus dákját, mely XVÜ-XVIII. századi fénykorában volt uralkodó. A hazai hitszónoklatnak ez a paradigmája.
A prédikátor élete vége felé tette közzé beszédeit, hosszú évek szónoki gyakorlata
után. A címlapon rendszerint hivatkozik is rá, hogy azt foglalta könyvébe, amit „élő
nyelven" hirdetett, de nem kell azt gondolni, hogy a kinyomtatott szöveg azonos az
elmondottal. A prédikáció nem tarthatott tovább egy óránál, s gondos felkészülés után
is rögtönzés volt; a sajtó alá adott változat többnyire bővebb, tudománnyal és retorikával dúsított olvasmány, mely - ugyancsak a címlapok gyakori közlése szerint - mintául szolgált „a pásztori hivatalban lévő papi uraknak könnyebbségekre". A kiadást
egy-egy főrangú személy adománya tette lehetővé, s ezt illett terjedelmes ajánlással
meghálálni. Kivétel Pázmány, akinek nem volt szüksége mecénási támogatásra, ő tehát
a „teljes Szent Háromság egy bizony Isten"-nek dedikálta prédikációi gyűjteményét.

4

A könyv első lapján mottó foglalt helyet, gyakran több is, bibliai vagy egyházatyai
szövegek az igehirdetésről. Pázmány ismét kivétel: ő világi idézetet választott, kedvenc
Senecájának szavait az irodalom tanító hivatásáról.
A legtöbb prédikációs könyv teljes ciklust tartalmazott: egy vagy több beszédet
minden vasárnapra (de tempore), illetőleg a szentek ünnepeire (de sanctis) és egyéb alkalmakra. A vasárnapi ciklus ádventtól ádventig tartott. A beszédek előtt a perikopa állt
(protestánsoknál textus): evangéliumi vagy más újtestamentumi szöveg, mely meghatározta a hitszónoklat témáját. A perikopák rendjét a katolikusoknál az Egyház utasításai szabályozták: advent első vasárnapján áz utolsó ítéletről kellett prédikálni, vízkereszt után a második vasárnapon a kánai mennyegzőről. A perikopa csak a téma tág keretét adta meg, kitölteni a szónok dolga volt. A kánai mennyegző ürügyén beszélhetett
a hat kőveder (többféle) allegorikus értelméről, de szolgálhatott házassági tanácsadással is.
Miután a pap felolvasta a perikopát, rövid imát mondott a hívekkel, majd következett a prédikáció. Megszerkesztésének és kidolgozásának szabályai voltak. Ezeket
számos középkori traktátus adta elő (ars praedicandi); később nálunk is írtak ilyeneket,
általában latinul (Csete István, 1750, posthumus kiadás; Kaprinai István, I-Ó.,_ 1758,
1760); magyar nyelvű nagyobb munkát 1802-ben adott ki a református Tóth Éerenc.
Prédikációink legtöbbje háromosztatú: rövid és rendszerint igen díszesen megmunkált
bevezető (exordium) után három „feltett cél" (propositio) kifejtése. A mondanivalót gyakran foglalták sorszámozott pontokba (akár húszig is vagy még tovább); ez a szokás
Káldinál még gyakori, később gyérül.
A prédikáció két ősi típusa közül a homilia, mely bibliai szöveget magyaráz mondatról mondatra, a XVII-XVI[I. században már ritka, jobbára csak a protestánsoknál
van meg; a katolikus beszéd erkölcstanítás. A hitvitát többnyire kirekesztették belőle,
más műfajokra tartogatták, kivéve, ha - Űrnapján - az oltáriszentségről volt szó; a felekezetek közt ez a polémia fő tárgya: valóságosan jelen van-e Krisztus teste az áldozati
ostyában, vagy csak átvitt értelemben, metaforikusán? - ezt bőven fejtegették, olykor
köztéren is. Az erkölcsi oktatás lényege mindig ugyanaz: ne vétkezz; ha vétkeztél, tarts
bűnbánatot; vesd meg az evilági hívságot, törődj lelki üdvösségeddel! - a prédikációk
szóról szóra megelőlegezik Rilke sokat idézett költői felszólítását: „változtassuk életünket" (Szabó István, 1746), „változtasd életedet" (Telek József, 1772). A morális tanítás
általánosságába azonban sok minden belefért, gyakorlati tanácsok is, fejedelmek, urak,
szolgák kötelességeiről, lánynevelésről, táncról, bármiről.
Minden prédikáció a Szentírásra épült, a szónokok lépten-nyomon idézték. A katolikusok latinul, hozzátéve a magyar fordítást (rendszerint nem Káldiét, hanem a maguk rögtönzését); a takarékos protestánsok többnyire csak a bibliai hely rövidítését
adták meg, szöveg nélkül. (A sok számjel miatt némelyikük egy-egy lapja algebrai tankönyv benyomását kelti.) Az idézeteket meg kellett magyarázni. Az isteni kinyilatkoztatás nem világos beszéd, tele van rejtelmekkel, átvitt értelmű szóhasználattal. Megfejtésükön egyhazatyák és középkori hittudósok hosszú sóra fáradozott. A Szentírás
minden szavának négyféle értelmet tulajdonítottak. A szószerinti jelentés (sensus litteralis vagy historicus) alatt rejtőzködik a mélyebb értelem, a sensus allegoricus, a szent tanítás voltaképpeni mondanivalója, melyben hinni kell; a sensus morális vagy tropologicus,
mely a cselekvéshez ad erkölcsi normát; és a sensus anagogicus, mely a végső dolgokra
utal, távlatot nyit életünknek és halálunknak. 1260 körül disztichonokba foglalták
a négyféle jelentés tanát; a XVII. század végén gyulafehérvári protestáns prédikátorok
így fordították magyarra:

s

Valóságát mondja a Betű mindennek.
Hasonló értelem, kalanzza hitnek.
Oktató, vezére cselekedetinknek.
Felső pedig, vége igyekezet inknek.
Gondot okozott, már az első keresztényeknek, az ó és az új szent könyvek egymásra vonatkoztatása. Meg kell-e tartani az új hiten az ótestamentum parancsait? kérdezték a zsidók Pál apostoltól. Válasza, mely aztán az egyházatyák hitmagyarázatának alapja lett: az ótestamentum tanítása nem egyéb, mint prófécia, jóslat, előképe
mindannak, ami később a megváltás művével beteljesedett; nem valóság, hanem typus,
a magyar prédikátorok szójárasa szerint: árnyék. Az árnyék azért lehet a valóság képe,
mert hasonlóság van közöttük, ennek megtalálása volt a hitmagyarázók legfőbb feladata. Módszerüket hermeneutikanak nevezzük. A hasonlóságok rendszerének kidolgozása hosszú és óriási jelentőségű munka volt; Huizinga magasztaló szavakkal szólt
róla; ha nem végezték volna el, az ősegyház zsidó szekta marad, hermeneutika nélkül
nincs kereszténység.
A hasonlóság elve világképet formált. A régiek másként gondolkodtak, mint mi,
még a X V n - X V m . században is. Más felfogásuk volt okról és okozatról, időről, természetről; a köznapi gondolkodást alkalmasint csak akkor követték, amikor beszedték
parasztjaiktól a dézsmát. Világuk - képletesen szólva - réteges volt, dualisztikus és hierarchikus: valóság és árnyék, ótestamentum és evangélium, szent és profán, mennyei és
földi, lelki és testi. A páros szférák közt a hermeneutika teremtett analógiás kapcsolatot.
Mindenben jelképet, példázatot, szimbólumot láttak. A krokodil a sátánt példázta...
Prédikátoraink bőven éltek hermeneutikus magyarázatokkal, különösen a katolikusok. Ujakat már nem kellett kieszelniük, megtalálták őket a régieknél. Ezeknek összefoglaló tárházát adta kezükbe Cornelius a Lapide németalföldi jezsuita, Pázmány
idősebb kortársa, sokkötetes bibliakommentárját sűrűn forgatták és idézték.
Idézni - a Bibliát és tekintélyes egyházi szerzőket - szokás és kötelesség volt,
hozzátartozott a beszédkészítés műveletéhez. Sok prédikáció nem egyéb, mint - mai
szóval - vendégszövegek füzére. Az egyházi irodalom hagyományőrző műfajokat teremtett, nem törekedett eredetiségre, ennek a fogalmát is alig ismerte. A tekintélyek azonban nem kötötték meg a hitszónok kezét. Lehetett idézni különféle, olykor ellentétes
magyarázatokat, s az idéző döntötte el (vagy az olvasóra bízta), melyiknek ad nagyobb
hitelt. A beszédíró úgy dolgozott, mint az ikonfestő: szabályokhoz, szokáshoz igazodott, de szabadon alkotott új meg új változatokat; minden (azonos tárgyú) ikon hasonlít, de nincs két egyforma ikon, nincs két egyforma prédikáció. Érvényesülhetett a hitszónok egyénisége; műfaja az írói szabadság terepe. Az antikvitás pogány öröksége
nem volt tilalmi listán, sokszor idézték Horatius és mások szép és bölcs sorait, a leggyakrabban Senecát, akit titkos keresztényként tiszteltek, úgy vélték, kapcsolatban állt
Pál apostollal, meg is költötték levelezésüket. Pázmány különös becsben tartotta a sztoikus filozófust, számtalanszor hivatkozott rá; egy filológus megszámlálta: prédikációiban 312-szer idézte Senecát, ennél többször csak Szent Ágostont (353-szor) és persze
a Bibliát. Az idézés gyakorlatához nagy tájékozottság kellett, nem nélkülözték. Pázmány, egy gráci egyetemi előadásában, olyan passzust kölcsönzött Senecától, mely versidézetet foglalt magában, tévesen Ovidiusnak tulajdonítva; a magyar jezsuita kiigazította:
a vers Tibullustól való. Pázmány olvasottsága olyasmire is kiterjedt, amit rejtegetnie
kellett: egy prédikációjában Ovidius szerelmi tankölteményéből, az Ars amatoriáhöl

6

idézett, de ezt már nem vallhatta be, s az idézetet Horatiusé gyanánt tüntette föl. Az idézgetés szokása a (többé-kevésbé) népi közmondásokat is használatba vette. Ezt már egy
régi egyházatya ajánlotta, Pázmány és társai szívesen követték a tanácsot, sok közmondást ismertek.
A jó prédikációban tudomány egyesül alakító művészettel, hermeneutikus módszer retorikával. E kettő teszi, együtt, irodalommá. Az, amit stílusszépségnek szokás
mondani, a jól formált mondat, a numerozitás, a szemléletes leírások sora (melyekről
aztán egyre-másra kiderül, hogy kölcsönzések): mindez, bár tagadhatatlanul esztétikai
élvezetet okoz, egymagában nem elég az irodalommá minősítéshez.
A retorikáról prédikátoraink szerénykedve nyilatkoztak: nem fülcsiklandó gyönyörködtetés a céljuk, hanem egyszerű, közérthető tanítás. De ne higgyünk nekik!
A retorika elhárítása maga is retorikai fogás, közhely Pál apostol szavai nyomán. Java
hitszónokaink a retorika tudós művelői voltak, különösen a jezsuiták. Számukra a spanyol Soarez írt tankönyvet; ennek 1562-től a múlt század közepéig kétszáznál több kiadása volt, jó néhányszor nálunk is megjelent. A protestánsok Melanchton munkáját
használták, de jellemző a jezsuita módszer tekintélyére, hogy a református Bethlen
Gábor fejedelem azt kívánta: unokaöccsét »more jesuitarum" taníttassák, így lehet belőle jó szónok.
A retorika sokféle eszköze közül főként a példázatra (exemplum) szokás figyelmet
fordítani. Legnagyobb irodalomtudósunk, Horváth János ezeket keresgélte ki nagy élvezettel kódexeinkből, a közelmúltban pedig két gyűjtemény is készült a protestáns,
ül. a katolikus prédikációk példázataiból. Epikus jellegük miatt a világi elbeszélő próza
előfutárainak tartják őket, bár aligha azok. Az exemplum fontos eleme volt az egyházi
szónoklatnak 0ézust követve, aki maga is gyakran szólt példabeszédben), de nem az
epikus előadás gyakorlása, nem is csupán a hallgatók érdeklődésének ébren tartása végett. A példa az erkölcstanítás eszköze, mindig morális tanulsággal társult; aki ezt a funkcióját figyelmen kívül hagyja, semmit sem tud meg a prédikáció lényegéről. A középkorban és Káldi Györgynél sok szép példát olvashatunk, de idő múltán számuk egyre
csökken, a XVIII. század végén már ritkaság. Jelentőségét nem szabad eltúlozni.
Sokkal fontosabb volt a hasonlat és a metafora. Érthető, abban a hosszú korszakban, mely a világot hasonlatosságok - analógiák, szimbólumok - szövedékeként értelmezte (mint később, költőileg, Baudelaire). A kereszténység két könyvből olvasott:
az egyik a Szentlélek műve, a Biblia; a másik a természet könyve (liber naturae), melyben minden teremtett lény a lelkiekre utalt és erkölcsi tanítást adott, példázat volt, példaerejét a hasonlóságok fölfedezésével és kifejtésével lehetett kamatoztatni. Az idősebb
Plinius nagy természettudományos enciklopédiája közkézen forgott, prédikátoraink
ebből szerezték ismereteiket az állatok és egyebek valódi vagy mesés tulajdonságairól.
Ámde Plinius csak leírta a jelenségeket, erkölcsi tanulságot sosem vont le belőlük, az
egyházi írókat viszont igazán csak e tanulságok érdekelték, és nem mulasztották el levonni őket. Öncélú tudományt nem ismertek; a világ a hit- és erkölcstan óriási példatára volt számukra. A hasonlatok és metaforák nem díszítő elemek munkáikban, hanem a vallásos világkép pillérei.
A hasonlatokat és metaforákat szerették sorozatokba, szekvenciákba gyűjteni.
Az igaz ember Káldi szerint „hasonló a medvéhez, ki a veréstől hízik, a szalamandrához,
ki tűzzel táplálkozik, a strucmadárhoz, ki a vasat is megemészti". A rossz keresztények
ellenben, mint Illyés András írja: „sokan farkasok, kik a másét elragadják; sokan rókák,

7

kik csalárdságokat és incselkedéseket forgatnak; sokan bikák, kik büdös fajtalanságokra
magokot adjak; sokan kígyók, gonoszságnak mérgével teljesek; sokan mint a pávák hiúságosok és tisztkívánók; végre mint oroszlányok, bosszúállásoknak és gyűlölségeknek
emberi vérét évén." Az egyházi retorikának kedvelt eszköze volt a hatásfokozó halmozás. A metaforák gyakran hosszú és gyönyörű füzérekbe rendeződtek. Szép példa
Káldinál: „Az imádság a józanságnak őrizője, a harangnak zabolája, a kevély szívnek
lenyomója, a gyűlölségnek orvossáp, a törvénynek igaz rendelése, az országnak hatalmassága, a hadakozásnak zászlója es diadalma, a békességnek oltalma, a szüzességnek
pecséte, a házasságnak hites kötele, az útonjáróknak óltalmazója, az aluvóknak vígyázója, a szántó embereknek bővséges gyümölcse, a hajózóknak szabadúlása, a bűnösöknek szószóllója, a szomorúaknak vigasztalója, az örvendezők vigassága, a siránkozóknak
bátorítója, a halottaknak temetése." Ez a szekvencia tizenkilenc tagú, írtak hosszabbakat
is; az elemek sokaságával érvelésüket akarták erősíteni s a világ sokféleségét nagyszabású mozaik-képbe foglalni: méltánylandó művészi cél. Hazai prédikációinkban
nem ritkán tűnnek fel olyan hasonlatok és metaforák, melyek a mediterrán antikvitás
jelenségeiből merítenek, s ezzel idegen eredetüket árulják el; és valóban: a legszebbeket
a régi egyházatyák műveiből kölcsönözték szónokaink (az iménti idézetet az imádságról Káldi a szír Szent Efrémtől); nem mondanám, hogy szellemi tunyaságból, az ilyetén
idézgetést a szokás megengedte, a tekintélytisztelet és a kegyes alázatosság ajánlotta.
Mi teszi a prédikációt irodalommá? Mindenekelőtt az, hogy képes volt az élet teljességének bemutatására. Valamennyi műfaj között a prédikáció a leginkább befogadó
és a legváltozatosabb. Témái lehetnek - egész beszédnek vagy egy-egy részletnek - az
álmok, a szelek, órák, metallumok, forrásvizek, jégeső, napfogyatkozás, szivárvány,
hideglelés, jogvédelem, pipere, fejedelemség, kereskedés, farsangi tánc, szőlőművelés,
házsártos feleség, egészségi tanácsadás, a pénz hatalma, a haszontalan könyvtári lom,
a Szent György-napi bíróválasztás, a villámok és a mikroszkóp, még az atomok is. Festegető leírásaiban megjelenik a tél, a tavasz, a tengeri vihar, tűzvész, katonafogadás, várostrom, harc után a kótyavetye, a baromfiudvar, a gyermeki játszadozás és az asszonyi
tevékenység, az öregség tüneteinek látlelete s a részegesek pecsenyés szeme. Az egyházi
régiség egyeb műfajaiból hiányzik ez a gazdagság, jó .ideig hiányzik a világi irodalomból
is. Megvan ellenben a prédikációs könyvek sokezer lapján; együtt, Vörösmarty szavaival: „az élet s minden alakjai" - megvan, Pázmánynál, még a hármas út is, melyen századokkal később a Csongor és Tünde büszke vándorai indulnak el, Isten nélkül, a csalárd világba, meghódítani az emberi lét tartományait, hogy majd emésztő kudarcaik
romemlékeivel térjenek a hiábavalóság kezdőpontjához vissza...
*

A száz szemelvény, melyet kiválasztottam, kánaáni bőségből kínál ízelítőt. A kölcsönzést - akárcsak az én jó prédikátoraim - nem vetettem meg: könyvem első lapjára
Csúzy Zsigmond egyik beszédgyűjteményének szép címét írtam: Zengedező sípszó.
Ő „a madarásznak nádból csinált sígjá"-val lelkeket akart csalogatni istenes életre; én
olvasókat szívbéli gyönyörködésre. O, a „hazafiúsáptól viseltetett együgyű szerzetes",
„buzgó keresztényi szeretettel és atyafiságos üdvözlessel" ajánlotta munkásságát közönsége figyelmébe; hasonlóképpen cselekszem én is, évek hosszú fáradozása után, hazafiúságomtól viseltetvén.

8

Néhány szemelvény, mutatóba"
Káldi György: A beszélő köntös
Ezerötszázkilencvenhat esztendőben, midőn a második Mahomet császár Magyarországba jött volna, a kecskeméti polgárok eleibe menvén, ajándékot vittek néki,
hatszáz juhot, száz ökröt és tizennégy szekér kenyeret, kérvén, hogy egy csauszt küldene hozzájok, ki az általménő vitézektől megoltalmazná őket. A császár háromszáz
aranyat adatván nékik és egy vontarany köntöst, me^hagyá, hogy hazamenjenek, és ha
valaki bántaná őket, a köntöst mutatnak néki. Azokaért mihelyen valami török sereget
láttak, a bíró a köntöst reá vévén eleikbe ment, kit látván a törökök, lovokról leugordván a köntöst megcsókolták, és ha a bíró megengedte, ott háltak magok költségén, ha
pedig nem engedte, elébb állottak. Ritkán találnád ezt a mi keresztyén vitézinkben
a magok nemzetségéhez is. De minthogy nem kíméllik a szegény embereket, kiknek
kiáltások felhat az égbe, kevesen őszülnek meg közzűlök, és kevesen halnak meg jó
halállal.
(1631)

Landovics István: Isteni vendégség
Kevés volna az Istennek bő adakozásához, ha csak ennünk és innunk adna, de
azon felyül gyönyörködtetni is akar, amint jól vette eszében és bölcsen mondotta
a pogány Seneca: Usque ad delicias amamur; annyira szerettetünk az Istentül, hogy
szükségünk fölött is töltsön jovaival.
,
Nézzétek el a tengert, hogy eledelre való halaival tart, még azon felyül öltözetünkre való ékességet is terem, őbelőle veszik ki a piros klárist, őbelőle vonják ki
a gyöngyöt; s ki dolga, s ki ajándéki ezek?
A levegő ég nem állapodik meg azzal, hogy eledelünkre való madarakat nevel, hanem gyönyörködtetésünkre kedvessen éneklő madarkákkal is mulattat; ha a színeknek
tetszik különbsége, nézd el az indiai publikánt avagy hollót, nézd el a pávát, nézd el
a különböző fácánokat és szebbnél szebb színú madarak tollait, amelyek nem szükségünk segítségére, hanem szemeink gyönyörűségére alkottattak; s ki dolga, ki munkája ez?
Nézzétek el az erdőket, hányféle vadakkal táplálnak ők, szarvasokat, őzeket, erdeiket, nyulakat bővön adnak a konyhára, de azon felyül mulatságunkra mókuskákat,
majmokat és más csúfos [-tréfás] állatokat nevelnek, csak arra a végre, hogy légyen miben gyönyörködhessünk. S ki alkotta ezeket, s mi végre? Járjátok el a földnek kerekségét, oh, mennyi eleséget találtok rajta, mennyiféle gyümölcsöt, mennyinek aratását!
Bocsátkozzatok bé kebelében, a mély bányákban, s ott találjátok az aranyat, ezüstöt,
ott a drágaköveknek fényességét, mind szükségünkre s mind gyönyörűségünkre szolgálnak az alkotmányok. Egy szóval az egész világ egy vetett asztalunk és ékes palotánk.
(1689)
* (A kiválasztott szövegrészeknek magam adtam címet. - L. S.)

9

Csúzy Zsigmond: Júdás pajtásai
Egy gyékényen áruló pajktársai Júdásnak mind a hamis uzsorások és törvénytelen
kereskedők, akik képtelen cselhányásokkal s hamis hitekkel megcsalják felebarátjokat,
s csalásokat történt szerencsétlenségnek alétván, szánakodnak a megvallott káron, de
azért, hogy magok nyereségével nagyobb kárban nem ejthettek. Hyek az alattvalókat
torkon verve sarcoltató és véreket kiszívó tisztek, fő-fő kapitányok, ispánok és bírák,
kik szóval szánják ugyan a községet, cselekedettel mindazaltal nem azon szomorkodnak, s nem megorvoslásán szorgalmatoskodnak, hogy ím faluk pusztulásával, várasok
romlásával s talám nem kicsiny szabadságok kockáztatásával a közönséges jó majdmajd végső veszedelemben forog; nem, hanem hogy mind egyikét, mind pedig a másikát inkább nem zaklathatja, és mások kárával tulajdon erszénnyének dagállyát nem
tapasztalhatja, s több jószágot magának nem kaparéthat. Ilyek a tányérnyaló hazug
udvariak, kik álnok vádolással és hízelkedéssel forrót öntvén kenyeressek alá, tisztéből
kiheverik, vagy előmenetelét meggátolják. Ilyek az elfajult ravasz prókátorok, kik
exceptiókkal, fogásokkal s ezer meg-meg ezer fortélyoskodással nagy ideig vontatják
a causákat, nem hogy a fel- vagy alpörös igyét törvényessen hová-hamarább határozzák, hanem hogy még azt az utolsó fillyért is, mely az erszény csuccsában szorult,
azt a'kis ezüst vagy arany mívet is, mely még a láda fenekén hever, avagyis még amazt
a pusztát vagy ezt az egynéhány szegény jobbágyot némely nadály avagy pióca gyanánt
teljességgel kiszíhassák.
(1724)

Szabó István: A prédikátor számvetése
Két esztendeje lészen, hogy nemes Nagyszombat városának ezen szent templomában prédikáltok, és azt hívom bizonyságul, aki tudja és látja szívemet, lelkemet, veséimet, hogy oly igyekezettel, szándékkal, és amennyire lehetett, olyan készülettel állottam
fel mindenkor, hogy a Krisztus igéit haszonnal hirdessem, hogy az a mennyei drága mag
ne csak tizedik vagy huszadik, hanem századik gyümölcsét is megadja. Nem sajnáltam
melyemet és nyelvemet, kiáltottam, és sokszor feljebb emelvén szavamat, amint Isaiásnál mondja vala az Isten: Quasi tuba exalta vocem tuam, Mint a trombitaszót felmagasztaltam és harsogattam; és már Szent Jánossal és Szent Pállal fenyegetésre, dorgálásra és
rettentésre fakadtam, már ugyanazon nagy prédikátornak, Szent Pálnak nyomdokait
követni igyekezvén, kérelemre, esedezésre, lágyító, édesgető gyenge szókra fordultam,
oly szándékkal mindenkor, hogy az egész városra kiterjedvén kiáltásom, a tunyákat és
resteket felserkentsem, és akik a Krisztus igéinek hallásától idegenek, azoknak gyakorlására édesítsem, hogy az igazakat a jóban erősítsem és vastagítsam, a bűnösöket térítsem.
Oh hányszor fohászkodtam Istenemhez, midőn csekély munkáimban fáradoztam:
Da mibi animas, caetera tolle tibi Adj nékem lelkeket, hatalmas és kegyelmes Isten!
Nem kivánok elmúlandó jókat, nem hívságos dücsőséget, nem egyebet semmit, hanem
lelkeket. Ne hadd elveszni, Isten, kiket képedre, hasonlatosságodra, örök dücsőségedre
teremtettél; adj erőt, adj hatalmat, adj foganatot beszédimnek, prédikállásimnak! Tudom, hogy nagyobb örömed vagyon egy megtérő bűnösön, hogy sem száz igazakon;
azért légyen örömed, Isten, ennek s amannak a bűnösnek megtérésén. Ha az én rest-

10

sé|em, tunyaságom, gyarlóságom és vétkeim cselekeszik, hogy prédikállásim és szent
igeidnek elvetése után kívánt aratásod nincsen, ímé szentséges labaidhoz borulok, bocsánatot, irgalmat kérek, fogadom szent Felséged előtt, hogy azon igyekezem ezután,
hogy fogyatkozásimat távoztassam. Adj lelkeket, mert azért jöttem, és a te rendelésedből jöttem; te híttál, te választottál a prédikállásra; ne légyen, Isten, haszontalan előtted
munkálódásom, kiáltásom! Oktass, taníts és belső sugallásiddal igazgass, hogy alkalmatos legyek, ki néked lelkeket nyerjek.
Mindezek után vájjon micsoda haszonnal prédikállottam? Te tudod egyedül, Isten,
jobban; én nem tudom. Azt igazán meg kell vallanom, hogy sokan, és olyak is, kiknek
az Isten igéjének hallása nem annyira szükséges, állandó és szíves hallgatóim voltak,
és nagy lelki vigasztalásommal gyakorolták beszédemet; de voltak s vannak most is,
kiknek oly szükséges volna az Isten igéje, mint a mindennapi kenyér, és mindazonáltal
elégségesnek tartották és tartják, ha a sátoros ünnepeken délután megjelennek; kiknek,
te tudod, Isten, én nem mondom, ha lehet-é előtted valamely mentségek. Tudom, hogy
tetszik az újság, de én újságokat prédikálni nem tudtam. Tudom, hogy némelyeknek
a füleket csiklandoztató beszédek tetszenek, de nékem se elmém, se természet szerént
való hajlandóságom, sem akaratom nem vólt soha arra, hogy afféle beszédekre tanuljak. Tudom, hogy némelyeknél a gyenge simogató és édesgető beszéd kedves, de ha
csak afféle beszédekre tanultam vólna, apostoli hivatalomnak és kötelességemnek meg
nem feleltem vólna. Tudom azt is, hogy Varietas delectat; gyönyörködteti a hallgatókat,
ha már egy, már más prédikáll, ha egyszer egyet, másszor mást hallanak. Meghallatik
valamely városban, hogy egy híres-nevezetes és messze tartományból jött férfjfiú fog
prédikálni, tudom, hogy félre tévén minden egyéb foglalatosságokat, melyek miau elhuzattatnak közönséges lelki tanítójoknak prédikációi hallásától, férjfiak és asszonyok
seregekkel mennek, hogy az új prédikátort hallhassák. Elmégyen a híre, hogy valami
ifiacska, ki még talám sohasem prédikállott, fog felállani, és oly prédikációt fog tenni,
melyre álmélkodni fognak a hallgatók, és kicsoda, aki nem igyekezik prédikációját
meghallani? Kire való nézve eltekéilettem magamban, hogy ma nem prédikáltok, hanem ezen tisztet egy messze tartományból jött ifiú prédikátorra bízom, hogy akik
jelen vannak, az Isten igéinek hallására annál nagyobb kedvet vegyenek; akik pedig
jelen nincsenek, s nem is igyekeznek, legalább hírét hallván, ha úgy történnék, hogy
ezután is valaki más prédikáll helyettem, megjelenjenek. Kicsoda ez az ifiú prédikátor?
Megmondja e mái szent evangeliom: Resedit, qui erat mortuus, et cepit loqui. És felüle,
aki megholt vala, és szólani kezde. Szóljon azért, és prédikáljon e mai halottaiból
Krisztus urunktól feltámasztott ifiú, és én veletek együtt hallgatok.
(1746)

Verestói György: A mikroszkópról
...hogy az ékes termetről és szépségről egyebet is mondjak, csak az tud ezekről
igaz ítéletet tenni, aki valaha mikroscopiummal, avagy az apró dolgokat nagyoknak
mutató dombos iveggel nézte meg valamely ékes termető embernek mosolygó szépségét; mert akármely szép és gyenge fejér orca oly rútnak látszik mikroscopium által,
mint valamely felpuffadott és tarjagos fejér varas béka; ha pedig valamely orca a természettől fekete szerecsen színnel vonatott bé, oly rútnak látszik az a mikroscopium által,

11

mint valamely felpuffadott és tarjagos fekete varas béka. Mit kevélykedik valaki az ő
szivárvány módjára kerületet vető szép fekete szemöldökeivel? Mert azoknak szálait
oly rútaknak mutatja a mikroscopium, mely rútak a harcsa bajusszának szálai, vagy
mint valamely fekete vastag vasdrótok. Mit kevélykedik valaki az ő szép hajával? mert
a hosszú hajszálak oly rútaknak látszanak a mikroscopiumnak nagyító ereje által,
mintha az emberi főről hosszan lenyúló geleszták függenének le, a fodor hajszalak pedig oly rútaknak, mintha fejünkön sok öszvekonkorodott gelesztákat viselnénk. Oh
mely igen keveset, sőt semmit sem nyomnak az igazságnak függő mértékében a testnek
ezen javai ama dicsőséghez képest, mellyel a mi testünk a csillagos égnek mennyezetin
felyül tétetett világban fog ékeskedni! mert ott a mi testünknek ereje és elevensége
romlás nélkül való lészen, melyhez képest a mi testünknek minden földi ereje erőtlenség, és minden egészsége betegség. Oly angyali szépséggel fognak ott tündökleni a mi
testünknek minden részei, melyhez képest minden földi díszessége dísztelenség, és minden ékessége éktelenség.
(1748)

Molnár János: A vízözön
Világ teremtésének 1656-ik esztendejében, midőn a világon annyira eláradott
vólna a sok fertelmes vétek, hogy az már az ő teljes pusztulását s az egész emberi nemzetnek végső romlását megérdemlené: midőn már keszen állana N o é bárkája, hogy abban a magra tartott állatokkal s nyolcad magával megmenekedjék a veszélytől; midőn
nevetve, táncolva, játék s bujaság közt mulatná magat a világ: megdurrannak hirtelen
a terhes felhők között az haragos egek, béborítja setét homály szélyes e világát, az egek
sűrű villámlása, csattagása rázza az egész föld sarkát, szakadnak a morgó mennykövek
közt az egek csatornái, hányják, szórják a zúgó szelek a gyökeres fákat, az öreg erdőket, a paloták födeleit, az hegyek kőszikláit, a magas tornyokat; összekeveredik a föld
az egekkel. Árad azonban, emelkedik,' ront és dönt, ragad mindent az iszonyú árvíz;
a természet rémülésére, az emberi nemzet iszonyú ordítása között béboríttátik erdőmező, hegy-völgy, ház, templom, torony; fullad a vízbe mind marha, mind ember; hajó,
deszka, lóhát, torony, hegytető mind semmit sem használ, temetővé válik az iszonyú
árvíz: csak Noé bárkája láttatik a tenger víz színén a villámlás fénye között.
Nem fohászkodtok itt bűnnek indult, bűnnel terhes lelkek? Ki munkája ez? Kinek a csapása ez, kinek a büntető kezét szemlélitek itten? Az temeti itt a vízbe s jobbára a pokolba is egyetemben a világot, kit ti meg mertek bántani, kitől ti nem féltek,
kinek a törvényét házasságtörő ágyatokban, szegények vérével festett vendégségtekben,
szentségtöréstekkel teljes várositokban, templomitokban megtapodjátok; kit bűneitekkel haragra gyúllasztotok; kinek sem igazsága, sem hatalma, sem gyehennája azóta el
nem fogyott és meg nem változott; ki vétketek órájában reátok üthet, tűzzel, vízzel,
palossal, pokollal.
Veszitek-é észre, míg ti vétkeztek, mit szenvednek az örök tűzben a régi vétkesek?
Nézzetek bé a pokol tömlöcébe, az örökös láncra, az örökké feszítő csigára! Üsse fel az
orrotokat az a fertelmes bőz, mely onnét gőzölög; nyúljatok egy újjal ahhoz a tűzhöz,
mely ott a kárhozott embfer mellyén, farán, fején, oldalán, szárán, hátán ropog; hasogassa szíveteket az a lelket maró féreg, fájdalom, szégyenvallás, panasz, káromkodás,

12

kétségbeesés, könnyhullatás, ordítás, dühösség, kar marás és mindenféle kín, mely ott
a kárhozatba lévő gyilkosokat, haragtartókat, kurvákat, puhákat, házasságtörőket örökétig! örökétig! örökétig nyomja, terheli, nyomorítja. Égnek s el nem é|nek; félnek,
szenvednek, s újulnak az új rettegésre, szenvedésre. Sírnak, s szánakodo vigasztalást
senkitől, sem vesznek; kívánnak oroszlányokkal lakni, s ördögökkel egy házban lakni
kéntelenek; látják a reájok áradó új túzhalmot, s nem kerülhetik; hallják mindenfelől
az ezernyi ezer átkot, emberre, ördögre, Istenre, s velek átkozódnak; éheznek, szomjúhoznak, fogókat csikorgatják; testeket tépik; örökre! örök jajjal! Halljad az írást: Ott
lészen sírás és fogak csikorgatása. Az 6 gyötrelmeknek füsti felmégyen örökkön örökké és
nincs nyugodalmok éjjel és nappal. Mi a neve annak a helynek? Örök kín, örök tűz. Mi
a nevek és terhek az ott lévőknek? Átkozottak. Menjetek el tőlem, átkozottak, az örök
tűzre. Helyek a pokol; társok az ördögök; vendégségek az éhség, szomjúság; dolgok
a szüntelen való kínoztatás; beszédjek az ordítás; idejek az örökkévalóság.
(1777)

Gáli Bemardinus: Házastársi perlekedés
A békességet szerető Isten, mivel a tanítványinak örökös testamentomban hagyta
a békességet, nemcsak azt kívánja, hogy Istenünkkel, lelkünk esméretével megnyugtatva legyünk, hanem még azt is akarja, hogy a mi felebarátainkkal is csendes békességben éljünk. E' volt célja a világ teremtésének ötödik napja után, midőn eltökéllette magában, hogy a kék egek boltozati alatt felállott nagy roppant világot eleven élő emberekkel fogja bétölteni, kik a teremtett állatokon uralkodnának, azokkal magoknak
használnának, Istennek hív szolgálatot tévén, minden kellemetes gyönyörűségek között kedvek szerént vigadoznának. De ami csudállatos, ezen munkának szaporább való
végbehajtására néni többet, hanem csak egy pár embert, egy férfiút és egy asszonyt alkotott, tudniillik Ádámot és Évát; pedig ha e világnak négy részére csak egy pár embert helyheztetett volna is, mégis a négy pár embertül hamarább népesedett volna,
s hamarább megtölt volna e világ. Azomban észre kell vennünk, mely nagy az imádandó
isteni bölcsesség, mely elnéz vegrül végre erőssen, és elrendel mindeneket kegyessen;
úgy-é, ha több tőke atyáktul kezdett volna népesedni e világ, a több rendbéli felek között szüntelen harapódzott volna a háborgás, viszálkodás, egy vagy másféle szemre való
hányás, amint a mindennapi tapasztalás még mostanság is bővségessen tanítja; mert az
országoknak, birodalmaknak, tartományoknak különös szokásaik, rendtartásaik, hitvallásaik, nyelvszóllásaik a nép között még most is egy heveskedő zűrzavaros rándulásokat tesznek; az egy nyelven lévő, az egy hitvallásban lévő országoknak, birodalmaknak, tartományoknak lakosai pedig egymást megbírálván, mely szép csendes békességes
életet élnek? tehát azért akarta a békességet szerető Isten az egész világnak szaporodását
csak egy pár tőke embertül kezdeni, hogy a vér szerént öszveszövődött atyafiak egymás ellen való hántorgásokat ne tennének, hanem azt isteni félelemben gyarapodván,
a békességes szent életnek, az arany időknek kebelében gyönyörködnének.
Tudjátok-é, miért adott Isten ő szent felsége Ádámnak házastársot? azért, hogy
néki felesébe, azaz hogy minden ügyeiben fele segétsége lenne; miért Évának testét
Ádám bal es nem jobb oldalcsontjábul, nem feje koponyájábul vagy lába szárábul formálta? azért, hogy a férfiú hatalma alatt lévőnek esmérné magát, a söveget férje fejérül

37

le ne venné, és az urátul mint sáros kapca ne tapodtatnék, hanem mint szíve tájékárul
származott társ, méltó tekéntetben tartatnék, véle egy test és egy szív, hív szövetségben
lenne. Miért nem vette ki Isten ó szent felsége Ádámnak azon bal oldala csontját,
melybül Évának testét formálta akkor, midőn Ádám ébren volt, és miért bpcsájtott
Ádámra álmot, hogy e munkának végben vitele után az álonibul felserkenő embernek
megmutathassa kedves Éváját? Mindenekben imádandó az isteni bölcsesség! Ugy-é, az
asszony tüzes, haragos, versengő, első tiszteletet kivánó; ha tehát Ádám ébren lett
volna, és csak képzelőképpen is valamely fájdalmat érezhetett volna, mely nagy utállatosság kerekedett volna fel közöttök, ha a csintalan Éva tűrhetetlenkedett volna, és
szutyongatta volna házas férjét; mert mondhatta volna Ádám: Te szívem gyötrelme,
állj félre, takarodj előliem, ne újítsd sebemet, ne vedd el kedvemet; nem tudod-é, mely
szörnyű fájdalmat szenvedtem testemben éretted? és mégis te, egy megvetésre méltó
csikorgó kukoricamalom, még most is kéméilés nélkül fonnyasztod, hervasztod kedvemet, gyötrőd és kínzód szívemet. Tehát a békességet szerető Isten az ő bölcs rendelése szerént azért bocsájtott Ádámra álmot e munkának végbe vitelekor, hogy az eféle
zavarodások meg ne történjenek, hanem egymást megbírálván, csendes békességben,
egyességben, egymás kedvében gyönyörűségessen élnének. Bárcsak a mostani házasok
között se tapasztalnánk izgága törvénytelenségeket, Istent feszítő átkozódásokat, esküvéseket, szidalmazásokat, káromkodásokat, civakodásokat, házsártoskodásokat.
(1817)

14

