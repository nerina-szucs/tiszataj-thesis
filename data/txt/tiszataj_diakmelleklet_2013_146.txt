Sh G4Z
Folyóiratok

22/23 f

V

A T I S Z A T A J DIÁKMELLEKLETE
T A K A C S DANIEL

Tandori Dezső:
A verébfélék katedrálisa
M Ű É R T E L M E Z É S I TÖRTÉNELEM, ÉS AMI MELLETTE NINCSEN
Megérteni egy m ű a l k o t á s igazságát

Sok mai kísérleti
művészet A fentebbi bekezdéscím vagy feladvány akár mindhárom
legtöbbször semmi más, szava tűnhetne anakronizmusnak annak az embernek a
minta
történelemmel szemében, aki korunk akadémikus műveltségével kicsit is
szemben folytatott
reflexió, közelebbi viszonyba került. De még azok számára is hamiskás csengése lehet, akik teljesen őszintén és egyszerű nyis ennyiben
avantgárd
tottságból fordulnak a kortárs magas művészetekhez és a
hagyományokat
követ.
Tandori
költészete
a visszavonulásával
és
a kimondhatatlanhoz
való
hűséggel tesz tanúságot
a hivatása
mellett.

tágabban értett populáris kultúra jelenségeihez. Sem a meg-

értés, sem a műalkotás és pláne nem az igazság fogalmai nem
rendelkeznek a mai kulturális szférában olyan tekintéllyel,
hogy fennen lehetne őket lobogtatni. A tekintélyvesztés
azonban korántsem jelentheti azt, hogy félre lehet söpörni
ezeket a fogalmakat. Magának a tekintélyvesztésnek az értelme az, ami kérdéses. A tekintélyvesztés, amely a történeti
tudat sajátos fejlődésének, a „világ

varázstalanításának",

vagy ahogyan Nietzsche mondaná, az „igazság akarásának" a
szimptómája, magát a tapasztalatot is gyanúba keveri. S nem
úgy, mint puszta episztemológiai fenomént, mint bizonyos
állítások igazolhatóságának, és tények episztemológiai státusának kérdéskörét, hanem úgy, mint ösztönös és szükségszerű interpretációt. A tapasztalat elvesztette azt a kiváltságát,
hogy bizonyos helyzetekben passzív, ártatlan és végletekig
tiszta kontemplációja legyen az égi dolgoknak, vagy másfelől,
ahogyan az a felvilágosodás korának néhány gondolkodójánál látható, egy olyan, tabula rasa-1 feltételező mátrix, amelynek során a világ, mintegy saját maga írja fel és jelzi önmaga
törvényeit. Többek mellett a modern hermeneutika az a

TSC

99 2

diákmelléklet

filozófiai irányzat, amely a „hatástörténet" és a „történeti tudat" címszavak alatt, vizsgálódásának középpontjába állítja a tapasztalat problémáját. Miképpen lehetünk tekintettel saját
tapasztalatunk belső meghatározottságaira, észrevehetetlen előfeltevéseire? Lehetséges
olyan alapállás a hermeneutikai körön belül, amelynek maximális lehetőségei, egy műalkotás
értelmezése során többek, mint a szükségszerű félreértés konstatálása? Nehéz kérdések,
melyekkel az értelmezőnek óhatatlanul szembesülnie kell ebben a kontextusban. Gadamer
írásaiban többször is előkerül az a motívum, hogy a megértés és a tapasztalat igazsága és
közvetlensége, a horizontok összeolvadásának paradigmája, éppen a művészettel és a műalkotással folytatott dialógusban valósulhatnak meg. Vagyis a gadameri hermeneutika a művészet tapasztalatában nagy lehetőséget lát arra vonatkozóan, hogy nem csupán a fentebb
említett történeti tudat korrekciója, hanem egyenesen meghaladója legyen. Ezzel a művészet
egyszersmind visszaadná az őt átlelkesítő metafizikának, a metafizikával együtt pedig az
inkriminált fogalmaknak is azt a rangot, amelyet azok elveszíteni látszottak.
Ettől eltérően más lehetőséget és más tapasztalatot nyújt a művészet magának a művésznek, egy költőnek a szemszögéből. Tandori impresszionista festményekről írott verseit
olvasva - merthogy részben róluk lesz most szó - az volt az érzésem, hogy ezek a versek
műértelmezések, ami azt jelenti, hogy a versekhez nem csak amolyan ihletforrásként szolgáltak a képek, hanem a versek együtt „olvasandók" a képekkel. Ugyanakkor Tandorinál az
értelmezés más síkjai kerülnek játékba, mint a filozófiai hermeneutika esetében, mivel Tandori értelmezése magát az értelmező nyelv egész keresztmetszetét is mozgásba hozza, következésképpen maga a szintaxis „sínyli meg" az értelmezést. Némileg megelőlegezve a későbbieket: az értelmező és az értelmezett szorosabb összefonódása következik itt be, mint
azt egy konceptuális értelmezés során bármikor is várhatnánk. Tandori versei ahistorikusak,
csakhogy ebben nincsen semmiféle feloldás, a történelem és a történeti tudat - úgymond meghaladása, hanem a tapasztalat ahistorikus eleme mindig éppen az lesz, ami a tapasztalónak a közvetlenség és - Tandori kifejezését használva - „stabilitás" iránti igényét eleve kudarcra ítéli. így a mindenkori „Kimondhatatlan" előterében, árnyékában leledzik a képeken,
képekben önmaga bizonyosságait kereső meghasonlott tapasztalat. 1 A versciklus a „Kimondhatatlan" előterében nem válik „szüntelen szöveggé", nem lesz „szöveg a szövegért", hanem
inkább a nyelven végrehajtott tett és tanúság, amely a költői beszédet a képek bizonytalan
igazságának kérőjévé teszi. Aztán az Utrillo verseknél kiderül, hogy ez a vágy is csak fikció
volt.
Itt van előttem egy impresszionista képekből összeállított válogatás, miközben Tandori
Dezsőnek A verébfélék katedrálisa
című versciklusát olvasom A feltételes megálló2 kötetből.
Két művészeti ág - a festészet és a költészet - találkozásából és egymásba játszásából származó értelmezési lehetőségek között kellene eligazodni. 3 A találkozásoknak négy, illetve öt

1

Nem véletlen a képzavar. A közbeszédben a birtokviszony általában fordított, s nem a „tapasztalathoz" tartozik hozzá az alany vagy a tárgy, hanem az alanyhoz és a tárgyhoz a „tapasztalat". Azonban
Tandori verseinél éppen az a kérdés, mint ahogy a hermeneutikai kör problémája is az, hogy
egyáltalán Kinek? és Minek? a tapasztalata történik most meg.

2

Tandori Dezső: A feltételes megálló; Magvető; Budapest; 1 9 8 3 . 1 2 3 - 1 8 0 .

3

E helyütt fontosnak tartom megjegyezni, hogy jelen írásban nem fordítanék túl sok figyelmet arra a
problematikára, amely ennél a témánál szükségképpen felmerül, vagyis kép és szöveg sokat vitatott
viszonyára és e viszony hosszú történetére.

146. szóm

3

alapszituációját vehetjük: Hogyan értették saját magukat az impresszionista festők? Hogyan
értette Tandori az impresszionista festőket? Hogyan értette Tandori saját magát? Hogyan
értjük mi kettőjüket és kettőjük egymásra gyakorolt hatását? és ezzel összefüggésben: Hogyan értjük saját magunkat? Mielőtt megpróbálnám kibontani a fentebbi kérdéseket, érdemesnek látszik néhány bekezdés erejéig visszatérni arra, amiről a dolgozat legelején beszéltem, jelesül: miképpen tárul fel Gadamer nyomán a történeti tudat - s ami szorosan összefügg vele -, a történeti képzés és a művészet igazságának feszültsége?

Történeti képzés, hagyomány - tekintettel az impresszionizmusra
„A váltakozó fényben, ami a dolgokra vetül, mindegyik elveszti saját arcát: valóban megfigyelhető, ahogy még a művészeti tapasztalat is csorbul a történeti képzés önmagáért való
élvezetétől, amikor a múzeumok látogatói látható megelégedéssel ismernek fel egy-egy mestert vagy motívumot. Nyilvánvalóan nem ebben áll a művészet megtapasztalásának közvetlensége. Hiszen a tapasztalat sosem jelent puszta igazolást. [...] A művészet sokkal inkább
saját jelenlevőségével és egyidejűségével határozza meg magát. Valami nem engedi, hogy a
művészetet, annak igéző jelenlevésével együtt, a történeti kutatás puszta tárgyává tegyük." 4
A fenti idézetből több különböző értelem is kiolvasható, egyvalami azonban meglehetős
határozottsággal fogalmazódik meg: a „történeti képzés" [historische Bildung] sok esetben
ellene hat, ha nem egyenesen lehetetlenné teszi a művészet eredendő megtapasztalását.
A művészet megtapasztalása eredendő, mert egy „jelenlevőségben" [Gegenwärtigkeit] megy
végbe. A „jelenlevőség" kifejezés értelmét követve azt lehetne mondani, hogy ami jelen van,
az eseményként van jelen, szükségképpen most történik, azaz folyamatban van, éppen ezért
nem lehet befejezett. A „történeti képzés" azzal, hogy a múlt mint múlt felé fordul, a befejezettet teszi meg képzése tárgyául. Mivel a „történeti képzés", a szellemtudomány értelmében
vett megismeréssel áll kapcsolatban, ezért a történelem tudására vonatkozik. A tudott, mint
befejezett történelmi tény, bizonyos meghatározott együttállások áttekintését jelenti. Ezek az
együttállások a történeti kutatás számára egy jóNrosszul rekonstruálható horizonton húzódnak meg. Az együttállások, mint történeti jelenségek, igazságukat az utólagos interpretáció
által kapják. Ugyanakkor az interpretáció felől tekintve igaznak lenni mindig magának az
interpretációnak a jelen idejére utal. A tulajdonképpeni döntés tehát mindig az interpretációból fakad. A tudott, mint befejezett történelmi tény megismerése, ezeknek a tényeknek a
mennyiségi felhalmozását jelenti. A felhalmozás azért lehet csak mennyiségi, mert abban az
illúzióban leledzik, hogy a tudott, a befejezett egyszersmind tárgyszerű, ami azt jelenti, hogy
az interpretációt, mint rátekintést, lényegileg nem érinti. Ugyanakkor ebben áll a történeti
kutatás módszerének ereje és rendszeressége, hogy tudniillik a modern historikus tudata
minden korábbi korokban előítéletességet lát, míg saját maga előítéleteit a módszer hatékonysága szempontjából jótékony homályban hagyja. „A történeti objektivizmus, miközben
kritikai módszertanára hivatkozik, elfedi azt a hatástörténeti összefonódást, amelyben maga
a történeti tudat is benne áll." 5 Ezért a „történeti képzés" számára - amely képzés ez elébe

4

Hans Georg Gadamer: Szó és kép - „így igaz, így létező", In.: A szép aktualitása, T-twins Kiadó, Budapest, 1994. 233. Wort und Bild - „so wahr, so seiend", In.: Gesammelte Werke (Band 8.) - Ästhetik und
Poetik; 377.

5

Gadamer: Igazság és módszer, Osiris, Budapest, 2 0 0 3 . 336.

99 4

diákmelléklet

kerülő művek mélyebb értelmétől nincsen megérintve - a tapasztalat tartalma egy előzetesen elvártnak a megtörténésében, illetve ennek a történésnek az elmaradásában áll. így ennek az előzetesen elvártnak a megtapasztalása fog majd egy üres, és magára az interpretáció
lényegére nézve semleges ráismerésben igazolódni. Ha az előzetesen elvártat nem tapasztaljuk, akkor ez jobbik esetben kudarcként értékelve a történeti ismeretek további gyarapítására ösztönöz, rosszabb esetben maga a dolog válik érdektelenné, mint ami nem bír semmiféle
reprezentatív értékkel. Mivel, és ez megint csak fontos mozzanat: az igazolódásnak éppen az
a lényege, hogy valami előzetesen már igaz jelen van, s ezzel az igazzal esik egybe a megismerés tárgya. Az, hogy a tárgy egybeeshet az előzetes igazsággal, az teszi a tárgyat reprezentánssá. A történeti tudás tehát mindig „átvilágítja" az éppen elébe kerülő tárgyat, és mindig
valami már volttal kapcsolja össze. Az ilyen, a tárgy közvetlenségét tárgyiasító interpretáció
következtében - mondja Gadamer - elvész a műalkotás abszolútsága, azaz „jelenvalósága". S
ami itt elveszett, az másfelől nem nyerhető vissza azzal, hogy a történeti kutatás módszertana garantálja az igazság iránti igényünk egyfajta kifinomodását és a tudományos egzaktság
kiteljesedését. Mintha egy mű történelmi körülményeinek egyre részletesebb feltárásával, a
műhöz való közeledés is együtt járna. Valójában a közeledésben nem a tárgyiasított igazolás
folyamata az elsőrangú viszony. Ami ebben a viszonyban elsődleges, az egy perspektívának
az affektív igenlése, s az igenlés által felvállaltan, egy aktív horizontba való belehelyezkedés.
Ezzel szemben a történeti képzés eltárgyiasító megismerése számára a műalkotás is csak
reprezentáció. Valamely jelen újra megjelenítése, ami a történelem nyelvére lefordítva annyit
tesz: valamely volt, voltként való bemutatása. A múltnak, mint múltnak a mozzanata nem
rendelkezik energiákkal, vagyis az egyik mozzanat „ugyan annyit ér", mint a másik. Az ismert
történelmi ténynek a szemlélete, mint egy befejezett és objektív dolognak a megismerése, a
megismerés horizontját nem lezárja, hanem az ok-okozati relativitás végtelenségében oldja
fel. Amit tehát így megnyerhetünk, az maximum a módszertani szigorúsághoz való ragaszkodás „becsületessége" lehet. De ez a becsületesség azt igazolja, ami a dolgokban mindig csak
relatív. Éppen ez az értelme ennek a mondatnak: „A váltakozó fényben, ami a dolgokra vetül,
mindegyik elveszti saját arcátf...]" Ily módon a relatív és az abszolút különbözősége sohasem
fokozati, hanem minőségi és lényegbeli. Gadamer az idézett mondatokat Nietzschére reflektálva vetette papírra. Meglátása szerint ugyanis Nietzsche volt az első, aki A történelem
hasznáról és káráról című művében, a történetiség problémáját, mint a szellemtudományok problémáját általában véve, igen erőteljes kritikai éllel a filozófia homlokterébe emelte. A probléma, amint az vélhetően kiderül, nem csupán a történetiség és a történettudomány problémája, hanem a probléma Nietzschénél - s ezt emeli ki Gadamer - az interpretáció, s végső
soron az értékelés, megismerés és a tapasztalat problémája. 6
Ha megnézzük, hogy ma milyen terek szolgálnak otthonul a festészetről, képekről szóló
beszéd számára, akkor érthető lesz, hogy miről beszél Gadamer. A festészet autentikus közege a 18. század vége óta a múzeum, vagyis az az intézmény, amely tulajdonképpen esszenciája a modern történeti szemléletnek. A modern történetiség működése az a jelenség, amit
Gadamer fentebb „történeti képzésnek" nevezett. Ennek a képzésnek a festészetre vonatkozó
kánonjában szerepel az a címszó, hogy impresszionizmus. Ernst Gombrich írja A művészet
történetében,
hogy az impresszionista festők képeit a párizsi szalonokban eleinte teljes értet-

6

Friedrich Nietzsche: A történelem hasznáról és káráról, Akadémiai Kiadó, Budapest, 1989.

146. szóm

5

lenséggel és megrökönyödéssel fogadták. 7 S ebben az értetlenkedésben a legélesebb hangokat éppen a művészetkritika és az akadémiai művészet képviselői ütötték meg. Vagyis azzal
az érdekes dologgal állunk szemben, hogy az impresszionizmus megértésénél számba kell
venni, hogy éppen ez a mozgalom volt az, amelyik Gombrich szavaival: a művészetelmélet
egyik legnagyobb kudarcához vezetett. A kudarc abban állt, hogy a hozzáértők, a festészetben
évszázadokon keresztül kialakult szabályokon és konvenciókon nevelődve, nem értették,
vagy sok esetben radikálisan elutasították az új irányzatot, miközben az irányzat az elutasítottsága ellenére is egyre nagyobb hatásra tett szert. Olyannyira, hogy végül meghatározta a
festészet további útjait. A kritikusok alapvető műveltségét az akadémiák gondosan összegyűjtött képkatalógusai illetve az ekkorra már virágzó képzőművészeti múzeumok határozták meg. A gyűjtés és a rendezés elve pedig egyfelől a reneszánsz óta töretlen ábrázolási
szabályokon és tematikán nyugodott, másfelől pedig a világtörténelmi fejlődés gondolatán,
melynek alapító filozófusa Hegel volt. Muszáj itt néhány megjegyzést tennem ezzel kapcsolatban. Hegelnek az esztétikára vonatkozó gondolataival igen gyakran vetik szembe azt, hogy
ebben a rendszerben tulajdonképpen fölösleges mozzanattá stilizálódik a konkrét műalkotás
így-léte. Nem feladatom most teljes terjedelmében vitatkozni ezzel. Az viszont bizonyosnak
látszik, hogy a reflexiós filozófia abszolút rendszere számára az élő, mint ami a reflexiót
megelőzi, azaz amit - ebből a szempontból - közvetíthetetlen irracionalitásnak is nevezhetnénk, aligha integrálható mozzanat. A hegeli történelemfilozófiának a ragaszkodása a konkréthoz, mint a történetiség letagadhatatlan elvéhez, kétségtelenül kiemeli őt a német idealizmus „polgári" gondolkodói közül. Nem véletlenül hangsúlyozta minduntalan Hegelhez fűző
szálait a „Műalkotás" két nagy teoretikusa, Lukács és Adorno. A konkrét azonban Hegelnél
mindég az abszolútumból visszatekintve válik azzá, ami. A konkrét ideje a reflexió számára
tematizálva van, mint a konkréthoz vezető és abból kiinduló alakulás és fejlődés, de lényeges
az, hogy már eleve tematizálva van. A műalkotás ideje a szellem öntudatának az ideje, azaz
már eleve a történelemnek az ideje. A hegeli rendszer felől nézve a műalkotásnak nincsen
„jelenlevősége és egyidejűsége". Nem is beszélve Hegelnek arról a megállapításáról, mely
szerint a művészet sajátlagos igazsága a mi korunkra túlhaladottá vált. Ennyiben tehát a
kritika, melyet Gadamer a művészet pusztán történeti megértéséről megfogalmazott, az
impresszionisták esetében explicit igazolódott, vagyis mintha az impresszionista festők egy
olyan ellenállással találták volna szemben magukat, amely az új kísérletek ellen éppen a
történeti képzésre hivatkozva agitált.

Impresszionizmus, töredékek
Az impresszionista festészet ugyanis sajátos viszonyban áll az időbeliséggel. Amikor Monet
kiült a csónakjára, hogy a vízfelszínen tükröződő fényeket a maguk eredeti mozgalmasságában és játékában megfesse, akkor végletesen szakított azzal a hagyománnyal, amelyik tudja,
hogy hogyan kell kinéznie egy vízparti tájkép fényeinek, hogy elérje azt a moderált hatást,
amit ekkoriban egy ilyen tájképtől elvártak. A festészet, mint Lessing mondja, a megállított
idő és a tér művészete, azonban, többek között, éppen az impresszionizmus helyesen értett
intenciói cáfolják meg ezt az elképzelést. Minthogyha a festészetben az idő technikai szükségszerűségként csupán a térbeli elemek egymásmellettiségének szemléleti ideje lehetne. Az

7

E. H. Gombrich: A művészet története; Gondolat; Budapest; 1 9 7 8 . 4 1 8 .

99 6

diákmelléklet

impresszionista mozgalom a természetet akarta megfesteni, amely törekvésében örököse
volt a hagyománynak, csakhogy ezt a természetet olyannak akarta ábrázolni, ahogyan az
valódi fényhatások mellett mutatkozik meg. A fény állandó játéka kiemeli a színeket és elmossa a szilárd és lehatárolt formákat. A pillanatnyi fényhatásokhoz való hűség megköveteli
a gyors és vázlatszerű ecsetkezelést. A szín, mint az anyagiság szuggesztiója, a látás elfeledett
rétegeit mozgósítja. Ezért a forma, mint tudott, „intellektuális látás", átadja a helyét az
„amorf' és „naiv látásnak", amely újfajta aktivitás és újfajta befogadás egyszerre. A fény és a
szín emancipációja magának a másként látásnak a látását helyezi a művészi eljárás középpontjába. Mintha az impresszionista festő a látható dolgok láthatóságát festené meg. Merleau
Ponty, akinek kedvenc festője Cézanne volt, fogalmazta meg ezt nagyon kifejezően. Látni
annyi, mint benne lenni egy láthatóságban. A láthatóság, mint szín, hatás és forma, nem a
vulgáris materializmus értelmében, hanem az élet, mint „hús" értelmében kap anyagi jelleget.
Az impresszionista festészet nem a dolgokat festi, ahogyan azoknak a bemutatás, a reprezentáció törvényei szerint lenniük kell, vagyis nem tesz képpé és kompozícióvá valamit azzal,
hogy megadja annak éles körvonalait, hanem azt festi le, ahogyan a dolgok a láthatóságban,
vagyis egy élő közegben élnek. A dolgok szikráznak és villódznak az ezüstös fényben. A láthatóság ábrázolása, mint életként elgondolt közeg ábrázolása, direkt referenciába fog kerülni
az idővel. Az élő dolgok a láthatóságban élnek, és ezért szüntelenül keletkeznek és elmúlnak,
megjelennek és eltűnnek. A megjelenés és eltűnés a láthatóságban a szín felragyogása és
sötétsége lesz. A festő ezt a játékot szaggatott ecsetvonásokkal követi, s a festésben „kifejti"
az állandó változásból a képet. A kép egésze így lesz, Gadamer kifejezésével élve, „kifejlés"
[Vollzug], amit a néző nem akkor ért meg, ha azonosítja a motívumot, mint festői eljárást,
hanem csak akkor, ha mintegy érzékeli az alkotás munkáját. A munka, amely eredetileg a
festő és az alakuló mű dialógusa volt, most egészen átváltozva a néző és a mű közös munkája
lesz. Az impresszionista festmény tartalmat ad az időnek. A képen nem a forma marad meg, s
nem a forma lesz az, ami létezőként a kifejezés célját hordozza, hanem a felfénylés pillanata
lesz létezőként rögzítve, ezzel mintegy a természet és a művész, a festmény és a befogadó
interakciójára terelve a figyelmet. A festészet nem utánzás, hanem a tapasztalat mozgósítása
és újrafelfedezése. A tapasztalat újrafelfedezésével különleges, intenzív terek nyílnak meg
előttünk. Ez az intenzitás és az általa létrehozott új perspektívák keverednek majd nem sokkal később - joggal vagy jogtalanul - a szubjektivizmus gyanújába. A szubjektivizmus itt
eredetileg éppen azt jelenti: a tér lényegi értelme egzisztenciális, azaz a látás tapasztalatának
igazsága, az időnek, vagyis az elmúlásnak és a keletkezésnek az igazsága. Egy lehetetlen
pillanat kicsapódása előfeltételezi a tapasztalat érzékenységének maximumát. Az érzékenységet ki kellett dolgozni és fel kellett fedezni a festés munkájában, s minthogyha ez a munka
lenne az, amely végül megadná a tapasztalatnak, mint tapasztalatnak a lényegi értelmét.
Mintha eljuttatná a tapasztalatot saját magához. Nem csoda tehát, hogy az a fajta művészettörténet, amelyik számára a kép valami kulturálisan ismert, s ennyiben megőrzött és megőrzendő ábrázolása, először tanácstalan volt az impresszionista festészet láttán.
Ekkor azonban felmerül a kérdés, hogy vajon ténylegesen annyira radikális volt-e az impresszionizmus? Nem lehet, hogy öntudatlanul, de kötődött a hagyományokhoz, épp eléggé
ahhoz, hogy őt is meg lehessen haladni egy rákövetkező radikalizmus jegyében? A válasz
látszólag kézenfekvő, most azonban mégsem erre a kérdésre koncentrálnék. A kérdésem az,

7

146. szóm

hogy Tandori hogyan lépett be az impresszionista terekbe és ezek igazságát, mint a tapasztalat igazságát, hogyan dolgozta át annak megfelelően, ahogyan ő értelmez.

A verébfélék

katedrálisa

- a tapasztalat átfogalmazása

Ha általában szeretném megfogalmazni azt a metódust, amelyet Tandori a képek leírásakor
alkalmaz, akkor mondhatnám úgy, hogy a költő képolvasása „végig-követő" olvasás, amenynyiben a szavak segítségével egyik részletről a másikra ugorva leírja, hogy mit lát a képen. Ez
a leírás azonban egyáltalán nem próbál a tárgyszerűség köznapi színében tündökölni: a képolvasás felvállaltan értelmező látásmód. Bizonyos szempontból Tandori módszere majdhogynem szükségszerű, hiszen verseket ír képekről, vagyis a stílus és a szintaxis követelménye eleve lehetetlenné teszi a puszta leírást és ismertetést. A „képek olvasását" ugyanakkor
olyannyira szigorúan kell vennünk, hogy sokszor szinte érthetetlenné válnak a verssorok, ha
nincs előttünk maga a kép, amiről szó van. Ilyen értelemben Tandori versei a lényegét művelik annak, amit ekphrászisznak nevezünk. A képeket írják le, azt, ami rajta van a képen,
ugyanakkor a leírás aktusában a kép át is íródik, s az átírás azt kölcsönzi saját magának, amit
eredetileg a kép jelenített meg. A kölcsönzés nem puszta átültetése a hasonlóságoknak, illetve kidolgozása a különbségeknek, hanem a kölcsönzés fokozás is egyben. A tapasztalat „érzékenységi potenciáljának" fokozása. A kép egyes részletei a szembesülés spontaneitásának
magától értetődőségével vannak megnevezve:
„[...] bár a ponyva iszonyúan sárga,
és a fal meg pár ajtókeret koszos;
az ég külön szakadék-életet él,
de azért kávéház csillagos.
Mi az a zöldes fény ott jobbra egy ablak
meg egy ajtó mögött: bolt lenne? [...]"

(Van Gogh

kávéházterasza)

Vagy máshol:
„Jobbról egy sarki ház azonnal
öt emelet magasba szökken,
bal felé csak fokozatokkal
érünk el a fához, mely ott fenn
a leendő hótakaróval
érintkezik; a puha ég nem
mutat rá magyarázatot,
honnét állhat ekkora fényben
a rue Jeanne d'Arc, mely nem ragyog,
de világos, ezen a képen. [...]"

(Utrillo: A Rue Jeanne d'Arc hóban)

9 9

8

diákmelléklet

A ponyva „iszonyú sárgaságát" vagy a rue Jeanne d'Arc „nem ragyogó világosságát" olvashatnánk akár valamiféle lírai átszínezésnek, s érthetnénk akár úgy is, hogy a festmények
leírása rögtön a költői metaforika jegyében kezdődik. Ez egyrészről szükségképpen igaz, ám
Tandori verssorait magukon a képeken végigkövetve, mintha mi is rögtön azt mondanánk:
Van Gogh képén a sárga, tényleg - „iszonyúan sárga". Ez a sajátos beszédmód nyitja meg a
párbeszéd tulajdonképpeni tereit. Tandori nem kísérletezik azzal, hogy a festmények „felszínéről" elkezdje lehántolni a fölösleges létrétegeket, hogy ezzel mintegy közvetlenül és egyből
költészetté alakítsa a képeken megmutatkozó dolgokat. Ehelyett a látvány - első megközelítésre - konkrét újraírásában valami közvetlenül magától-értetődőt teremt. A magátólértetődő éppen mert magától-értetődő lesz kérdéses. Akárcsak a tapasztalat, amely egy másfajta teret próbál elsajátítani, egy másfajta térrel kísérletezik:
„Louvre-rakpart, Monet vászna, a múlt
századból, nekitámaszkodom egy könnyűszerkezetű
híd korlátjának, egy könnyűszerkezetű hirdetőoszlop
áll mögöttem, egy könnyűszerkezetű társaskocsi
jön pompásan, mindennek a szerkezete könnyű
ezen a képen, mégis: sejtelmem sincs azoknak a
dolgoknak a szerkezetéről, úgy egyáltalán,
hogyan támaszkodnék ott, hogyan állnék valami
előtt, mint kicsoda és micsoda, és a társas
járművön akarnék-e, kellene-e utaznom. [...]"

(Duna part, 1978)
A belehelyezkedés kísérleteiből bontakozik ki aztán a tapasztalatot önmaga elé állító reflexió. Mi van azon és abban, amit a képeken látunk? Milyen gondolatok környékeznek meg
bennünket, mikor leülünk Van Gogh Kávéházteraszára,
esetleg kisétálunk Monet Louvre
rakpartiéra
és megállunk Cézanne házai előtt? Egyáltalán, mint „kicsoda és micsoda" lennék
én ott, vagy lennénk mi ott ebben a térben, ebben a különös fényáradatban? Vagy ahogyan
máshol, például a Paul Cézanne: Az akasztott ember háza című versben írja Tandori:
„[...] tudunk-e ilyen önhasznúan és egyéb hasznúan egyszerre
állni valahol, de az még semmi, megy-e közben moccanatlanul
is, ami valójában van, a stabilitás, mely nem unalom,[...]"
A „stabilitás" olyan motívum, amely érdekességét nem csak onnan nyeri, hogy az Én időbeli létezésének megragadhatatlanságát problematizálja, hanem magát a festészetről való
beszédet, mint amelyik nem tudja elmondani a festmény mozdulatlanságában rejlő mozgalmasságot. A „stabilitás" és a befejezettség motívuma az, amely a versciklusnak a Seurat képeiről szóló verseit is egytől-egyig uralja. Seurat pointillizmusa desztillálja az idő folyamatára
rárakódott körülményeket. A „láthatón a láthatatlan" így jut térhez, vagyis az idő, mint olyan,
nem veszik el az alakzatok mozgalmasságában, hanem majdnem-láthatóként szilárdul meg.
Seurat képein a befejezettség, a stabil pontok megszerveződésében az „így van" letisztulásé-

vá válik. Más szóval ez az, „ami valójában
áttetszőséget Seurat képeinek.

van", s ez a derengő valóság kölcsönöz egyfajta

„A pontos formában, a színben:
oly némaság, hogy szinte halljuk:
a láthatók megannyi foltjuk
a pontosság alá merítik,
és sose várják, hogy megoldjuk,

mit jele nt ez úgy ott, az így itt."
(Seurat: A Szajna Courbevoie-nál)
S ami átszűrődik, pontosabban ami átszűri a kép felületeit, az éppen a láthatatlan, amelynek nincsen jelentenivalója, azaz nincsen felelete a saját értelmére vonatkozó kérdésre. Hiszen az átszűrt „így van"-nak nincsen sajátja, amit kifejthetnénk, de nincsen neki köze mihozzánk, nézőkhöz sem:
„[...] és ami tetszik
//nekem mégis ezen a képen,
hogy végre nem vagyok jelenf...]"

(Seurat: Port-en-Bessin vasárnap)
A képeken való jelenlét, a képek terébe való személyes - vagy megszemélyesített, mint
„valaki" - belépés, a vers folyamatában feltett kérdés konkrét kifejtése. A személyesség és az
identitás kérdései nem mások, mint kifejezett interpretációs problémák. Szinte minden versben fellelhető egy sajátos felépítés és az ezt követő megszemélyesítő stratégia. Ez sokszor
egész nyíltságában úgy jelenik meg, hogy a leírás átvált egyes szám első személyre, máskor
pedig kérdésként fogalmazódik meg, hogy az a bizonyos helyzet: „nem így van-e mindannyiunkkal?" A kép nekünk, illetve a költőnek fejez ki valamit, ám ez a kifejezés, eltérően a
hagyományosabb, történelmi tárgyú festészet nyújtotta lehetőségektől, egy sajátos szubjektivitáson keresztül szűrődhet át. Belehelyezkedünk a képbe, mint a látható élet egy kimerevített pillanatába. Tandori verseiben költői eszközökkel, a nyelvi játékot is felhasználva járja
végig a képek által megnyitott tereket. A tereknek ez a végigjárása mindig az elhelyezkedés
lényegét érinti meg. Az elhelyezkedés a perspektívák, a látószögek alapja es ertelme. S az
egyetlen kérdés megannyi változatban: képesek-e arra ezek az impresszionista, posztimpresszionista terek, hogy a személyesség helyzeteinek mindennapi tautológiáját meghaladják,
illetve bevilágítsák? A „stabilitás" motívuma éppen azért olyan fontos, mert Tandori számára
ez az, ami a legkérdésesebb. Vajon van-e a személyesség idejének, az állandóan keletkező
szubjektumnak, a Most-nak olyan tartalma, amely kivezet a Most-ból, úgy, hogy valami megalapozottat és sajátszerűt fed fel. Az állandó pillanat, az állandó keletkezés vagy az állandó
kezdet, paradox feszültségként és sóvárgásként válik intenzívvé:
„a legszebb építészeti remek
keretébe se erőltetve;
Monet, miért nem lehetek

ily kezdeteknél, hátha kedve
támadna ama valakinek
aki így már csak elsüllyedve
vagyok: kedve, hogy bárhova
összefoglalhatólag menjen,
s ha körülötte bomlana
bármi, tagadva-elismerten,
belejavítania-rontania
mint napszak vált, sehogy, lehessen!"

(Claude Monet: A roueni katedrális)
A fentebbi verssorok értelme mintha összecsengene a Cézanne-versből származó idézettel. Hol van oly stabilitás, mely összefoglaló, de mégis nyitott a keletkezés számára. Nyitott
egy kezdet számára, amelyből „kifejlik" a konkrét és közvetlen mint megtapasztalható. A
„stabilitás", mely az élet bizonyossága, de ugyanakkor megadja neki azt, amiből aztán szétágazhat és sokasodhat, s mindeközben nem szűnik meg formának és megformáltnak lenni.
Tandorinál a személyesség a kibontakozás terei utáni vágyakozásból születik meg. Azonban
ez a vágy már elszenvedi a költőileg kimondhatót, s így végül valami elhallgatással tér vissza
a nyelvhez, mint a kimondható banális egyszerűségéhez. Vagy másképpen: a kimondható
csak annyiban különbözik a személyesség tautológiájától, hogy szüntelenül elvágyódik onnan. A személyesség tautológiája azt jelenti, hogy a lírai én, a tartalom keresésében újra meg
újra saját magához tér vissza, s ebben a terméketlen identitásában hagyja mondani a nyelvet.
A nyelv mondja saját magát, és ezekben a versekben nem elszenvedi a hiányt önnön szintaxisán - ami egyébként sokszor jellemző Tandori más költeményeire -, hanem a költeményben
puszta megtörtént dologgá válik. Ez a megtörtént dolog vágyakozik arra, hogy ne csak ez a
tautologikus ténylegesség lehessen. Tandori versei így vágyakoznak az impresszionisták
vízpartjai, utcái és épületei után. Hogy legalább az emlékezés, a búcsúzás, a kivonulás, és
végső soron az elnémulás személyes gesztusa elsajátíthassa a festmények tereit és az épületeket. Hogy legalább a hiány valami fontosnak a hiánya lehessen, ne csak valami banális
tényszerűség.
„a puha ég nem
mutat rá magyarázatot,
honnét állhat ekkora fényben
a rue Jeanne d'Arc, mely nem ragyog
de világos, ezen a képen.
[...] A verebeknek szórni morzsát!
ezt festem rá, ha ott vagyok,
hadd kapkodják, körbe-lobogják!
Ez itt egy búcsúzás, s akárha
tavalyi hó lenne a vászna:
Hangok, nincs-több-mért szólnotok."

(Utrillo: A Rue Jeanne d'Arc hóban)

1 4 6 . szóm

11

Gadamer, korábban már hivatkozott tanulmányában külön bekezdést szentel az építészetnek. Az építészet; „[...] a stílusalakításban és a stílus megnyilvánulásában különös szerepet tölt be, azt a térképző feladatának köszönheti, amellyel egyszersmind minden más művészetnek helyet kínál az életben - stílusteremtő erejüknek és igazságuknak." 8
A „térképző feladat" [raumgestaltende Aufgabe] kifejezése Gadamernél nyilvánvaló kapcsolatban áll a heideggeri „tér-nyerés" [Räumen] fogalmával. 9 Vagyis a művészet az építészet
értelmében elgondolt tér-nyerésben valósítja meg azt, ami a „jelenvalólét" [Dasein] legsajátabb lehetősége: otthont, azaz önmagánál létet, azaz igazságot teremt magának. E helyütt
jogos lehet a gyanúnk, hogy a Tandori versekben szóba kerülő „stabilitás" nem valamiféle
metafizikai otthonosság elérését jelenti. Az impresszionista képek költészetének Tandoriféle költészete már csak egy elszalasztott, nosztalgikus kezdetről gondolkodhat. Az otthonosság lehetősége elveszett, s csak ironikus, szomorkás emlékként utalhatunk rá. A katedrális
sem emberek katedrálisa már, akiknek a világban való transzcendens otthonossága az öröklét térfoglalásában - a katedrális terében nyílt meg. A katedrális üresen áll és beköltöztek a
verebek. Ez már az ő otthonuk. Az otthonosságot mintha a verebek testmelege közvetítené
olykor-olykor, váratlan pillanatokban.
„Mióta kezemen veréb
alszik néha, mintha egyet-mást
tüzetesebben értenék,
s nem is azért, mert a meleg has,
áttüzelve a tollakon,
általánosabb létezést hoz
közelünkbe [...]"

(Auguste Renoir: A hinta)
Végül maga a címadó vers:
„Pedig lakhattak ott, s ha áll
az a templom, laknak ma is még,
bármi absztrakt formán talál
valamit a veréb, mi konkrét,
hol nap szálltán naponta hál."

(Utrillo: Falusi templom - 1912 körül)
Az Utrillo képeiről szóló verseket akár különálló, a verscikluson belüli versciklusként is
értelmezhetnénk. 10 Ami egyértelműen kitünteti ezeket a verseket, az egyrészt az, hogy a
kötetben - a többi verssel ellentétben - együtt és egymás után állnak, másrészt pedig az,
hogy a borongós nosztalgia és a mélabús vágyakozás tónusai ezekben a darabokban néha

8
9

Gadamer: Szó és kép - „így igaz, így létező", 264.
Martin Heidegger: A művészet és a tér, In.: „...költőien lakozik az ember..." - Válogatott írások, TTwins Kiadó/Pompeji, Budapest, 1994. 214.

10

Lásd: Lanczkor Gábor tanulmányát: Tandori Dezső nyolc Utrillo-verse; In.: Forrás; 2 0 0 8 ; 12. sz.

9 9

12

diákmelléklet

mintha átadnák a helyüket egyfajta „gyermeki" örömnek. Ez az öröm nem más, mint a színezés öröme. Utrillo képeinek kapcsán válik explicitté egy művészi analógia, amely közvetetten
az összes többi képversre is igaz lehetne. Tandori a versekben is utal Utrillo festői eljárására,
hogy a festő néhány esetben fekete-fehér képeslapok alapján festett és a fekete-fehér kép így
lett színessé. E helyütt, Tandori, ha ideiglenesen is, de ebben a művészi analógiában mégis
valamelyest hazatalál, amennyiben saját képleírása is egyfajta újraszínezésként értelmezhető. S az újraszínezés foglalatossága és játéka magában hordja célját és örömét. Egyik könyvében írja, hogy azért képes csak beszélni egyáltalán, mert a világon a dolgok idézetként vannak jelen. Vagyis azért vannak az „épületek, törvények, államok, eszközök", hogy idézni lehessen, s hogy ne kelljen mindig szemtől szemben állnunk azzal, ami abszolút kimondhatatlan. 11 Ennyiben a tapasztalatnak, amely kifejezésre törekszik, eleve azzal van dolga, amit
valaki már átszűrt saját érzékein és gondolkodásán, s éppen ez adja a tapasztalat örömét,
mivel nem azzal kell minduntalan szembesülnie, amely a kifejezés kegyetlen próbája: az
állandó változás, illetve a változás változatlansága. Tandori verset ír Utrillo templomáról, új
jelentőséget ad annak, aminek már egyszer - egy festő számára - volt jelentősége. A vers
arról a templomról szól, amely maga is már egy reprodukció (fénykép] reprodukciója. De
már a templom maga, már ez is valami „idézete" az egyszer volt templomoknak. Éppen ezért
áll ott: ő az, ami a kimondható.
A másik fontos mozzanat, amelyet itt még meg kell említenem, hogy a Renoir-versekben
megjelenő verebek, Utrillo „átírt képein" további tereket laknak be. A fentebbi katedrálison
kívül például:
„A verebek terasza ez
és nemcsak színei miatt, de
egyébként is a verebekre
gondoltam róla, [...]"

(Utrillo: A Rue Muller terasza)
Felmerülhet a kérdés, hogy milyen szerepe van a „verébnek" ezekben a versekben? Ha
azt mondanánk, hogy a veréb „kedves állat", akkor ezzel majdnem mindent kifejeznénk. S itt
fontos hangsúlyozni, hogy nyugodtan belehallhatjuk ebbe a jelzős szerkezetbe az iróniát is,
nem módosítja mindennapi értelmét annak ami „kedves". Tandori verseiben a „veréb" az
elfeledett és vágyott közvetlenség „minthá-jának" sajátos allegóriája. Ahogyan írja: „bármi
absztrakt formán talál/ valamit a veréb, mi konkrét." De a közvetlenségnek ez a megtalálása
a „mintha" csalóka fényében történik. A „mintha" azt jelenti: lehetséges valami jó értelemben
vett szenilis otthonosság, saját tereinknek valamiféle belakása, mintha verebek lennénk, vagy
mintha valamikor verebek lettünk volna. Tandorinál ez a személyesség esszencialitásának
maximuma. Az esszencia szenilis utánérzése. Ahogyan a kötet címadó versében írja:
„[...] Mintha meglátogattuk volna magunkat
valamikori időnkből, madár alakban. Elidőztünk
az ágyon, a takarókra tettük karunkat, a párnára

11

Tandori Dezső: Keletbe-fúlt kísérletek: [egy 'nyugati' meglét kudarcai]; Terebess; Budapest; 1 9 9 9 . 1 8 .

146. szóm

13

fejünket, nézgelődtünk (nézelődtünk). A kalitkára
szökkentünk, visszatértünk saját vállunkra. Ültünk
a vállunkon, míg ezt gépeltük, vagy kint a konyhában
a füveket készítettük a négy madárnak; és a többi."

(A feltételes

megálló)

Kérdéseimre nagyon nehéz válaszolni
A fentebbi elemzésből nyert belátásokat szem előtt tartva, most kell visszatérni az első fejezetben feltett kérdésekhez. Az mindenesetre napjainkban is bizonyosnak tűnik, hogy a művészet történeti megközelítése azt a veszélyt rejti magában, hogy elsiklik, elfelejtődik a műalkotás „jelenvalósága" és igazságához nem közelebb kerülünk, hanem tőle távolabb. Persze a
„volt" nevében elkövetett tárgyiasító eljárásokhoz hozzá kell még vennünk azt a jelenséget is,
amelyre Walter Benjámin hívta fel igazán először a figyelmet: a modern technológiák által
sokszorosított műalkotás-másolatok túlburjánzására és ezzel szinte fordított arányban, az
eredeti művészi értékük devalválódására. Ám ennek körüljárása meghaladná e dolgozat
kereteit. Összességében tehát világos, hogy amikor itt a történeti megközelítésről esett szó,
akkor egy általános kortünetről is szerettem volna beszélni. Az eltárgyiasulás és a relativizálódás folyamatai a szellem szimptómáiként nem pusztán egy szakmai eljárás mibenlétét
jelölik, hanem az önmagára reflektáló történeti egzisztencia életének problémáját is. Nietzsche felől gondolva el a dolgot, a kérdés nem a szellemtudomány értelmében vett értelmezéstudomány, hanem az élet kérdése, amely ösztönösen interpretál. Vagyis - kérdezhetnénk - azt
vonhatjuk le mindebből, hogy a művészet lenne az az erő, amely szükségképpen felülemelkedik azon, amit történelemnek, s specifikusabban történeti tudatnak nevezünk? S a művészeten
belül is, az impresszionista festészet egy ilyen kitüntetett felülemelkedés momentuma lenne?
Továbbá általában felvethető a kérdés: van-e a történeti tudatnak ellenszere, amely nem
pusztán kiigazít, hanem megszabadít, anélkül, hogy barbárságba és kegyetlenkedésbe züllesztene? Szembeállíthatunk-e valamit a történelem túlhatalmával? Azt hiszem fölösleges
lenne az impresszionista mozgalom példaértékűségét ezzel kapcsolatban még külön túlhangsúlyozni. Mindenki előtt ott lebeghet a huszadik századi modern-avantgárd mozgalmak egymást megcáfolni, túlhaladni igyekvő, és egymás nyakába hágó nagy kavalkádja, amelyet talán
éppen az impresszionisták előlegeztek meg. Vagyis ha az impresszionisták „új kezdetéből"
sem marad más, mint a katalógusban egy terjedelmes bejegyzés, ha a filozófiai hermeneutika
végső soron ugyanolyan elhidegült egyetemi szaktudománnyá válik, mint a többi, akkor
végsőkig tanácstalanok leszünk egyrészről a „forradalmi" mozgalmakkal szemben, másrészről az intellektuális belátásra és a művészet hagyományos értékeire építő esztétikákkal kapcsolatban.
Tandori költészete nem ezeken a síkokon mozog. Tandori mintha „ökonomikusabban"
gazdálkodna azokkal a lehetőségekkel, amelyek a költészetben, mint költészetben tárulnak
fel neki. A nyelvre hagyatkozva - amelynek alaprétegében az elhallgatás minthogyha örökkön örökké megőrizné a némaság erejét - visszavonul és kivonja magát a történelemből.
A némaság történelmen túli lehetőség. S ez akkor is így van, ha Tandorinál mindig találkozhatunk olyan megfogalmazásokkal, amelyek arról szólnak, hogy az elnémulással még korántsem fejeztük ki azt, amit nem lehet kifejezni. Az elnémulás a verssorok végén a költemény
minden sorában tovább kísért, ezzel lehetővé téve, hogy ezekben a versekben a történelmi

99 14

diákmelléklet

távlat ne kapjon semmiféle hangsúlyt. A történelem nem több mint „idézet". S ez mégis valami fontos dolgot jelent anélkül, hogy ez a jelentőség túlságosan nagy súlyt hordozna. Ennyiben a költészet jobban tudja mondani azt, hogy „valami, valami helyett van". Azaz marad
valami a két létező közötti résben, amely soha nem feloldható a történeti megismerés fényében. Ami egyedül áll szemben a tovahaladó idővel, anélkül, hogy ezt a szembenállást magát
bármiféle kommentárral lehetne ellátni.
Másrészről viszont az is nyilvánvaló, hogy a művészet gesztusai is óhatatlanul magukon
hordják a történelem bélyegeit. Sok mai kísérleti művészet legtöbbször semmi más, mint a
történelemmel szemben folytatott reflexió, s ennyiben - ahogyan fentebb utaltam rá - avantgárd hagyományokat követ. Tandori költészete a visszavonulásával és a kimondhatatlanhoz
való hűséggel tesz tanúságot a hivatása mellett. Persze ha a nyelvet nézzük, az is kérdés, hogy
ami Tandori lírája számára kidolgozható, vagyis a nyelven, a mindenkori nyelven átrostált
szubjektív tapasztalat, az számunkra, a „mi" számunkra mennyiben jelent élhető, megcselekedhető valóságot. A mindenkori nyelv ugyanis a „mi" számunkra lényegében átélhetetlen.
Hiszen erről volt szó: Tandori „Kimondhatatlanjának" nem csak története nincsen, hanem
mitológiája sem. A „mi" nyelvünk ellenben nagyon is hozzá van láncolva a történelemhez és a
közös mitologémákhoz. A nyelv tele van zsúfolva a történelem szükségszerű melléktermékeivel. Ám éppen ezért vagy ezek ellenében, a túlterhelt nyelvben Tandori legtöbb verse frissítőként hat. A költészet kivonja magát ebből a politikai nyelvből és azzal szolgál, hogy figyelmeztet. A történeti tudat relativizáló túlzásaival szembeni ellenfeszülésünk szükségképpen
ideológiákba fordulna át a külső pólus nélkül, anélkül, hogy legalább ne gondolnánk arra, ami
mindenkori a nyelvben.

• •t

